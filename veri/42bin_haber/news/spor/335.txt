Konya Torku Şekerspor fırtına gibi
Tai Gölü Turu'nda gelen Konya Torku Şekerspor bisiklet takımının 4. etapta birincilik, 2. etapta ise ikincilik başarısı haberleri Türkiye'yi gururlandırdı.Türkiye'nin ilk Continental Bisiklet takımı olan Konya Torku Şekerspor Bisiklet Takımı sezonun uluslararası programında bulunan ve UCI 2.1 klasmanında yer alan Tai Gölü Turu'nda (Tour of Taihu Lake) Türkiye için yarışıyor. 

Tai Gölü Turu'nun Zhangjiagang - Shuangshan arasında koşulan 129 kilometrelik 2. etabında Konya Torku Şekerspor takımının sprinteri Yuriy Metlushenko takım arkadaşlarının desteği ile 2. oldu. Tai Gölü Turu'nun "Nishimura - Nishimura" arasındaki 155,2 kilometrelik 4. etabında ise Konya Torku Şekerspor'un takım sprinteri Yuriy Metlushenko kaçış grubunda yer aldığı yarışı 1. olarak tamamladı. 

Çin Bisiklet Federasyonu'nun organize ettiği Wuxi'den başlayan ve 8 Kasım'da Jiangsu'da son bulacak olan Tai Gölü Turu'nun 2. ve 4. etabında Konya Torku Şekerspor Bisiklet Takımı Türk Bisiklet camiasına tarifsiz bir gurur yaşattı. Konya Torku Şekerspor takımının sprinteri Yuriy Metlushenko, takımın desteği ile 2.etabı 2'cilikle tamamladı. Ara sprint kapılarının olduğu ikinci etapta Avrupa Şampiyonu ünvanına sahip olan Konya Torku Şekersporlu Ahmet Örken ise kaçış grubunda yer alarak ilk sprint puan kapısından 3. olarak geçti. Bu başarısıyla gelen ferdi zamandan saniye azaltma ödülü kazanan Örken, sprint mayosunu giymeye bir adım daha yaklaştı. 

Tai Gölü Turu'nun 4. etabında Konya Torku Şekerspor'un takım sprinteri Yuriy Metlushenko kaçış grubunda yer aldığı yarışta birinci oldu. Ayrıca Ukraynalı tecrübeli sporcu Konya Torku Şekersporlu Sergiy Grechyn ise, 80 kilometrelik 3'lü kaçış grubunda yer alarak ilk sprint puan kapısından 2. olarak geçti. 

8 etaptan oluşan ve 1000 kilometrenin geçileceği Tai Gölü Turu'nda birbirinden önemli 4 Pro Continental, 18'i Continental Takım olmak üzere 22 takımda; 17 farklı ülkeden 132 sporcu ter döküyor. 
Tai Gölü Turu'nda mücadele eden Konya Torku Şeker Spor Bisiklet Takımı kadrosu ise şöyle: 

1) Yuriy Metlushenko 
2) Muhammet Atalay 
3) Sergiy Grechyn 
4) Bekir Baki Akırşan 
5) Secaattin Dazkırlı 
6) Ahmet Örken 

TAİ GÖLÜ TURU 2. ETAP SIRALAMASI 
1. Alois Kankovsky - Dukla Praha (ÇEK CUMHURİYETİ) 
2. Yuriy Metlushenko - Konya Torku Şeker Spor (TÜRKİYE) 
3. Alexander Serebryakov - Team Type 1 Sanofi (ABD) 

TAİ GÖLÜ TURU 4. ETAP SIRALAMASI 
1. Yuriy Metlushenko - Konya Torku Şeker Spor (TÜRKİYE) 
2. Alois Kankovsky - Dukla Praha (Çek Cumhuriyeti) 
3. Kevin Peeters - Landbouwkrediet - Euphony (Belçika) 
4. Leonid Krasnov - ResVelo (Rusya) 
5. Joeri Stallaert - Landbouwkrediet - Euphony (Belçika) 
6. Sebastian Körber - Nutrixxion Abus (Almanya) 
7. Samuel Jose Rodrigues Caldeira - Carmim Prio (Portekiz) 
8. Alexander Serebryakov - Team Type 1 Sanofi (ABD) 
9. Benjamin Giraud - La Pomme Marseille (Fransa) 
10. Stuart Shaw - Drapac Cycling (Avustralya) 

TOUR OF TAİHU LAKE 2012 PROGRAMI
01.11.2012 --> 1. etap, 129 km. 
02.11.2012 --> 2. etap, 132 km. 
03.11.2012 --> 3. etap, 140 km. 
04.11.2012 --> 4. etap, 126 km. 
05.11.2012 --> 5. etap, 121 km. 
06.11.2012 --> 6. etap, 102 km. 
07.11.2012 --> 7. etap, 115 km. 
08.11.2012 --> 8. etap, 136 km.