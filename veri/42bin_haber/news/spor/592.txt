'Avantajımızı sonuna kadar götüreceğiz'
Galatasaray Kulübü İkinci Başkanı Ali Dürüst, Şampiyonlar Ligi'nde gruptan çıkma yolunda elde ettikleri avantajı sonuna kadar götürmek istediklerini söyledi.
 Şampiyonlar Ligi'nde Sarı-kırmızılı takımın CFR Cluj takımını 3-1 mağlup ettiği karşılaşmanın bitiminde basın mensuplarına açıklamalarda bulunan Dürüst, "Bu akşam oyunumuz skora yansıdı. Geçen maçlarda bu olmamıştı. Şimdi avantaj bize geçti. Bu avantajımızı sonuna kadar götüreceğiz." dedi.
 Yönetici Abdurrahim Albayrak da "Türkiye'ye üç puanla döneceğiz demişti. Bu maçı alacağımızı biliyorduk. Türk Telekom'da rakibimizi elimizden kaçırmıştık. Burada onları yendik. Hemde grup ikincisi olduk. Çok mutluyuz. Galibiyeti alan teknik heyet ve futbolcuları kutluyorum." diye konuştu.
 (CİHAN)