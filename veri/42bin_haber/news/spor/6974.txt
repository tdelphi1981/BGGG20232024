Artık eski Hidayet değilim
Orlando Magicin yıldızı, Artık yaşım ilerledi. Türkiyede basketbol daha kontrollü ve yavaş oynanıyor. Bu da benim için daha avantaj olur dedi.
NBAdeki gururumuz Hidayet Türkoğlu, sezonun ilk maçında elinin kırılması sonrasında takımı Orlando Magic ile 3 ay aradan sonra yeniden sahalara çıkmaya başladı. Hido, takımının New York Knicks maçı öncesinde Madison Square Gardenda Hürriyete özel açıklamalar yaptı. İşte tecrübeli yıldızın söylediklerinden satırbaşları... 
Artık eskisi gibi olamam 
 - İlk maçta sakatlandım. Bu daha 6. maçım. Bu sezon doğru düzgün oynayamadım. İyi bir hazırlık kampı geçirdiğim ve çok iyi hazırlandığım halde talihsiz şekilde ilk maçta sakatlananca büyük hayal kırıklığı yaşadım.
- 2009daki Hidayeti görmek artık zor. Orlando büyük değişim içinde. Yeni bir düzen içindeyiz. Çok fazla genç oyuncu var. Değişik bir basketbol şekli oynamaya çalışıyoruz. Daha önceki rolüm bu yeni sistemde yok. Benim alışkanlıklarım kolay değişmez. Ama, tecrübeli olmam, basketbolu iyi bilmem avantajım. 
Milli takımdan kaçmadım 
 - Basketbola devam etmek istiyorum, ama belli bir yaşa da artık geliyoruz. Türkiyeden de dönmem için çok baskı yapıyorlar. Son senelerimi orada oynamamı istiyorlar. Oyun, Türkiyede buraya göre daha kontrollü ve yavaş oynanıyor. Bu benim için daha avantaj olur.
- 1998de milli takıma girdim ve takımın da kaptanıyım. Sakatlığım olmadığı sürece milli takımdan hiç kaçmadım. Umarım talihsizlikler devam etmez ve sağlıklı kalırsam bu yaz Slovenyadaki Avrupa Şampiyonasına katılacağım. 
Gelecek sezon sonu Orlando ile kontratım doluyor. Geleceği belirlemek çok zor. Gidişata bakıp gelecek sezon sonu kararı vereceğim. Sağlıklı kaldığım sürece oynamaya devam edeceğim.