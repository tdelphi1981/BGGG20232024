Baros, Sparta Prag'ın teklifini reddetti
Kendine kulüp bulması istenen Çek futbolcunun ülkesinin Sparta Prag takımından gelen teklifi reddettiği belirtildi
 Galatasaray’ın Çek futbolcusu Milan Baros’un ülkesinden gelen ciddi bir teklifi reddettiği ortaya çıktı. Bu sezon kadroda hiç yer bulamayan ve takımdan ayrılmasına kesin gözüyle bakılan deneyimli forvet oyuncusuna sarı kırmızılılar ‘Kendine kulüp bul’ çağrısında bulunuken, Baros ise gelen teklifleri bir bir elinin tersiyle itiyor. Daha önce Çin ve Katar takımlarının tekliflerini geri çevirdiği belirtilen oyuncunun son olarak ise önemli bir teklife kayıtsız kaldığı bildirildi.
 Çek basınında yer alan haberlere göre Milan Baros ülkesinin güçlü ekibi Sparta Prag’ın kendisine yaptığı transfer teklifini reddetti. Baros’un ‘Çek Ligi’ne dönmek istemiyorum’ dediği belirtildi. Bu gelişmenin üzerine rotasını değiştiren Sparta’nın Jablonec forması giyen golcü David Lafata’yı kadrosuna kattığı ifade edildi. (skorer)