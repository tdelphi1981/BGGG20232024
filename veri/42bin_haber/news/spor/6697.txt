F.Bahçe'den şok Belhanda açıklaması
F.Bahçe, günlerdir transfer gündeminde olan Faslı Younes Belhanda transferinden vazgeçtiğini resmi sitesinden açıkladı.
F.Bahçe'den yapılan resmi açıklama şöyle;  
"Montpellier futbol takımının futbolcusu Younes Belhandanın transferi ile ilgili Kulübümüz Yönetim Kurulu Üyesi Sayın Şekip Mosturoğlunun Fransada yaptığı çalışmalar sonucunda hem Fransız kulübü, hem de Faslı futbolcu Belhandanın üzerinde anlaşılan bonservis ücreti ve futbolcunun talep ettiği transfer bedelleri hakkında sürekli değişiklik içeren talepleri üzerine Fenerbahçe Spor Kulübü işbu transferden, Fenerbahçenin prensipleri ve menfaatleri doğrultusunda vazgeçmiştir." 
FRANSIZ MEDYASI DA YAZMIŞTI 
Fransızca yayın yapan "Mercato 365" adlı haber sitesi, Fenerbahçe ve Montpellier'nin Belhanda konusunda anlaşamadıklarını duyurdu.Mercato 365, Fenerbahçe'nin yapmış olduğu 2.4 milyon Euro'luk teklife Belhanda'nın "Evet" dediği, ancak Montpellier'in ara transfer sezonunda futbolcusunu bırakmak istemediğini yazdı. Haberde ayrıca, önümüzdeki sezon Belhanda için Inter'in de transfer yarışına katılacağını iddia edildi.