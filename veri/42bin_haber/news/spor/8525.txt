Ene: "Avantaj bize geçti"
Ukrayna temsilcisi Budivelnik Kiev'i son 5 dakikasındaki başarılı oyunuyla 94-85 yenen ve liderliğe yükselen Banvit'te yüzler gülüyor.EUROCAP I Grubu 5'inci hafta mücadelesinde Ukrayna temsilcisi Budivelnik Kiev'i son 5 dakikasındaki başarılı oyunuyla 94-85 yenen ve liderliğe yükselen Banvit'te yüzler gülüyor. Banvitspor Baş Antrenörü Orhun Ene, "Grubumuzda iddiamızın sürmesi için kazanmamız gerekiyordu. Bunu başarmanın mutluluğunu yaşıyoruz" dedi. 

İSTENİLENİ VEREMEDİK

Maçın bazı dönemlerini iyi oynadıklarını belirten Orhun Ene, üçüncü periyot ve dördüncü periyodun son 4 dakikası hariç kötü oynamalarına karşın kazanmayı başardıklarını söyledi. Ene şunları söyledi:

KAZANMAK ÖNEMLİYDİ

"Bu aşamada kazanmak önemliydi ve kazanırken de kendi basketbolumuzu ortaya koymak istiyoruz. Bugün tam olarak kendi basketbolumuzu oynayıp kazandığımız bir maç değil. Bu maçtan gerekli dersler çıkararak, daha iyi oynamalıyız. bu maçı kazanarak, az da olsa bir avantaj elde ettik."