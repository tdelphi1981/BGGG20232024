Off-road yarışı tamamlandı
Edirne'de organ bağışına dikkat çekmek amacıyla düzenlenen offroad yarışları tamamlandı.Bosnaköy mevkinde 21 aracın katıldığı, 3 sınıfta ve 4 etapta düzenlenen yarışlarda dereceye girenlerin ödülleri Edirne Polis Bahçesi'nde düzenlenen törenle verildi. Genel Klasman ve S3 sınıfı birincisi Ahmet Dınkır-Rafet Yılmaz, S2 sınıfı birincisi Cengiz İnceli-Selçuk Akkafa, S1 sınıfı Murat Balcı-Harun Bezek'in kupaları Edirne Vali Yardımcısı Abdullah Aslaner tarafından verildi.

Dereceye giren diğer sporcuların kupalarını ise Edirne Belediye Başkan Yardımcısı Dr. Ertuğrul Tanrıkulu ile Türkiye Otomobil Sporları Federasyonu Asbaşkanı Mehmet Becce verdi. İstanbul Off-Road Kulübü Başkanı Arda Gürayman, AA muhabirine yaptığı açıklamada, güzel ve anlamlı bir organizasyon olduğunu söyledi.

Organizasyonun geleneksel hale gelmesi için çalışma yapacaklarını ifade eden Gürayman, Kamuoyunun böylesine önemli bir noktaya ilgisini çekebilmek çok önemliydi. Biz bunu Hayata Bağış Derneği ile birlikte bir nebze başardığımızı düşünüyoruz. Güzel bir yarış organize ettik ve bunun devamını da inşallah her sene yapmayı planlıyoruz. Yerel yönetimden oldukça iyi destek aldık. Organizasyon renkli geçti katılım da çok yüksekti diye konuştu.

Yarışlarda sonuçlar şöyle oluştu:

Sınıf 1:
1-Murat Balcı-Harun Bezek
2-Hüseyin Afşar-Sena Afşar
3-Ali Çetin-Vecdi Topçu

Sınıf 2:
1-Cengiz İnceli-Selçuk Akkafa
2-Hürriyet Grit-Nevin Grit
3-Ali Günpay-Hasan Akdeniz

Sınıf 3:
1-Ahmet Tınkır-Rafet Yılmaz
2-Mpantis Xristos-Papatrian Tafylıu
3-Erkan Dağlar-Fatih İnan

Genel klasman:
1-Ahmet Tınkır-Rafet Yılmaz
2-Cengiz İnceli-Selçuk Akkafa
3-Erkan Dağlar-Fatih İnan