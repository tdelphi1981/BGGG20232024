Colman ve Adrian'a dikkat etmeliyiz
Aybaba, Trabzonsporun en tehlikeli adamı olarak Olcanı işaret etti ama Kartalın maestrosu, özellikle Colman-Adrian ikilisine önlem almaları gerektiğini söyledi.
FENERBAHÇE derbisinde oynadığı futbolla bir kez daha alkışlanan Beşiktaşın Portekizli yıldızı Manuel Fernandes, bugünkü Trabzonspor maçında Colman ve Adriana dikkat etmeleri gerektiğini söyledi. Fernandes, teknik direktörleri Samet Aybabanın kendilerini Olcan Adın konusunda uyardığını hatırlatarak, Olcan, Türkiyenin en iyi sol kanat oyuncusu hem de hızlı bir futbolcu. Olcana karşı önlemimizi aldık. Fakat Colman ve Adrian tehlikeli oyuncular. Bence yılın en tempolu maçını izlettireceğiz dedi 
OĞUZHAN İLE PASLAŞMAK LAZIM 
BEŞİKTAŞ Futbol Komitesinden Tamer Kıran ve Ahmet Kavalcı ile Trabzonspor maçı öncesinde değerlendirmelerde bulunan Fernandes, kendi takım arkadaşlarına dair yorumlarda da bulundu. Fernandes, Orta alanda çok etkili silahlar var. Olcay inanılmaz koşuyor. Beşiktaş için en önemli isim Oğuzhan. Orta alanda pas alış verişi ne kadar çok yapılırsa o kadar çok kontratak oluşur ve gol pozisyonları çoğalır. Oğuzhanda formuna kavuşuyor diye konuştu.
Sakatlığının büyük ölçüde geçtiğini de kaydeden Fernandes, Fenerbahçe karşılaşmasına kadar yüzde 50 kapasite ile oynuyordum. Çünkü maç ve antrenman eksiğim vardı. Yeni toparlandım diye konuştu. 
NIANG SÜPER LİGİN ÜSTÜNDE 
FERNANDES, siyah beyazlı takımın Süper Ligde en iyi futbolu oynadığını savunarak, şunları söyledi: Ligin en çok gol yiyen takımıyız ama her maçta gol atma şansımız yüksek. 90 dakika boyunca maçı kontrol altına alıyoruz. Aybaba takımın yeteneğini çok iyi biliyor. Her oyuncuya büyük görevler yükledi. Defans ve orta alanımızda etkili oyuncularımız var. Niang, ligin çok üstünde. Maç ve antrenman eksiğine rağmen Fenerbahçe maçında kalitesini kanıtladı.