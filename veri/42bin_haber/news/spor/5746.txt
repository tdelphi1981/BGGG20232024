Beşiktaş aradığı forveti buldu
Beşiktaş sonunda aradığı golcüyü buldu. Siyah-beyazlılar Shakhtar Donetsk'in 24 yaşındaki Brezilyalı forvetinin işini bitirdiği iddia edildi.
Uzun zamandır forvet arayışını sürdüren ve bu konuda daldan dala konan Beşiktaş sonunda aradığı golcüyü Ukrayna'da buldu Beşiktaş'ın teknik direktör Samet Aybaba'nın raporu doğrultusunda bir süredir görüşmelerini sürdürdüğü Shakhtar Donetsk takımının Brezilyalı genç forveti Dentinho'nun işini bitirdiği ortaya çıktı.

Sporx'in haberine göre; Beşiktaş Futbol Komitesi Başkanı Tamer Kıran ile Futbol idari direktörü Semih Usta'nın bugün sabah saatlerinde Dentinho transferi için Ukrayna'ya giderken, Brezilyalı oyuncunun en geç iki gün içinde İstanbul'a gelerek resmi sözleşmeyi imzalayacağı öğrenildi.

Brezilya'nın Corintians takımından geçen sezon başı 6.5 milyon euro bonservis bedeli ile transfer edilen ancak Ukrayna'da 1.5 sezonda toplam 22 maçta forma giyerek beklentilerin altında kalan Dentinho bu sürede sadece 4 gole imza atabildi.

Shakhtar Donetsk takımının kısa bir süre önce Metalist Kharkiv takımından Brezilyalı forvet Freda'yı 13 milyon euro karşılığı transfer etmesinin ardından forma şansını iyice azalan Dentinho'nun kulübüne ayrılmak istemesini bildirmesi Beşiktaş'ın işini kolaylaştırmış oldu.

Teknik direktör Lucescu tarafından büyük umutlarla transfer edilen Dentinho iki sezon önce F.Bahçe'nin de gündemindeydi. Brezilya futbolunda geleceğin golcüleri arasında gösterilen genç santforun Beşiktaş'a transferinde Rumen teknik adam Lucescu'nun etkisinin büyük olduğu öğrenildi.