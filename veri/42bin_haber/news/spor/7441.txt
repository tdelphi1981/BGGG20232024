İşte şikenin babası
Adı, Eng Tan Seet. 47 yaşında. Lakabı “Dan Tan”. Şike alemine “Godfather” (Baba) olarak nam salmış durumda Europol’ün ortaya çıkardığı şike organizasyonunun elebaşlarından biri olarak kırmızı bültenle aranıyor
   Avrupa Polis Teşkilatı Europol’un 380 maçta şike tespit edildiğini açıklamasıyla dünya futbol kamuoyunda büyük bir deprem yaşandı. Üstelik bu 380 maçtan 79’unun Türkiye’de oynandığı açıklandı. Olayın boyutları inanılmaz. Şikenin Şampiyonlar Ligi’ne kadar sıçraması da bütün Avrupa futbolunu dehşete düşürdü. PEKİ şike organizasyonunun arkasında kim var? Asya mafyasına yönelik ipuçlarına ulaşıldı. Europol, şike mafyasının liderlerinden birini tespit etti. Adı, Eng Tan Seet. 47 yaşında. Lakabı “Dan Tan.” TüM ZAMANLARIN EN BüYüK DAVASI MİLYONLARCA yasadışı bahis organizasyonunun beyinlerinden biri Dan Tan. Singapur’da “Godfather” (Baba) olarak tanınıyor. Europol’un organizasyon şemasını ortaya çıkarmaya çalıştığı tüm zamanların en büyük şike skandalının içinde parmağı olduğuna kesin gözüyle bakılıyor. EUROPOL’UN 18 ay önce başlattığı soruşturmasında bütün oklar şikenin kontrol edildiği ve yönetildiği Singapur’u işaret ediyor. Savcılar, mafyanın Asya’da yasa dışı bahisten muazzam kârlar elde ettiği bilgisine ulaştı. NASILSA CEZASI YOK, ŞiKE YAPALIM ŞİKENİN bu kadar büyük boyutlara ulaşmasının temel sebebi ise bu suça dünyada öngörülen cezaların çok düşük olması. Şike oranı uyuşturucu ve insan kaçakçılığından daha yüksek. İki milyondan fazla karanlık insan yasa dışı bahis olayının içinde. DüNYA KUPASI’NA KADAR BULAŞTI BABA lakaplı Dan Tan da Asya mafyasının patronlarından biri. 2011’de İtalya’da patlayan şike skandalına adı karıştı. Dolandırıcılar 2010 Dünya Kupası öncesi ev sahibi ülke Güney Afrika’nın hazırlık maçını bağlayarak bir anlamda dünyanın en önemli futbol organizasyonu için prova yaptı. Dan Tan, bütün dünyada kırmızı bültenle aranıyor. Europol ve Interpol yakalanmasının an meselesi olduğunu iddia ediyor. Ancak “Baba” Dan Tan, 2011’den beri yeraltında yaşıyor.   Şike nasıl yapıldı? Macar savcı Laszlo Angeli, çetenin şikeyi nasıl yaptığını şöyle anlattı: “Çete, üyelerini dünya çapında futbolcu ve hakemlerle temasa geçmek için görevlendiriliyor. Örneğin Singapur çetesinin Macar üyesi, Macar hakemleri ayarlıyor. Bu hakem uluslararası maçlara atanıyor. Çete, telefonla ya da internetle Asya’daki bahis bürolarından yüksek oranda bahis oynuyor.” Sadece Türkiye’nin sorunu değil Interpol ve FIFA’nın düzenlediği Şike Çalıştayı sona erdi. Başkan John Abbott, “3 Temmuz ile ilgili sunum yapıldı. Soruna global baktık. Bu sadece Türkiye’nin değil, tüm dünyanın karşı karşıya kaldığı bir sorun. Suçlular, uluslararası hareket ediyor.” Çalıştay’da protesto Trabzonsporlu taraftarlar, Şike Çalıştayı’nın düzenlendiği otelin önünde ‘Şike’ protestosunda bulundu. Yaklaşık 30-40 kişilik grup, yanlarında getirdikleri, “Temiz futbol istiyoruz”, “Şike şerefsizliktir”, “Tarlalar sürüldü”, “Ekinler yeşerdi”, “Ekinler büyüdü ekinler boy verdi”, “Şike hırsızlıktır”, “Paraya karşı emeğin savaşı” yazılı dövizlerle tepkilerini dile getirdi. F.Bahçe Başkanı Aziz Yıldırım’ın “Şampiyonluğun sahada kazanılmadığını öğrendim” ifadesine de göndermede bulunan taraftarlar, tezahüratlarla olaysız bir şekilde dağıldı.   TANER AYYILDIZ