Serdar Özkan: Süper Lig'de oynamak daha kolay
Futbol kariyerinde Galatasaray ve Beşiktaş'ın da formasını giyen Şanlıurfaspor takımının kaptanı Serdar Özkan, Süper Lig'de oynamanın, PTT 1. Lig'de oynamaktan daha kolay olduğunu söyledi.
Serdar Özkan yaptığı açıklamada, ligin her geçen hafta birbirinden zorlu maçlara sahne olduğunu belirterek, gereksiz yere puan kaybetmemeleri gerektiğini ifade etti.

Şanlıurfaspor'da kaliteli oyuncuların forma giydiğini vurgulayan Özkan, gruptaki takımların puanlarının birbirine çok yakın olduğu için maçların daha da çekişmeli hale geldiğini dile getirdi.

Kaptan Özkan, PTT 1. Lig'de top koşturmanın zorluğunu dikkati çekerek, 'Süper Lig'de oynamak, PTT 1. Lig'de oynamaktan daha kolay. Çünkü oradan geldiğiniz için rakipler sizin için daha fazla önlem alıyor. Açıkçası daha gaddar davranıyor' diye konuştu.