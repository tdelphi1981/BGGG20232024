"Üç puanlı sistemde her şey değişebilir"
Spor Toto 2. Lig Kırmızı Grup takımlarından Nazilli Belediyespor'da kulüp başkanı Hilmi Volaka, play-off iddialarının devam ettiğini belirterek, Üç puanlı sistemde her şey değişebilir dedi.Volaka, yaptığı açıklamada, yarın deplasmanda Hatayspor'la karşılaşacaklarını, bu karşılaşmadan puanla döneceklerine inandıklarını söyledi. Rakiplerinin gücünü bildiklerini kaydeden Volaka, Rakibimiz sahasında hiç yenilgi almadı. Bunu başaran ilk takım olacağız. Play-off mücadelemizi sürdürüyoruz. Bu nedenle puana ve puanlara ihtiyacımız var. Üç puanlı sistemde her şey değişebilir diye konuştu.

Nazilli Belediyespor'da kart cezalısı İsmail Konuk, sakatlıkları devam eden Ali Setirekli, Fatih Özer ve Tolga Akyüz maç kadrosuna alınmadı.