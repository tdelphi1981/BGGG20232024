Sosyal medyayı sallayan eşleşme!
Galatasaray'da herkes Şampiyonlar Ligi'nde çeyrek final kuralarını beklemeye başladı...
Schalke'yi devre dışı bırakıp Şampiyonlar Ligi'nde çeyrek finale yükselen Galatasaray'da kura heyecanı yaşanıyor. İsviçre'nin Nyon kentinde yarın yapılacak kura çekimi öncesinde ise sarı kırmızılı taraftarların gönlünden geçen takım olarak Malaga ismi ön plana çıkıyor...

Diğer 7 takıma göre daha tecrübesiz bir ekip olan İspanyol temsilcisiyle eşleşme ihtimali bile Galatasaray taraftarını heyecanlandırırken sosyal medyada çok ilginç bir fotoğraf paylaşılmaya başladı.

Kaynağının ne olduğu henüz bilinmeyen bu fotoğrafta Galatasaray, Malaga'yla eşleşmiş gibi görünürken diğer eşleşmeler ise şu şekilde oluşmuş:

PSG - Real Madrid
Bayern Münih - Juventus
Barcelona - Borussia Dortmund

BİR ÖNCEKİ TURDA DA OLMUŞTU

UEFA'nın ikinci tur için yaptığı kura çekimi öncesinde de buna benzer bir tesadüf yaşanmış ve kura çekimi öncesindeki deneme organizasyonunda televizyon ekranlarına yansıyan eşleşmelerle, gerçek eşleşmeler aynen gerçekleşmişti.