Sabri öyle bir rekor kırdı ki...
Spor Toto Süper Lig'de Galatasaray'ın Antalyaspor'u 2-0 mağlup ettiği maça Burak Yılmaz'ın attığı gollerin yanı sıra Sabri Sarıoğlu'nun da oynadığı başarılı futbol damga vurdu.
Emmanuel Eboue'nin yaklaşık 1 ay önce Afrika Kupası'na gitmesinin ardından sarı-kırmızılı formayı sırtına geçiren ve kaptanlık pazubandını da koluna takan Sabri, Bursaspor maçının ardından Antalyaspor karşısındaki futbolu ile büyük beğeni topladı.

REKOR KIRDI
Galatasaray´ın tecrübeli oyuncularından Sabri Sarıoğlu, 2-0 kazanılan Antalyaspor maçında bir rekora imza attı. LİG TV´de yayınlanan Maraton programında Şansal Büyüka ilginç bir bilgi paylaştı.

Şansal Büyüka, Sabri´nin maçın 43.dakikasında çektiği şutun hızının 124 km olduğunu belirtti ve bu hızın bir rekor olduğunu da söyledi.