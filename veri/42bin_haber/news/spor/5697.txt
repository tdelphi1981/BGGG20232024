Süper Emekliler Ligi
Türkiye, 27 yaş ortalaması ile Avrupanın en yaşlı 3üncü ligi.
Altyapılarından hemen hemen hiç genç oyuncu çıkaramayan Türk kulüpleri, takım kadrolarındaki yüzde 9luk kendi yetiştirdiği futbolcu oranı ile 31 ülke arasından ancak 30uncu olabildi. 
AVRUPAda sürekli irtifa kaybeden Türk futbolunun durumunu, yapılan yeni bir araştırma tüm çıplaklığıyla ortaya koydu. Futbolla ilgili bilimsel araştırmalara imza atan CIES Football Observatory adlı kurum, UEFAya bağlı 31 ligi tek tek inceleyerek her ülkenin röntgenini çekti. 
Ancak ortaya çıkan sonuçlar, bizim açımızdan hiç de iç açıcı değil. Türkiye hiçbir olumlu istatistikte ilk 5e giremezken, hemen hemen tüm olumsuz istatistiklerde, tam bir yabancı çöplüğüne dönen Güney Kıbrıs, futbolu sürekli gerileyen İtalya ve Doğu Avrupa ülkeleri ile beraber yer aldı.  
İŞTE EN BÜYÜK SORUNLARIMIZ 
Titizlikle hazırlanan rapora göre en büyük sorunlarımız şöyle: 
 Türk takımları altyapılarından futbolcu yetiştiremiyor. 
 Bunun yerine dışarıya yönelerek çok fazla transfer yapıyorlar. 
 Ligimizdeki yabancı sayısı gereğinden çok daha yüksek. 
 Takımlarımız gençleşeceğine, sürekli yaşlanıyor. 
Sözü daha fazla uzatmadan, sizi birbirinden çarpıcı rakamlarla baş başa bırakalım... 
Muhammed ve Recep Niyazlar azınlıkta kaldı 
DEMOGRAPHIC Study araştırmasına göre; Türk kulüplerinin kendi altyapılarından gelen futbolcular A takımda hemen hemen hiç şans bulamıyor. Takımlarımızın, kendi altyapılarından alarak forma verdikleri oyuncu oranı yüzde 9.3 gibi çok düşük bir seviyede. Bu da kulüplerimizin her zaman örnek gösterilen Barcelona modeline aslında ne kadar uzak olduklarının bir kanıtı. Türk futbolunun geleceği için Fenerbahçeli Recep Niyaz, Beşiktaşlı Muhammed Demirci ve Galatasaraylı Emre Çolak gibi genç yeteneklerin kendi kulüplerinde daha fazla forma bulmaları kaçınılmaz. 
Yabancı futbolcu cennetiyiz 
LİGİMİZ, yüzde 50 ile Avrupanın takım kadrolarına oranla en çok yabancı futbolcu barındıran 6ncı ligi. İngiltere yüzde 55 ile 2. sırada, ancak yabancılar için milli takımlarında oynama kriteri olduğu için kalite düşmüyor. Avrupa genelinde yabancı ortalaması ise yüzde 36,1.