Beşiktaşın eski futbolcusu Azerbaycana transfer oldu
Beşiktaş'ın eski futbolcusu Gökhan Güleç, Azerbaycan Premier Ligi takımlarından Hazar Lenkeran takımına transfer oldu.
2005- 2007 futbol sezonlarında Beşiktaş forması giyen ve 27 yaşında olan futbolcu, Azerbaycan takımıyla iki yıllık mukavele imzaladı.

Cihan Haber Ajansı'na(Cihan) telefonla bilgi veren Güleç, Azerbaycan'ın en büyük kulüplerinden birine geldiğinin bilincinde olduğunu söyledi. Transfer öncesi Hazar Lenkeran Futbol Takımı Başkanı Mübariz Mensimov'la görüştüğünü bildiren Güleç 'Azerbaycan'a şampiyonluk yaşamak için geliyorum'dedi.

Hazar Lenkeran bu sezonun ilk yarısını lider İnter takımının 10 puan gerisinde 6'ıncı sırada bitirdi.