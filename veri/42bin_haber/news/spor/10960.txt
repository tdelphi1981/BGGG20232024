Rıdvan Dilmen'den şampiyonluk açıklaması
Rıdvan Dilmen, Bursaspor'u farklı yenerek zirveye bir adım daha yaklaşan Fenerbahçe için "Şampiyon olması çok kolay görünmüyor. Galatasaray hala avantajlı" dedi.
Rıdvan Dilmen, Fenerbahçe'nin Bursaspor'u 4-1 mağlup ettiği maçı değerlendirdi. NTV Spor'da yayınlanan "Yüzde Yüz Futbol" adlı programda maçın analizini yapan Dilmen, Fenerbahçe 3 kulvarda devam ediyor. Galatasaray kadar olmasa da şampiyonluk şansı var. Fenerbahçe bu sezon toplamda 47 maç oynadı. Türkiye'de ciddi bir sayıdır bu. Devamında ise 12 maç daha yapacak. Fenerbahçe turu geçerse 2 üst düzey maç daha oynayacak. Galatasaray 35, Beşiktaş ise 29 maç oynamış. Şimdi bu tabloya baktığımızda Kocaman'ı eleştirebiliriz ancak hocanın takımda kalmasının Fenerbahçe'nin lehine olduğunu görebiliyoruz diye konuştu.

Emre'nin takıma katkısı inanılmaz diyen Rıdvan Dilmen, Kuytın 3-4 hafta sallandığını ama yeniden kendine gelmeye başladığını söyledi. Dilmen Fenerbahçe'nin şampiyon olmasının çok kolay görünmediğini belirterek Galatasarayın hala avantajlı olduğunu ifade etti.