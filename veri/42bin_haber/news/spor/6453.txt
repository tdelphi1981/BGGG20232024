Fatih Terim'in bacanağı Ünal Göksel son yolculuğuna uğurlandı
Galatasaray Teknik Direktörü Fatih Terim'in bacanağı Ünal Göksel (65), son yolculuğuna uğurlandı.
Göksel'in naaşı, Zincirlikuyu Mezarlığı Camisi'nde ikindi namazına müteakip kılınan cenaze namazının ardından Zincirlikuyu Mezarlığı'nda defnedildi.

Ünal Göksel'in yakınları ile Fatih Terim'in taziyeleri kabul ettiği cenaze töreninde, Galatasaray Kulübü Başkanı Ünal Aysal, kulüp eski başkanlarından Selahattin Beyazıt, Faruk Süren, Mehmet Cansun, Galatasaray Kulübü Yönetim Kurulu üyeleri, sarı-kırmızılı futbolcular Gökhan Zan, Sabri Sarıoğlu, Selçuk İnan, Hakan Balta, yardımcı antrenörler Hasan Şaş, Ümit Davala, Ak Parti İstanbul Milletvekili Hakan Şükür, Şişli Belediye Başkanı Mustafa Sarıgül, İstanbul Emniyet Müdürü Hüseyin Çapkın, Fenerbahçe Yönetim Kurulu Üyesi Ünal Uzun, Türkiye Futbol Federasyonu eski başkanı Haluk Ulusoy, iş adamı Yılmaz Ulusoy ve (A) Milli Takım Teknik Direktörü Abdullah Avcı gibi çok sayıda kişi yer aldı.

Fatih Terim'in, aynı zamanda yakın arkadaşı olan Ünal Göksel'in cenaze merasiminde, oldukça üzgün olduğu gözlendi.