Milos Krasic yolcu!
Tam bir hayal kırıklığı yaratan ve son 4 lig maçında da 18'e alınmayan Sırp futbolcunun menacerinin, dün aniden İstanbul'a gelip, yöneticilerle masaya oturduğu öğrenildi.
 İtalya’nın Juventus kulübünden büyük umutlarla transfer edilen ancak sezon başından bu yana bir türlü isteneni veremeyen Milos Krasiç’in, Fenerbahçe ile yollarını ayırmayı planladığı belirlendi. Teknik direktör Aykut Kocaman’ın sezon başında sürekli şans verdiği ancak beklediğini alamayınca ısrardan vazgeçip kulübeye çektiği Sırp futbolcu, idmanlardaki umursamaz tavırları nedeniyle son haftalarda iyice gözden düştü. Kocaman’ın son 4 lig maçında 18 kişilik kadroya almadığı Sırp futbolcunun, bu durumdan bir hayli rahatsız olduğu ve menacerini İstanbul’a çağırdığı öğrenildi. Sırp futbolcunun menaceri, dün aniden İstanbul’a geldi ve Fenerbahçeli yöneticilerle görüştü. CSKA Moskova’daki müthiş performansıyla Avrupa’nın devlerinin listesine giren ve ardından Juventus’a transfer olan Krasiç’e Rus takımlarından teklif olduğu, onun da Rusya’ya dönmeye sıcak baktığı iddia edildi. Yöneticilerin, istedikleri bonservis bedelinin karşılanması durumunda Sırp oyuncnun transferine izin vermeyi düşündüğü belirtildi.