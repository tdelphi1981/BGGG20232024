En kötü maçımızda 5 net gol kaçırdık
Samet Aybaba, Bu sezon en kötü oyunu Trabzona karşı sergiledik. Yine de 5 pozisyon ürettik. Taraftarın içi rahat olsun dedi.
BEŞİKTAŞ Teknik Direktörü Samet Aybaba, dün Beşiktaş A2 takımı ile Trabzonspor arasındaki maçı izlerken ilginç açıklamalarda bulundu. Aybaba, antrenör Ulvi Güveneroğlu ve Haluk Duranoğlu ile gençler hakkında not tuttu. Tecrübeli hoca, Süper Ligde sezon başından bu yana en kötü oyunlarını Trabzonspor maçında sergilediklerini ifade ederken, Sezonun en temposuz maçını Avni Akerde oynadık. Ama 5 kez gol pozisyonu oluşturduk. Niang, Olcay, Oğuzhan, İbrahim Toraman ve Holosko yüzde yüz gol fırsatları yakaladı. Final vuruşlarında dikkatli olmalıyız. Kaliteli ve genç bir ekibiz. Çok yönlü oyuncularımız var. Taraftarımızın içi rahat olsun diye konuştu. 
Kartal'ın rakibi Pendik 
KASIMPAŞA maçının hazırlıklarını sürdüren Beşiktaş, dünkü idmanda İsmail, Uğur, Fernandes, Ersan, Veli ve Almeidadan yoksun çalıştı. Siyah beyazlılar, bugün 14.00te Nevzat Demir Tesislerinde Pendiksporla hazırlık maçında karşılaşacak.