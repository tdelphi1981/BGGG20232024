Beşiktaş Trabzon'a 22 kişi gitti
Spor Toto Süper Lig'in 25. haftasında Trabzonspor ile yarın saat 19.00'da Hüseyin Avni Aker Stadı'nda karşılaşacak olan Beşiktaş, bu maçın hazırlıklarını yaptığı antrenmanla tamamladı. Siyah - beyazlı kafile daha sonra ise 22 kişilik kadro ile Sabiha Gökçen Havalimanı'ndan öğleden sonra kalkan özel bir uçakla Trabzon'a hareket etti.
Beşiktaş, Trabzonspor ile oynayacağı maçın hazırlıklarını bu sabah yaptığı antrenmanla tamamladı. Teknik Direktör Samet Aybaba yönetiminde BJK Nevzat Demir Tesisleri'nde basına kapalı yapılan çalışma 1.5 saat sürdü.
 
Kondisyon ve taktik çalışan siyah-beyazlılar, idmana ısınma koşularıyla başladı. 5'e 2 pas çalışması ve kısa istasyon koşularıyla devam eden antrenman, taktik çalışma sonrası oynanan çift kale maçla noktalandı.
 
Antrenmana tedavilerine devam edilen; İsmail Köybaşı, Uğur Boral ve milli takım kampında bulunan Muhammed Demirci katılmadı. Sivok ve Olcay Şahan takımla birlikte çalışırken Dentinho ve Almeida program dahilinde koşu yaptı.
 
Spor Toto Süper Lig'in 25. haftasında yarın saat 19.00'da Trabzonspor ile Hüseyin Avni Aker Stadı'nda karşı karşıya gelecek Beşiktaş, gittiği Trabzon'da kampa girecek ve maç saatini beklemeye başlayacak.

22 kişilik oyuncu kadrosuyla Trabzon'a giden kafilede, tedavisine devam edilen İsmail Köybaşı ile Mustafa Pektemek de takımın yanında olmak için kafileye dahil oldular.

Futbol Komitesi üyesi Ahmet Kavalcı'nın kafile başkanlığında Trabzon'a giden 22 kişilik kafilede şu isimler yer alıyor:
 
Cenk Gönen, Allan McGregor, Emre Metin, Roberto Hilbert, Mehmet Akgün, İbrahim Toraman, Tomas Sivok, Ersan Gülüm, Julien Escude, Gökhan Süzen, Emre Özkan, Necip Uysal, Manuel Fernandes, Hasan Türk, Veli Kavlak, Filip Holosko, Mehmet Akyüz, Oğuzhan Özyakup, Olcay Şahan, Erkan Kaş, Sinan Kurumuş, Mamadou Niang.