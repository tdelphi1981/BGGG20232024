U20 Milli Takım aday kadrosu açıklandı
Türkiye'nin ev sahipliğinde 2013 yılında düzenlenecek FIFA 20 Yaş Altı Dünya Kupası'na hazırlanan 20 Yaş Altı Milli Futbol Takımı'nın 14 Kasım Çarşamba günü Danimarka ile yapacağı özel maç için belirlenen aday kadrosu açıklandı.Türkiye Futbol Federasyonu'ndan alınan bilgiye göre, Kocaeli'nin Gebze ilçesinde yapılacak hazırlık maçının aday kadrosuna davet edilen oyuncular 11 Kasım Pazar günü saat 18.00'de İstanbul Kartal Titanic Business Otel Asia'da toplanacak.

Gebze Alaettin Kurt Stadı'nda oynanacak karşılaşma saat 13.30'da başlayacak.

Teknik direktör Feyyaz Uçar yönetimindeki 20 Yaş Altı Milli Takımı'nın aday kadrosuna şu oyuncular davet edildi:

Ferhat Poyraz (Adanaspor), Hasan Türk, Kadir Arı (Beşiktaş), Cumali Bişi (Çaykur Rizespor), İbrahim Yılmaz (Darıca Gençlerbirliği), Ozan Evrim Özenç, Erhan Kartal, Berkay Can Değirmencioğlu (Denizlispor), Salih Uçan (Fenerbahçe), Muhammed Alperen Uysal, Sadık Çiftpınar, Berk İsmail Ünsal (Galatasaray), Ahmet Yılmaz Çalık, İlkay Durmuş, Tayfur Bingöl (Gençlerbirliği), Halil Akbunar (Göztepe), Enver Cenk Şahin (İstanbul Büyükşehir Belediyespor), Eray Ataseven (Manisaspor), Furkan Köse (Samsunspor), Kerem Demirbay (Borussia Dortmund), Muhammet Karpuz (Fortuna Düsseldorf).