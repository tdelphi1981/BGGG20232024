Sneijder isyan etti!
Galatasaray'ın Hollanda'lı yıldızı Eskişehirspor maçında sürekli olarak uzun top oynamalarından şikayetçi oldu.
Galatasaray'ın Eskişehirspor ile 0-0 berabere kaldığı karşılaşmada sarı kırmızılı takımın yeni yıldızı Wesley Sneijder, oyun anlayışlarından şikayetçi oldu.

Hollanda'lı futbolcu, teknik direktör Fatih Terim'in cezalı olması nedeniyle bu karşılaşmada takımın başında sahaya çıkan yardımcı antrenör Ümit Davala'nın yanına giderek "Ben varken niye sürekli yüksek toplarla oynuyoruz. Yerden oynamamız gerekiyor. Bana top gelmiyor. Sürekli olarak Drogba ve Burak'a uzun toplar atmaya çalışıyoruz." diyerek veryansın etti.

Devre arasında Inter'den transfer edilen Sneijder, sarı kırmızılı forma ile Eskişehirspor maçıyla birlikte 7. kez sahada yer aldı. Geçtiğimiz hafta Ordusspor'a Türkiye kariyerindeki ilk golünü kaydeden oyuncu, hafta sonu oynanan maçta da ilk sarı kartını gördü.