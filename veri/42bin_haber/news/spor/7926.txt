Schalke deplasmanda dağıldı!
 
 Bayern Münih karşısına önemli eksiklerle çıkan Schalke 04, lidere karşı istediği oyunu sergileyemedi. Maça hızlı başlayan Münih, 19. dakikada David Alaba'nın penaltıdan attığı golle  1-0 öne geçti. 32. dakikada sahneye çıkan Schweinsteiger, skoru 2-0'a getirdi ve ilk yarı bu sonuçla tamamlandı.
 
 Bayern Münih, ikinci yarıya da hızlı başladı ve David Alaba kendisi adına 2 takımı adına 3. golü kaydetti. Bu golden sonra iyice rahatlayan Bayern Münih, 63. dakikada Mario Gomez ile bir gol daha buldu ve maç 4-0 sona erdi.
 
 Bayern Münih, bu galibiyetle 54 puana yükselerek takipçileri ile arasındaki puan farkını iyice açtı. Schalke 04 ise 29 puanla 9. sırada kaldı. Öte yandan Galatasaray Teknik Direktörü Fatih Terim de, Şampiyonlar Ligi'ndeki rakipleri Schalke 04'ün maçını izlemek üzere tribünde yer aldı.