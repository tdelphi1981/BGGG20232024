'Kolay rakip olsun, Galatasaray olsun'
Şampiyonlar Ligi'nde Porto'yu eleyen Malaga'da takımın yıldız futbolcularından Joaquin, Galatasaray'la eşleşmek istediklerini belirtti.
Şampiyonlar Ligi'nde Porto'yu 1-0'ın rövanşında 2-0'lık skorla geçen Malaga'da takımın yıldız futbolcularından Joaquin Sanchez, Galatasaray'la eşleşmek istediklerini belirtti. Maç sonrasında açıklamalarda bulunan İspanyol kanat oyuncusu çeyrek finale kaldıkları için gururlu olduklarını dile getirdi.

Maçı değerlendiren Joaquin, "Avrupa arenasında çıkıp sakin oynamanız kolay değil. Kazanmak parolasıyla sahaya çıkmıştık; onlar da çok iyi bir takım. Çok iyi hareket eden bir takıma karşı kolay olmadı. Şanslar bulduk ve Isco'nun golü oyunun seyrini değiştirdi. Sonradan da Roque'nin golü geldi" diye konuştu.

Şampiyonlar Ligi coşkusunun bambaşka olduğunu dile getiren İspanyol futbolcu, "Bu takım tarihinde ilk kez Şampiyonlar Ligi'ne kalıyor ve insanlar bu başarının ne kadar önemli olduğunun farkında. Mutlu ve heyecanlıyız" ifadelerini kullandı.

Joaquin çeyrek finaldeki olası rakipleriyle ilgili soruya ise, "Önemli değil. Galatasaray gibi kolay bir rakip seçmeye çalışacağız; ama çeyrek finalde hangi takım çıkarsa çıksın zor olacaktır" şeklinde cevap verdi.

(Sporx)