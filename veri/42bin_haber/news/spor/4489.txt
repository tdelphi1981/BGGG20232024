Sivasspor: 2
Futbolda, Ziraat Türkiye Kupası (A) Grubu'nda Sivasspor, sahasında Bursaspor'u 2-1 mağlup etti.
55. dakikada Musa'nın defansın arkasına uzun pasında kaleci Borjan'ın ıskaladığı top, ceza alanında Ferhat'ın önünde kaldı. Meşin yuvarlağı boş kaleye gönderen Ferhat, skoru eşitledi: 1-1

60. dakikada Batalla'nın sağdan kullandığı korner atışında, ceza alanında arka direkte topla buluşan İbrahim'in vuruşunda meşin yuvarlak üstten auta çıktı.

63. dakikada rakibinden kaptığı topla soldan ceza alanına giren Aatif'ın çapraz pozisyonda vuruşunda, yerden seken meşin yuvarlak ağlarla buluştu: 2-1

73. dakikada Batalla'nın ceza alanı dışından kaleyi karşıdan gören pozisyonda kullandığı serbest atışta, kaleci Borjan topu güçlükle çeldi.

86. dakikada Mehmet'in ara pasında kaleciyle karşı karşıya kalan Eneramo, topu kaleci Harun'dan kurtardıktan sonra dengesini kaybederek yere düşünce, ev sahibi ekip net bir fırsattan yararlanamadı.

Karşılaşma, Sivasspor'un 2-1 üstünlüğüyle sona erdi.

Gruptaki ilk maçında Fenerbahçe'ye deplasmanda yenilen Sivasspor, Bursaspor'u mağlup ederek gruptaki ilk galibiyetini elde etti.