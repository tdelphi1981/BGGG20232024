Maestro mu asi çocuk mu
Takımlarının yanı sıra, Selçuk ve Meireles de sahada kimin daha iyi olduğunu gösterecek.Portekizin asi çocuğu Raul Meireles, hücumda F.Bahçeye liderlik ediyor. G.Sarayda pas dağılımını yöneten Selçuk ise arkadaşlarının daha rahat oynamasını sağlıyor.
SELÇUK İnan... Türk futbolunun son yıllarda yetiştirdiği en önemli değerlerden bir tanesi... Galatasaray döneminde kariyeri iyice zirveye çıktı. Raul Meireles ise Portekizin asi çocuğu... Futbol yeteneğinin yanı sıra, saç modelleri ve vücudundaki dövmeleri ile bir ikon... Bugünkü karşılaşmada her iki oyuncu da oyunun kaderini doğrudan etkileyecekler. Karşı karşıya gelecekler ve birbirlerini marke edecekler. İkisinden hangisinin diğerine üstünlük sağlayacağı büyük ihtimalle karşılaşmanın da kazananını belirleyecek. 
SELÇUK İNANıN DA AŞAĞI KALIR YANI YOK 
İkiSİ de takımlarının tam kalbinde en önemli görevleri üstleniyorlar. İkisi yıldız da nokta atışı paslarıyla takım arkadaşlarını ciddi pozisyonlarda topla buluşturuyorlar. Raul Meireles kariyer olarak daha tecrübeli olsa da milli yıldız Selçuk İnanın ondan hiç aşağı kalır bir yanı yok. 
Biz de Hürriyet olarak bugün Türk Telekom Arenadaki dev mücadelede maçın kaderini belirleyecek Raul Meireles ve Selçuk İnanı inceledik ve akşamki karşılaşma öncesi ipuçlarını çıkar-maya çalıştık. 
Selçukun özellikleri 
1-Nokta atışı pasları ile oyunun gidişatını her an değiştirebiliyor. Süper Ligde şimdiye kadar 6 asisti var. 
2-Duran topların ustası. Kullandığı frikiklerde çoğu zaman goller bulabiliyor. Oldukça etkili ortalar yapıyor. 
3-Saha içinde takımının liderliğini almasa da özellikle golcüler genel olarak onun ayağına bakıyor. 
4-Çok sert bir orta saha oyuncusu değil. Ancak çok zeki ve rakibin ataklarını kesiyor. 
5-Amerikan futbolundaki bomba pasların futbol versiyonları onun ayağından izlenebilir. 
Kariyer:
2002-06  Ç.Dardanel
2006-08   Manisaspor
2008-11  Trabzonspor
2011  Galatasaray 
Meirelesin özellikleri 
1-Çok büyük bir tecrübe. Takımına saha içinde savunma ve hücumda katkısı çok yüksek. 
2-Uzaktan attığı sert şutlarla sürpriz goller kaydediyor. Özellikle yerden ve sert vuruşları zorlayıcı. 
3-Genelde tek pas oynamayı seviyor. Oyun ve atak yönü değiştirme konusunda tam bir usta. 
4-Top çalma konusunda çok etkili. Tatlı sert bir oyunu var. Geri adım atmıyor. 
5-Henüz göstermese de duran toplarda çok etkili olabilen bir isim. 
Kariyer:
2001-04  Boavista
2004-10  Porto
2010-11  Liverpool
2011-12  Chelsea
2012  Fenerbahçe