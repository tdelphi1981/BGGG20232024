UEFA'dan Galatasaray'a ret!
Aslan, Schalke maçında İstanbulun 2020 Olimpiyatına adaylığına destek logolu şortla sahaya çıkmak istedi. Ancak bu talep kabul görmedi.
Türk sporunun geleceği açısından çok büyük önem taşıyan 2020 Olimpiyat Oyunlarının ev sahipliği için İstanbul müthiş bir mücadele veriyor. Tokyo ve Madrid ile yarışan İstanbulun 2020 adaylığına destek vermek amacıyla büyük bir jest yapmak isteyen Galatasaraya UEFAdan izin çıkmadı. Sarı-kırmızılılar, Almanyadaki kritik mücadelede giyeceklerini şortlara İstanbul 2020nin logosunu işletmeyi talep etti. Ancak UEFA böyle bir durumun kriterlere aykırı olduğunu belirtip, talebi geri çevirdi. UEFA, Şampiyonlar Ligi ile Avrupa Ligi maçlarında şortlarda ve formalarda kendi logolarıyla kulüplerin sponsorlarına ait logoların dışında herhangi bir unsur kullanılmasına izin vermiyor.

KARAR 7 EYLÜLDE VERİLECEK

Ancak her iki ülke ekibinden birini ilgilendiren bir felaket veya vefat durumunda özel izin karşılığında kollara siyah bant takılmasına izin veriyor. 2020 Olimpiyat Oyunlarının hangi kentte düzenleneceğini Uluslararası Olimpiyat Komitesi (IOC) 7 Eylülde Arjantinin başkenti Buenos Aireste düzenleyeceği toplantıda açıklayacak. Oyunlara aday 3 kenti denetlemeye başlayan IOC bu hafta içinde Tokyoyu inceledi. 13 kişilik heyet Madride geçtikten sonra 23 Martta İstanbula gelerek denetimlerini tamamlayacak.