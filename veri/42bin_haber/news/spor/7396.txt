İşte Şenol Güneş'in ayrılık nedeni...
Trabzonspor'dan istifa eden Şenol Güneş basın toplantısı düzenledi.
Trabzonspor eski Teknik Direktörü Şenol Güneş, Trabzon Gazeteciler Cemiyeti'nde basın toplantısı düzenledi.

İşte Şenol Güneş'in açıklamaları:

"3 yıldan fazla olan bir süreyi hepsinin tabiki anlatamam ama. Burada sizin vasıtanızla anlatalım insanlara. Geriye baktığımız zaman üç yıl önce Trabzonspor'un ihtiyacı olduğu için bana gel dediler geldim. Taraftarlar da istiyordu yönetim böyle bir karar verdi. Birlikte iyi-kötü günlerimiz oldu. Neleri yaptığımızı nelerde başarılı olup olmadığımızı bizden daha iyi biliyorsunuz. Görevim süresince bende hakkı olanların haklarını helal etmesini istiyorum, benim de hakkım varsa helal ediyorum. Sizlerin vasıtasıyla yönetime taraftara ve camiadaki diğer insanlara yansıyan bazı sorunların beni üzdüğünü söylemesini istiyorum. Üzmüşüzdür birilerini olabilir. Tolunay hocaya başarılar diliyorum. Bu takımın en iyisini yapacağını düşünüyorum. Ligde çok puan kaybettik o yüzden buradayız sizinleyiz. Yoksa burada olmazdık. Puan durumuna baktığınız zaman Trabzonspor ilk 3'te olacak bir takımdır. Ve kupayı alacağını düşünüyorum. Temennim beklentim ilkeli ve prensipli Trabzonspor. Herkesin gelip geçici olduğunu düşünüyorum."

"Görev yapanlara destek olunmalı. Yalan söyleyenleri, zarar verenleri temizlemek Trabzonspor'da birinci görev olmalı. Hiçbir takımın Trabzonspor'dan üstün olmadığını vurgulamakta fayda var. Biz ilk günde kullandım Avrupa'da en önemli kulüplerden biri olmalıyız. Stadın da bir anönce yapılmasını istiyorum, bekliyorum. Oyuncular hangi sorunlar olursa olsun el ele versinler. Her maçı kazansınlar takımın parçası olsun ve sahiplensinler. En iyisini yapabileceklerini biliyorum. Kişilikli ve ahlaklı olsunlar. Kazanmak için hiçbir zaman hileye başvurmasınlar. Sportmenlik dışı hareketler yapmasınlar."

"Başarılıyı gördük, başarısızı da gördük zaten. Herkes neyin ne olduğunu biliyor. Kavga yapmadan çözüm üretmekte fayda var. Önemli olan doğru yolda gitmektir. Keyfim kaçtı evet biliyorum. Keyif vermediğimi de veriyorum. Son 1.5 yıldır keyfim kaçtı. Sevdiklerim ve beni sevenler üzüldü biliyorum. Şuan bunu söylerken bile üzülüyorum. Bugüne kadar başarılara birlikte imza attık. Olabildiğince alttan almaya çalışıyorum. Türkiye'de futbol kulüp yapılarının içinde olduğu durumlardır. Oyuncuların benle sorunları yok ama duygusal kırıntıların olduğunu biliyorum. Transferlere bağlı sorunlar çok büyük olduğu idari sıkıntıları beraberinde getirdi. 3 Temmuz sonrası şampiyonlar ligine katılmamız; son anda aldığımız yabancılarla sayıyı artırdık."

"Transfer ayları kabusumuz oldu. Aldığımız her oyuncu bizde kaldı ve büyük bir külfet getirdi."

"Zor günlerde başkanlık yapıyorsun biliyorum. Trabzonspor'u borca sokmadan gidebiliyorsan gitmeni istiyorum. Yanlış transfer politikasını değiştirebiliyorsan güzel. Siz çok önemli ve değerlisiniz heyecanınız ve isteğiniz var. Trabzonspor'un hedefi vizyonu taraftarla birlikte sizsiniz. Harcadığınız enerjiyi Trabzonspor'u başarılı olmak için kullanın. Taraftara da sesleniyorum."

"Taraftar sessiz kalmasın ve fanatizmi asla benimsemesinler. Takımına hep sahip çıksınlar. Hem kendi sayılarını artırsınlar, hem de kalitelerini artırsınlar. Bugüne kadar çok önemli işler yaptılar. Aralarında bir yanlış olunca herkes genel olarak yanlış görünüyor. Dikkatli olsunlar. Taraftar çok önemlidir. Bu taraftar ile gururn duyuyorum. Uzun yıllardır Trabzonspor bu yarışın içinde böylesine takımını seven ve takımla yatıp kalkan taraftar kitlesi yok."

"Benimle ilgili söylersek saf ve temiz duygularla Trabzonspor'a geldik ve saf ve temiz duygularla ayrılıyorum. Adam satmadım, arkadan vurmadım, kirli işlere karışmadım. Namusumla çalıştım ve şimdi de ayrılıyorum. Şampiyon olduğumuzu düşünüyorum. Şampiyonlar liginde oynadık. Ligde istikrarlı gidişatımız olmadığı için son zamanlarda artık bırakmayı düşündüğümü söylemek istiyorum."

"Selçuk'a, Ceyhun'a git mi dedim. 3 yıllık mukavelesi olan oyuncu elinden gidiyorsa diğer transferleri konuşmak olmaz zaten. Janko'yu tanımıyorum. Ha bunları birini suçlamak için demiyorum lütfen yanlış anlaşılmasın, bunu derken bunlar bir daha yapılmasın diye diyorum. Veya beni suçlayın ben yaptım bunları diyin tamam ama yapmayın bunları. Bu yüzden demiyorum. Ben aldım bu oyuncuları tamam."

KULÜPTE BAŞKANLAR VE YÖNETİMLER KARAR VERİR

"En büyük kulüpte dahil. Hocanın dediği olmuyor. Bu normaldirde. Para onda. Diğer profesyoneller fikrini söyler. Ben katkı yaparım ben karar vermem. Ben fikir veriyorum."

"Güven alınmadı o zaman Tomas Jun niye alındı. Hocanın ismi kullanılıyor sadece. Yönetim orada başkan orada. Böyle siyah-beyaz gibi değil bu iş. Güven konusunu konuştuk Jun o zaman alındı. Ben fikrimi söyledim. Elimizdeki oyuncularla ilgili şuanda yönetimin aldığı da oldu almadığı da oldu. Celustka'yı niye aldık. Bamba'yı aldık, Elmander'i niye almadık. Alper'i niye almadık, Adrian'ı 5.5 Milyon Euoru'ya niye aldık. Adrian'a bir defa gittik. Adrian'ı seyrettim. Ama o para çok para. Umut gitmesin diye ısrar ettim. Umut niye gitti tutabiliyormusun elinde. Şuanda aldığımız oyuncular kötü oyuncular değil söylüyorum sadece."

GİRAY HOCAYI NİYE GETİRDİK, İSTEYEN BENİM

"Giray hocayı ben istedim. Ama olmadı yapamadı. Oraya bir kişi gelmeli ona başkan da yönetim de karışmamalı. Hoca diyecek santrafor, o diyecek şöyle bir santrafor var ne dersin. Ben gideceğim o kalacak, o öyle gidecek."

NE SİYASET DÜŞÜNÜYORUM, NE DE BAŞKANLIK DÜŞÜNÜYORUM

"Ben ne siyaset düşünüyorum, ne de başkanlık. Beni buna layık görenlere teşekkür ediyorum. Demekki sahiplendiğimi gördüler. Şuanda biryeri çalıştırmayı düşünmüyorum. Yoruldum, yıprandım."

"Birbirimize mahçup olmayalım. Ben Ünal hocaya borçluyum. Çünkü Ünal hoca yazın ayrılmak durumunda kaldı. Ben bir defa yazın istifa ettim bunu söyleyeyim. Ünal hocayla çalışın dedim. İstemediler. Baktım ki orada bir boşluk oluyor. Sene içinde 1-2 maçta sorun oldu. Takımı bıraksam kim gelecek. Öyle durumlar oldu."

"Yazın transferi yaptık. 1 lira para almadım arkadaşlar. Yani bunu söylerken deme amacım şu bunu benim hakkımda dedikleri için söylüyorum."

Güneş bir soru üzerine, "Egemen'e direnmediğimi kim söyledi. Onur'la kim konuştu. Burak'la kaç defa konuştuğumu biliyormusunuz. Siz futbolu bilmiyorsunuz. Egemen'in Burak'ın mukavelesi bitmiş. Mukavelesi bitmemiş oyuncuyu tutamıyorsanız biten oyuncuyu nasıl tutacağız?" dedi.

"Futbolun yeniden gözden geçirilmesi gerekiyor. Şike doğru birşey değil biz de yaptıysak cezasını çekelim. Şike süreci herkesi etkiledi, kulübün yapısını etkiledi. Şampiyonlar ligine son anda girmemiz. Başkanın zor durumları. Kabul etmek lazım kendisine haksızlıklar yapıldı. Asbaşakana da öyle. Gidip hapiste 1 gün yatmaları gerçekten çok kötü birşey. Asıl işimi bırakıp da şikeye dalmadım yani."

TRABZONSPOR BENİM HERŞEYİMDİR...

"Trabzonspor benim herşeyimdir. Kırgınlık, kızgınlık olmuştur. Benim suçlama adına bir konuşmam olmaz. Veda etmiyorum etmedimki... Bir kan değişikliği olacak ki yeniden bir başarısızlığı kapatmak falan. Ya yönetimin ya hocanın özveri yapması gerekiyordu. Ben kendime kızıyorum mesela niye bu sene her maçı almadık diye."

"Mesela Adrian'ı beğendim ama bu kadar paranın verilmesini doğru bulmuyorum. Bu transfer konusu para olunca ben rahatsız oluyorum. Hakikaten uzak durmak istiyorum. Rakamlara bakıyorum gerçekten içime sinmiyor. Girdilere çıktılara bakıyorum bazen gazetelere yansıyanlara falan o yüzden kulübün işlerini benim değil ilgililerin yapmasının daha doğru olduğunu düşünüyorum."

"Ayrıldıktan 1-2 gün sonra beni aradılar. Ama birşey söylemek istemiyorum şuanda. Benim sağlık sorunlarım var bazı onları yapmamıştım. Şimdi ailem ile birlikte olacağım özel işlerim var onlarla uğraşacağım. Onlara bir bakayım hayırlısı olsun diyorum" ifadelerini kullandı.