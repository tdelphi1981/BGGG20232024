Karaman: İmkan olsa 3-0 kazanırdık
Gaziantespor teknik direktörü Hikmet Karaman, Fenerbahçe maçından sonra mağlubiyeti kadro genişliği olmamasına bağladı.
Spor Toto Süper lig'de 19. hafta mücadelesinde Fenerbahçe'ye 2-1 mağlup olan Gaziantepspor teknik direktörü Hikmet Karaman, maçtan sonra çarpıcı açıklamalarda bulundu.

Yeterli sayıda kaliteli oyuncuları olmadığından yakınan Karaman; "2 türlü yorum var. Kadro durumu ve oynanan 90 dakikada. Genel olarak 90 dakikayı değerlendirecek olursak, topa daha fazla sahip olan takım Fenerbahçe'ydi. Biz 11 kişilik bir kadroyuz. Fiziksel ayakta kalabilen Sernas'ı oynattık. Doğru düzgün idmana bile çıkamadan oynadı. Ama başka yapabilecek birşeyimiz yok. Kadromuz kısıtlı ve değişiklik yapacak oyuncumuz yok. Eğer 3 tane değiştirecek oyuncumuz olsa bu maç 3-0 olurdu." diye konuştu.

Mağlubiyeti bir türlü hazmedemediklerini belirten tecrübeli teknik adam; "Ancak başka seçeneğimiz yok. Kızıyorum ya. Bu maç 900 milyar ya. Bir maçın geliri. Kızıyorum. Fenerbahçe gibi güçlü bir ekibe karşı galibiyetten maçı kaybetmek kötü bir durum. Ama çuvaldızı kendimize batıracağız. Elimizde imkan olsa taktik anlamda doğru hamleleri yapabilsek bu maçı alacaktık." dedi.