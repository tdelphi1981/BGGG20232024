Portekiz Milli Takımı'nın maç kadroları açıklandı
Portekiz Milli Takımı'nın, 2014 Dünya Kupası Elemeleri'nde karşılaşacağı İsrail ve Azerbaycan maçlarının kadroları açıklandı.
Portekiz Futbol Federasyonu'nun (FPF) resmi internet sitesinde yer alan bilgilere göre, Portekiz, 2014 Dünya Kupası Elemeleri'nde 22 Mart'ta İsrail ve 26 Mart'ta Azerbaycan deplasmanlarına gidecek.

Teknik Direktör Paulo Bento, kadroda Spor Toto Süper Lig'de top koşturan Fenerbahçe'den Raul Meireles, Beşiktaş'tan Hugo Almeida ve İstanbul Büyükşehir Belediyespor'dan kaleci Eduardo Carvalho'yu dahil etti.

Bento, Almanya 1. Ligi (Bundesliga) takımlarından Wolfsburg forması giyen 27 yaşındaki Vieirinha'yı ilk kez milli takıma çağırırken, Manchester United'ın hücum oyuncusu Nani'yi diz arkası kirişindeki sakatlığından dolayı listeye almadı.

Rusya, İsrail, Kuzey İrlanda, Azerbaycan ve Lüksemburg ile (F) Grubu'nda mücadele eden Portekiz, 4 maç sonunda 7 puanla lider Rusya'nın 5 puan gerisinde bulunuyor.

Portekiz Milli Takımı kadrosu şöyle:

Kaleciler: Beto (Sevilla), Eduardo (İstanbul Büyükşehir Belediyesi), Rui Patricio (Sporting Lizbon)

Defans: Joao Pereira (Valencia), Bruno Alves (Zenit), Henrique Sereno (Real Valladolid), Luis Neto (Zenit), Fabio Coentrao (Real Madrid), Silvio (Deportivo), Pepe (Real Madrid)

Orta saha: Miguel Veloso (Dinamo Kiev), Carlos Custodio (Braga), Raul Meireles (Fenerbahçe), Joao Moutinho (Porto)

Forvet: Cristiano Ronaldo (Real Madrid), Silvestre Varela (Porto), Helder Postiga (Real Zaragoza), Hugo Almeida (Beşiktaş), Danny (Zenit), Vieirinha (Wolfsburg), Pizzi (Deportivo), Paulo Machado (Olympiakos)