Türkiye-Macaristan maçına Sırp hakem
A Milli Futbol Takımı'nın 26 Mart Salı günü İstanbul'da Macaristan ile oynayacağı 2014 Dünya Kupası Avrupa Elemeleri D Grubu'ndaki altıncı maçını Sırbistan Futbol Federasyonu'ndan Milorad Mazic yönetecek.
Türkiye Futbol Federasyonu'ndan alınan bilgiye göre, Fenerbahçe Şükrü Saracoğlu Stadı'nda saat 20.30'da başlayacak karşılaşmada Mazic'in yardımcılıklarını Milovan Ristic ve Dalibor Djurdjevic yapacak. Maçın dördüncü hakemi ise Milenko Vukadinovic olacak. 
A MİLLİLERİN PROGRAMI BELLİ OLDU 
A Milli Futbol Takımımız'ın, 22 Mart 2013 Cuma günü deplasmanda Andorra ve 26 Mart Salı akşamı Fenerbahçe Şükrü Saracoğlu Stadyumunda Macaristan ile oynayacağı 2014 FIFA Dünya Kupası Grup Eleme maçlarının programı belli oldu. Milli Takımımızın kadrosu ise 15 Mart Cuma günü açıklanacak. A Milli Takım, 18 Mart Pazartesi günü saat 09.15de Milli Takım ana sponsorlarından Turkcellin Sheraton Otelde düzenleyeceği imza törenine katılacak. Takımımız bu etkinliğin ardından aynı gün saat 11.00de Atatürk Havalimanından Barselonaya harekete edecek.

A Milli Takım, Barselonada Hotel Rey Juan Carlosda konaklayacak. A Milliler, buradaki ilk antrenmanını 19 Mart Salı günü saat 11.00de Espanyol Kulübünün tesislerinde (Ciutat Esportiva) yapacak. Bu çalışmanın ilk yarım saati basın mensupları tarafından takip edilebilecek. Kampın ikinci antrenmanı, 20 Mart Çarşamba günü saat 11.00de yine Espanyol Kulübünün tesislerinde yapılacak. Bu çalışmanın ilk 15 dakikalık bölümü yazılı ve görsel basına açık olacak.

A Milli Takım aynı gün, Barselonadan ayrılarak karayolu ile Andorraya geçecek ve Andorra Park Otelde kampına devam edecek. Andorra maçından önceki son antrenman 21 Mart Perşembe günü saat 18.30da Estadi Comunalde yapılacak. Basın mensuplarının ilk 15 dakikasını izleyebileceği bu çalışmadan önce A Milli Takım Teknik Direktörü Abdullah Avcı ve bir futbolcumuz, saat 17.30da Andorra Park Hotelde basın toplantısı düzenleyecek.

FIFA 2014 Dünya Kupası grup elemelerindeki beşinci maçımız olan Andorra-Türkiye karşılaşması, 22 Mart Cuma günü TSİ 20.15te Estadi Comunalde oynanacak.

TÜRKİYE'YE DÖNÜŞ 23 MARTTA

Milli Takım kafilesi, Andorra maçının ardından 23 Mart Cumartesi günü saat 11.30'da Estadi Comunalde basına kapalı yapacağı antrenmandan sonra, 18.15'te THY uçağı ile Barselonadan hareket ederek İstanbul'a dönecek.
Le Meridien Otelde kampa devam edecek olan A Milliler, Macaristan maçı için İstanbul'daki ilk antrenmanını, 24 Mart Pazar günü maçın oynanacağı Fenerbahçe Şükrü Saracoğlu Stadı'nda yapacak. Saat 19.00'daki çalışmanın ilk 15 dakikası basın mensuplarınca takip edilebilecek.

Teknik Direktör Abdullah Avcı ve bir oyuncunun katılacağı basın toplantısı ise, 25 Mart Pazartesi günü saat 14.00'te Milli Takım'ın kamp yaptığı Le Meridien Otel'de yapılacak. A Milli Takım, 25 Mart Pazartesi günü saat 19.00'da BJK İnönü Stadında ikinci ve son çalışmasını yapacak. Bu antrenmanın ilk 15 dakikası basına açık olacak. 26 Mart Salı günü Fenerbahçe Şükrü Saracoğlu Stadı'nda oynanacak Türkiye-Macaristan FIFA 2014 Dünya Kupası grup eleme maçı saat 20.30'da başlayacak.

ANTRENMAN PROGRAMI

19 Mart Salı 11.00 Espanyol Kulübü Tesisleri (Basına 30 dakika açık)
20 Mart Çarşamba 11.00 Espanyol Kulübü Tesisleri (Basına 15 dakika açık)
21 Mart Perşembe 17.30 Andorra Park Otel Abdullah Avcı basın toplantısı
21 Mart Perşembe 18.30 Estadi Comunal (Basına 15 dakika açık)
23 Mart Cumartesi 11.30 Estadi Comunal (Basına kapalı)
24 Mart Pazar 19.00 Fenerbahçe Şükrü Saracoğlu Stadı (Basına 15 dakika açık)
25 Mart Pazartesi 14.00 Le Meridien Hotel Abdullah Avcı basın toplantısı
25 Mart Pazartesi 19.00 BJK İnönü Stadı (Basına 15 dakika açık)

NOT: İspanya, Andorra ve Türkiye'deki programlarda belirtilen saatlerin tamamı yerel saatlerdir. İspanya ile Andorra, Türkiye'den 1 saat geridedir.