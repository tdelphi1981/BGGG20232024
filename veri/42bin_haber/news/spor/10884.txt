Tekvando Federasyonu'na Yargıtay'dan şok
Ankara 2. Asliye Hukuk Mahkemesi'nin, Tekvando Federasyonu'nun 2008 yılında yapılan 2. Olağan ve 1. Mali Genel Kurulu'nun iptaline yönelik verdiği karar, Yargıtay tarafından onandı.Ankara 2. Asliye Hukuk Mahkemesi'nin, Federasyonun 2008 yılında yapılan 2. Olağan ve 1. Mali Genel Kurulu'nda Delegelerinin ana statüye aykırı olarak tespit edildiği gerekçesiyle verdiği iptal kararı, Yargıtay 4. Hukuk Dairesi'nde görüşüldü. Yargıtay 4. Hukuk Dairesi, 14 Şubat 2013'te, yerel mahkemenin iptal kararını onadı.

Dava süreci
Gençlik Spor Genel Müdürlüğü, Delegelerinin ana statüye aykırı olarak tespit edildiği gerekçesiyle, Tekvando Federasyonu'nun 2008 yılında yapılan 2. Olağan ve 1. Mali Genel Kurulu'nun iptali istemiyle Ankara 2. Asliye Hukuk Mahkemesi'ne dava açmıştı.Yerel mahkeme, 7 Mayıs 2011'deki duruşmada, Gençlik ve Spor Genel Müdürlüğü'nü haklı bularak 2. Olağan ve 1. Mali Genel Kurulu'nun iptaline karar vermişti. Ankara 2. Asliye Hukuk Mahkemesi'nin bu kararının ardından Türkiye Tekvando Federasyonu, kararın bozulması istemiyle Yargıtay'a başvurmuştu.