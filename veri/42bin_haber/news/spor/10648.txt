Anton Ferdinand'tan Cüneyt Çakır yorumu
Bursaspor'un Premier Lig'den transferi Ferdinand, Cüneyt Çakır'ın Manchester United maçındaki kararı hakkında konuştu.
Spor Toto Süper Lig'de haftasonu Fenerbahçe ile karşılaşacak olan Bursaspor'un başarılı defans oyuncusu Anton Ferdinand ağabeyi Rio hakkında konuştu.

Yeşil beyazlı takımın tecrübeli ismi Anton Ferdinand, Bursa'daki yerel bir gazeteye verdiği demeçte Manchester United-Real Madrid maçını izlediğini ve karşılaşma sonrası ağabeyi ile görüştüğünü ve Rio Ferdinand'ın maçta alınan mağlubiyetten dolayı çok mutsuz olduğunu iletti.

Ağabeyi Rio ile Cüneyt Çakır'ı da değerlendirdiklerini belirten Ferdinand, "Rio, bu aralar çok mutsuz. Cüneyt Çakır'ı da konuştuk tabi ki. Ama bunlar futbolun içinde olağan durumlar. Cüneyt Çakır'la ilgili benim kişisel düşüncem şu. O harekete Premier Lig'de kesinlikle kırmızı kart vermezler. Belki Türkiye Ligi'nde veriyorlar ama bu hareketin karşılığı Premier Lig'de kesinlikle kırmızı kart değil." sözleriyle açıklamalarını sonlandırdı.