Messi sonraki takımını açıkladı
Leo Messi, futbolu ilk takımı Newell's Old Boys'da bitirmek istediğini söyledi ve bu hedefinden vazgeçmediğini gösterdi.
Barcelona'nın yıldız oyuncusu Lionel Messi gelecekte futbol hayatını eski takımı olan Newell's Old Boys'da bitirebileceğini belirtti.

Futbolu doğduğu topraklar olan Arjantin'de bitirmek istediğini belirten süper yıldızı Lionel Messi, ESPN'e yaptığı açıklamada, "Ne olacağını bilmiyorum ama gelecekte Arjantin'de futbol oynamak ve futbolu Newell's Old Boys'da bırakmak isterim." dedi.

Ne zaman Arjantin'e döneceği yönünde gelen soruyu da yanıtlayan yıldız oyuncu, "Bunu gerçekten bilmiyorum. Ama Arjantin'de futbol oynamak istiyorum. Newell's Old Boys forması giymek istiyorum, fakat bu ne zaman olur daha belli bir şey yok." sözlerini kullandı.

Messi'nin 2018 yılına kadar Katalan ekibiyle sözleşmesi bulunuyor.