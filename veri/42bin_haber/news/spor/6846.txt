Messi tahtını kaptırmadı
Barcelonanın yıldızı, El Clasicolardaki asist sayısını 11e yükseltip, derbi tarihinin en çok asist yapan futbolcusu unvanını korudu.
İSPANYA Kral Kupası yarı final ilk maçı önceki gün oynandı. El Clasicoda Real Madrid ile Barcelona 1-1 berabere kaldı. Di Stefanonun ardından El Clasico tarihinin en golcü ikinci futbolcusu olan Barçalı Messi, Fabregasın golündeki asistiyle bu alanda birinciliği kaptırmadı. Messi, 50. dakikadaki golün pasını vererek El Clasico maçlarındaki asist sayısını 11e çıkardı. 
Puyoldan Reale jest 
Öte yandan maçta dikkat çekici olaylar yaşandı. Real Madridli taraftarlar sahaya bir çakmak attı. Barcelonalı Pique çakmağı alıp, hakeme götürmek isterken Puyol, ani bir hareketle takım arkadaşının elinden aldığı çakmağı saha dışına atarak, hakeme verilmesini engelledi. Bu olaydan sonra da Piqueye dönen kaptan Puyol, arkadaşına tekrar oyuna dönmesini söyledi.