Galatasaray, Tofaş'ı ikinci yarıda vurdu
Beko Basketbol Liginde 10.hafta mücadelesinde Galatasaray Medical Park, Abdi İpekçi Spor Salonunda Tofaşı 71-61lik skorla mağlup etti.
10.maçındaki 9.galibiyetini alan Galatasaray Medical Parkta Jamont Gordon 18 sayılık performansıyla galibiyetin mimarı olurken, David Hawkins 12 sayı- 3 ribaund- 1 asist ve Cenk Akyol da 10 sayı- 5 ribaund- 2 asistle çift haneli rakamlara ulaştı.  
Tofaşta ise Tomislav Ruzic ile Steve Burtt 11er sayı kaydederken, Can Altıntığ da 10 sayıyla maçı tamamladı. 

Salon: Abdi İpekçi
Hakemler: Fatih Söylemezoğlu, Alper Özgök, Ahmet Sirtmaç
Galatasaray Medical Park: Engin Atsür 2, Hawkins 12, Cenk Akyol 10, Ersin Dağlı 7, Furkan Aldemir 6, Ndong 4, Ender Arslan 6, Macvan 6, Gordon 18
Tofaş: Burtt 11, Can Altıntığ 10, Nichols 2, Ruzic 11, Heytvelt 6, İnanç Koç 6, Kenan Sipahi 6, Elonu 3, Samet Geyik 6
1. Periyot: 17-21
Devre: 32-35
3. Periyot: 57-49

MAÇTAN NOTLAR 
Dengede başlayan mücadelede iki takımda kontrollü bir oyun sergilerken, 6.dakika Can Altıntığın turnikesiyle 10-10 eşitlikle geçildi. İlk periyot ise Kenan Siphaninin asistinde Austin Nicholsun smacıyla 17-19 Tofaş üstünlüğüyle tamamlandı. İkinci periyotta Kenan ile oyunun kontrolünü elinde tutan rakibi karşısında Galatasaray Medical Park, Cenk Akyol ve Milan Macvan ile üç sayılık atışlar buldu. Özellikle Steven Burttun önderliğinde Tofaş, hücumu iyi kontrol etti ve devreyi de 32-35 önde kapattı. Üçüncü periyota iyi başlayan Sarı Kırmızılılar ise Ersin Dağlı, Milan Macvan ve David Hawkins üçlüsünün basketleriyle skorda eşitliği yakaladı (42-42). Gordon ve Hawkinsin oyuna ağırlığını koymasıyla son 10 dakikalık bölüme 57-49 üstün giren Galatasaray Medical Park, maçtan da 71-61 galibiyetle ayrıldı.




TARAFTARDAN GÖKSENİN'E DESTEK

Galatasaray Medical Park'ın geçtiğimiz ay başında Sırbistan'ın başkenti Belgrad'da katıldığı özel turnuvada Mega Vizura ekibiyle oynadığı karşılaşmada aldığı darbe sonucu dizinde dönme meydana gelen Göksenin Köksal, maç kadrosunda bulundu. Genç oyuncu, yaklaşık 45 gündür sarı-kırmızılı takımdaki yerini alamıyordu.
Bu arada, maçın ardından tribünlerdeki az sayıdaki Galatasaray Medical Park taraftarı, takımlarını ve antrenör Ergin Ataman'ı tribüne çağırarak alkışladı.