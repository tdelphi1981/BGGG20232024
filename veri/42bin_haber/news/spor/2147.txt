Aysal ile Polat'ın barış elçisi olurum
En büyük idealim, iki önemli başkan Ünal Aysal ve Adnan Polatı bir araya getirerek iki yönetim kurulunu aynı masaya oturtmak. Ve böylece Galatasarayda bu gereksiz çekişmeye bir son vermek. Bunlar bizim gibi bir kulübe yakışmıyor.
G.SARAYda artık en büyük idealim; iki başkan Ünal Aysal ve Adnan Polatı aynı masada bir araya getirip bu gereksiz tartışmaya son vermek... Bu sözler, Polat Yönetiminin önemli ismi eski asbaşkan Ali Haşhaşa ait. Takım uçağı ile Portekize gelen Ali Haşhaş, Barış elçisi olmak istiyorum dedi. 
Portekize gelişi çok konuşulan eski asbaşkan ile Portodaki Sheraton Otelinde bir araya geldik... 
NE İŞİN VAR, GİTME DİYE DÜŞÜNDÜLER 
-2 yönetim arasında hala bir gerginlik var. Buraya geldiğiniz için sizi eleştirenler oldu mu?
- Portekize maça geldim, çünkü ben bir G.Saraylıyım. Bir takım insanlar, Ne işin var orada, gitme diye düşündüler tabii.. Bakın arkadaşlar en büyük rahatsızlığım, Ben yoksam herkes yok olsun düşüncesi... Bu çok kötü bir şey. Herkes önce G.Saray demeli. Beni kimsenin bu konuda eleştirme hakkı yok. Yönetici değilsem takım beter olsun diyenler,  kulübünü sevmiyorlar.  
 
Yönetici başkanın önüne geçmemeli 
-POLAT döneminde yönetimde sıkıntı yaşadınız. Bu yönetime bir tavsiyeniz var mı?
- Biz yönetim içinde sıkıntılar yaşadık. Aysal yönetiminde de aynı şeyi hissediyorum. Yönetime seçilince başkanın yanında çalışmak durumundasın. Başkanın karşısında olmamanız lazım. Yoksa huzursuzluk başlıyor. Yöneticiler, G.Saray Başkanının önüne geçmemeli. Başkanı sevse de sevmese de sonuna kadar deskteklemeliler. 
Bu konuda F.Bahçeyi tebrik ediyorum. 
G.Saray artık F.Bahçeyi geçti 
-YILLAR önce Ergun Gürsoy, F.Bahçe, G.Sarayı geçti demişti. Şimdi durum nasıl?
- Belki Fenerbahçeli kardeşlerimiz kızacaklar ama G.Saray, F.Bahçeyi geçti. Onlar bizden 7 sene önce 52 bin kişilik stat yaptı. Biz Ali Sami Yende oynadık. Çok büyük gelir farkı vardı. G.Saray, Arena ile F.Bahçeyi geçti.  
İbra  konusuna artık nokta koymalıyız 
- Peki, iki yönetim arasındaki bu soğukluk nasıl son bulur?
- EN büyük idealim, eski ve yeni yönetim kurulu ile birlikte hep beraber yemekte aynı masada oturmak. Birileri gelmiş stat ve yatırımları, diğerleri ise sportif açıdan çok başarılı bir yönetim göstermiş. Herkesin ortak çabası belli. Bunun için ben elçi de olurum ve üzerime düşeni de yaparım. Yeter ki bu tartışma sona ersin. Ayrıca G.Sarayın duayen ve büyük isimleri de birleşip bu ibrasızlık konusuna nokta koymalı.