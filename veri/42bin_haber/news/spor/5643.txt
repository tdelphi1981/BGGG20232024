Barcelona, Cristiano Ronaldo'yu reddetmiş
Joan Laporta, Jorge Mendes'in Cristiano Ronaldo'yu Manchester United'a gitmeden önce Barcelona'ya önerdiğini açıkladı.
Barcelona'nın eski başkanı Joan Laporta, Katalan ekibinin Cristiano Ronaldo'yu henüz Sporting Lizbon forması giyerken transfer etme şansını geri çevirdiğini açıkladı.

Sporting formasıyla gösterdiği performansın ardından önemli bir genç yetenek olarak Avrupa futbol piyasasının dikkatini cezbeden Ronaldo, Manchester United'a giderek burada dünya yıldızı haline gelmişti.

Laporta, Onda Cero'ya yaptığı açıklamada Ronaldo'nun kendilerine önerildiğini belirtirken, "Jorge Mendes, o dönemler genç oyuncusu Cristiano Ronaldo'yu bize önerdi. Onu Manchester United'ın ödediğinden daha az bir ücret karşılığında transfer edebilirdik fakat Ronaldo, Ricardo Quaresma ve Deco'yu yeni almıştık ve maddi imkanlarımız yeterli değildi." şeklinde konuştu.

Benzer şekilde Kaka'nın da Barça kapısından döndüğünü vurgulayan eski başkan, "Silvio Berlusconi ile yemekteydik ve bana Ronaldinho için Kaka'yı önerdi. O dönemde bunu düşünmemiz bile mümkün değildi çünkü Ronaldinho bizim için kilit bir oyuncuydu. Berlusconi bunu önce şakayla karışık söyledi ama sonra ciddileşti. Kaka'nın Real Madrid'de başarılı olamaması çok üzücü. Milan'da fantastik bir oyuncuydu." sözlerini kullandı.

Kaka, 2009 yılında Milan'dan Real Madrid'e transfer olmuş fakat yeni kulübünde büyük bir düşüşün içerisine girmişti.