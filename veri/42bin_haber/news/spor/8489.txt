Fenerbahçe için tehlike çanları çalıyor
UEFA Avrupa Ligindeki temsilcimiz Fenerbahçe, bu akşam hem alışık olmadığı saha ve hava şartları hem de kağıt üstünde görüldüğünden çok daha tehlikeli bir rakiple karşılaşacak.
1-KÖTÜ ZEMİNE 
F.Bahçe, kötü bir zemine sahip 15 bin kişilik Neman Stadında oynayacak. 
2- SOĞUĞA 
Karşılaşma saatinde hava sıcaklığı eksi 1 dereceye kadar düşecek.  
3-SERTLiĞE 
BATE, şampiyonlar liginde 18 sarı, 1 kırmızı kart gören bir takım. 
4-BU ADAMA 
Arsenal forması giyen Hleb, Belarus takımının en etkili oyuncusu. 
FENERBAHÇE, UEFA Avrupa Ligi 2. tur ilk maçında bu akşam Türk futbolseverlerin fazla tanımadığı BATE Borisov ile karşılaşacak. Rakibine hem kadro kalitesi hem de deneyim açısından oldukça ağır basan temsilcimiz, turun favorisi. Ancak Belarus ekibi de sanıldığı kadar kolay bir rakip değil. Sezona Şampiyonlar Liginde başlayan BATE, Bayern Münihi devirmiş bir takım. Üstelik zorlu saha ve hava şartlarını da avantaj olarak kullanmayı iyi biliyorlar. Biz de maç sırasında F.Bahçenin karşılaşacağı zorluklara bir kez daha      dikkat çekmek istedik. 
EN ÇOK FAUL YAPAN 3. TAKIMDI  
MAÇLARINI Minskteki Dinamo Stadında oynayan BATE Borisov, bu stadın bakımda olmasından dolayı Fenerbahçe ile Grodno şehrinde bulunan Neman Stadında karşılaşacak. Bu sahanın zemini ise oldukça kötü. Ayrıca maç sırasında hava sıcaklığı eksi 1 derece civarında öngörülürken, bu sıcaklık daha da düşebilir. Belarus ekibi, çok sert oynayan bir takım. Şampiyonlar Liginde 99 faulle en çok faul yapan 3üncü takım oldular. Bu sertliğin karşılığı olarak da 6 maçta 18 sarı, 1 kırmızı gördüler. Kadrolarında ise, Arsenal ve Barcelona gibi devlerin formasını giymiş Hleb gibi bir yıldız var.    
DEFANSIN EN KISASI 1.84 M. BOYUNDA 
SARI lacivertlilerin rakibi ile ilgili bilinmesi gereken diğer satırbaşları şöyle:
- 5 Aralık 2012de oynadığı ve 4-1 yenildiği B.Münih maçından sonra sadece hazırlık kapsamında Zenit ile oynadı ve rakibini 1-0 yendi. 
- Çoğu zaman 4-3-2-1 dizilişiyle sahada yer alıyor ve topla çok oynamıyorlar. Sert ve katı bir orta sahaları var. Hleb dışında teknik oyuncuları yok ama hızlı ve kontratak oynamayı seviyorlar. Açık yakaladıklarında affetmiyorlar.
- Defans hattının en kısa ismi 1.84lük sağ bek Polyakov. Stoperlerden Radkov 1.86, Filipenko 1.94 m. boyunda. Bordachevin boyu ise 1.90. 
Bayerni Karabük gibi oynayarak yendiler 
BATE Borisov, tıpkı F.Bahçenin 3-1 yenildiği Kardemir Karabükspor gibi etkili bir kontratak takımı. Bu sezon Şampiyonlar Ligi F Grubuna Lillei devirerek başlayan Belarus temsilcisi, ikinci sınavında Alman devi Bayern Münihi ağırladı.  
Daha çok savunmada kalan BATE, kontrataklarla tam 3 gol bulup maçı 3-1 kazandı. Ev sahibi yüzde 37lik topla oynama oranı ile mücadele ederken, sadece 1 korner kullandı. Bayern ise 14 korner, 16 şutluk baskısına karşılık sarı lacivertlilerin rakibine çarpılmaktan kurtulamadı. 
Rakamlarla BATE 
Topla oynama oranı:  %42 
Atılan şut sayısı:  53
İsabetli şut sayısı:  37
Rakiplerin şutları:  87
Korner sayısı:  10
Attıkları gol:  9
Yedikleri gol:  15
İstatistikler bu sezon Şampiyonlar Liginde oynadıkları 6 maçı kapsamaktadır.