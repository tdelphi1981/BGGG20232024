Atletico Madrid Falcao'nun alternatifini buldu!
Kolombiyalı forveti Radamel Falcao'yu Chelsea'ye, Adrian Lopez'i de Arsenal'e satmanın eşiğinde olan Atletico Madrid, olası forvet eksikliğini Chicharito ile kapatmak istiyor.
Kolombiyalı forveti Radamel Falcao'yu Chelsea'ye, diğer golcüsü Adrian Lopez'i de Arsenal'e satmanın eşiğinde olan Atletico Madrid, olası forvet eksikliğini 25 milyon avroluk değere sahip Manchester United forveti Chicharito ile kapatmayı planlıyor.

İspanyol temsilcisi, Manchester United'a 25 milyon avro'ya yakın parayı vermeyi gözden çıkardı. Yıldız oyuncularını Premier Lig'e yollamaya hazırlanan Madrid ekibi, boşalan bölgeye de Meksikalı golcüyü transfer ederek takviye etmek istiyor.

Falcao'nun takımdan en geç sene sonunda ayrılmasına kesin gözüyle bakılırken, Arsenal'in de Adrian Lopez'e talip olması Atletico'yu erkenden önlem alma arayışına itti. 25 yaşındaki İspanyol forveti 15 milyon avroya transfer etmeyi başaramayan Arsenal, golcünün sözleşmesindeki 23 milyon avroya serbest kalır maddesini kullanarak transfer etmeyi düşünüyor.

Ocak ayında Chicharito'yu transfer etmesi imkansız gözüken kulübün İngiliz Devi ManU'yla şimdiden görüşmelere başladığı biliniyor. Manchester'ın da hedefin de Polonyalı golcü Robert Lewandowski'nin olması bu transfer bilmecesinin her cephesini mutlu edeceğe benziyor.


2011 yılında Kırmızı Şeytanlar'la 5 yıllık sözleşme uzatan yıldız Meksikalı, Robin van Persie, Wayne Rooney ve Danny Welbeck'in arkasında kalarak forma şansını kaybetmişti. Manchester United formasıyla bu sezon oynadığı 22 maçta 12 gol atmasına rağmen forma şansı bulmakta zorlanan Hernandez, Falcao'nun takımdan ayrılması durumunda Atletico tarafından ideal isim olarak görülüyor.

PSG ve Manchester City'nin de büyük ilgi duyduğu Kolombiyalı gol makinesinin büyük ihtimalle yeni adresi Chelsea olacak. Atletico Madrid teknik heyetiyse iki golcünün takımdan ayrılışını Hernandez'in transferiyle amorti edebileceklerine sonuna kadar inanıyor.

(Goal.com)