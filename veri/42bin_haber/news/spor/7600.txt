Bir maçla kova oldum
Müthiş bir kariyere sahibim. F.Bahçede 2 şampiyonluk gördüm. 2. Ligde oynarken Milli Takıma çağırıldım. Dünya karmasında oynama onurunu tattım. Ama o maçtan sonra kariyerim kirlendi.
SENE 1984... Türkiye Milli Takımı, kasım ayının 11inde İnönü Stadında 1986 Dünya Kupasının elemeleri için İngiltereyi ağırlıyor. 
Ay yıldızlıların teknik direktörü Candan Tarhan, kalede Fenerbahçeli Yaşar Durana görev veriyor... Ay yıldızlılar sahadan, 8-0lık bir mağlubiyetle ayrılıyor. İşte o maçla adı unutulmazlar arasına giren Yaşar Duran, bu durumdan oldukça şikayetçi. Şampiyonluklar, özel ödüller, dünya karmasında oynama gibi başarılar olan Yaşar Duranın kariyeri bir anda değişti, Kendisine takılan kova lakabına itiraz eden Yaşar Duran, Hürriyetin sorularını yanıtladı. 
Kalecilik eskiden mi daha zordu bugün mü daha zor?
- Kesinlikle bugün kalecilik çok daha zor. Futbol çok hızlı oynanıyor. UEFA her şeyi atak futbola ve gole yönelik düşünüyor. Buda kalecilerin işlerini zorlaştıran etkenler. Artık o kadar çok yan top geliyor ki kaleciler hepsine çıkmakta zorlanıyorlar. 
Bugün oynasaydınız kariyeriniz nasıl olurdu?  
Bugün futbol oynuyor olsaydım beni parayla satın alamazlardı. Volkanın pozisyonunda olurdum ve mutlaka yurt dışında bir takıma transfer olurdum. 
İngiltere maçı pırıl pırıl kariyerimi kirletti 
KARİYERİNİZİ değerlendirir misin?
- Ben müthiş bir kariyere sahibim. Fenerbahçede 2 şampiyonluk gördüm. 2. Ligde oynarken A Milli Takıma çağırılan tek kaleci olmayı başardım. Ayrıca dünya karmasında oynama onurunu tattım. Sarıyer, Malatya ve Fenerbahçe ile birçok kez başarılı Avrupa maçları çıkarttım. 3 yıl üst üste yılın sporcusu seçildim, 12 yıl boyunca milli formayı gururla giydim.  
 
Meşhur 8-0lık maça gelirsek... 
8-0lık İngiltere maçı pırıl pırıl olan bu kariyerimi kirletti, kaderimi değiştirdi. Adımız Kovaya çıktı. Yolda bazen Kova deniliyor buna çok üzülüyorum. 
Bu kalecilerin tümüne yakıştırılan bir sözdür. Mesela stoperlere ve beklere de çok zaman kazma derler. Ama futboldan anlayanlar, iyi Fenerbahçeliler benim iyi bir kaleci olduğumu gayet iyi biliyorlar.  
HİÇ KİMSE BANA SAHİP ÇIKMADI 
8-0lık maçı biraz anlatırmısınız?
Aslında o maçta oynamayı hiç istememiştim. Ancak hocamız Candan Tarhan, uzun boylu olmam nedeniyle yan toplarda etkili olacağımı düşünerek Arif Peçenek yerine görevi bana verdi. Her kalecinin yediği hatalı goller vardır.  
Yönetici, futbolcu veya bir başkasından destek aldınız mı?
Bir maç 23 senemi aldı götürdü.  12 yıl Türkiyenin en iyi kalecisi olmuş bir kişi bir maçla böyle mi olmalıydı. Bana ne takım arkadaşlarım, ne antrenörüm ne federasyon sahip çıkmadı.   
23 yılda 1 kırmızı kart gördüm 
Esprili ve kendinizle bile dalga geçebilecek kadar kompleksiz bir insansınız. Futbol oynarken hiç atıldınız mı kavga ettiniz mi?
23 yılı aktif futbolcu olarak tam 40 yıldır bu sporun içindeyim. Hiç kimseyle bu güne kadar kavga etmedim. Her teknik adamla çok iyi ve uyum içinde çalıştım. Sadece bir kez Sakarya-Fenerbahçe maçında kırmızı kart gördüm.  
8-0LIK HEZiMET TARiHE GEÇTi 
1986 Dünya Kupası elemelerinde İngiltereyi İnönü Stadında ağırlayan Milli Takım, sahadan 8-0lık hezimetle ayrıldı. Maçın rövanşında yine 8-0lık yenilgi alındı. Bu iki sonuç, futbol tarihimize kara leke olarak geçti.  
Ayak tekniği iyi olmalı 
Gençlere neler tavsiye edersiniz?
-  Bir kalecinin ayak tekniği iyi olmalı. Tıpkı Taffarel gibi... Antrenmanlarda zayıf olan ayaklarını ve kolunu daha çok çalışsınlar. Yan toplara çok çalışsınlar ön direkte asla kimseye kafa vuruşu yapmalarına izin vermesinler.  
Aybaba, F.Bahçeliyim diye Beşiktaşa giderken beni çağırmadı 
Antalyaya dinlenmek için yerleşmediğini ifade eden Duran, Samet Aybaba, beni Beşiktaşa giderken göreve çağırmadı. Zaten onu zor duruma düşürmek istemezdim dedi.  
Antalyaya inzivaya mı çekildiniz?
- Hayır kesinlikle öyle bir şey yok. Samet Aybabanın ekibinde kaleci antrenörüydüm. Beşiktaşa geçince benim de Fenerbahçeliliğim ön palanda olduğu için beni göreve çağırmadı. Ben de zaten onu zor durumda bırakmak istemezdim.  
Süper Ligde yabancı kalecileri değerlendirir misin?
Her zaman yerli kaleciden yanayım. Yabancı hakkınızı kaleciden yana kullanmak bence lüks.