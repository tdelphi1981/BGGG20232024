Oğlu 'Fener' dedi, Alex ağladı!
Fenerbahçe'de yaşadığı başarılı yılların ardından ülkesine dönen Alex de Souza'nın ailesinin aklının hala Türkiye'de olduğu öğrenildi.
Alex'in bacanağı Dr. Erdal, Beyaz TV'de yayınlanan Beyaz Futbol programına açıklamalarda bulundu ve Alex'in Fenerbahçe'ye döneceğini iddia etti, oğlu Felipe'nin yıldız oyuncuyu nasıl ağlattığını anlattı.

İşte Dr. Erdal'ın açıklamaları:

"Bundan 1 ay, 1.5 ay önce bir görüşme yaptık. Maça gitmişler oğlu Felipe, Coritibanın gol attığını görünce Fener Fener diye bağırınca Alex gözyaşlarını tutamamış. Hala çocuklar evlerinin burada olduğunu biliyorlar. Evimize gidelim, evimize gidelim diyerek ailesine bir an önce evimize gidelim diyorlar. Evlerinin burada olduğunu düşünüyorlar hala. Çok özlediklerini, inşallah geri geleceklerini düşünüyorlar, söylüyorlar da. Geleceğiz diyorlar yani. Türkiyeden birkaç teklif aldı, Ben Fenerbahçenin futbolcusu değil, taraftarıyım diyerek reddetti."