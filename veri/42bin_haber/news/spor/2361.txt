"Sahamızda puan kaybı yaşamak istemiyoruz"
PTT 1. Lig'de yarın Ankaragücü'nü konuk edecek Denizlispor'da basın sözcüsü Nihat Aracı, sahalarında oynayacakları karşılaşmada puan kaybı yaşamak istemediklerini söyledi.Aracı yaptığı açıklamada, maçın çok zorlu geçeceğini bildiklerini, karşılaşmadan galibiyet beklediklerini ifade etti.

Futbolcuların antrenmanlardaki performansından memnun olduğunu dile getiren Aracı, Son haftalarda sahada iyi mücadele ediyoruz. Fakat bunun karşılığını puan anlamında alamıyoruz. Ankaragücü maçından 3 puanla ayrılmayı hedefliyoruz. Sahamızda oynayacağımız karşılaşmada puan kaybı yaşamak istemiyoruz diye konuştu.

Bu arada Denizlisporlu futbolcular, Şemikler Haluk Ulusoy Tesisleri'nde, teknik direktör Selahattin Dervent yönetiminde yaptığı antrenmanla Ankaragücü maçının hazırlıklarını tamamladı.