İlhan Cavcav'dan Aydınus'a tepki
Gençlerbirliği Kulübü Başkanı İlhan Cavcav, İstanbul Büyükşehir Belediyespor ile golsüz berabere kaldıkları maçın hakemi Fırat Aydınus'a tepki gösterdi.
Spor Toto Süper Lig'in 24'ncü haftasında oynanan karşılaşmanın ardından basın mensuplarına açıklamada bulunan İlhan Cavcav, UEFA Hakem Komitesi Üyesi ve MHK Danışmanı Jaap Uilenberg'in izlemeye geldiği FIFA kokartlı hakem Fırat Aydınus ile ilgili şunları söyledi: "Uilenberg merak ediyorum bu maçta Aydınus hakkında nasıl bir değerlendirme yapacak. Aydınus'un karşılaşmada 3 net hatası var. Penaltımızı vermediği gibi bir oyuncumuzu da oyundan attı."