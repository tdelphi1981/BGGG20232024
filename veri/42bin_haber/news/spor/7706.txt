Drogba neden Galatasaray'ı seçti?
Drogba, Çin basınına konuştu 'Türkiye'ye para için gidiyor' iddialarına yanıt verdi.
Transferiyle dünyanın gözünü Cimboma çeviren Fildişili yıldız, Çin güzel ülke ve burada harika zaman geçirdim. Para için gelmedim, şimdi de para için gitmiyorum. Kariyerim için ayrılıyorum dedi.

Galatasarayın yeni transferi Didier Drogba, Çinli futbolseverlere mesaj gönderdi. Shangai Shensuadan ayrılan 35 yaşındaki süper yıldız, avukatı kanalıyla İnsanlar İçin Spor Gazetesine konuştu. Çin halkına teşekkür eden yeni Aslan Drogba, Çin güzel bir ülke ve ben burada harika zaman geçirdim. Çine para için gelmedim, şimdi de para için ayrılmıyorum. Kariyerim için ayrılıyorum. Çinde beni seven herkesin bu kararımı anlayışla karşıladığını biliyorum. Herkese de bana gösterdiği ilgi için teşekkür ediyorum ifadelerini kullandı.

BREZİLYAYA DA MESAJ!
Öte yandan Eurosportta 2014 Brezilya Dünya Kupası ile ilgili bir programa özel açıklamalar yapan Didier Drogba, Brezilya futbolunun ve gelecek yıl oynanacak şampiyonanın kendisi için önemini vurguladı. Brezilya Liginde futbol oynamanın hayallerinden birisi olduğunu belirten Drogba, Brezilyada futbol maçı izlerken Marsilya ve Afrikayı görüyorum. İnsanlar çok tutkulu. İzlediklerim bana o günleri hatırlatıyor. Çok fazla Brezilyalı takım arkadaşım oldu ve hepsi bana oraları çok iyi anlattı. Hepsi ülkesinden iyi bahsetti. Bu yüzden Brezilyayı merak ediyorum yorumunu yaptı.

SEVGİLİLER KAVUŞUYOR
Galatasarayda sevgililer bugün kavuşuyor! Devre arası transfer döneminde sadece Galatasaray ve Türkiyenin değil, Avrupa ve dünya transfer borsasının da gündemine oturan Drogba, bugün İstanbula geliyor. Fildişili yıldız, dün Londraya giden başkan Ünal Aysalın danışmanı Bülent Tulun ve yönetici Emir Sarıgül ile bugün öğleden sonra özel bir uçakla İstanbula hareket edecek. Drogbanın akşam saatlerinde İstanbul Atatürk Havalimanına ineceği öğrenildi. Dünyaca ünlü yıldızı, havalimanında çok sayıda taraftarın karşılaması bekleniyor.

OTELİN BİR KATI DROGBAYA AYRILDI
İstanbulda boğaz manzaralı bir otelde kalacak olan Fildişili yıldızın rahatı için bir kat kapatıldı...

Wesley Sneijderın ardından 1 ay içinde İstanbula inecek ikinci dünya starı için sadece Galatasaraylı taraftarlar değil, yöneticiler de özel hazırlıklar yapıyor. Drogbayı İstanbulda boğaz manzaralı bir otelin en üst katında ağırlayacak olan Sarı-Kırmızılılar, dünyaca ünlü yıldızın rahat edebilmesi için bir katı tamamen kapattılar. Drogba ve ailesi için iki özel süit hazırlatan yöneticiler, Fildişi Sahilli yıldızın ev bulana kadar rahat edebilmesi için her türlü imkanı sağladılar.

ÖNCE KONTROL SONRA ARENA
Galatasarayın 1,5 sezon için 6 milyon Euro garanti ücret, 4 milyon Euro imza parası ve maç başı 15 bin Euro ödeyeceği Didier Drogba, yarın sağlık kontrolünden geçirilecek. Oyuncu pazar günü de Arenadaki Antalyaspor maçını izleyecek.