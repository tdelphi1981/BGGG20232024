Inter'den büyük transfer sürprizi!
İtalya Serie A'da Milan galibiyeti sonrası kötü günleri bir nebze olsun geride bırakan Inter, aradığı forveti buldu.
 İtalya Serie A takımlarından Inter, Pazzini'nin Milan'a transfer olmasından sonra ocak döneminde etkili bir forveti kadrosuna katmayı planlıyordu.
 Villarreal'in İtalyan forveti Giuseppe Rossi, menajerine göre ocak ayında Inter'e imzayı atacak. Rossi'nin Inter'e transferi hakkında konuşan Pastarello, "Inter bize gelip, Rossi'nin durumunu konuştu. Biz de Rossi'nin Inter'e sıcak baktığını söyledik. Daha sonra birçok konuda daha konuştuk ve hemen hemen anlaştık." dedi.
 Yaklaşık 1 yıldır sahalardan uzak olan golcü oyuncunun sağlık durumu hakkında da konuşan ederico Pastarello; "Rossi yüzde 100 düzeldiği zaman biz onun sahalara nasıl döndüğünü göreceğiz. Öncesine göre çok daha güçlü bir Rossi izletecek." ifadelerini kullandı.
 İspanya La Liga'da en son 2010/11 sezonunun tamamında oynayabilen Rossi, 32 gol atmıştı. Rossi, Villarreal'in 26 Ekim 2011'de Real Madrid'e 3-0 yenildiği karşılaşmada sakatlanmıştı. Sakatlıktan tam çıkamayan ve takımın zor durumuna yardımcı olmak için tekrar oynamaya başlayan Rossi'nin sakatlığı Nisan 2012'de tekrar nüksetmişti.
 İtalyan basını Rossi'yle Fiorentina ve Roma'nın da ilgilendiğini ama Pastarello'nun açıklamalarından sonra iki kulübün de Rossi'nin yerine başka bir isim aramaya başladıklarını iddia etti.