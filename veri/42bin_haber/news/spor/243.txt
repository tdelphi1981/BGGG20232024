'Bırak gol atayım sana para vereceğim'
Ofsporlu futbolcu Rasimcan Değirmenci, Batuhan Karadeniz ile ilgili çarpıcı bir açıklama yaptı
 Ziraat Türkiye Kupası'nda Spor Toto 2. Lig Beyaz Grup takımlarından Ofspor'u 2-1'lik skorla eleyen Beşiktaş'ta forma giyen Batuhan Karadeniz için çarpıcı bir iddia ortaya atıldı.
 Ofsporlu Rasimcan Değirmenci, Batuhan Karadeniz'in kendisine maç sırasında "Gol atayım sana para vereceğim" dediğini iddia etti.
 Rasimcan Değirmenci twitter hesabından yaptığı açıklamada Batuhan'ın; "Bana sen ne yapışık bir stopersin. Allah aşkına bırak gol atayım para vereceğim sana" şeklinde şok eden sözler kullandığını açıkladı.
 Rasimcan Değirmenci bu mesajının ardından twitter hesabını kapattı.
 
 OFSPOR BAŞKANI AÇIKLAMA YAPTI
 Ofspor Başkanı Olcay Saral, konuyla ilgili haber1903 sitesine bir açıklamada bulundu. İşte Saral'ın açıklaması:
 "Rasimcan ile bu yaşanan olayların ardından görüştüm. Yaşanan konuşmaların saha içerisinde şakalaşmadan ibaret olduğunu söyledi. Kendisi bu konunun büyümesini istemiyor. Saha içerisinde Batuhan ona, "Sen ne kadar sert oynuyorsun. Bırakta gol atayım" diyerek bir şakada bulunuyor. Rasimcan ise, "Sizde fazla atmayın" diyor ve birbirleri ile şakalaşıyorlar. Daha sonra Batuhan çıkmadan önce Rasimcan'a küfür etmiş. Batuhan'ın küfürlerine kızan Rasimcan o kızgınlıkla Twitter'dan bu açıklamayı yapmış"