FIDE Grand Prix Turnuvası'nda 4. gün bitti
Satrançta, Özbekistan'ın başkenti Taşkent'te devam eden Dünya Satranç Federasyonu (FIDE) Grand Prix Turnuvası'nın dördüncü günü sona erdi.FIDE, Özbekistan Satranç Federasyonu ve Cumhurbaşkanı İslam Kerimov'un kızı Gülnara Kerimova'nın başkanı olduğu Özbekistan Kültür ve Sanat Vakfı Forumu (Fund Forum) tarafından organize edilen ve 12 ünlü satranç büyük ustasının katıldığı turnuvanın 4. gününde, Rus Alexander Morozevich 3 puanla liderliğini sürdürdü.

Taşkent'teki Özbekistan Milli Bankası Sanat Galerisi'nde devam eden turnuvada İtalyan Fabiano Luigi, İsrailli Caruana Boris Gelfand'ı, Rus Peter Svidler, Ukraynalı Ruslan Ponomariev'i, Çinli Wang Hao ise ABD'li Gata Kamsky'yi yenerken, Rüstem Kasimcanov (Özbekistan)-Sergey Karjakin (Rusya), Peter Leko (Macaristan)-Peres Domingues (Küba), Alexander Morozevich (Rusya)-Şehriyar Mamedyarov (Azerbaycan)karşılaşmaları beraberlikle sonuçlandı.

Turnuvada 4. günün ardından, Rus Morozevich 3 puanla liderliğini sürdürdü, vatandaşı Karjakin ile Hao, Caruana ve Mamedyarov'un 2'şer buçuk, Kasimcanov, Leko ve Svidler'in 2'şer, Gelfand, Ponomariev ve Domingues'in 1'er buçuk, Kamsky'nin ise 0,5 puanı bulunuyor.

4 Aralık'ta sona erecek turnuvaya, yarın bir günlük ara verilecek.