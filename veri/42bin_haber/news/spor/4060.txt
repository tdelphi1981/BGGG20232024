"Beşiktaş taraftarının önünde oynamak..."
Yalova Ortopedikler Spor Kulübü (YOSK) Başkanı Alparslan Erkoç, Beşiktaş taraftarlarının önünde Türkiye'nin en büyük kulüplerinden birine karşı oynayacak olmanın heyecanını yaşıyoruz dedi.Erkoç, yaptığı yazılı açıklamada, Beşiktaş adının tartışılamayacağını bildirdi. Rakiplerinin, şampiyonluk yarışında olduğunu ifade eden Erkoç, Bu önemli maçta takımımız güzel bir maçla ve güzel bir sonuçla inşallah Yalova'ya döner. Beşiktaş'ın gücü, adı ve başarıları elbette tartışılmaz ancak biz de ilerleyen dönemlerde kurumsallaşma yolunda önemli adımlar atmak istiyoruz ve bundaki en önemli etken de sportif başarıdır ifadesini kullandı.

Ligin iyi takımları arasında yer aldıklarını kaydeden Erkoç, şöyle devam etti:

Üçüncü sezonumuzu geçirdiğimiz bu ligde en iyiler arasında yerimizi aldığımızı söyleyebilirim. Artık tecrübe kazandık ve dikkat çeken bir takım olduk. Bu sezon ligin ilk maçlarında hep şampiyonluk adaylarıyla oynadık. Sonrasında yaptığımız iki maçı da kazanmasını bildik ve son iki galibiyetle oyuncularımızın kendilerine olan özgüveni yerine geldi. Bu maç için taraftarlarımızı da İstanbul'a götürecektik fakat deplasman maçı olduğu için herhangi bir olaya sebebiyet vermemek için bu kararımızdan vazgeçtik. Beşiktaş taraftarlarının önünde Türkiye'nin en büyük kulüplerinden birine karşı oynayacak olmanın heyecanını yaşıyoruz.
Sporcularımız gerçekten çok iyi ve kaliteli. Allah'ın izniyle bu ligde hak ettiğimiz yerlerde bulunarak Yalova'nın adını en iyi şekilde temsil edeceğiz. Bizlere bugüne kadar destek veren ve bundan sonra da destek verecek herkese sonsuz teşekkürlerimizi iletmek istiyorum.