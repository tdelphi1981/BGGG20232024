Denver ezdi geçti
Pepsi Center'da oynanan mücadeleyi ev sahibi Denver Nuggets, 102-84'lük skorla kazanmayı başardı.
Denver Nuggets'ta, Andre Iguodala 23 sayı ile takımının en skorer ismi olurken; Ty Lawson'ın 17 sayısı galibiyete önemli bir katkı yaptı. 14 sayı 12 ribaundluk bir performans sergileyen Kenneth Faried de Nuggets'ın etkili isimlerinden biri oldu. 
Hornets cephesinde ise kenardan gelerek 17 sayılık katkı sağlayan Brian Roberts'in performansı galibiyet için yeterli olmazken; Ryan Anderson 16, Robin Lopez 14 sayıyla karşılaşmayı tamamladı. 
Bu sonuçla birlikte Denver Nuggets bu sezonki 8. galibiyetini alırken; New Orleans Hornets bu sezon 9. kez sahadan mağlubiyetle ayrıldı.