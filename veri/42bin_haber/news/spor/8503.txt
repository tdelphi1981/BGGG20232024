Onlara her yer Trabzon
2010-2011 şampiyonluk kupasının takımlarına verilmesini isteyen Trabzonsporlu taraftarlar bugün FIFA merkezi önünde Temiz Futbol Eylemi gerçekleştirmek üzere Zürih'e gitti.
Türk Hava Yolları'na ait bir uçakla sabah 05.00'da Zürih'e giden Trabzonsporlu taraftarlar şampiyonluk kupasını geri almak için yurt içi ve yurt dışındaki eylemlerine devam edeceklerini söylediler.
Zürih'e giden Trabzonsporlu taraftarlar adına soruları yanıtlayan Nilüfer Birici şunları söyledi: 

"Maalesef adaleti FIFA'dan istiyoruz. Biz aslında hak ettiğimiz adaleti istiyoruz ve bunun için mücadele ediyoruz. Unutmadık şike sürecini, unutturmadık ve unutturmayacağız. Adalet hak yerini buluna kadar mücadelemizi devam edeceğiz."