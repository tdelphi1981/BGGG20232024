Sakaryaspor'da Sert dönemi
Sakaryaspor'da teknik direktörlük görevine Necmettin Sert getirildi.Kırmızı Grup'ta ligde kalma mücadelesi veren yeşil-siyahlı yönetim, teknik direktör Sadun Hoşbay'ın istifasının ardından Necmettin Sert ile anlaştı.

Kulüp Başkanı Halit Evin, yaptığı yazılı açıklamada, Sert'in tecrübeli bir teknik direktör olduğunu belirterek, daha önce Süper Lig'de Sakaryaspor'u çalıştırdığını bildirdi.

Sert'in yeşil-siyahlı ekibi yakından tanıdığını kaydeden Evin, Başarılı olacağına inandığımız için Necmettin hocamızla ve ekibiyle anlaştık, hayırlı olsun. Hocamıza ve ekibine başarılar diliyorum ifadelerini kullandı.

Sert'in yardımcılıklarını Yaşar Altıntaş ve Atalay Kazancı yapacak.