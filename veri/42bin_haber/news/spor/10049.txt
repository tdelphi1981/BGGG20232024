Tahkim 6 maç dedi 3ü onadı
G.Saray Teknik Direktörünün itirazını reddeden kurul, tribünden sahaya müdahele etmesi nedeniyle cezanın 6 maç olması gerektiğini ancak aleyhte itiraz olmadığı için artırıma gidemediğini açıkladı.
TAHKİM Kurulu, Galatasaray Teknik Direktörü Fatih Terim hakkında Profesyonel Futbol Disiplin Kurulunun (PFDK) verdiği 3 maçlık cezayı yeterli bulmasa da aleyhte itiraz olmadığı için cezayı onadı.  
G.Saray Teknik Direktörünün itirazını reddeden Tahkim yaptığı açıklamada, Fatih Terime hakeme yönelik sportmenliğe aykırı hareketi nedeniyle verilen 1 maç ve 10 bin liralık cezayı talimatlara uygun bularak onadı.  
Ancak Tahkim Kurulu, PFDKnın Terimin tribüne gönderilmesinden sonra oyuncularına taktik vermeye devam etmesi, maç bitiminde sahaya inmesi ve maç sonunda soyunma odasına giderek tekrar hakemlere yönelik sözlü ifadeler kullanmasıyla ilgili verilen cezayı az buldu.  
Tahkim, Terimin tribünden müdahalesini sportmenliğe aykırı hareket olarak değil, 51. maddeye göre idari tedbirin ihlali şeklinde değerlendirilmesi gerektiği görüşüne vardı. 
Kurul tespitlerine rağmen cezayı neden 3 maç olarak onadığını açıklarken, aleyhte itiraz olmaması ve cezanın resen aleyhe bozulamamasını gerekçe gösterdi. 
Özetle Tahkim Kurulu, PFDKnın 3 maçlık cezaya muhalefet eden iki üyesi gibi Fatih Terimin cezasının 6 maç olması gerektiğine işaret etti; ama Terimin cezasını prosedür gereği 3 maç olarak kesinleştirdi.