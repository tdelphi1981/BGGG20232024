G.Saray'ın hep üstündeyiz
Volkan Demirel, 'Psikolojik üstünlük ezeli rakibinize mi geçti?' so-rusuna bu karşılığı verdiBu ülkede her zaman üstün olan konuşuluyor Bu, hep F.Bahçe olmuştur. 11 yıldır buradayım, ben aksini görmedim F.Bahçe taraftarından çok G.Saraylılar'dan mesajlar alıyorum. Olumlu ya da olumsuz. Rakip oyuncular bu kadar ilgi görmüyor
 F.Bahçe'nin tecrübeli kaptanı Volkan Demirel, Antalya kampında düzenlediği basın toplantısında iddialı açıklamalarda bulunurken ezeli rakibi G.Saray'a da gözdağı verdi. Tıpkı 2 yıl önce olduğu gibi aradaki puan farkını kapatıp şampiyon olacaklarını ileri süren milli kaleci, 'Psikolojik üstünlük G.Saray'a mı geçti?' şeklindeki soruya ise, ders gibi bir cevap verdi:
 EN ÇOK KONUŞULAN BiZ DEĞiL MiYiZ?
 'PSİKOLOJİK üstünlüğün G.Saray'a geçtiğini düşünmüyorum. 11 yıldır F.Bahçe'deyim ve hep biz konuşuluyoruz. Bu ülkede en çok F.Bahçe konuşuluyorsa üstte olan da F.Bahçe demektir. Her zaman üstün olan konuşulur. Bu, hep F.Bahçe olmuştur. F.Bahçe taraftarından çok G.Saray taraftarından mesajlar alıyorum. Bunların bazıları olumlu, bazıları ise olumsuz...
 HER HAREKETiMiZ OLAY OLUYOR...
 G.SARAYLI oyuncuların olumlu ya da olumsuz bu kadar tepki alacağını düşünmüyorum. Fener birini alıyor o konuşuluyor, bizden biri gidiyor o konuşuluyor. Aşağı çıkıyoruz konuşuluyoruz, yukarı çıkıyoruz bizden söz ediliyor. F.Bahçe büyük olduğu için adından söz ettiriyor. Daha ne söyleyebilirim ki.'
 DAHA ÖNCE YAPTIK, YiNE YAPARIZ
 RAKİPLERİYLE aralarındaki 6 puanlık farkın çok önemli olmadığını savunan Volkan, şunları söyledi: 'Hem kadro, hem puan, hem de güç olarak aradaki puan farkını kapatabileceğimizi düşünüyoruz. Bunu daha önce de başardık. Bir kere 8, bir kere 9 puan geriden gelip şampiyon olduk. İnanıyorum, yine oluruz.'
 5 ay sonra hesaplaşırız
 Hedeflerinin her maçı kazanmak olduğunu ifade eden Volkan Demirel, bunu başarabilecek güçleri olduğunu söyledi ve bir de örnek verdi: 'İki yıl önce yine burada, Antalya'da kamp yaptık. Daha sonra çıktığımız 17 lig maçının 16'sını kazanarak şampiyon olduk. Yine olabiliriz.'
 3 KULVARDA DA VARIZ
 VOLKAN, şunları söyledi: 'Beklediğimiz tek şey, sezon sonunda mutlu sona ulaşmak. Üç kulvarda yarışıyoruz. Hepsinde başarılı olmak istiyoruz. Herkes taşın altına elini sokacak. Şampiyon olursak en çok biz futbolcular mutlu olacağız. Camia sevinecek.
 ARTIK eylem zamanıdır. Önümüzdeki ilk maçla birlikte bu eylemi gerçekleştireceğiz. 6 puan kapanmayacak bir fark değil. Geçmişte başardık, yine başarabiliriz. Başaramazsak 5 ay sonra oturur hesaplaşırız. Şimdi hesaplaşma değil, birlik olma zamanı. Köstek değil destek zamanı. Taraftarımız desteği verince başarılı oluruz.'
 Biz düşürdük biz çıkaracağız
 BU sezon yaşanan tüm problemlerin futbolculardan kaynaklı olduğunu ifade eden Volkan, Aykut Kocaman'a destek verdi. Tecrübeli kaleci, 'Her oyuncu daha fazla özveride bulunacak. Bundan sonra 2-3 kat daha fazla efor sarfedeceğiz. Bundan sonra kadroya girip girmemek dert olmamalı. Aykut Hoca'nın istifasından sonra bocaladık. Takımı bu duruma biz getirdik. Çıkarma görevi de bize düşüyor.'
 Allah'a şükür iyiyim
 SAKATLIĞI ile ilgili de bilgiler veren Volkan, 'Ligin ilk yarısında yere yatarken, hamle yaparken zorluk çekiyordum. Sakatlığın da etkisiyle hatalı goller yedim. Allah'a şükür şu an çok iyiyim' dedi.
 Geçmişi kurcalamam
 LİGİN ilk yarısında deplasmanda alınan puanların düşük olmasının sorulması üzerine Volkan, 'Dış sahada çok puan kaybettik ama geçmişi kurcalamak bizi geriye götürür. Kuyt, Meireles gibi tecrübeli isimlerle birlikte arkadaşlara telkinlerde bulunuyoruz' yanıtını vedi.
 Islıklanmayı hak ettik
 LİGİN ilk yarısında yaşanan olumsuz süreçte Aykut Kocaman'dan çok kendilerinin sorumluluğunun olduğunu belirten Volkan, 'Karabük maçının sorumlusu biz futbolculardı. O maçta ıslıklanmayı hak ettik. Hocamızın  bırakmasınin bize hiç faydası olmayacaktı' dedi.