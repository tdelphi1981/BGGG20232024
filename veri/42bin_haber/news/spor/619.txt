Berdych umuda tutundu
Jo-Wilfried Tsonga'yı 7-5/3-6/6-1 ile geçen Tomas Berdych, yarı final umutlarını sürdürdü.
İlk maçında andy murrayye üç sette mağlup olan Tomas Berdych, Novak Djokovicten set alamayan Tsonga ile karşılaştı. 
Karşılaşma karşılıklı alınan servis oyunları ile başladı. 12. oyuna kadar iki taraf da rakibinin servisini çalamazken, bu oyunda Tsongayı alt eden Çek tenisçi, ilk seti hanesine yazdırdı. Fransız raket ikinci sette daha diriydi. Rakibinin servisini bir kez çalmayı başaran Tsonga, karşılaşmayı karar setine taşıdı. 
Bu sette çok rahat bir oyun sergileyen dünya altı numarası Berdych, Fransız rakibinin servisini üst üste iki kez kırdı ve 6-1 ile maçtan galip ayrıldı. 
Bu sonuçla Tsonga elenirken, Berdychin yarı final umutları hâlâ devam ediyor. Son maçta Çek raket, dünya 1 numarasını mağlup eder, Murray de Tsongaya yenilirse Berdych yarı finalde olacak.