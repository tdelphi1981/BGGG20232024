Yenilenen kış topu görücüye çıkıyor
Futbol Federasyonu'nun (TFF) ana sponsoru Nike'ın yenilenen kış futbol topu Maxim Hi-Vis, Spor Toto Süper Lig'de yarın oynanacak Galatasaray-Kardemir Karabükspor karşılaşmasıyla birlikte Türkiye'de kullanılmaya başlanacak.TFF'den yapılan açıklamaya göre, Maxim Hi-Vis'in kullanılan belirgin geometrik desenler ve renk kombinasyonu projektör altında veya düşük ışık ortamında yanar döner bir etki yaratarak topun daha net görülmesini sağlıyor.

Nike RaDaR (Hızlı Karar ve Yanıt) teknolojisini de içeren Hi-Vis sayesinde oyuncuların, futbol topunu daha iyi görerek saliselerle ölçülen pas ve gol fırsatlarını değerlendirme imkanına sahip olacağı, topla ilgili yenilikler arasında tutarlı, kesin ve güçlü vuruş yapılmasını sağlayan ve basıncı panellere eşit yayan geometrik nokta vuruşu teknolojisinin de yer aldığı kaydedildi.

Spor Toto Süper Lig'de yarın kullanılmaya başlanacak futbol topunun, Avrupa'da İngiltere Premier Lig, İtalya Serie A ve İspanya La Liga'da da kullanılmaya başlandığı açıklandı.