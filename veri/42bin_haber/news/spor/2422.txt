UEFA'nın yıldızları listesinde
Fenerbahçeli futbolcu Bekir İrtegün, UEFA Avrupa Ligi'nde grup maçlarında öne çıkan yıldızlar arasında yer aldı 
 Avrupa Futbol Federasyonları Birliği’nin (UEFA) internet sitesi Uefa.com’daki, "UEFA Avrupa Ligi’nde grup maçlarının yıldızları" başlıklı haberde, ilk 11 arasında Bekir İrtegün de yer aldı. Defans oyuncuları arasında yer alan İrtegün için "Uzun yıllardır Türkiye’de oynuyor, ancak iki sezondur gözle görülür bir gelişme gösterdi" denildi.
 
 İrtegün’ün, Fenerbahçe Teknik Direktörü Aykut Kocaman’ın bu sezon değişmez ilk 11’inde yer aldığı vurgulanan haberde, futbolcunun Marsilya maçında attığı rövaşata golü hatırlatıldı.
 
 UEFA Avrupa Ligi’nin ilk 11’i şu isimlerden oluştu:
 
 Hugo Lloris (Tottenham Hotspur), Benoit Tremoulinas (Bordeaux), Aleksandar Dragovic (Basel), Bekir İrtegün (Fenerbahçe), Pavel Horvath (Viktoria Plzen), Yevhen Konoplyanka (Dnipro Dnipropetrovsk), Alexandru Bourceanu (Steaua Bükreş), Taison (Metalist Kharkiv), Jelle Vossen (Genk), Edinson Cavani (Napoli), Raul Bobadilla (BSC Young Boys).
 
 AA