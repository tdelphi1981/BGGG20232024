Ölümcül zafer
İlk sette yere yığılarak 7 dakika tedavi gören Serena, Hall'ı eleyerek turu geçti
 Avustralya Açık'ın 2. gününde Serena Willams'ın kortta yere yığılması, seyircilerin yüreğini ağzına getirdi. Hall karşısında 1. sette 4-0 önde olan Amerikalı raket, bir anda dengesini kaybederek yere düştü. Sağlık ekipleri ayağa kalkamayan Serena'yı kortta tedavi etti. 7 dakika sağlık molası kullanan Williams, maça fırtına gibi döndü. 
 HAYATLA DALGA GEÇİYOR
 MAÇI 53 dakikada 6-0 ve 6-0'lık setlerle kazanarak ikinci tura çıktı. Williams, geçen senede Brisbane'da ayağından sakatlanmıştı. 2011'de girdiği depresyon sonrası akciğer embolisi geçiren Serena, tüm olumsuzluklara rağmen kariyerine devam ediyor.
 ŞAMPİYON GİBİ!
 Son şampiyon ve dünyanın   1 numarası Azarenka, Rod Laver Arena'da oynanan maçta Rumen Monica Niculescu'yu 2-0 yenerek tur atladı. Belaruslu raket, Niculescu'nun 3 kez servisini kırarak 31 dakika süren seti 6-1 kazandı. Rumen raket, ikinci sette rakibini zorlamasına rağmen 56 dakika süren seti 6-4, maçı da 2-0 kaybederek elendi. 
 SEYİRCİLER karşılaşma sonunda son şampiyonu alkış yağmuruna tuttu. Otoriteler ise Aza-renka'nın tutuk bir oyun 
 ortaya koyduğunu belirtti.