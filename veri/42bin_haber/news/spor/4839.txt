Taffarel'den çok sert Sneijder açıklaması
Cim-Bomun kaleci antrenörü Taffarel, Sneijder buraya tatile geldiğini zannetmesin. Türkiye, bir arap ülkesi değil. Burada taraftarlar, futbol ile yatıp kalkıyor. Eğer imza atıp gelirse formayı giymek için çok çalışmak zorunda dedi.
TAFFARELDEN Sneijdere sert uyarı. Galatasarayın kaleci antrenörü Claudio Taffarel, İtalyan La Gazzetta dello Sporta yaptığı açıklamada, Hollandalı oyuncu için, Wesley Sneijder gelsin ama tatile değil. Burası tatil yapılacak bir lig değil. Burayı Arap Ligi mi sanıyor dedi. 
Brezilyalı antrenör şunları söyledi: 

Galatasaray olarak Wesleyyi bekliyoruz ama tatile değil. Şu anda ne olacağını kimse bilmiyor. Fatih Terimin onu istemediği şeklindeki haberler kesinlikle doğru değil. Wesley gibi bir oyuncunuz olursa sahada çok şeyi değiştirebilirsiniz. Özellikle Başkan Ünal Aysal, Sneijderi çok istiyor. Buraya gelmek Wesley için de iyi bir fırsat olur. Camia büyük, taraftarlar ve atmosfer harika, aynı zamanda da Şampiyonlar Liginde oynama şansı... Bunun yanı sıra İstanbul harika bir şehir, Galatasaray da harika bir kulüp. Taraftarları inanılmazdır. İnsana kendisini iyi hissettirir. Fakat Wesley burayı Arap ülkesi, ligi de tatil yapılan Arap Ligi sanmasın.