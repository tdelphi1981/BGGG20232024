Ozan İpek kiralık gidebilir
Bursaspor Kulübü Başkanı İbrahim Yazıcı, kadro dışı bırakılan Ozan İpek'i kiralık olarak verebileceklerini söyledi. 
Yazıcı, AA muhabirine yaptığı açıklamada, Ozan İpek'in, sözleşmesinin feshi ve diğer konularda avukatına noter kanalıyla yetki vermesine ilişkin
yorumda bulunmak istemediğini belirtti.

Ozan ile ilgili çok sayıda transfer teklif aldıklarını dile getiren Yazıcı, "Ozan İpek'i kiralık olarak verebiliriz. Pek çok kulüpten teklif var" dedi.

Yazıcı, "Hangi kulüplerden teklif var. Eskişehirspor'un Ozan'ı transfer etmek istediği iddiaları doğru mu?" sorusuna, "Eskişehirspor'dan da teklif var. Başka kulüplerden de teklif alıyoruz" yanıtını verdi.