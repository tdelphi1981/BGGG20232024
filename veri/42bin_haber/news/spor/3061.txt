Top 16 turu yarın 4 maçla başlıyor
Basketbol THY Avrupa Ligi'nde Top 16 turu, yarın yapılacak 4 maçla başlıyor.İlk grubun ardından turu geçen 16 takım, ikinci turda sekizer takımlı iki ayrı grupta mücadele edecek. İlk turu geçen Türk takımlarından Beşiktaş ile Fenerbahçe Ülker Top 16 turu (F) Grubu'nda, Anadolu Efes ise (E) Grubu'nda yer alıyor.

Top 16 turunda grup maçları 5 Nisan 2013'te sona erecek. Gruplarında ilk 4 sırayı alan ekipler, play-off turuna yükselecek. THY Avrupa Ligi'nde 9-25 Nisan tarihleri arasında yapılacak play-off turu maçlarının ardından 10-12 Mayıs tarihlerinde Londra'daki Dörtlü Finalde mücadele edecek takımlar belirlenecek.

Gruplar
THY Avrupa Ligi'nde Top 16 turu grupları şöyle:
(E) Grubu: Anadolu Efes (Türkiye), Alba Berlin (Almanya), Brose Baskets (Almanya), Zalgiris Kaunas (Litvanya), Unicaja Malaga (İspanya), Real Madrid (İspanya), CSKA Moskova (Rusya), Panathinaikos (Yunanistan)
(F) Grubu: Beşiktaş (Türkiye), Fenerbahçe Ülker (Türkiye), Maccabi Electra (İsrail), Khimki (Rusya), Olympiakos (Yunanistan), Barcelona Regal (İspanya), Caja Laboral (İspanya), Montepaschi Siena (İtalya)

Derbi, 14 Şubat'ta
Aynı grupta yer alan Beşiktaş ile Fenerbahçe Ülker'i THY Avrupa Ligi'nde karşı karşıya getirecek derbi maç 14 Şubat'ta Fenerbahçe Ülker'in sahası Ülker Sports Arena'da oynanacak.
Grubun ilk yarısının son maçında karşı karşıya gelecek iki ekip, rövanşta da 4 Nisan 2013 tarihinde Beşiktaş'ın sahasında karşılaşacak.

İlk hafta maçları
İlk hafta maçlarında Beşiktaş evinde yarın Khimki'yi ağırlayacak. Ligde 28 Aralık Cuma günü Anadolu Efes, deplasmanda CSKA Moskova ile, Fenerbahçe Ülker ise yine deplasmanda Barcelona Regal ile karşılaşacak.
THY Avrupa Ligi'nde Top 16 turu ilk hafta maçları ve başlama saatleri şöyle:
Yarın:
20.00 Alba Berlin-Real Madrid
20.00 Beşiktaş-Khimki
21.30 Caja Laboral-Olympiakos
21.45 Unicaja Malaga-Brose Baskets
21.45 Montepaschi Siena-Maccabi Electra
28 Aralık Cuma:
18.00 CSKA Moskova-Anadolu Efes
21.45 Barcelona RegalFenerbahçe Ülker
22.00 Panathinaikos-Zalgiris Kaunas