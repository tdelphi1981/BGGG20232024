Güreşte Türkiye Şampiyonası sona erdi
Güreş Federasyonu'nca düzenlenen Genç Erkekler Grekoromen Güreş Türkiye Şampiyonası sona erdi.Kadir Has Spor Salonu'nda 3 gün süren müsabakalara, 30 ilden 50 kulüp ve 300 sporcu katıldı. Gençlik Hizmetleri ve Spor İl Müdürü Metin Özen, müsabakaların ardından düzenlenen ödül töreninde yaptığı konuşmada, genç güreşçileri Kayseri'de ağırlamaktan mutluluk duyduklarını belirterek, şampiyonaya katılan tüm sporculara teşekkür etti.

Törende, dereceye giren sporculara madalyanın yanı sıra Talas Belediye Başkanı Rifat Yıldırım saat hediye etti. Müsabakalarda dereceye giren sporcular, milli takımlara davet edilerek, Türkiye'yi yurt dışında temsil etme hakkı kazanacak. 

Bugün yapılan müsabakalarda dereceye giren sporcular şöyle:

50 kilo:
1. Yasin Karadağlı (Ankara)
2. Fatih Karataş (Elazığ)
3. Yavuz Canpolat (Çorum), Alparslan Köprülü (Kastamonu)

74 kilo:
1. İsmail Ergan (İstanbul)
2. Fatih Cengiz (Ankara)
3. Fevzi Topçu (İstanbul), Yunus Emre Başar (İstanbul)

Takım sıralaması:
1. Ankara MTA Spor Kulübü
2. İstanbul Büyükşehir Belediyesi Spor Kulübü
3. İstanbul Kasımpaşa Spor Kulübü