The Godfather Lazio-Roma düellosu
FRANKO, Real Madride gönül verdi. Salazar, Benfica ile yatıp kalktı. Mussolini, Lazio diyordu başka bir şey demiyordu..
Diktatörler... Ah ah...  Her işe burunlarını soktular. Namluyu güzelim futbol topuna bile doğrulttular. Halka kan kusturan eli kanlılar, yeri geldi futbolcuları esir aldı. 6 ay önce Lizbonda Portekiz  futbolunun efsanevi ismi Eusebio gözleri dolarak anlatmıştı bana: 
Eusebioya Demir Yumruk 
1960 ve 70li yıllarda Salazardan daha ünlüydüm ama beni o yönetiyordu. Real Madrid, Milan ve birçok takım beni istedi ama profesör izin vermedi. Baktı ki ben kaçabilirim, 22 yaşındayken beni zorla askere aldırdı. Bir dikta emriyle 3 yıl askerlik yaptım.. Sadece taraftarı olduğu Benficada oynamama izin verdi. O bizi destekliyor diye, hakemler bizden korkardı. Futbol adil oynanmıyordu o, tribündeyken
Kara Panter ekledi: Özgürlüğümü hiçbir şeye değişmem. Dünyadaki en iyi rejim demokrasidir.
Eusebioyu canından bezdiren faşizm ve hayran olduğu demokrasinin düellosudur Lazio-Roma derbisi... Derby della Capitale
Bugün Romada hayat duracak. Kırmızı ve mavi gladyatörler, 90 dakika nefesleri kesecek. Roma Olimpiyat Stadının kuzeyinde Lazio, güneyinde Romalılar...
Bugünkü kapışmayı izlemek için Romadayım. Dünya gözüyle faşistlerle, demokratları izlemek keyifli olacak. Hele Azzurilerin altın çocuğu Francesco Tottinin topa hükmedişine tanık olmak  bambaşka bir zevk. Bakalım,  Baba nasıl bir hesap kesecek. Ya da hesabı mı ödeyecek? Her zamanki gibi Romalıyım bugün... 
Roma Olimpiyatta siyasi kapışma 
Lazio-Roma derbisiyle gözü dönmüş, acımasız İtalyan mafyası aklıma geliyor. The Godfather filmi... Unutulmaz oyuncular, Marlon Brando... Al Pacino...  Akıllardan hiç çıkmayan replikler, İntikam soğuk yenilen bir yemektir. 
Dostlarınızı kendinize yakın tutun, düşmanlarınızı daha da yakın. 
Filmdeki sözler tam da bu derbiyi karşılıyor... 
Lazio, diktatör Mussolinin, Roma ise işçi sınıfın kurduğu demokratlar takımı... Sağ-sol maçı.. Anlayacağınız bugün soğuk yemek yeme arayışı var...  
Ortak düşmanları polis 
İtalyan Tutto Sporttan Massimo Franchiye derbiyi sordum... 
Güvenlik ayrı bir dert bu maçta.. Söz gelimi dün gece dünyanın tüm fanileri mışıl mışıl uyumuş olsalar bile Roma Emniyet Müdürü rahat uyumamıştır.. Hatta hiç uyumamıştır. Her iki taraftar grubu kavga ederken birden bire araya giren polisleri dövmeye başlayabilir. Maç günü kimi Romalı kimi Laziolu olabilir ama kimse polis olmak istemez.
Romaya bugün Etna mı desem yoksa Pompeiyi yok eden Vezüv mü desem, bilemedim.  Çizme, ateş parçası...
Bu derbi her zaman öfkeye ve olaylara gebe olsa da, ben bir şövalyelik yapacağım... Hem tarihten hem de The Godfatherden esinlenerek...
Evet dostlar... Romalılar... Yurttaşlar... Kardeşler tokalaşmaz, sarılır. Hadi.