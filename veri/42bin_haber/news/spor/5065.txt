İkinci yarının perdesini G.Saray açıyor
Spor Toto Süper Lig'de 2012-2013 sezonunun ikinci yarısı yarın İstanbul'da oynanacak Kasımpaşa-Galatasaray maçıyla başlayacak.Kasımpaşa Recep Tayyip Erdoğan Stadı'nda saat 20.00'de başlayacak maçı hakem Bülent Yıldırım yönetecek.

Süper Lig'in son şampiyonu Galatasaray, bu sezonun ilk yarısını da 33 puanla, en yakın takipçileri Beşiktaş ve Medical Park Antalyaspor'un 3 puan önünde lider tamamladı. Kasımpaşa ise ilk yarıyı 23 puanla 9. sırada bitirdi.

25 günlük ara bitiyor

Spor Toto Süper Lig'e verilen 25 günlük devre arası da Kasımpaşa-Galatasaray karşılaşmasıyla sona erecek.

23 Aralık 2012 tarihinde yapılan 17. hafta maçlarının ardından ara verilen ligde heyecan, yarın yeniden başlayacak.

Süper Lig şampiyonu ile 1. Lig'e düşecek 3 takımın belli olacağı ve kritik maçların oynanacağı sezonun ikinci yarısı 19 Mayıs 2013 tarihinde yapılacak 34. hafta karşılaşmalarıyla tamamlanacak.

Derbiler nefes kesecek

Şampiyonun belirlenmesi açısından büyük önem taşıyan derbi maçlar, sezonun ikinci yarısında daha da büyük önem taşıyacak.

2012-2013 sezonunun ikinci yarısında ilk derbi gelecek hafta, 27 Ocak Pazar günü Galatasaray ile Beşiktaş arasında Türk Telekom Arena'da oynanacak.

Ligin 24. haftasında (2-3 Mart) Beşiktaş, BJK İnönü Stadı'nda Fenerbahçe'yi ağırlayacak. Süper Lig'de sezonun son derbisi ise 33. haftada (11-12 Mayıs) Kadıköy'de, Fenerbahçe ile Galatasaray arasında yapılacak.

18. haftanın programı

Spor Toto Süper Lig'de 18. hafta maçlarının programı şöyle:
Yarın:
20.00 Kasımpaşa-Galatasaray (Kasımpaşa Recep Tayyip Erdoğan)
19 Ocak Cumartesi:
16.00 Sivasspor-Gaziantepspor (Sivas 4 Eylül)
19.00 Beşiktaş-İstanbul Büyükşehir Belediyespor (BJK İnönü)
19.00 Bursaspor-Kayserispor (Bursa Atatürk)
20 Ocak Pazar:
13.30 Medical Park Antalyaspor-Gençlerbirliği (Akdeniz Üniversitesi)
16.00 Trabzonspor-Kardemir Karabükspor (Hüseyin Avni Aker - Seyircisiz)
19.00 Fenerbahçe-Sanica Boru Elazığspor (Fenerbahçe Şükrü Saracoğlu)
21 Ocak Pazartesi:
20.00 Orduspor-Mersin İdmanyurdu (Ordu 19 Eylül)
20.00 Akhisar Belediyespor-Eskişehirspor (Manisa 19 Mayıs)

puan durumu

Spor Toto Süper Lig'de yarın başlayacak 2012-2013 sezonunun ikinci yarısı öncesi puan durumu şöyle:

Takımlar O G B M A Y Av P
---------------------------------------------------------------------
1.Galatasaray 17 9 6 2 34 20 14 33
2.Beşiktaş 17 8 6 3 38 25 13 30
3.Medical Park Antalyaspor 17 9 3 5 28 22 6 30
4.Fenerbahçe 17 7 6 4 25 19 6 27
5.Eskişehirspor 17 6 6 5 32 23 9 24
6.Bursaspor 17 5 9 3 26 20 6 24
7.Trabzonspor 17 6 6 5 19 15 4 24
8.Kardemir Karabükspor 17 7 3 7 23 26 -3 24
9.Kasımpaşa 17 6 5 6 24 20 4 23
10.Sivasspor 17 6 4 7 21 24 -3 22
11.Gençlerbirliği 17 4 9 4 25 26 -1 21
12.İstanbul B.Şehir Belediyespor 17 6 3 8 19 20 -1 21
13.Orduspor 17 4 8 5 19 19 0 20
14.Gaziantepspor 17 5 5 7 16 24 -8 20
15.Kayserispor 17 5 4 8 22 29 -7 19
16.Sanica Boru Elazığspor 17 3 7 7 11 27 -16 16
17.Mersin İdmanyurdu 17 3 6 8 18 27 -9 15
18.Akhisar Belediyespor 17 3 6 8 12 26 -14 15