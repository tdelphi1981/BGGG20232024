Adana BOTAŞ kazanmakta kararlı
Türkiye Kadınlar Basketbol Ligi takımlarından Adana BOTAŞ, hafta sonu oynanacak olan Canik Belediye maçının hazırlıklarına başladı.Adana BOTAŞ'tan yapılan yazılı açıklamada, hafta sonu oynanacak Canik Belediye karşılaşmasının hazırlıklarını başantrenör Olcay Orak yönetiminde sürdüren Adana BOTAŞ'ın, günü salonda ağırlık çalışması yaparak değerlendirdiği belirtildi.

Açıklamada görüşlerine yer verilen Adana BOTAŞ'ın ikinci kapatanı Burcu Çiğil, geçen hafta karşılaştıkları İstanbul Üniversitesi BGD karşısında sergiledikleri iyi oyun ile güzel bir galibiyet aldıklarını ifade etti.

İstanbul Üniversitesi BGD maçının ilk iki çeyreğinde istedikleri gibi oynayamadıklarını belirten Çiğil, şunları kaydetti:
Maçın daha sonraki bölümlerinde, İstanbul Üniversitesi BGD karşısında gerçek oyunumuzu sahaya yansıttık. Karşılaşmanın son çeyreğinde de iyi defans yapıp hücumda başarılı olarak kazanmasını bildik. Bu galibiyetten dolayı tüm takım arkadaşlarımı kutluyorum. Cumartesi günü yine evimizde Canik Belediye ile karşılaşacağız. Hazırlıklarımıza ara vermeden hemen başladık. Üst sıralarda ki yerimizi korumak adına Canik Belediye maçını da kazanarak yolumuza emin adımlarla ilerlemek istiyoruz.