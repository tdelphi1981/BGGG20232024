CSKA Moskova, Rusya liginde liderliğine devam etti
Rusya Premier Liginin 20. haftasında Krılya Sovetov takımına konuk olan CSKA Moskova, sahadan 2-0 galip ayrıldı.
Puanını 46'ya çıkaran CSKA zirvedeki yerini korudu.

İlk devreyi lider kapatan CSKA Moskova bugün oynanan karşılaşmadan galibiyetle ayrılarak zirvedeki yerini korudu. Krılya Sovetov deplasmanına giden CSKA, 38. dakikada Wernbloomun attığı golle 1-0 öne geçti. İkinci yarının 72. dakikasında Ahmed Musanın attığı golle CSKA karşılaşmayı 2-0 kazandı.

Rusya Premier Liginde 46 puana ulaşan CSKA, liderliğini korudu. CSKA, 17 Martta kendi sahasında Krasnodar takımını konuk edecek.

SPARTAK MOSKOVA YÜKSELİŞE GEÇTİ

Lige iyi başlangıç yapamayan Spartak Moskova, dişli rakibi Terek'i 3-1 yenmeyi başardı. Puanını 35 çıkaran Spartak maç fazlasıyla 4. sıraya yerleşti.

Karşılaşmaya hızlı başlayan Moskova ekibi 2. dakikada yeni transferi Movsisyan ile 1-0 önce geçti. Yeni takımında fırtına gibi başlayan Movsisyan 30. ve 76. dakikalarda iki gol atarak hat-trick yaptı. Terek adında tek golü 78. dakikada Mauricio kaydetti.

Spartak takımı, 16 Martta kendi sahasında Lokomotiv Moskova takımını ağrlayacak.