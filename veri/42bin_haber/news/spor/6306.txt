Sanica Boru Elazığspor 3-1 Trabzonspor
Süper Lig'de oynadığı son 4 karşılaşmada galibiyet yüzü göremeyen Trabzonspor, 19. haftada da deplasmanda Sanica Boru Elazığspor'a 3-1'lik skorla mağlup oldu... Bordo mavili takımın galibiyet hasreti 5 maça yükselmiş oldu..
Elazığ Atatürk Stadı'nda oynanan karşılaşmada ev sahibi takım 42. dakikada Sinan Kaloğlu'nun attığı golle 1-0 öne geçti. Ondrej Celustka'nın 60. dakikada kırmızı kart görmesinden sonra 10 kişi kalan bordo-mavililer, tamamen oyundan koptu.  
KARŞILAŞMADAN FOTOĞRAFAR 
Sanica Boru Elazığspor da 78. dakikada Köksal Yedek ve 85. dakikada Serdar Gürler'in golleriyle skoru 3-0 yaptı. Trabzonspor'un tek golü ise 90. dakikada Marek Sapara'dan geldi.  
Sanica Boru Elazığspor, bu galibiyetle puanını 20'ye yükseltti. Trabzonspor ise düşüşünü sürdürerek 24 puanda kaldı.  
MAÇIN CANLI ANLATIMI 
MAÇTAN NOTLAR  
Elazığ Atatürk Stadı'nda oynanan maçta, Sanica Boru Elazığspor Teknik Direktörü Yılmaz Vural, geçen hafta Fenerbahçe maçı kadrosundaki Marvin'in cezalı olması nedeniyle orta sahada yerine ilk 11'de Sinan'a şans verdi. 
Trabzonspor teknik direktörü Şenol Güneş ise Kardemir Karabükspor maçında ilk 11'de sahaya sürdüğü Alainzho'yu yedek soyundururken, yerine orta sahada Gustavo Colman'ı oynattı. 
Maç öncesi Sanica Boru Elazığsporlu futbolcular ısınmak için sahaya çıktıklarında Sağlıkta şiddete hayır yazan pankartla çıktı. Her iki takım futbolcuları da üzerinde Akciğer kanseri ile karşılaşmamak için sigaraya galip gelin yazan pankartı birlikte taşıyarak çıktılar. 
Maçtan yaklaşık 2 saat öncesinde etkili yağmur nedeniyle saha çizgileri yenilendi. Karşılaşmaya bordo-beyazlı taraftarlar ilgi gösterdi. Tribünlerde sadece kuzey kale arkasında küçük boşluklar görüldü. 
Kuzey batı kale arkasında 763 koltuk ayrılan Trabzonspor taraftarları kendilerine ayrılan kesimi kısmi olarak doldurdu. 
Karşılaşma için yayıncı kuruluş dahil 126 basın mensubu akredite oldu.