Inter'den ortalığı karıştıracak transfer hamlesi
Wesley Sneijder'in satışı konusunda Galatasaray ile anlaşmaya varan ancak Hollandalı futbolcunun kararını bekleyen Inter, Türkiye'yi sallayacak bir hamle yaptı. İtalyan ekibi, Fenerbahçe'nin çok istediği Younes Belhanda'ya kanca attı.
Galatasaray'ın Sneijder transferi gerçekleşirse Fenerbahçe'nin canı yanacak. Fransa'dan gelen bu haber Sarı Lacivertli camiayı kızdıracak cinsten...

Fransa'nın saygın gazetesi L'Equipe'in haberine göre; Sneijder'in Galatasaray'a imza atmasını bekleyen Inter; Fenerbahçe'nin yanı sıra Everton'ın da ilgilendiği Belhanda ile anlaşma zemini arıyor.

Inter Teknik Direktörü Andrea Stramaccioni, Sneijder'in Galatasaray'a transferi gerçekleşirse Montpellier'de forma giyen Faslı futbolcunun alınmasını istedi.