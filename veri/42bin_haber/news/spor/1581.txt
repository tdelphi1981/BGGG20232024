Aydınus nasıl maç yönetti?
Caner Erkin'e göstediği kırmızı kart ile gündemden düşmeyen Fırat Aydınus, Şampiyonlar Ligi maçında başarılı bir yönetim gösterdi.
  
 Son olarak Süper Lig'de Eskişehir - Fenerbahçe karşılaşmasını yöneten ve daha sonra Londra'ya uçuşu öncesi havaalanında polis koruması ile görülen Fırat Aydınus, Arsenal - Montpellier karşılaşmasını yönetti.
 UEFA Şampiyonlar Ligi B Grubu'nda Arsenal'in 2-0 galip geldiği karşılaşmada Aydınus başarılı bir yönetim gösterdi.
 Aydınus, maç boyunca Arsenal'den Koscielny, Cazorla, Giroud, Montpellier'den ise Bedimo ve Deplagne'e olmak üzere toplamda 5 tane sarı kart gösterdi.
 Aydınus'un yardımcılıklarını Serkan Ok ve Aleks Taşçıoğlu'nun yaptığı maç sonunda Arsenal gruptan çıkmayı garantiledi.
  