Fatih Terim'in 3. dönemi göz kamaştırıyor
Galatasaray Teknik Direktörü Fatih Terim'in üçüncü dönemini geçirdiği sarı-kırmızılı ekipte yıldızı giderek daha fazla parlıyor.

Ünal Aysal'ın, başkan seçilmesinin ardından futboldaki en önemli hamlelerinden birini yaparak teknik direktörlük görevine Fatih Terim'i getirmesiyle, sarı-kırmızılı teknik adamın kulüpteki 3. dönemi de başladı. Terim yönetiminde geride kalan 1,5 yılda elde edilen sonuçlar, kulübün ve takımın çehresini tamamen değiştirdi. 
Sarı-kırmızılı ekibin başında başarılarla dolu 4 yıl geçirdiği ilk döneminin ardından ikinci döneminde hayal kırıklığı yaşatan Terim, 3. döneminde ise takımını yine zaferlere taşımayı sürdürüyor. Futbolda tarihinin en kötü dönemlerinden birini geçiren Galatasaray'ın başına geçen Fatih Terim, geride kalan sezonu Fenerbahçe'yle girdiği rekabette Spor Toto Süper Lig Şampiyonu olarak tamamlayıp, bu sezonun başında ise yine Fenerbahçe'ye karşı TFF Süper Kupa'yı kazanarak önemli bir başarı elde etti. 
Ligde bu sezonun en büyük şampiyonluk adayı olarak gösterilen Galatasaray'la UEFA Şampiyonlar Ligi'nde de adını çeyrek final yazdıran tecrübeli teknik adam, çıkışını sürdürüyor. 
-Galatasaray'ın başında 14 kupa kaldırdı- 
Fatih Terim, Galatasaray Teknik Direktörü olarak bugüne kadar toplam 14 kupa kaldırarak, önemli bir başarıya imza attı. 
Kazanılan kupaların 12'sini ilk dönemini geçirdiği 1997-2000 sezonları arasında elde eden Terim, kupa kazanamadığı ikinci döneminin ardından üçüncü döneminde de 2 kupa daha kaldırdı. 
Galatasaray'la 5 lig şampiyonluğu yaşayan Terim, ligde bu alandaki rekoru da elinde bulunduruyor. 
Sarı-kırmızılı ekiple 5 lig, 2 Türkiye Kupası, 2 Cumhurbaşkanlığı Kupası, 3 TSYD Kupası, 1 TFF Süper Kupa şampiyonluğu elde eden Terim, 2000 yılında UEFA Kupası'nı kaldırarak, Türk futbol tarihinde bir ilke imza attı ve kariyerinin de zirvesine çıktı. 
-Şampiyonlar Ligi kariyerinin en iyi dönemi- 
Galatasaray, UEFA Şampiyonlar Ligi 2. turunda Almanya'nın Schalke 04 takımını eleyerek çeyrek finale yükselirken, bu başarı Fatih Terim'in kariyerinde de bir ilk oldu. 
Daha önce sarı-kırmızılı ekiple 5 kez yer aldığı Şampiyonlar Ligi gruplarından çıkamayan Terim, bu sezon ise şanssızlığını kırarak önce mücadele ettiği H Grubu'nu Manchester United'ın ardından ikinci sırada bitirerek ikinci tura çıktı, ardından da Schalke 04 zaferiyle yine bir ilki yaşadı. 
Galatasaray takımı, 2000 yılında UEFA Kupası'nı Fatih Terim yönetiminde kazanırken, Rumen teknik adam Mircea Lucescu yönetiminde de yine 2000 yılında UEFA Süper Kupası'nı kazanıp, 2000-2011 sezonunda da Şampiyonlar Ligi'nde çeyrek final oynamıştı. 
Galatasaray takımının teknik direktör Fatih Terim yönetiminde UEFA Şampiyonlar Ligi'nde grup maçlarından itibaren performansı şöyle oldu: Sezon O G B M A Y P 1997-98 6 1 1 4 4 11 4 1998-99 6 2 2 2 8 8 8 1999-00 6 2 1 3 10 13 7 2002-03 6 1 1 4 5 10 4 2003-04 6 2 1 3 6 8 7 2012-13 8 4 2 2 11 8 14 
-Terimli 'Cim Bom'un derbilerde de bileği bükülmüyor- 
Teknik direktör Fatih Terim'in Galatasaray'daki üçüncü döneminde derbilerde de sarı-kırmızılı takımın bileği bükülmüyor. 
Üçüncü döneminde sarı-kırmızılı ekibin başında 11 derbi maça çıkan Terim, sadece 1 maç kaybedip, 4 kez kazandı ve 5 kez de berabere kaldı. 
Galatasaray'ın, teknik direktör Fatih Terim yönetiminde Süper Lig'de son 2 sezonda Fenerbahçe ve Beşiktaş ile yaptığı derbilerde aldığı sonuçlar şöyle: Sezon Maç Sonuç 2011-2012 Beşiktaş-Galatasaray 0 - 0 (Lig Grubu) . Galatasaray-Fenerbahçe 3 - 1 (Lig Grubu) . Galatasaray-Beşiktaş 3 - 2 (Lig Grubu) . Fenerbahçe-Galatasaray 2 - 2 (Lig Grubu) . Beşiktaş-Galatasaray 0 - 2 (Süper Final) . Galatasaray-Fenerbahçe 1 - 2 (Süper Final) . Galatasaray-Beşiktaş 2 - 2 (Süper Final) . Fenerbahçe-Galatasaray 0 - 0 (Süper Final) 2012-2013 Beşiktaş-Galatasaray 3 - 3 . Galatasaray-Fenerbahçe 2 - 1 . Galatasaray-Beşiktaş 2 - 1