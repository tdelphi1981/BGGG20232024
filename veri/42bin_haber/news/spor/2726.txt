Efsane hakem hocası kariyerini noktaladı
Türk güreşine yaklaşık 50 yıldır hizmet eden hakem hocası Ender Büyükerşen, Türkiye Şampiyonası ile birlikte faal hakemlik kariyerine nokta koydu.

Bu kararın ardından kendini boşlukta hissedeceğini ifade eden Büyükerşen, 38 yıl sonra bu işi bırakmak çok kolay bir şey değil. Kendimi boşlukta hissedeceğim. Hissetmeye başladım bile. Güreş bizim her şeyimiz. Belki 50 yıldır güreşin içindeyim dedi.

38 yıldan bu yana güreş hakemliği yaptığını hatırlatan Ender Büyükerşen, Merkez Hakem Komitesi (MHK) başkanıyım. Bu görevim devam edecek. Ancak FILA Hakem Kurulu Üyeliğim, hakem hocalığım ve hakemliğim bitiyor. Artık uluslararası alanda bir işim kalmayacak diye konuştu.

Genç hakemlere tavsiyeler
Türk güreşinin efsane isimleri arasında yer alan ve 6 kez olimpiyat oyunlarında görev alan Ender Büyükerşen, aday hakemlere her zaman yukarıları hedeflemelerini tavsiye etti.

Hakemlerin hedeflerini üst düzeyde tutmaları gerektiğini anlatan Büyükerşen, sözlerini şöyle sürdürdü:
Aday hakemlere her zaman 'hep yukarıları hedefleyin' derim. Yoksa bu işe hiç girmesinler. Hakemlerimiz ayrıca sporcuları sadece kırmızı ve mavi mayo olarak görsünler. Hiçbir şeyin tesiri altında kalmasınlar.

Unutamadığı anısı
38 yıllık güreş hakemliği kariyerinde başından çok olay geçtiğini belirten Büyükerşen, unutamadığı bir olayı ise şöyle anlattı:
Grekoromen stilde, uygulanan kurallar gereği çok fazla puan çıkmıyor. Nazmi Avluca, Çin'deki Dünya Şampiyonası'nda Mısırlı Muhammet Abdel Fatah ile finalde karşılaştı. Her iki sporcu da birer periyotu kazandı. Son periyotta üstünlük sağlayan galip gelecek. Ne Nazmi ne de Mısırlı sporcu puan alabiliyor. Periyotun 1. dakikasında kura atışı yapılacak ve kurayı kazanan taraf rakibini salto pozisyonunda bağlayarak büyük avantaj sağlayacak. Nazmi kurayı kazandı, ancak bir türlü puanı alamadı. Nazmi çok yaklaştığı dünya şampiyonluğunu kaçırdı. O an büyük bir üzüntü yaşamıştım, adeta yıkıldım.
Ender Büyükerşen, hakemlik kariyerindeki önemli olaylardan birinin de Atlanta Olimpiyat Oyunları'nda altın düdük ödülünü alması olduğunu belirtti.