Kupanın kralı 2-0
Karadeniz Fırtınası Akdeniz'de 3 günde 2 zafer çıkardı, 9 puana ulaştı
 Trabzonspor 2. devre için iyi sinyaller verdi
 Sapara, Alanzinho ve Colman 3'lüsü oturdu
 Golcülerin suskun olduğu Mersin maçında Mustafa sahne aldı. Önce kafayla sonra ayakla Trabzon'a 3 puanı getirdi
 Goller Giray'a...
 Mustafa Yumlu: 'Kimin gol attığı önemli değil. Önemli olan galip gelmekti. Galibiyeti ve gollerimi Giray Ağabey'e armağan ediyorum. Trabzonspor'da ilk defa nasip oldu.'
 Tolga sakatlandı
 İLK yarının büyük bölümünü sakat geçiren Tolga dün degaj yapmak için ceza sahasında yürürken yine sakatlandı. Adalesinde sorun olan Tolga ikinci yarı yerini Onur'a bıraktı.
 MERSİN İY-TRABZON
 - GOLLER: Mustafa Yumlu (35 ve 83)
 - SARI KARTLAR: Mahmut, Ivan / Tolga, Alanzinho
 - MERSİN İY: Orkun 3, Ivan 3, Tanju 4, Serkan 3, Murat 3, Culio 4, Nurullah 4, Burhan 4, Eren 3 (69 Mahmut ?), Nduka 4 (75 Can ?), Nobre 3
 - TRABZONSPOR: Tolga Zengin 5 (46 Onur Kıvrak 5), Cech 6, Mustafa 8, Celustka 7, Aykut 7, Alanzinho 7, Sapara 7 (88 Soner ?), Zeki 6, Olcan 7, Vittek 6, Emre 7 (64 Colman 5)  
 - STAT: Tevfik Sırrı Gür
 - HAKEMLER: Fırat Aydınus, Orkun Aktaş, Bülent Gökçü
 Biri Mersin'e Biri tersine
 Şenol Güneş ve Trabzonspor'un eski Genel Menajeri Giray Bulak dün rakipti. Trabzon'dan Mersin'e gittikten sonra Şenol Güneş'ten ağır eleştiriler alan Bulak, ilk kez eski teknik patronuyla karşı karşıya geldi. İki futbol adamı nezaketen tokalaşsa da birbirlerine olan kırgınlıkları her hallerinden belliydi. Eller birleşse de gözler farklı yönlere bakıyordu. İç dünyalarını dışa yansıtmaktan çekinmeyen Bulak ve Güneş'in yüzünden düşen bin parçaydı.
 Mustafa'sız girmem abi!
 Akılsız topçudan, forvet olmaz. Savunmaya kalıbını basarsın ama golcüysen kafa yoracaksın.  
 Emre Güral böyle. Futbolun soğukkanlı ve kibar işçisi. Ayakları kadar kafası da çalışıyor. Temeli sağlam. Güneş usta da üzerine inşaatı kurmaya başladı. Ne kadar imar kapasitesi var, onu zaman gösterecek.
 Mustafa Yumlu'nun futbol topuyla arasında 'aşk ilişkisi' var. O kadar konsantre ki, ürettiği bioenerjiyle bir mıknatıs gibi topu çekiyor. Top 'Mustafa vurmadan gol olmam' diyor. Omzuna çarpıyor, giriyor, direklere çarpıyor yine onu buluyor. 
 Emre gibi yeteneğin olacağına, Mustafa gibi şansın olsun...
 Cech aylar sonra ilk defa oynuyor. Ekstra işler yapma çabası yüzünden kendi işini aksattı.
 ALMEİDA SENDROMU!  
 Zeki beni yanıltmadı. Oynadıkça daha iyi olacak. Faulleri bile basketboldaki 'taktik fauller' kadar yerinde.  
 Aykut Akgün için bir şey yazamıyorum çünkü kağıt üzerinde ismi var ama sahada cismi yok. 
 Vittek çalışkan ve savaşçı. Tek sorunu karşı karşıya pozisyonlarda 'Almeida Sendromu' yaşaması.
 Trabzon'da ciddi bir gelişme var. Ama bu kendi iyiliği kadar rakiplerinin kötülüğünden de kaynaklanıyor. Asıl test 17 Şubat'ta olacak. 
 Kenan Karcı