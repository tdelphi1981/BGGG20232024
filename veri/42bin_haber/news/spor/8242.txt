Ronaldo gözünü Raul'un rekoruna dikti
Real Madrid'in Portekizli yıldızı kulüp tarihinin en golcü oyuncusu olmak istiyor.
Real Madrid'in yıldız futbolcusu Cristiano Ronaldo kulüp tarihinin en golcü oyuncusu ünvanını elinde bulunduran Raul'un rekorunu kırmak istiyor.

28 yaşındaki futbolcu cumartesi günkü Sevilla maçında yaptığı hat-trickle 182 gole ulaşarak Paco Gento'nun rekorunu egale ederek kulüp tarihinin en golcü 6. futbolcusu olmuştu. Ronaldo şimdi de gözünü 323 gollü Raul'un rekoruna gözünü dikti.

AS'a konuşan Portekizli futbolcu, "Her zaman söylediğim gibi; rekorlar kırılmak içindir. Bu sadece benim için değil, gelecek jenerasyonlar için de geçerli. Kulüp tarihine geçmek büyük onur verici. Bir gün bu konuda birinci sırada olmayı istiyorum." ifadelerini kullandı.

Real Madrid kulüp tarihinin en golcü 10 futbolcusu içersinde yer alan Ronaldo Amancio (155), Emilio Butragueno (171) ve Pirri (172) gibi isimleri geride bırakmıştı.