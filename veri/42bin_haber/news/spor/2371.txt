Halis Özkahya'nın derbi maç heyecanı
Yalova'nın FIFA kokartlı tek hakemi Halis Özkahya, hafta sonu oynanacak Galatasaray-Fenerbahçe maçı öncesi Yalova Ticaret ve Sanayi Odası'na (YTSO) ziyarette bulundu.
"Hocam heyecan var mı ?" sorusunu yanıtlayan Özkahya, "Heyecan olmasa bir hakem değil bu maçı, burada amatör maç bile yönetemez. İçinizde heyecan yoksa o işi yapamazsınız. Bu futbol için de geçerli" dedi. 
Türkiye Futbol Federasyonu Merkez Hakem Kurulu tarafından Süper Lig'in 16. haftasında Türk Telekom Arena Stadyumu'nda oynanacak Galatasaray-Fenerbahçe derbisi için görevlendirilen Halis Özkahya ile Yalova Futbol Hakemleri ve Saha Gözlemcileri Derneği Başkanı olan Futbol Hakemi Sefa Demir ile YTSO Başkanı Celal Özel ve Yönetim Kurulu'nu ziyaret etti. 
Halen Yalova'nın Çiftlikköy ilçesine bağlı Sultaniye Mahallesi'nde Beden Eğitim Öğretmeni olarak görev yapan Halis Özkahya, YTSO tarafından aylık çıkarılan "226" isimli derginin Ocak sayısı için röpertaj vermek için geldiği YTSO'da, Yönetim Kurulu Başkanı Celal Özel ile Yönetim Kurulu üyeleriyle sohbet etti.  
Nusret Karaalioğlu'nun hafta sonu oynanacak olan ve dünyanın en büyük derbileri arasında gösterilen Galatasaray-Fenerbahçe müsabakasını yönetecek Halis Özkahya'ya, "Hocam heyecan var mı? Final maçı gibi bir karşılaşma yöneteceksin" sorusuna Özkahya, "Zaten heyecan olmasa bir hakem değil bu maçı, burada amatör maç bile yönetemez. İçinizde heyecan yoksa o işi yapamazsınız. Bu futbol için de geçerli" yanıtını verdi.  
YTSO Yönetim Kurulu Başkanı Celal Özel de, genç hakeme hafta sonu oynanacak karşılaşmada başarı dileklerinde bulundu. Ziyaretin sonunda YTSO Başkanı Celal Özel, FIFA kokartlı Halis Özkahya'ya plaket takdim etti. İşadamı Nusret Karaalioğlu da Yalova Bölgesi Ulusal Hakemi Sefa Demir'e plaket verdi. Ardından Özkahya ile Demir, YTSO Başkanı Özel ve yönetim kurulu üyeleriyle hatıra fotoğrafı çektirdi.