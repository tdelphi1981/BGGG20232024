Samsun Basket sakatlıklara yanıyor
Türkiye Kadınlar Basketbol Ligi'nde (TKBL) ilk yarının son maçında yarın sahasında Kayseri KASKİ ile karşılaşacak Samsun Basketbol Antrenörü Murat Kumbasar, önemli oyuncularının sakatlıkları nedeniyle istedikleri sonuçları alamadıklarını söyledi.
Ligde 12 maçta 2 galibiyet alan, 10 karşılaşmadan da mağlubiyetle ayrılan Samsun Basketbol, yarınki Kayseri KASKİ maçında galip gelerek ilk yarıyı moralli bitirmek istiyor. Antrenör Murat Kumbasar yaptığı açıklamada, en büyük sorunlarının maddi sorunlar olduğunu belirterek, Bu şehrin ileri gelenlerinin ekonomik anlamda kulübe sahip çıkması gerekiyor. Aksi takdirde geçmişte büyük başarılara imza atmış Samsun Basketbol Kulübü'nü zor günler bekliyor. Başkanımız Ahmet Öztürk ve yönetim kurulu üyeleri ekonomik yönden darboğaza düşmemek için bir arayış içindeler dedi.
 
İstedikleri saha başarılarını yakalayamadıklarını vurgulayan Kumbasar, Önemli oyuncularımızın sakatlıkları nedeniyle istediğimiz sonuçları alamadık. Sakatlıkları atlattığımızda ve ekonomik sorunları çözdüğümüzde bu takım istediğimiz başarılı sonuçları alacaktır diye konuştu. Kumbasar, sakatlığı nedeniyle sözleşmesi karşılıklı olarak feshedilen Jelavic'in ardından transfer edilen Sırp oyuncu Nina'nın lisans sorununu çözdüklerini, bu oyuncunun takıma önemli katkı sağlayacağını söyledi. Takımın geç kurulduğunu ve bazı mevkilerde takviye yapamadıklarını dile getiren Kumbasar, Transfer arayışımız devam ediyor. Birkaç Türk oyuncu takviye edersek takımdaki kapasite artacak ifadelerini kullandı.
 
Murat Kumbasar, ayak bileği burkulan Rana ve tedavisi süren takım kaptanı Burcu'nun Kayseri KASKİ karşında dinlendirilebileceğini kaydetti.