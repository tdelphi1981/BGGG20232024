Boateng ırkçılık yüzünden gidiyor
4. Lig takımı Pro Patira takımıyla oynanan maçta ırkçı tezahüratları sonrasında maçı yarıda bırakan Baoteng, İtalya'dan ayrılmayı düşünüyor.İtalya Ligi Seria A'nın güçlü ekiplerinden Milan'da oynayan ve 4. Lig takımı Pro Patira takımıyla oynanan karşılaşmada taraftarların ırkçı tezahüratları sonrasında maçı yarıda bırakan Ganalı oyuncu Kevin-Price Baoteng, İtalya'dan ayrılmayı düşündüğünü söyledi.

IRKÇI SÖZLER NEDENİYLE MAÇ YARIM KALDI

Berlin doğumlu Boateng, Bild gazetesine verdiği röportajda, bu olaydan sonra nasıl bir sonuç çıkaracağı yönündeki bir soruya karşılık, olayın kendisinde izler bırakacağını belirterek, Şimdi 3 gece uyuyacağım ve gelecek hafta danışmanım Roger Wittmann ile buluşacağım. Daha sonra İtalya'da kalmanın mantıklı olup olmadığına bakılması lazım ifadesini kullandı.

Irkçılığa tahammül edilmemesi gerektiğini belirten Ganalı oyuncu, Görmezlikten gelmek kolay, harekete geçmek zor. Ben bunu şampiyonlar ligi'nde Real Madrid'e karşı da yapardım ve her zaman yapacağım dedi.

Bu olaydan dolayı kızgın, üzgün ve şoke olduğu ifade eden Boateng, 2013 yılında böyle bir şeyin meydana gelmesi sadece İtalya için değil, dünyadaki futbol için utanç verici olduğunu, sahayı terk etmesiyle bu durumun böyle devam edemeyeceği yönünde dünyaya bir mesaj vermek istediğini belirtti.

Boateng, takım arkadaşlarının da kendisiyle birlikte sahayı terk ederek ortak bir mesaj vermesinden dolayı da gururlu olduğunu kaydetti.