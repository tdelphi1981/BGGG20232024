Nene transferinde sürpriz gelişme
Beşiktaş'ın sezon başından bu yana kadrosuna katmak istediği Nene konusunda dün akşam saatlerinde yeni bir gelişmenin yaşandığı öğrenildi.
 Siyah Beyazlı kulüp son olarak Brezilyalı futbolcuya yıllık 2.5 milyon Euro ücret teklif etmişti. Ancak Nene bu rakamı kabul etmemiş ve görüşmeler tıkanmıştı. Hafta başında kulübü Paris Saint Germain ile sözleşmesini fesheden Nene'nin dün akşam saatlerinde Beşiktaş Futbol Komitesi yetkilileriyle son bir görüşme yaptığı öğrenildi. Yapılan görüşmede Nene'nin yıllık ücret konusunda Beşiktaş'ın teklif ettiği rakama inmek için açık kapı bıraktığı ve yarın transfer ile ilgili sonuca ulaşılabileceği belirtildi. (DHA)