Enes Kanter'e aşk etti
NBA'deki Türk düellosunda Milli Takım'a gelmeyen Enes Kanter'e Ömer Aşık çok ağır bir darbe vurdu
  
 NBA önceki gece Türk derbisine sahne oldu. Ömer Aşıklı Houston Rockets ile Enes Kanterli Utah Jazz, EnergySolutions Arena'da karşılaştı. Houston, Utah'a 125-80 ile 45  sayı fark attı. Utah Jazz, tarihindeki en ağır iç saha mağlubiyetini aldı.
 12 OYUNCU SAYI ATTI
 KARŞILAŞMA boyunca üstün bir oyun sergileyen Rockets, ilk yarıyı 57-39 önde kapattı. Soyunma odası dönüşü de rakibine cevap veremeyen Utah Jazz, maçtan 45 sayılık farkla 125-80 yenilgiyle ayrıldı. Tarihindeki en ağır iç saha mağlubiyetini aldı. Houston'da 12 oyuncu da sayı buldu.   
 GALİBİYETE bütün oyuncular katkı sağladı. 25 sayı, 3 asist, 3 ribaund, 1 top çalma, 1 blok üreten James Harden galibiyetin baş mimarı oldu. 26 dakika süre alan Milli basketbolcumuz Ömer Aşık ise 4 sayı, 19 ribaund ve 2 blokla parkeden ayrıldı.
 ENES 9 SAYI DA KALDI 
 UTAH Jazz'da ise sadece üç isim çift hanelerde skor üretmeyi başarırken en etkili isim 10 sayı, 8 ribaund, 3 asist ve 2 blok ile oynayan Al Jefferson oldu. Kenardan gelen Derrick Favors ise 11 sayı, 5 ribaund ve 3 blokla geceyi noktaladı. Enes ise 20 dakika süre aldı. Milli basketbolcu 9 sayı attı.
  
 Koç'um Obama
 NBA'İN son şampiyonu Miami Heat takımı Beyaz Saray'a giderek ABD Başkanı Barack Obama'nın huzuruna çıktı. Obama ile birlikte ilk sözü alan LeBron James'in oldukça heyacanlı ve ne dediğini bilmez tavrı dikkat çekerken Obama'ya 'Koç' diye hitap etmesi günün konusu oldu. Dwyane Wade, Başkan Barack Obama'ya 44 numaralı Miami Heat forması takdim etti.
  