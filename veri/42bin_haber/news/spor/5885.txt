Arena üniversite olsun!
Galatasaray Yöneticisi Sedat Doğandan sürpriz bir öneri geldi...
Yangın nedeniyle kullanılamaz hale gelen G.Saray Üniversitesi öğrencileri, Ali Sami Yen Spor Kompleksi locaları ve içerdeki çok amaçlı salonumuzu derslik olarak kullanılabilir.
 
TÜRK Telekom Arena Stadı, üniversite kampüsüne dönüşecek... G.Saray Üniversitesinde çıkan yangın sonrası kullanılamaz hale gelen kampüs binası nedeniyle yönetim kurulu üyesi Sedat Doğan, sürpriz bir öneri getirdi. Önceki geçe çıkan yangın üzerine Les Ottomansta Başkan Ünal Aysalın düzenlediği dostluk yemeğini apar topar bırakarak G.Saray Üniversitesine giden Yönetim Kurulu üyelerinden Sedat Doğan, bu çok özel fikri Hürriyet ile paylaştı...

HIZLI ŞEKİLDE TOPARLARIZ
G.Saray Üniversitesi öğrencileri, Ali Sami Yen Spor Komplesinin locaları, içerdeki çok amaçlı salonumuzu derslik olarak kullanılabilir. Üniversite yönetiminden böyle bir talep gelirse yönetim kurulumuz bence buna sıcak bakar. Zaten üniversitenin çok az sayıda, elit öğrencisi var. Çok öğrencisi yok. 15-20 locayı biz üniversiteye tahsis etsek, çok rahat bu sorunu kaldırırız. Öğrenciler de hiçbir sorun yaşamadan eğitimine devam eder. Ayrıca Galatasaray Üniversitesinin Ortaköydeki ikinci binası da duruyor.

Galatasaray Üniversitesinin eğitiminde aksama olmaz. Galatasaray camiası bunu çok hızlı şekilde toparlar
 
Kültür mirası da yandı

Doğan, Binlerce Galatasaraylının okuduğu ilim irfan yuvası okul ve tarihi bir bina Sadece bina yanmadı. Bir kültür mirası ve anılar yandı. Yanan bina içimizi çok acıtıyor fakat bina kadar önemli olan içindeki anılar ve kültür mirası. Orada açılan yaraların kapanması daha zor ifadesini kullandı. 
 