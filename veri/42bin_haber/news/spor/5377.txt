Dortmund'un golle dansı
 
 Almanya Bundesliga 18. hafta mücadelesinde Borussia Dortmund, Werder Bremen deplasmanına konuk oldu. 90 dakika boyunca oyunu adeta rakip kaleye yıkan Borussia Dortmund, sahadan 5-0 gibi farklı bir skorla galip ayrıldı.
 
 Mücadelenin ilk yarısında iki gol vardı. İlk yarıda Marco Reus'un 9. dakikada açtığı perdeyi, 19'da Götze kapadı ve soyunma odasına Dortmund'un 2-0'lık üstünlüğüyle gidildi.
 
 İkinci yarıda da iyi bir oyun ortaya koyan Dortmund, bulduğu 3 golle 90 dakikayı 5-0 tamamladı. Dortmund'un ikinci yarıdaki golleri ise Santana (49), Lewandowski (81) ve Blaszczykowski'den (85) geldi.  Ayrıca Liverpool'dan yeni transfer edilen milli futbolcumuz Nuri Şahin, 84. dakikada Sebastian Kehl'in yerine oyuna dahil edildi.