Mersin durdurulamıyor
TKBLnin 23. haftasında Mersin Büyükşehir Belediyesi evinde ağırladığı Beşiktaşı 70-58 yendi ve üst üste 14. maçını kazandı.
Ev sahibi takımda Zellous 15 sayı, 10 ribaund, Erlana Larkins de 23 sayı, 14 ribaund ile double-double yapan isimler oldular. Beşiktaş takımında da Mika Bjelica 16 sayı, 11 ribaund ile mücadele etti.  
Mersin ekibi maça iyi başlayamazken Beşiktaş periyodu 12-15 üstünlükle kapattı. Mücadelenin ikinci periyodu ise başa baş çekişmeye sahne oldu. Ev sahibi takım bir ara öne geçmesine rağmen Siyah Beyazlı takım üstünlüğü tekrar ele alırken soyunma odasına da 32-35 önde girdi. Mersin temsilcisi üçüncü periyotta baskılı oyunu ile rakibi karşısında final periyoduna 53-49 üstün girmeyi başarırken maçtan da 70-58 galip ayrıldı.