Göztepe'ye Portekizli transfer
Göztepe, Portekizli Paulo Dinarte Gouveia Pestana (Paulinho) ile 1,5 yıllık sözleşme imzaladı.Kulüpten yapılan açıklamada, futbola Portekiz'in Maritimo Funchal takımında başlayan 26 yaşındaki Paulinho'nun, daha sonra Romanya'nın Astra Giurgiu ve Universitatea Cluj takımlarında mücadele ettiği bildirildi.

Paulinho'nun Portekiz 18, 19 ve 20 yaş altı takımlarında da forma giydiği kaydedildi. Portekizli Paulinho, yaptığı açıklamada, Göztepe'de oynayacağı için çok mutlu olduğunu, takımla birlikte kısa süreli de olsa kamp dönemi geçirdiğini ve takım atmosferinin kendisini çok etkilediğini belirtti.

Takım arkadaşlarının kendisine samimi ve olumlu şekilde davrandığını bildiren Paulinho, Bu bende yıllardır bu takımda oynuyor hissi yarattı. Bu yaklaşım benim hazırlık maçında rahat ve olumlu futbol oynamamı sağladı. Kampta takım arkadaşlarım Göztepe taraftarından bahsetti. Böyle coşkulu bir taraftarın önünde futbol oynamak ve beklentilere karşılık vermek için sabırsızlanıyorum ifadelerini kullandı.