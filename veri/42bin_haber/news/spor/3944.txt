İşte fiyatı 10 milyon euro
Sevillaya transfer olacağı haberleri üzerine konuşan Beşiktaşın yıldızı, Her oyuncu İspanya Liginde forma giymek ister derken, İspanyol basını, sözleşmesindeki 10 milyon Euroya serbest kalır maddesini hatırlattı.
ADI Sevilla ile anılmaya başlanan Beşiktaşın golcüsü Hugo Almeida, İspanya Ligine göz kırptı. Estadio Deportivo gazetesine konuşan Portekizli futbolcu, Sevilla dedikoduları hakkında Ben burada mutluyum ama her zaman kendimi geliştirmek istiyorum. Sevilla önemli kulvarlarda boy gösteren büyük bir kulüp ifadelerini kullandı. 
İspanyada oynamaya sıcak baktığını belirten Almeida, Ben 28 yaşındayım ve burada iyi zaman geçiyorum. Ancak İspanya ve İngiltere dünyanın en iyi ligleri. Her oyuncu bu iki ligde forma giymek ister diye konuştu. 
Gazetenin haberinde bu yorum üzerine, Werder Bremenden Beşiktaşa 2 milyon Euroya transfer olan Almeidanın sözleşmesinde 10 milyon Euroya serbest kalır maddesinin olduğu belirtildi. 
RAKİPLERİM TAKIM ARKADAŞLARIM 
ÖTE yandan Beşiktaşın Portekizli yıldızı, kampta fikir alışverişinde bulunduğu Genel Menajer Semih Ustaya ilginç sözler söyledi. Almeida, İlk yarıda 9 gol attım. Ama benim rakibim diğer takımların futbolcuları değil. En büyük rakiplerim, takım arkadaşlarım Fernandes, Holosko, Hilbert ve Sivok. Çünkü bu dört arkadaşımın attığı gol sayısı, benimkinin iki katı. Ben 9 gol attım, onlar 18. Bizim takımda herkesin gol atma şansı var dedi. 
Samet Aybabanın, ilk 11deki tüm futbolculara sorumluluk verdiğini belirten siyah beyazlı futbolcu sözlerini şöyle sürdürdü Ben zaman zaman kanatta zaman zaman ise forvette görev yaptım. 9 gol attım ama bir o kadar da kaçırdım. Gol atmak kadar pozisyon zenginliği oluşturmak da önemli.