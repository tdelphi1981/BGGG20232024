'Mourinho, Fatih Terim'i aradı'
Galatasaray Yönetim Kurulu Üyesi Abdürrahim Albayrak, Real Madrid Teknik Direktörü Jose Mourinho'nun Cluj maçının ardından Fatih Terim ve Hamit Altıntop'u aradığını söyledi.
 Galatasaray'ın sevilen yöneticisi Abdürrahim Albayrak, Radyospor'da Cluj galibiyetini değerlendirdi. Albayrak dün geceki galibiyetten sonra Real Madrid Teknik Direktörü Jose Mourinho'nun Fatih Terim ve Hamit Altıntop'u arayarak tebrik ettiğini söyledi.
 JOSE MOURİNHO, TERİM VE ALTINTOP'U ARADI
 Abdürrahim Albayrak, Mourinho'nun Fatih Terim ve Hamit Altıntop'u aradığını söylerken; " Dün geceki galibiyetimizden sonra Jose Mourinho, Fatih Terim ve Hamit Altıntop'u arayarak tebrik etti. Bu gruptan Manchester United ile birlikte çıkacağımızı söyledi. Bizi herkes izliyor demekki. Galatasaray, Avrupa'nın önemli takımıdır' dedi.
 MANCHESTER UNİTED'IN HANGİ FUTBOLCUSU YEDEK OLABİLİR
 Tecrübeli yönetici, Manchester United'ın gruptan çıkmayı garantilediği için Galatasatay maçına yedek oyuncularla çıkacağı düşüncesine katılmadığını söylerken; Asla böyle bir düşünceye katılamayız. Manchester'ın hangi futbolcusu yedek olabilir. Şampiyonlar Ligi'nde kazandığınız zaman çok iyi para alıyorsunuz. Manchester United'ın her oyuncusu A Takımda oynayabilecek kalitede. Karşımızdaki takım İngiliz devi. Başında da Ferguson var. Çok ciddi bir maç olacak" dedi.
 BURAK'I RUS TAKIMININ KAMPINDAN KAÇIRTTIM
 Hamit Altıntop'a yapılan eleştirileri anlamadığını söyleyen Albayrak; " Hamit Altıntop'u eleştirenlerin yeterince futboldan anlamadığını düşünüyorum. Hamit'in Burak'ın, Melo'nun kumaşı belli. Hepsi çok iyi oyuncular. Formsuz olabilirler. Burak'ı Rus takımının kampından kaçırttım. Burak terliği ile gelmişti. Üstünde t-şört vardı. Ceketimizi çıkardık verdik. O üşümesin diye. Bunlar çok değerli oyuncular. Milli Takımı ileriye taşıyacak oyuncular" dedi.
 ŞANSSIZLIĞIMIZI KIRDIK
 Abdürrahim Albayrak şanssızlıklarını kırdıklarını söylerken; " Cluj'u burda elimizden kaçırdık. Maçtan önce 3-1 yeneceğiz dedim herkes güldü. Maçtan sonra ise bana takıldılar. Manchester maçı ile başlayan şanssızlığımız vardı. Çok iyi oynamamıza rağmen kazanamıyorduk. Şanssızlığımız kırdık ve 3 puanı aldık. Burak da çok güzel goller attı" diyerek sözlerini tamamladı.