Denizli çayı demledi
PTT 1'inci Lig'de Denizlispor, ilk iki mücadelesi veren Çaykur Rizespor'u 1-0 yendi.PTT 1'inci Lig'de Denizlispor, ilk iki mücadelesi veren Çaykur Rizespor'u 1-0 yendi. 61. dakikada Süleyman'ın attığı golle üç puanın sahibi olan Denizlispor, ligdeki yenilmezliğini de 4 maça çıkardı. 

STAT: Atatürk 
HAKEMLER: Suat Arslanboğan (6), Gökmen Olgaç (6), Deniz Turgut (6) 
DENİZLİSPOR: İsmail Şahmalı (7) - Ömer Kandemir (8), Berkay Can (7), Hasan Demir (6), Ahmet Solakel (6), İsmail Haktan (7), Veli (6), Hüseyin (7), Süleyman (7) (Dk. 62 Onur 5), Bajram (6), Ariel (4) (Dk. 46 Üstün 5) (Dk. 85 İsayev) 
ÇAYKUR RİZESPOR: Loriya (7) - Orhan (5), Mesut (4), Murat Sözgelmez (5), Oğuzhan (4) - Cenk Ahmet (4) (Dk. 46 Depetris 6), Hossam Hassan (6), Cernat (5), Smakov (5), Eren (5) (Dk. 83 Çağrı), Sercan (4) (Dk. 75 Şahinali 4) 
GOLLER: Dk. 61 Süleyman (Denizlispor) 
SARI KARTLAR: Hossam Hasan, Mesut (Çaykur Rizespor), Bajram, İsmail Hakan (Denizlispor) 

8. dakikada gelişen Denizlispor atağında Süleyman ceza sahasının sol çaprazından sert ve düzgün vurdu. Top az farkla üstten auta çıktı. 
14. dakikada Ç.Rizesporlu Hossam ceza sahası dışından kaleyi yokladı. Meşin yuvarlak dışarı gitti. 
17. dakikada Süleyman'ın soldan ortasını iyi takip eden Hasan Demir kafayı vurdu. Kaleci Loriya son anda topu kornere çeldi. 
45. dakikada gelişen Ç.Rizespor kontratağında Orhan ceza sahasında bomboş durumdaki Sercan'ı göndü. Sercan'ın vuruşunda kaleciyi geçen topun önüne kendisini atan Ömer Kandemir meşin yuvarlağı topuğu ile çizgiden çevirerek mutlak golü önledi. 
59. dakikada Cernat'ın kornerinden gelen topu Depetris penaltı noktası üzerinden kafayı çaktı. kaleci İsmail Şahmalı'yı geçen meşin yuvarlağı Süleyman kafayla çizgiden çıkardı. 
61. dakikada İsmail Haktan dört savunma oyuncusunu ipe dizer gibi geçip topu bomboş durumdaki Süleyman'a çıkardı. Süleyman şık bir plaseyle Loriya'yı avladı: 1-0. 
81. dakikada sol kanattan Denizlispor ceza sahasına sokulan Eren çok sert vurdu. Direği adeta sıyıran meşin yuvarlak üst ağlarda kaldı. 
87. dakikada savunma oyuncularından kaptığı topla hareketlenen İsmail Haktan ceza sahasına girmeden vurdu. Kalesini terk eden Loriya mutlak bir golü önledi. 
88. dakikada İsayev'in pasını penaltı noktası üzerinde kontrol eden Hüseyin'in dönerek yaptığı vuruşta Loriya yine başarılıydı.