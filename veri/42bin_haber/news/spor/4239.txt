Belhanda askıda
F.Bahçe, Fas Milli Takımı kampında sakatlanan yıldızın MR'ına odaklandı
 F.Bahçe, Belhanda transferinde bekleme moduna geçti. Güney Afrika'nın Johannesburg kentindeki Fas Milli Takımı kampında sakatlanan 23 yaşındaki futbolcu, adalesinde yırtık tespit edildiği için aday kadrodan çıkarıldı. Sakatlık sonrası Montpellier'in daha öncekinin aksine daha yumuşak bir tavır sergilediği belirtildi.
 NOBRE BEKLENİYOR
 FENER yönetimi Belhanda'nın sakatlığıyla yakından ilgileniyor. Faslı yıldızın durumunun çekilecek MR sonrası netlik kazanacağı, F.Bahçelilerin de bu sonucu beklediği ifade edildi. Transfer edilecek ikinci oyuncu konusunda ise sabırlı davranan F.Bahçe yönetimi Mersin'in golcüsü Mert Nobre'yi bekliyor.