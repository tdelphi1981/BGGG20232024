Williams ve Murray 4. turda
Avustralya Açık Tenis Turnuvası'nda tek bayanlarda Serena Williams, tek erkeklerde Andy Murray 4'üncü tura yükseldi. Sezonun ilk "Grand slam" turnuvası Avustralya Açık, Melbourne Park'ta tek erkekler ve tek bayanların 3'üncü tur maçlarıyla devam ediyor. 

ABD'li Serena Williams, Rod Laver Arena'daki maçta Japon Morita'yı 6-1 ve 6-3'lük setlerle zorlanmadan 2-0 mağlup etti ve tur atladı. 

Avustralya Açık'ta 2003, 2005, 2007, 2009 ve 2010 şampiyonu olan 31 yaşındaki Serena Williams, bu turnuvada geçen yıl 4'üncü turda elenmişti. 

3 numaralı seribaşı Murray da, sakatlıktan yeni kurtulan Litvanyalı Berankis'i 2 saat 12 dakika süren zorlu bir maçın ardından 6-3, 6-4 ve 7-5'lik setlerle 3-0 yendi ve turu geçti.

Dünya klasmanında 2010 yılında 87 numaraya kadar yükselen, şimdi ise 110. sırada yer alan 23 yaşındaki Berankis karşısında zaman zaman zorlanan Murray, istikrarlı oyunuyla Berankis'i elemeyi başardı. 

Murray, bir önceki maçından sonra yaptığı açıklamada, Berankis'i yakından tanıdığını ve zor bir maç olacağını söylemişti. Tahmininde yanılmayan Andy Murray, özellikle ikinci ve üçüncü setlerde oldukça zorladı. 

İki yıl önce Şubat ayında fıtık ameliyatı olup, yaklaşık 3 ay kortlardan uzak kalan Berankis'in performansı, Rod Laver Arena'yı dolduran binlerce tenissever tarafından alkışlandı.