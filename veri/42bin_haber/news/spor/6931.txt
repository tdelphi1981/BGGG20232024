Emre, Galatasaray'ın transferleri için ne dedi?
Fenerbahçe'nin yeni transferi Emre Belözoğlu Galatasaray'ın yeni transferlerini değerlendirdi.
Fenerbahçe'nin Atletico Madrid takımından transfer edilen Emre Belözoğlu, şampiyonluk yarışında rakiplerinin değil Fenerbahçe'nin ne yapacağının önemli olduğunu ve Fenerbahçe'nin ligin kaderini belirleyeceğini söyledi.

Sabah saatlerinde Liv Hospital Hastanesi'nde sağlık kontrolünden geçen yıldız oyuncu, burada düzenlenen basın toplantısında gazetecilerin sorularını cevaplandırdı. Transfer sürecinin üç gün önce başladığını kaydeden tecrübeli oyuncu, "Fenerbahçe'ye geri dönüş sürecim üç gün önce başladı. Bu süreçte gerek hocamla gerekse Ali Yıldırım ile görüşmeler oldu. Benim adıma kabul edilemeyecek teklif vardı. Ben dört sene önce Fenerbahçe'ye imza attığımda futbolu Fenerbahçe'de bırakmak istediğimi söylemiştim. Ayrılırken dileklerimiz hayallerimiz bazen sekteye uğrayabiliyor. Buradan 6 ay önce ayrılmam kendi adıma, Fenerbahçe adına, Aykut Kocaman adına hayırlı idi. Şu anda gelmem daha hayırlıydı. Artık birbirimize sarılma zamanındayız." diye konuştu.

ASLOLAN FENERBAHÇE'NİN BAŞARISIDIR

Fenerbahçe Teknik Direktörü Aykut Kocaman ile geçen yıl yaşadığı problemler hakkındaki soruya ise yıldız futbolcu, "Hocam benim büyüğümdür. Çocukluğum zamanında benim odamda Aykut Kocaman'ın posterleri vardı. Zaman zaman tabiki sıkıntılar oldu. O durumları zaten o dönemde kapatmıştık. Aslolan Fenerbahçe'nin başarısıdır. İnşallah çok güzel şeyler yapacağımıza inanıyorum. Hocamla yaptığımız görüşmeler olumlu geçti. Yuvama döndüğüm için mutluyum. Umut ediyorum bu forma altında başarılara imza atarım." diye konuştu.

Bir gazetecinin, "Üç kulvarda mücadele ediyorsunuz. Rakiplerinizde iyi tranfserler yaptı. İkinci yarı için neler söyleyeceksiniz ? "sorusuna yıldız futbolcu şu cevabı verdi:

"Burada ben uzun süneler geçirdim. Fenerbahçe çok büyük bir kulüp. Beklentiler her zaman çok yüksek oluyor. Kolay bir ikinci yarı olmayacak. Takım olarak üç kulvarda müccadele ediyoruz. Avrupa Kupası'nda ve Türkiye Kupası'nda oldukça iyi konumdayız. Ligde ise rakibimizin biraz gerisindeyiz. Ama unutmayın ikinci yarılar her zaman zor olur.

Güçlü kadrolar kursanız bile başarılı olamayabilirsiniz. Bizim iyi bir kadromuz var. Lider Galatasaray'ın 5 puan gerisindeyiz. Bu puan farkı kapanmayacak değil. Biz daha önce bunun üstü olan puanlardan gelip şampiyon olduk. Özellikle Galatasaray'da iyi tranfserler yaptı. Onlara Şampiyonlar Ligi'nde başarılar diliyorum. Önemli olan rakiplerin değil bizim ne yapacağımız önemlidir. Ben zatan gelmeseydim de Fenerbahçe'nin iyi bir kadrosu vardı. Takımın başarısı için mücadele edeceğim. Şampiyonluk yarışında Fenerbahçe'nin ne yapacağı daha çok önemlidir. Ligin kaderini belirleyecektir."