G.Saray son 5 maçtır gülemiyor
Kendi sahasında Cluj ile 1-1 berabere kalan Galatasaray, son 5 maçta galibiyet ile tanışamadı.
 Şampiyonlar Ligi 3. grup karşılaşmasında kendi sahasında Cluj ile 1-1 berabere kalan Galatasaray, son 5 resmi maçta galibiyet ile tanışamadı.
 Orduspor deplasmanında 2-0 yenilen ardından Braga karşısında yine 2-0 kaybeden Galatasaray, 7.haftada Eskişehirspor karşısında 1-1, 8.haftada Gençlerbirliği karşısında 3-3 berabere kalmıştı.
 AVRUPA'DA 5 MAÇTA GALİBİYET ÇIKMADI
 Öte yandan; Sarı-kırmızılı takım Avrupa kupalarında sahasında oynadığı son 5 maçta galibiyet alamamıştı.
 Geçen sezon Avrupa kupalarında mücadele edemeyen Galatasaray 2010-11 sezonunda sahasında OFK Belgrad ve Karpaty Lviv takımlarıyla 2-2 berabere kalmıştı. Galatasaray 2009-10 sezonu Uefa Avrupa Ligi 2.tur maçında sahasında Atletico Madrid’e 2-1 yenilmişti.
 Galatasaray bu sezon sahasında Braga ile oynadığı maçı ise 2-0 mağlup bitirirken Cluj ile 1-1 berabere kaldı. Galatasaray sahasında son Avrupa kupası galibiyetini 03.12.2009 tarihinde Panathinaikos’u 1-0 yenerek elde etmişti.
 Cluj ise deplasmanda oynadığı son 4 Avrupa kupası maçını kaybetmedi. Bu sezon Braga’yı 2-0 yenen Cluj eleme turlarında Slovan Liberec ve Basel’i 2-1 yenmişti.