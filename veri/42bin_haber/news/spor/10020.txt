Nevin Yanıt yarı finalde
Fenerbahçeli Milli Atlet Nevin Yanıt, Avrupa Salon Atletizm Şampiyonası'nda, elemelerde serisinde 08.01 ile ilk sırayı aldı ve yarı finale yükseldi.
İsveç'in Göteborg kentinde düzenlenen 32. Avrupa Salon Atletizm Şampiyonası'nda, 60 metre engellide Ülkemizi temsil eden Fenerbahçeli Milli Atlet Nevin Yanıt, elemelerde serisinde 08.01 ile ilk sırayı aldı ve yarı finale yükseldi.

Scandinavium Arena'da yapılan 60 metre engelli elemesinin birinci serisinde piste çıkan Nevin Yanıt, rahat bir şekilde götürdüğü yarışı 08.01 ile ilk sırada tamamladı. Geçtiğimiz hafta Balkan Salon Şampiyonası'nda 07.98 ile kariyerinin en iyi derecesini koşan Nevin, bu sezon en iyi ikinci derecesini koştuğu Göteborg'da yarı finale kaldı.Nevin'in ardından İrlandalı Derval Orourke 08.05 ile ikinci, Belçikalı Eline Berings ise 08.08 ile üçüncü oldu.

Avrupa salon şampiyonluğunu hedefleyen Milli Atlet, yarı finali bugün TSİ 19:27'de koşacak. Final yarışı ise bugün TSİ 20:55'te yapılacak.