Binicilikte 2013 yılının ilk turnuvası başladı
Türkiye Binicilik Federasyonu tarafından organize edilen ve binicilikte 2013 yılının ilk turnuvası olan Garanti Masters Özel Bankacılık Yeni Yıl Kupası İstanbul'da başladı.
Kemer Golf&Country Club'ta bugün 5 ayrı kategoride koşulacak teşvik yarışlarında yarışmacılar, 90, 100, 115, 125 ve 110 santimetre engel yüksekliği dallarında at binecek. İlk 4 yarışta birinciye kupa, dereceye girenlere kurdele verilecek müsabakaların sonuncusu olan 110 santimetre yarışında ise 3 bin lira para ödülü bulunuyor.

Garanti Masters Özel Bankacılık Yeni Yıl Kupası engel atlama binicilik yarışmaları yarın koşulacak iki teşvik yarışıyla 2 bin lira ödüllü Garanti Masters Özel Bankacılık Petit Prix ve 4 bin lira para ödüllü Garanti Masters Özel Bankacılık Grand Prix müsabakalarının ardından son bulacak.