Sadri Şener'den Meireles'e jiletçi benzetmesi
Trabzonspor Başkanı Sadri Şener, Meireles'le ilgili yaptığı açıklamaların ardından Fenerbahçe'nin kendisi hakkında Türkiye Futbol Federasyonu'na şikayetçi olmasıyla ilgili olarak yaptığı açıklamada "Dediğimizde ters bir durum yok. Siz jiletçiye nasıl hitap edersiniz?" dedi. 
Sadri Şener, Kadırga TV’de katıldığı Tele Yorum programında "Meireles'in saç stiline ve dövmelerine bakınca hakeme o hareketleri yapması doğal" ifadeleriyle ilgili Fenerbahçe'nin yaptığı şikayet başvurusuna değinen Şener, “Şimdi dediğimiz ters bir durum yok. Oyuncunun kendisine bakın her şey ortada. Siz jiletçiye nasıl hitap edersiniz. Başkan olmak zor hele Trabzonspor başkanı olmak çok zor” dedi.

 
Sadri Şener bugün de AA muhabirine yaptığı açıklamada, 23 Aralık'ta bir televizyon programında Raul Meireles hakkındaki konuşmasıyla durum tespiti yaptığını belirterek, "Orada ben ayrımcılık yapmıyorum, tespit yapıyorum. Bu benim tespitim, doğru olur yanlış olur. Bu da benim görüşüm. Sadece durum tespiti yapmak istedim, ayrımcılık değil" dedi.

Sarı-lacivertli kulüp, Sadri Şener'i, 23 Aralık 2012 tarihli televizyon programında, futbolcuları Raul Meireles'e yönelik "ırkçı" açıklamalar yaptığı gerekçesiyle PFDK'ya sevk edilmesi için Türkiye Futbol Federasyonu'na şikayet etmişti.