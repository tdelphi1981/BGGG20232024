Alman basını: 'Schalke'yi kalbinden vurdu'
Şampiyonlar Liginde Galatasarayın Schalkeyi sahasında yenip çeyrek finale kalmasını Alman basını manşetlerine taşıdı. Galatasaraylı bazı taraftarların stadyuma girmek için tünel kazma girişimi de basında yer buldu.
Alman Bild gazetesi, Schalke'nin kenti Gelsenkirchen'de doğan ve uzun yıllar bu takımın formasını giyen Hamit Altıntop'un gol atmasına vurgu yaparak Gelsenkirchen doğumlu futbolcu, eski kulübünü kalbinden vurdu diye yazdı. Hamitin başarılı futbolunun Schalkeyi sıkıntıya soktuğunu ifade eden gazete, "Türk yıldız, attığı golle memleketini ağlattı" diye yazdı.

Türk futbolseverler maça yoğun ilgi gösterirken Schalke kulubü Galatasaray taraftarları için sadece 2 bin 700 bilet ayrıldı. Ancak maçı canlı yayınlayan Sky kanalı, buna rağmen çok sayıda Türk taraftarın Schalke için ayrılan biletleri de alarak maçı Alman taraftarlarla yanyana seyrettiğini, stadyumdaki Türk izleyicilerin sayısının böylece 10 bini bulduğunu duyurdu.

Galatasaray bir numara büyük geldi'

Alman yayın kurumu Deutsche Welle'nin Almanca sayfası da Galatasaray'ın galibiyet haberini Galatasaray, Schalke'ye bir numara büyük geldi başlığıyla verdi. Deutsche Welle'nin internet portalındaki haberde Galatasaray'a yenilen Schalke, Şampiyonlar Ligi'ne ikinci turda veda etti denilerek haberin devamında Hamit'e vurgu yapılıp İronik olarak Schalke'nin sonunu eski futbolcusu hazırladı satırları yer aldı.

Acı verici'

Almanya'nın ünlü spor portalı Kicker ise Schalke, Galatasaray karşısında başarısız oldu derken Heyecan verici bir futbol akşamının sonu Schalke için hayal kırıklığı oldu satırları yer aldı. Kaleci Hildebrand'ın acı verici', kaptan Höwedes'in de elenmenin şaşkınlığı içindeyiz şeklindeki açıklamalarını yayınlayan Kicker, şimdi Schalke'nin tüm dikkatini Bundesliga'ya vereceğini yazdı.

Rüyanın sonu'

Köln'de yayınlanan Express gazetesi ise 3-2: Schalke'nin hücum oyunu geri tepti başlığını kullandı. Hamit'in eski takımı karşısında gol attığını yazan gazete Rüyanın sonu! Schalke çeyrek finale yükselme şansını kaçırdı değerlendirmesini yaptı.

Hamit ve Daum canlı yayında Türkçe konuştu

Maçtan sonra Alman yayıncı kuruluş Sky kanalında canlı yayına çıkan Hamit Altıntop, son haftalardaki şanssızlığını özellikle eski takımı Schalke karşısında kırdığı için çok mutlu olduğunu söylerken, Schalkeli taraftarlardan da gol sevinci için anlayış beklediğini kaydetti.

Sky kanalında maçları yorumlayan Beşiktaş ve Fenerbahçe'nin eski teknik direktörlerinden Christoph Daum ile Hamit arasında canlı yayında Türkçe olarak yapılan kısa sohbet, gecenin renkli görüntülerindendi. Karşılıklı olarak hal hatır soran ikilinin Türkçe konuşmasını diğer yorumcu Steffan Effenberg ve programın sunucusu şaşkınlık ve tebessümle izledi.

Daum, Hamit ve arkadaşlarının alacağı maç pirimini de bildiğini söylerek "Şimdi futbolculara bir tepsi baklava ikram edilecektir. O kadar leziz bir tatlı ki, bunun keyfi binlerce euroya değişilmez. Eminim futbolcular için bu ekstra motivasyon olmuştur" diyerek espirili bir değerlendirme yaptı.

DW Türkçe