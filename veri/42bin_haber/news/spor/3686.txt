Talihsiz raket Petkovic
Avustralyada düzenlenen takımlar turnuvası Hopman Kupasının ilk gününde Avustralya Almanyayı 3-0 ile geçerken Andrea Petkovicin sakatlığı güne damgasını vurdu.
tr.eurosport'un haberine göre; Cumartesi gününün ilk maçında Bernard Tomic, Tommy Haası 7-6/3-6/7-5 ile geçerek ülkesini öne geçirdi. İkinci karşılaşmada 16 yaşında Ashleigh Bartynin karşısına çıkan Andrea Petkovic ilk seti 6-4 kazandıktan sonra sağlık molası aldı. Sağ dizinden gördüğü tedavinin ardından devam edemeyeceği açıklanan Alman tenisçi, gözyaşları içinde kortu terk etti.

B Grubunda ise Güney Afrika ile karşılaşan İspanya eşleşmeden 2-1 üstün ayrıldı. İlk maçta Kevin Anderson, Fernando Verdascoyu 7-6/6-4 ile geçerek Afrika ekibini öne geçirse de Anabel Medina Garrigues, Chanelle Scheepersı iki sette geçerek dengeyi getirdi. Çok yakın geçen karışık çiftler maçını 6-4/6-7/10-8 kazanan İspanyol ikili galibiyeti elde etti.