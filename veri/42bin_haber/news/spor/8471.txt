Fenerbahçe, özel uçakla Belarus'a geldi
UEFA Avrupa Ligi 2. tur ilk maçında deplasmanda yarın BATE Borisov ile karşılaşacak Fenerbahçe, maçın oynanacağı Belarus'un Grodno şehrine geldi.
Türk Hava Yolları'na (THY) ait özel bir uçakla Sabiha Gökçen Havalimanı'ndan hareket eden Fenerbahçe kafilesi, akşam saatlerinde Grodno Havalimanı'na indi. Şehre yaklaşık 20 kilometre mesafedeki havalimanına gelen Fenerbahçe kafilesi akşam saatlerinde maçın oynanacağı şehre vardı.

 Fenerbahçeli bir grup taraftar, otel girişinde kafileyi tezahüratlarla karşıladı. Sarı-kırmızılı futbolcular, konakladıkları Neman Oteli'nde maç saatini beklemeye başladı. 

 Fenerbahçe'nin 21 kişilik Bate Borisov kadrosunda ise şu oyuncuların yer aldığı bildirildi: "Volkan Demirel, Mert Günok, Serkan Kırıntılı, Gökhan Gönül, Bekir İrtegün, Egemen Korkmaz, Serdar Kesimal, Hasan Ali Kaldırım, Reto Ziegler, Caner Erkin, Salih Uçan, Mehmet Topal, Selçuk Şahin, Raul Meireles, Cristian Baroni, Dirk Kuyt, Miroslav Stoch, Pierre Webo, Moussa Sow, Semih Şentürk, Recep Niyaz."