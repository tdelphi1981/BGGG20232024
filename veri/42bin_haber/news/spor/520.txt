Slovenya'ya 17 Türk sporcu gidecek
Dünya Yaş Grupları Satranç Şampiyonası 7-19 Kasım tarihlerinde Slovenya'da gerçekleştirilecek.
Satranç Federasyonu'ndan yapılan açıklamaya göre, Maribor kentinde düzenlenecek turnuvaya Türkiye, Küçükler ve Yıldızlar Şampiyonaları'nda dereceye giren 17 sporcu ile katılacak. Ayrıca, 14 sporcu da kendi imkanları ile şampiyonada mücadele edecek.

Milli takım kafilesi, yarın saat 05.30'da şampiyonaya katılmak için İstanbul Atatürk Havalimanı'ndan hareket edecek.

Şampiyona, 11 tur üzerinden yapılacak.