Galatasaray'ın rakibinden tarihi maç: 5 - 4
Bundesliga'da ikinci yarının ilk maçında Galatasaray'ın Şampiyonlar Ligi'ndeki rakibi Schalke 04, sahasında Hannover 96'yı 5-4 mağlup etti.
Veltins Arena'da oynana ve Türk kökenli hakem Deniz Aytekin tarafından yönetilen karşılaşmanın ilk yarısı 44. dakikada Jefferson Farfan'ın attığı golle Schalke 04'ün 1-0 üstünlüğü ile tamamlandı. Çekişmeli ve bol gollü geçen ikinci yarıda Schalke 04'ün gollerini 49. dakikada Julian Draxler, 64. dakikada Marco Höger, 67. dakikada Caprian Marica ve 88. Lewis Holtby kaydetti. Hannover 96'nın gollerini ise 55. dakikada Sergio da Silva Pinto, 59 ve 68. dakikalarda Huszti ve 90 1'de Mame Biram Diouf kaydetti.
 
Toplam 9 golün atıldığı karşılaşmadan galip gelen Schalke 04 aldığı 3 puanla puanını 28'e çıkartarak maç fazlasıyla 5. sıraya yükselirken, Hannover 96 ise 23 puanla 11. sırada kaldı. Bundesliga'da 18. haftanın karşılaşmaları yarın oynanacak karşılaşmalarla devam edecek.