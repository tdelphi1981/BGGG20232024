Tagoe, Al Ittifak'a kiralandı
Bursaspor'da kadro dışı kalan ve antrenmanlarını alt yapı tesislerinde tek başına sürdüren Ganalı forvet oyuncusu Prince Tagoe Suudi Arabistan'ın Al Ittifak takımına kiralık olarak verildi.2011-12 sezonu başında Bursaspor'un büyük umutlarla kadrosuna kattığı Tagoe beklenen performansı bir türlü gösteremedi. Geçtiğimiz sezon sadece 1 gol kaydeden Tagoe devre arası kampına katılmadığı gerekçesiyle de kadro dışı bırakıldı. Sezon başında kendisinden kulüp bulması istenen forvet oyuncusu ile ilgili tüm görüşmelere rağmen sonuç alınamadı. Tagoe'nin dün yapılan görüşmeler sonrasında Suudi Arabistan'ın Al Ittifak kulübüne kiralık olarak verildiği belirtildi.