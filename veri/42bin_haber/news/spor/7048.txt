Bursaspor 1-1 Galatasaray
Lider Galatasaray, Spor Toto Süper Lig'in 20. haftasında Bursaspor deplasmanın da 1-1 berabere kaldı. Sarı kırmızılılarda geçtiğimiz hafta Beşiktaş karşısında yedek soyunan golcü oyuncu Burak Yılmaz, Bursaspor deplasmanında da ilk 11'e giremedi.
Bursa Atatürk Stadı'nda oynanan karşılaşmanın skorunu ilk yarıda atılan goller belirledi. Bursaspor'un golü 18. dakikada Sebastian Pinto'dan gelirken, Galatasaray'ın golünü ise 28. dakikada umut Bulut'tan geldi. 

Fatih Terim golcü futbolcsu Burak Yılmaz'ı Beşiktaş derbisinden sonra Bursaspor karşısında da sahaya ne ilk 11'de ne de sonradan oyuna sürmedi. Flaş transfer Wesley Sneijder ise 69. dakikada Engin Baytar'ın yerine oyuna dahil oldu.

MAÇTAN KARELER  - Adem KABAYEL'in objektifinden

FATİH TERİM'DEN BURAK YILMAZ AÇIKLAMASI

ERMAN TOROĞLU VERİLMEYEN GOLLERİ YORUMLADI

Stat: Atatürk
Hakemler: Fırat Aydınus, Alpaslan Dedeş, Erdem Bayı
Bursaspor: Carson (Dk. 46 Harun), Şener, İbrahim (Dk. 59 Ferdinand), Serdar, Basser, Murat, Belluschi, Edu, Okan (Dk.56 Tuncay), Batalla, Pinto
Galatasaray: Muslera, Dany, Semih, Riera, Sabri, Yekta (Dk. 58 Aydın), Engin (Dk. 70 Sneijder), Emre, Selçuk, Elmander (Dk. 58 Amrabat), Umut
Goller: Dk. 18 Pinto (Bursaspor), Dk.30 Umut (Galatasaray)
Sarı kartlar: Dk. 37 Semih, Dk.72 Sabri (Galatasaray)

"SAHADAKİ ATMOSFERDEN GURUR DUYDUM"

MAÇIN AYRINTILARI

Bursa'da tribünler doldu

Spor Toto Süper Lig'de Bursaspor'un lider Galatasaray'ı ağırladığı maçta, yeşil-beyazlı taraftarlar bu sezon ilk kez tribünleri tamamen doldurdu.

Bursaspor taraftarları, maçtan saatler önce stat çevresinde toplanmaya başladı. Taraftarlar, takımları lehine tezahürat yaptı, Galatasaray'ı ıslıkladı. Yeşil-beyazlı taraftarlar, ısınmak için sahaya çıkan futbolcuları, Alemin kralı buraya temposuyla tribünlere çağırdı.

Futbolcular da taraftarların bu çağrısına karşılık verdi. Taraftarlar tüm futbolcuları tek tek tribünlere çağırarak yumruk şov yaptırdı. Fenerbahçe maçında ofsayt gerekçesiyle sayılmayan golün ardından sevinmediği için eleştirilen Tuncay Şanlı da taraftarlarca tribünlere çağrılarak alkışlandı.

Tribünler, Tuncay'dan özür dilemesini istedi. Tribünlerin bir diğer ilgi gösterdiği futbolcu ise adı sıkça Galatasaray ile anılan Serdar Aziz oldu. Bursasporlu taraftarlar, Serdar bizimdir diye tempo tuttu.
Bursasporlu taraftarlar, başlama düdüğünden önce tüm takımı el ele tribünlere çağırarak alışladı.

Bursaspor'da 3 eksik

Sakatlıkları devam eden Ferhat Kiraz, Stanislav Sestak ve Gökçek Vederson, Galatasaray maçı kadrosunda yer almadı. Bursaspor'un hafta içinde gerçekleştirdiği transferlerden Ferdinand, 18 kişilik kadroda yer buldu. Dün 3,5 yıllık sözleşme imzalanan Aziz Behich ise maçı tribünden izledi.

İlginç pankartlar

Bursasporlu taraftarlar, tezahüratları kadar açtıkları ilginç pankartlarla da dikkati çekti. Açık kale arkasında, Hiç kimseyi sevmedim seni sevdiğim kadar, maraton tribünde Sevmenin bedeli acı çekmekse, çekmeye hazırız senin elinden yazılı pankartlar yer aldı.

Maraton tribünde ayrıca Pablo Martin Batalla için, Nosotros Sonam Os Lo Reali Zas Batalla (Biz hayal edelim sen gerçekleştir Batalla) yazılı pankart açıldı. Bu tribünlerde yine Batalla için Mutluluğun Pablo'su, Sadece sen, Bata Goal gibi dövizler yer aldı.

Yönetime tepki

Maraton tribününde bulunan bir grup taraftar, yönetim istifa diye tempo tuttu. Diğer tribünler ise bu tezahürata ıslıklarla karşılık verdi.

Sneijder yedek 

Galatasaray'da ise yeni transfer Sneijder, 18 kişilik kadroda yer alırken, oyuna girmek için yedek kulübesinde bekledi.Fatih Terim, Burak Yılmaz ve Ambrabat'a ilk 11'de şans vermedi. Sarı-kırmızılı ekip, maça kart cezalıları Melo ve Hamit Altıntop ile Afrika Uluslar Kupası'nda mücadele eden Fildişi Sahili Milli Takımı'nda yer alan Eboue ve yeni transfer Drogba'nın yanı sıra Baros, Çağlar Birinci ve sakat olan Ujfalusi'den yoksun çıktı.

Albayrak'a özel ilgi

Bursasporlu taraftarlar, Galatasaraylı yönetici Abdurrahim Albayrak'a büyük ilgi gösterdi. Kapalı tribündeki Bursasporlu taraftarlar, Albayrak'ı yanlarına çağırdı. Bu çağrıyı karşılıksız bırakmayan Albayrak, yeşil-beyazlı taraftarlarla hatıra fotoğrafı da çektirdi. İki takım futbolcuları sahaya Ekmeğinizi israf etmeyin yazılı pankartla çıktı. 
Ulan lafı çileden çıkardı 
Engin Baytar ile Bursaspor yöneticisi Hasan Gülayan maç sonu tartıştı. 
Bursaspor Amatör Şube Sorumlusu Gülayan: Böyle olmaz ulan, ne bakıyorsun? Bakma ulan! 
Galatasaraylı futbolcu Engin Baytar: Ne olmaz ya, ne diyorsun sen? Ne var, söyle! 
Ali Naci Küçük 
BURSAda 90 dakika bitimi Bursaspor Amatör Şube Sorumlusu Hasan Gülayan, G.Saraylı Engin Baytara sözlü tacizde bulundu. Gülayan, önce Enginle atıştı. Sonra G.Saray Yönetim Kurulu Üyesi Abdurrahim Albayrakı kızdırdı. Son olarak Ümit Davala ile fotoğraf çektirmek isteyen Bursalı taraftara sataştı. İşte Hürriyetin tanık olduğu o diyaloglar... 
ALBAYRAK OTOBÜSE GÖTÜRDÜ 
GÜLAYAN: Böyle olmaz ulan, sana diyorum!
Bursalı yönetici 2 kez laflarını tekrarladı. Engin önce bu laflara aldırış etmedi, otobüse yöneldi. 
Gülayan: Bakma ulan, ne bakıyorsun bana? Sana diyorum. Bu iş böyle olmaz!
Engin: Ne olmaz ya, ne olmaz. Ne diyorsun, söyle!
Gülayan: Gel ulan buraya... Gel! Böyle olmaz diyorum işte!
Bu sırada araya G.Saray Yönetim Kurulu Üyesi Abdurrahim Albayrak giriyor ve Engini otobüse bindiriyor. 
BENİM GİBİ ADAMI ÇILDIRTTIN 
ABDURRAHİM Albayrak araya girip Hasan Gülayanın yanına gitti.
Albayrak: Ne oldu? Neden futbolcuya laf atıyorsunuz?
Gülayan: Atarım kardeşim.
Albayrak: Böyle oluyor mu yani. Adam otobüsüne gidiyor. Ne yanlışı var, ne oldu şimdi?
Gülayan: Sahada 50 tane yanlışı var. Böyle olmaz!
Albayrak: Futbolcumuza sataşamazsın. Üstelik Bursaspor gibi bir kulübün yöneticisisin.
Gülayan: Sataşırım bırak.
Albayrak: Hayır. Sen laf atamazsın. Benim gibi adamı bile çıldırttın ya! Ne diyeyim.


 

 