11 haftada, 17 penaltı
Spor Toto Süper Lig'de, hakemler 11 haftada 17 kez penaltı kararı verirken, 16 atış golle sonuçlandı 
 Spor Toto Süper Lig’in ilk 11 haftasında 26 hakem görev yaparken, oynanan 99 maçta toplam 17 kez penaltı kararı verildi. 
 Hakemlerin verdiği 17 penaltı atışından 16’sı golle sonuçlanırken sadece bir atışta gole ulaşılamadı. 
 17 penaltı atışından 13’ü yabancı, 4’ü ise Türk oyuncular tarafından kullanıldı. Ligin ilk 11 haftalık bölümünde penaltı kaçıran tek oyuncu Ordusporlu Hasan Kabze oldu. Tecrübeli oyuncunun, 2-0 kazandıkları Eskişehirspor karşılaşmasındaki penaltı atışında kaleci başarılı oldu ve gole izin vermedi. 
 Penaltı atışlarını golle sonuçlandıran isimler ise şöyle: 
 Uche (2 kez-Kasımpaşa), İbricic (Gaziantepspor), Pinto (2 kez-Bursaspor), Zec (Gençlerbirliği), Stancu (2 kez-Orduspor), Almeida (2 kez-Beşiktaş), Aissati (Antalyaspor), Cernat (Kardemir Karabükspor) ve Bobo (Kayserispor), Selçuk (Galatasaray), Sertan (Akhisar Belediyespor) ve Cenk (Gaziantepspor). 
 -En fazla penaltı 11. haftada-
  
 Ligde en fazla penaltı noktası 11. haftada gösterildi. Hakemler, bu haftada 5 kez penaltı düdüğü çaldı. 
 Bu haftadaki Beşiktaş-Bursaspor, Kasımpaşa-Medical Park Antalyaspor (2 kez), Kardemir Karabükspor-İstanbul Büyükşehir Belediyespor ve Sanica Boru Elazığspor-Kayserispor maçlarında verilen penaltılar golle sonuçlandı. 
 Bu karşılaşmalarda Almeida (Beşiktaş), Uche (Kasımpaşa), Aissati (Medical Park Antalyaspor), Cernat (Kardemir Karabükspor) ve Bobo (Kayserispor) takımları adına vuruşları gole çevirerek, takımlarına puan kazandırdı. 
 Hakemler ligin 1., 7. ve 9. haftada penaltı kararı vermedi. 
 Ömer Hakan Kibar - AA