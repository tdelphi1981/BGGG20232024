Çeyrek altın Galatasaray'ın
UEFA Şampiyonlar Ligi'nde Galatasaray, 1-1 berabere biten 2. Tur ilk maçının rövanşında Schalke 04'ü 3-2 yenerek çeyrek finale yükseldi. 
UEFA Şampiyonlar Ligi ikinci tur rövanş maçında, deplasmanda Almanya'nın Schalke 04 takımını 3-2 yenen Galatasaray, çeyrek finale yükseldi. 
UEFA Şampiyonlar Ligi ikinci tur rövanşında, Veltins Arena'da oynanan Almanya'nın Schalke 04 takımı ile Galatasaray karşılaşması, Galatasaray'ın 3-2'lik üstünlüğü ile sona erdi. 
Karşılaşmaya iki takım da kontrollü bir şekilde başlarken, ilk bölümde Galatasaray topa daha fazla sahip oldu. Drogba ve Selçuk ile önemli gol pozisyonları bulan konuk ekip, bu ataklarda kaleci Hildebrandt'ı geçemedi. 
Önemli dakikalar 
17. dakikada Schalke 04 öne geçti. Alman ekibin kullandığı köşe vuruşunda, kaleye atılan top kaleci Muslera'dan döndü. Neustaedter'in vurduğu meşin yuvarlak ağlarla buluştu: 1-0 
37. dakikada Galatasaray Hamit ile beraberlik golünü buldu. Serbest vuruş sonrasında topla buluşan Hamit, 30 metreden attığı şutta beraberliği sağladı: 1-1 
42. dakika sarı kırmızılı ekip 2-1 öne geçti. Riera'nın savunmanın arkasına attığı topta, rakibi ile girdiği mücadeleyi kazanan Burak vurdu. Burak'ın aşırtma vuruşuyla top ağlarla buluştu: 1-2 
Karşılaşmanın ilk yarısı sarı kırmızılı ekibin 2-1 üstünlüğü ile tamamlandı. 
Karşılaşmanın 62. dakikasında Schalke 04, Bastos'un attığı golle skoru 2-2 yaptı. 
Maçın 90. dakikasında Galatasaray, Umut Bulut'un attığı golle maçı 3-2 önde tamamladı. 
Gül, Galatasaray'ı kutladı 
Cumhurbaşkanlığı'nın internet sitesinde yer alan açıklamaya göre Cumhurbaşkanı Abdullah Gül, Kulüp Başkanı Ünal Aysal'a bir telgraf gönderdi.
Gül, başarıya imza atan teknik direktör Fatih Terim, futbolcular ve Galatasaray camiasını tebrik etti.