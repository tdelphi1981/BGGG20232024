TED Ankara Kolejliler: 86
Beko Basketbol Ligi'nin 21. haftasında Galatasaray Medical Park, deplasmanda TED Ankara Kolejliler'i 94-86 yendi.
TED Ankara Kolejliler: 86 - Galatasaray Medical Park: 94

Salon: TOBB-ETÜ
Hakemler: Fatih Arslanoğlu, Alper Özgök, Ergin Sarı

TED Ankara Kolejliler: Nedim 14, Penney 4, Stanojevic 16, Murat Kaya 6, Woodside 14, Erdal 7, Berent, Caner, Plisnic 25

Galatasaray Medical Park: Gordon 17, Markoishvili 11, Furkan 8, Macvan 7, Ender 25, Ersin 6, Boniface 9, Bermu 11, Engin

1. periyot: 20-24
Devre: 47-48
3. periyot: 64-74

İki takımın da karşılıklı basketleriyle başlayan karşılaşmanın 2. dakikası başkent temsilcisi TED Ankara Kolejliler'in 6-4'lük üstünlüğüyle geçildi. Bu dakikadan sonra hücum hattında daha etkili bir oyun ortaya koyan Galatasaray Medical Park, Markoishvili ile eşitliği yakaladıktan sonra Ender ve Gordon'un üst üste sayılarıyla 7. dakikayı 16-11, ilk periyotu da 4 sayı farkla 24-20 önde bitirdi.

Karşılaşmanın ikinci periyotunun başlarında da etkili olan sarı-kırmızılılar, farkı artırmaya çalışsa da ev sahibi takım buna izin vermedi. Galatasaray Medical Park'tan Markoishvili, Ersin ve Boniface'nin sayılarına, ev sahibi ekip Erdal, Stanojevic ve Penney ile karşılık verdi. 15. dakikada 36-29'luk skor üstünlüğünü elinde tutan Galatasaray Medical Park karşısında sert savunma uygulayarak rakibine sayı ürettirmeyen, bunun karşılığında hücumda etkili olarak sayılar bulan TED Ankara Kolejliler, ilk yarının bitimine 1,45 dakika kala Pilsnic'in 3 sayılık basketiyle 43-41 öne geçti. Plisnic'in 3 sayılık basketine Bermu ile aynı şekilde karşılık vererek yeniden öne geçen Galatasaray Medical Park, ilk yarıyı bir sayı farkla 48-47 önde tamamlamasını bildi.

İkinci yarıya hızlı başlayan Galatasaray Medical Park, Markoishvili, Ender, Gordon, Macvan ve Furkan ile üst üste bulduğu sayılarla 25. dakikada farkı 11 sayıya (54-65) çıkardı. Kalan 5 dakikalık dilimde rakibinin çabalarına karşı aradaki farkı korumayı başaran sarı-kırmızılılar, 3. periyotu 74-64 üstün tamamladı.

Son çeyreğe Markoishvili ve Boniface'nin sayılarıyla başlayan Galatasaray Medical Park, 33. dakikada farkı 15 sayıya (81-66) kadar yükseltti. Bu dakikadan sonra hücum organizasyonlarından boş dönen rakibi karşısında pota altında Nedim ve Plisnic ile etkili olarak sayılar bulan TED Ankara Kolejliler, bitime 4,30 dakika kala farkı 9 sayıya kadar (74-83) indirdi. Ender ve Gordon'un yeniden oyuna ağırlığını koymasının ardından sayılar üreten ve aradaki farkı koruyan sarı-kırmızılılar, sahadan 94-86'lık skorla galip ayrıldı.

TED Ankara Kolejliler'den Vanja Plisnic ile Galatasaray Medical Park'tan Ender Arslan attıkları 25'er sayıyla maçın en skorer isimleri oldu.