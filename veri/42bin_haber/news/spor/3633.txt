Barcelona'da Vilanova idmana çıktı
Barcelona Teknik Direktörü Tito Vilanova, geçen ay geçirdiği ameliyatın ardından takımı ilk kez ziyaret etti.
Vilanova, çarşamba sabahı antrenmana gelerek futbolcularla selamlaştı. Teknik heyetle de konuşan 44 yaşındaki Katalan hocanın, ziyaretten dolayı oldukça mutlu olduğu gözlendi. 
Daha önce kanserli dokusu alınan fakat geçen ay hastalığı nükseden genç teknik adam, iki hafta önce ameliyat masasına yatmıştı. Vilanova ile birlikte kanser tedavisi gören bir başka isim Abidalde antrenmanın bir başka neşe kaynağı oldu.