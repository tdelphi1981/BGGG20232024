Mou'dan Casillas'a; 'Rahat olma...'
Real Madrid teknik direktörü Jose Mourinho, ligde en son oynanılan Malaga maçında yedek bıraktığı takım kaptanı, kaleci Iker Casillas'ın Real Sociedad maçında oynatıp oynatmayacağı hakkında açıklamalarda bulundu.
 La Liga devi Real Madrid'in Pazar günü oynayacağı Real Sociedad maçında en çok merak edilen konu, Malaga maçında teknik direktör Jose Mourinho tarafından yedek bırakılan kaleci Iker Casillas'ın oynayıp, oynamayacağı...
 Bu maç öncesinde bir basın toplantısı düzenleyen Mourinho, takımdaki oyuncular arasında rekabet ortamının olmasının çok önemli olduğunu söyledi. Mourinho, oyuncularına olan güvenini kaybetmediğini de belirtti.
 Portekizli teknik adam açıklamasında, "Takımdaki tüm mevkilerde güven veren oyuncular oynar, sadece kalede değil. Kadrodaki tüm oyuncular benim için önemli. Herhangi bir oyuncunun sürekli oynayacağını düşünerek, rahat olmasının o futbolcu için iyi bir şey olmadığını düşünüyorum." dedi.
 Mourinho açıklamasının devamında, "Güven önemli ama aynı zamanda rekabet de önemli. Bizim yapmaya çalıştığımız şey de bu ikisi arasında dengeyi sağlamak. Bunu sağlayan oyuncular, en iyi oyun seviyelerine ulaşıyorlar." şeklinde konuştu.
 Mourinho kalede kimi oynatacağı sorusuna ise, "Oyuncular kimin oynayacağını biliyorlar. Benim sadece şunu diyebilirim ki; kim bu maçta oynarsa, hafta içindeki kupa maçında kalede olmayacak." şeklinde cevap verek, ipucu vermekten kaçındı.
 ÖDÜL TÖRENİNE KATILMAYACAK
 Ligdeki durumları hakkında da konuşan tecribeli teknik adam, "Takımda pek değişiklik yapmam. Biz ligde lidermişiz gibi oyunumuzu oynayacağız. Yer aldığımız diğer turnuvaları kenara koyup, maç-maç düşüneceğiz. Bizim görevimiz ligde daha iyi sonuçlar almak." dedi.
 Kendisinin de 'Yılın Antrenörü' dalında aday gösterildiği ve hafta içinde Zürih'te yapılacak olan Ballon d'Or ödül törenine katılıp katılmayacağı sorulan Mourinho cevap olarak, "Hayır, katılmayacağım. Çarşamba günü Celta Vigo'ya karşı İspanya Kral Kupası maçımız var ve buna hazırlanmamız gerekiyor." ifadelerini kullandı.
  