Yıllık maliyeti 9.5 milyon
F.Bahçe'ye gelmesi gündemde olan Sneijder, imaj hakları hariç İnter'den haftalık 160 bin euro alıyor. Yıllık geliri 10 milyonu aşıyor
 ARZU İZCİ
 Transfer gündeminde ismi sürekli F.Bahçe'yle anılan Sneijder için farklı iddialar da ortaya atılmaya devam ediyor. Şu anda İnter'den yıllık 6 milyon euro alan Hollandalı yıldızın cebine yüzde 43'lük vergi kesintilerinden sonra net 3 milyon 420 bin euro giriyor. Yıldız maestronun imaj gelirleriyle birlikte eline geçen ücret ise yaklaşık 9.5 milyon euroyu buluyor.
 ANZHİ DE FENER'İN RAKİBİ
 SNEİJDER'e 4 milyon euro ödemeyi öngören F.Bahçe'nin vereceği rakamın yeterli olmadığı da tartışılan bir başka konu. İngiliz The Guardian Gazetesi, Manchester City'nin Hollandalı yıldız için 15 milyon euroyu gözden çıkardığını öne sürdü. Fransız L'Equipe ise, şu anda bu oyuncuya sadece F.Bahçe ve Rus Anzhi'den teklif olduğunu yazdı. Fransızlar'a göre Sneijder bu tekliflerden F.Bahçe'yi seçecek. 
 HOLLANDALI yıldızın İspanyol eşi Yolanthe Cabau'nun da kardeşleriyle Life After Football isimli dergiye seksi pozlar vermesi bugünlerde Avrupa basınının ilgilendiği bir başka konu.