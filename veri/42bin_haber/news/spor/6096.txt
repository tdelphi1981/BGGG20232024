Futbol maçındaki katliama 21 idam cezası
Mısır'da mahkeme, geçtiğimiz yıl oynanan bir futbol maçının ardından çıkan ve 74 kişinin ölümüyle sonuçlanan olaylarla ilgili kararını verdi.
 Mısır'da mahkeme, geçtiğimiz yıl oynanan bir futbol maçının ardından çıkan ve 74 kişinin ölümüyle sonuçlanan olaylarla ilgili kararını verdi. Kahire'deki mahkeme, Port Said Stadyumu'ndaki olaylara karışan 21 kişiyi idama mahkum etti.
 Sanıkların infazlarının gerçekleşebilmesi için Mısır'da en üst düzey dini merci olan Başmüftü'nün onayı gerekiyor.
 Mahkeme, Port Said Stadyumu'nda 1 Şubat 2012'de El Masri ve El Ahli takımları arasında oynanan maçtan sonra yaşanan şiddet olaylarıyla ilgili olarak yargılanan diğer sanıklar hakkındaki kararını ise 9 Mart'ta açıklayacak. Davada toplam 73 sanık yargılanıyordu.
 Mısır'ın en ünlü futbol kulübü olan El Ahli, devrik lider Hüsnü Mübarek'e karşı tavrıyla tanınıyordu.
 Hürriyet
  