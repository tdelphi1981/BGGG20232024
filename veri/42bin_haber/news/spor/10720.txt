En iyisi Fener'di
Çek takımının genç yıldızlarından Darida, Kesinlikle bu sezon oynadığımız rakiplerden en zor olanı Fenerbahçeydi derken, Horvath da Rakibin oynattığı kadar oynayabildik yorumunda bulundu.
UEFA Avrupa Liginde çok üstün bir oyundan sonra Viktoria Plzeni 1-0 yenen Fenerbahçe, Çekleri şaşkına çevirdi. Hem rakip futbolcular hem de ülke basını, maç sonrası yorumlarda sarı lacivertlilere övgü yağdırdı. 
Bu sezon aynı kupada Atletico Madrid ve Napoli gibi güçlü takımlarla karşılaşan Plzenli oyuncular, hiç bu kadar zorlanmadıklarını itiraf etti. Temsilcimiz ile ilgili ilk çarpıcı değerlendirme, Viktoria Plzenin genç orta saha oyuncusu Vladimir Daridadan geldi. 
NAPOLİ ÇOK DAHA KOLAYDI 
ÇEK futbolcu, Kesinlikle bu sezon oynadığımız rakiplerden en zor olanı Fenerbahçeydi. Türkler bize hücum hattında boş alan bırakmadı ve gerçekten zor anlar yaşadık. Maçın genelinde topsuz oynadık, çok koştuk ve çok enerji harcadık dedi. 
Napoliden çok daha zor bir maç olacağını önceden tahmin ettiklerini de söyleyen 22 yaşındaki futbolcu Pozisyon üretmek için uğraştık ama sert bir savunmayla karşılaştık. Direkten dönen topun dönüm noktası olduğunu düşünmüyorum. Çünkü yediğimiz golden sonra gol atabilecek zamanımız vardı itirafında bulundu. 
ONLAR GİBİ OYNAMALIYIZ 
DARIDA ayrıca, rövanş için de temsilcimizin oynadığı futbolu örnek göstererek, Onların yaptığı gibi yapmalıyız. Benzer şekilde Fenerbahçeye bu kez golü ilk biz atmalıyız dedi.
Bir dönem Galatasarayda da forma giyen takım kaptanı Pavel Horvath da sarı lacivertlilerin kendilerin çaresiz bıraktıklarını vurgulayarak, Kapasitemizin çok altında kaldık ve rakibin oynattığı kadar oynayabildik. Hesaplarımıza göre daha fazla oyunda olmamız gerekiyordu diye konuştu. Horvathın açıklamalarının yanı sıra Çek basını da Fenerbahçenin V.Plzene göre turu geçmeye daha yakın olduğu görüşünde birleşti.