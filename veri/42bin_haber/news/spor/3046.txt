Eskişehirspor'da iki transfer birden
Eskişehirspor Kulübü, Sırbistan Süper Ligi ekiplerinden FK Rad'ın iki futbolcusu Goran Causic ile Andrej Mrkela'yı renklerine bağladı.Eskişehirspor Kulübü Basın Sözcüsü Erdal Şahbaz, Eskişehirspor Vali Hanefi Demirkol Tesisleri'nde düzenlenen basın toplantısında, orta saha oyuncusu Causic'i, 1 milyon Avro bonservis bedeliyle 4,5 yıllığına transfer ettiklerini söyledi.

Şahbaz, Causic'e yarım sezon için 150 bin, 2013-2015 sezonları için 300'er bin, 2015-2017 sezonları için de 400'er bin Avro ödeneceğini bildirdi.

Sağ kanat oyuncusu Mrkela'yı ise bu sezon için 100 bin Avro karşılığında kulübünden kiraladıklarını ifade eden Şahbaz, Mrkela'yı satın almak istersek takımına 1 milyon Avro ödeyeceğiz. Uzun süredir takip ettiğimiz, teknik direktörümüz Ersun Yanal'ın da milli takım döneminde tanıdığı, Avrupa'da birçok takımın talip olduğu 20 yaşındaki iki futbolcunun Eskişehirspor'a faydalı olacağına inanıyorum dedi.

Eskişehirspor Kulübü Teknik Asbaşkanı Nihat Çuhadar da Eskişehirspor'un hedefi, peşinde koşan bir takım olduğunu belirterek, Causic ve Mrkela'nın takıma büyük katkı sağlayacağını kaydetti.

Causic de Eskişehirspor'a transfer olmaktan duyduğu memnuniyeti dile getirdi.

Mrkela ise babasının da bir dönem Beşiktaş'ta forma giydiğini belirterek, Eskişehirspor'da başarılı olmak istediğini bildirdi.

Konuşmaların ardından Causic ile Mrkela, Eskişehirspor forması giyip ön protokole imza attı.