Emenike attı ama Nijerya yine kazanamadı
Futbolda Afrika Uluslar Kupası'nda (C) Grubu'nda Zambiya ile Nijerya arasındaki maç 1-1 sonuçlandı.Afrika Futbol Konfederasyonu'na (CAF) üye ülkelerin katılımıyla düzenlenen Afrika Uluslar Kupası'na, yedinci gün maçlarıyla devam edildi. Güney Afrika'nın Nelspruit kentindeki Mbombela Stadı'nda yapılan (C) Grubu'nun ilk maçında, son şampiyon Zambiya ile Nijerya karşılaştı.

İlk yarısı golsüz geçilen karşılaşmada, Nijerya bir dönem Fenerbahçe forması giyen Emmanuel Emenike'nin 57. dakika kaydettiği golle öne geçse de Zambiya, 85. dakikada Kennedy Mweene'nin attığı penaltı golüyle 1 puanı kurtardı.

Kupada, (C) Grubu'nda bu akşam TSİ 20.00'de Burkina Faso-Etiyopya maçı yapılacak.