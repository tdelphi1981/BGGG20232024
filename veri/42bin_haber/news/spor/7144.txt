Torku Konya'ya bir darbe de Gaziantep'ten
Torku Konyaspor, 20. hafta maçında deplasmanda Gaziantep Büyükşehir Belediyespor'a 1-0 mağlup oldu.PTT 1. Lig'in 19. haftasında sahasında 1461 Trabzon'a 4-0 gibi farklı skorla mağlup olan Torku Konyaspor 20. haftada deplasmanda Gaziantep Büyükşehir Belediyespor'a konuk oldu.

Maça iyi başlayan ve birbiri ardına rakip kaleye ataklar yapan Yeşil Beyazlılar'da Erdal Kılıçaslan ve Murat Akın'ın iki topu direkte patladı. 33. dakikada savunmada dengesiz yakalanan Torku Konyaspor, ev sahibi ekipten Serdar'ın attığı golle 1-0 geriye düştü. Bu dakikadan sonra oyundan kopan Yeşil Beyazlılar'ın çabaları sonuç vermedi ve karşılaşma Gaziantep Büyükşehir Belediyespor'un üstünlüğüyle sona erdi. Torku Konyaspor, 89. dakikada Murat Kalkan'ın ikinci sarı karttan gördüğü kırmızı kartla maçı 10 kişi tamamladı.


Gaziantep Büyükşehir Belediyespor: 1 - Torku Konyaspor: 0

Stat: GASKİ Tesisleri
Hakemler: Hüseyin Sabancı, Baran Eraslan, İbrahim Bozbıyık
Gaziantep Büyükşehir Belediyespor: Bora, Ferit, Ali, Eren (Dk. 72 Sefa), Ramazan, Kenan, Ömer (Dk. 88 Adlan), Serdar (Dk. 80 Erhan), Onur, Erkam, Hakan
Torku Konyaspor: Kaya, Selim, Atilla (Dk. 52 Semi), Erdal, Tolga, Murat Akın (Dk. 77 Neca), Murat Kalkan, Ali, Serkan, Şenol, Ömer
Gol: Dk. 33 Serdar (Gaziantep Büyükşehir Belediyespor)
Kırmızı kart: Dk. 89 Murat Kalkan (Torku Konyaspor)
Sarı kartlar: Dk. 29 Hakan, Dk. 76 Sefa, Dk. 70 Ali, Dk. 83 Erhan (Gaziantep Büyükşehir Belediyespor)