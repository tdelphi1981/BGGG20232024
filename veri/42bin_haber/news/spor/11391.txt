Fenerbahçe
Viktoria Plzen ile evinde 1-1 berabere kalan Fenerbahçe, çeyrek finale yükseldi. İşte maçın geniş özeti ve golleri...
Fenerbahçe: 1 - Viktoria Plzen: 1

Stat: Fenerbahçe Şükrü Saracoğlu
Hakemler: Manuel Grafe, Markus Haecker, Holger Henschel (Almanya)

Fenerbahçe: Volkan Demirel, Gökhan Gönül, Bekir İrtegün, Yobo, Ziegler, Mehmet Topal (Dk. 35 Salih Uçan), Selçuk Şahin, Kuyt, Cristian (Dk. 90+3 Egemen Korkmaz), Caner Erkin, Sow (Dk. 82 Mehmet Topuz)

Viktoria Plzen: Kozacik, Reznik, Cisovsky, Prochazka, Limbersky, Horvath (Dk. 72 Duris), Darida, Rajtoral (Dk. 88 Fillo), Kolar, Kovarik, Bakos (Dk. 65 Tecl)

Goller: Dk. 43 Salih Uçan (Fenerbahçe), Dk. 61 Darida (Viktoria Plzen)

Sarı Kartlar: Dk. 62 Bakos, Dk. 84 Kolar, Dk. 87 Prochazka (Viktoria Plzen), Dk. 64 Kuyt (Fenerbahçe)





-MAÇTAN DAKİKALAR-

Karşılaşmaya ilk maçtaki 1-0'lık sonucun avantajıyla temkinli başlayan Fenerbahçe, ilk dakikalardan itibaren rakibinin atakları karşısında kalesinde zor anlar yaşadı. Ceza alanı dışından Cristian ve Caner Erkin'in şutlarıyla rakip kaleye yoklayan sarı-lacivertliler, etkili gol pozisyonu üretemedi.

Çeyrek finale çıkabilmesi için mutlaka gol atması gereken Viktoria Plzen, oyuna baskılı başladı. Fenerbahçe karşısında deplasmanda oynamasına karşın oyunun kontrolünü eline alan Çek ekibi, rakip kalede tehlikeli pozisyonlar buldu.

11. dakikada Kovarik'in soldan kullandığı korner atışında, ceza alanı içinde Cisovsky'nin kafa vuruşunda, top yandan auta çıktı.

13. dakikada Cristian'ın ceza alanı dışından sert şutunda, top az farkla yandan auta gitti.

17. dakikada Caner Erkin'in ceza alanı dışından sol çaprazdan vuruşunda, kaleci Kozacik üzerine gelen topu kontrol etti.

19. dakikada Ziegler'in pasıyla ceza alanı içinde sol çaprazda topla buluşan Caner Erkin, yerden sert vurdu. Altıpasta Sow'un ayak koyduğu top, auta çıktı.

23. dakikada Horvath'ın ceza alanı içine gönderdiği topa müsait durumda ayak koyan Darida'nın vuruşunda, meşin yuvarlak yandan auta gitti.

27. dakikada ceza alanı dışından kaleye uzak mesafeden Caner Erkin'in vuruşunda, top auta çıktı.

31. dakikada sağdan Reznik'in ortasında ceza alanı içinde Kolar'ın kafa vuruşunda, top auta gitti.

41. dakikada Fenerbahçe ilk yarıdaki en net pozisyonunu yakaladı. Bu dakikada Salih Uçan'ın pasıyla sağdan ceza alanına giren Sow, kaleciyle karşı karşıya kaldığı pozisyonda sert vurdu. Kaleci Kozacik topu kornere çeldi.

43. dakikada Salih Uçan'ın pasıyla sağdan ceza alanına giren Cristian yerden ortaladı. Ceza alanı içinde Horvath'ın kontrol etmeye çalıştığı topa geriden gelerek vuran Salih, meşin yuvarlağı filelere göndererek, takımını 1-0 öne geçirdi.

45+2. dakikada sağdan çalımlarla ceza alanına giren Kuyt'ın kaleciyle karşıya kaldığı pozisyonda vuruşunda, top yandan auta çıktı.

Karşılaşmanın ilk yarısı 1-0 Fenerbahçe'nin üstünlüğüyle sona erdi.

Karşılaşmanın ikinci yarısına da iyi başlayan Viktoria Plzen, rakip kalede aradığı golü 61. dakikada Darida'nın ayağından buldu. Bu dakikalarda oyunun kontrolünü elinde tutan Çek ekibinin 69. dakikada Limbersky'nin şutunda bir topu direkten döndü. İkinci yarıda etkili bir oyun ortaya koyan Viktoria Plzen, yakaladığı pozisyonlarda ikinci golü bulamayınca, İstanbul'da 1-1 berabere kalarak kupaya veda etti.

48. dakikada ceza alanı dışında topu ayağıyla uzaklaştırmaya çalışan Volkan Demirel'in vuruşunda kısa düşen meşin yuvarlağı sağ kanatta Rajtoral kontrol etti. Bu oyuncunun boş kaleye doğru gönderdiği topu kale önünde Gökhan Gönül kafa vuruşuyla kornere attı.

51. dakikada Rajtoral'ın pasıyla ceza alanına giren Darida'nın müsait durumda vuruşunda, son anda Salih'in ayak koyduğu topu kaleci Volkan Demirel kontrol etti.

53. dakikada Rajtoral'ın sağdan ortasında ceza alanı içinde müsait durumda Horvath'ın vuruşunda, top üstten auta çıktı.

56. dakikada soldan ceza alanına giren Caner Erkin'in ortasında ceza alanı içinde kaleciyle karşı karşıya kalan Kuyt'ın yakın mesafeden vuruşunda, top kaleci Kozacik'den döndü. Dönen topa ceza alanı içinde Cristian'ın vuruşunda, meşin yuvarlak auta çıktı.

Aynı dakikada Kuyt'ın pasıyla sağdan ceza alanına giren Cristian'ın sert vuruşunda, kaleci Kozacik yatarak topu kontrol etti.

60. dakikada Cristian'ın ceza alanı dışından sert şutunda, top yandan auta çıktı.

61. dakikada ceza yayının solunda topla buluşan Darida, yerden sert vurdu. Meşin yuvarlak kaleci Volkan Demirel'in yanından filelere gitti: 1-1.

69. dakikada ceza alanı dışından Limbersky'nin sert şutunda, top yan direkten döndü.

77. dakikada ceza alanının sağından Rajtoral'ın vuruşunda, Duris'in müsait durumda ayak koyduğu top, yandan auta çıktı.

82. dakikada sağdan Kovarik'in ortasında ceza alanı içinde müsait durumda Duris'in kafa vuruşunda, top üstten auta gitti.

90+1. dakikada Viktoria Plzen'in soldan kullandığı korner atışında, kaleci Volkan Demirel'in yumrukladığı top ceza alanına düştü. Kalesini terk ederek hücuma katılan kaleci Kozacik'in vuruşunda, topu kale önünde savunma uzaklaştırdı.

90+2. dakikada Caner Erkin'in soldan uzun pasında sağdan ceza alanına giren Kuyt'ın vuruşunda, kaleci Kozacik topu kornere çeldi.

90+3. dakikada Kuyt'ın pasıyla kaleciyle karşı karşıya kalan Caner Erkin'in kötü vuruşunda, kaleci Kozacik topu kontrol etti.

Karşılaşma 1-1 berabere sona erdi.