İpek Soylu, Haddad'ı devirdi
Avustralya Açık Tenis Turnuvası'nda Brezilyalı Beatriz Maia Haddad karşısına çıkan İpek Soylu karşılaşmadan 2-0 galip ayrıldı. 
İlk sette uzun boylu ve sert servisler kullanan rakibi karşısında kendini oyuna konsantre etmeyi başaran İpek Soylu, oyunda rakibinin servisini kırdı ve Türk seyircilerin desteği arasında 41 dakika süren seti 6-4 kazandı.

 İkinci sette karşılıklı servislerden kazanılan oyunlarla set 5-4'e geldi. Son oyunda başarılı bir performans sergileyen Soylu, rakibinin servisini kırarak bu seti de 6-4 kazandı. 
Maç sonunda sevincini Türk seyircilerle paylaşan İpek Soylu AA muhabirine yaptığı açıklamada, ilk maçtaki rakibinden daha zor bir rakip ile mücadele ettiğini söyledi. Soylu, "Rakibim daha zorluydu, fakat ilk günkü maçtan daha iyi bir performans gösterdim. Rakibim servislerde iyiydi ama oyuna tutunacağı zamanda servislerini kırdım ve maçı kazandım. İnşallah üçüncü maçımda da istediğim performansı gösteririm" dedi.

Milli tenisçi İpek Soylu çift bayanlarda partneri İtalyan tenisçi Camilla Rosatello ile çıktığı ikinci maçında Avustralyalı Rischbieth/Tomiç çiftine karşı oynadığı maçı da 2-0 kazandı.