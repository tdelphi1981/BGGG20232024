Fenerbahçe tek golle işi bitirdi
Süper Lig'de Fenerbahçe, deplasmanda Mersin İdmanyurdu'nu Webo'nun golüyle 1-0 mağlup etti. 
Spor Toto Süper Lig'in 21. haftasında Fenerbahçe, Mersin İdmanyurdu'nu 1-0 mağlup etti. Tevfik Sırrı Gür Stadı'nda oynanan karşılaşmada Fenerbahçe'nin golünü 45. dakikada Webo kaydetti. 
Maçtan Dakikalar
3. dakikada Gökhan'ın sağ kanattan yaptığı ortada, Baroni ceza sahasında topu Sow'un önüne indirdi. Sow'un vuruşunda top üstten dışarı gitti. 
19. dakikada Baroni'nin sağ kanattan kullandığı serbest vuruşta, ceza sahası içinde yükselen Sow'un kafa vuruşunda top yandan auta çıktı. 
24. dakikada Sow'un ceza sahasının dışından yaptığı düzgün vuruşta, Mersin İdmanyurdu kalecisi Bicik topu kornere çeldi. 
32. dakikada Ivan de Souza'nın soldan yaptığı ortada, Ozokwo'un kafa vuruşunda top Volkan'da kaldı. 
32. dakikada Kuyt'un sağ kanatta aut çizgisinden çevirdiği topla ceza sahası içinde buluşan Emre'nin sert şutunda, kaleci Bicik meşin yuvarlağı kornere attı. 
38. dakikada ceza sahası çizgisi yakınlarındaki serbest vuruşu direkt kaleye gönderen Culio'nun şutunda, Volkan topu kornere çeldi. Kornerden gelen topu Stepanov kafayla altı pasa indirdi, Nobre'nin rövaşatasında top yandan auta çıktı. 
45. dakikada Emre'nin vuruşunu Mersin İdmanyurdu kalecisi Bicik çeldi. Dönen topu kafayla tamamlayan Webo takımını 1-0 öne geçirdi. 
İlk yarı Fenerbahçe'nin 1-0 üstünlüğü ile bitti.