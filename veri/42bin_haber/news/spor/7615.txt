İşte Necip Uysal'ın sağlık durumu
Beşiktaş kulüp doktoru İsmail Başöz, Necip Uysalın sağlık durumu hakkında açıklamalarda bulundu.
Milli Takımın Çek Cumhuriyeti ile oynadığı hazırlık maçı kadrosuna davet edilen ama maç öncesi sakatlığı gerekçe gösterilerek kamp kadrosundan çıkartılan Necip Uysalın sağlık durumu hakkında kulüp doktoru İsmail Başöz açıklamalarda bulundu.

Necip Uysalın 1 aydır karın kaslarındaki ağrı nedeniyle takip altında bulunduğunu belirten Başöz, şunları söyledi:

Necip Uysalın sakatlığı tam olarak karın kasları alt tendonlarında aşırı kullanım sorunu olan tendinit ve buna eklenen bir kas gerilmesi durumudur. Oyuncumuzun tedavisi bu doğrultuda sürdürülmektedir. 1 aylık süre boyunca antrenman ve maçlara katılımı tam olarak gerçekleşmiştir. Oynadığı son maçtan sonra ağırısında artış görünen Necip Uysal için Milli Takım sağlık heyeti ile yaptığımız görüşmeler sonunda kendisinin dinlendirilmesi kararına varılmıştır. Futbolcumuzun antrenman ve maçlara katılımı yapacağımız tıbbi değerlendirmelere göre belirlenecektir.