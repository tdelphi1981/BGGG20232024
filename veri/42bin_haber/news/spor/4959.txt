Remy, QPR'de
İngiltere 1. Ligi (Premier League) takımlarından Queens Park Rangers, Marsilya'nın Fransız forveti Loic Remy ile anlaştığını açıkladı. 
Premier League takımlarından Queens Park Rangers, Fransa Milli Takımı'nda da forma giyen Marsilya'nın forvet oyuncusu Loic Remy ile anlaştığını duyurdu.

4,5 yıllığına anlaşılan Remy için Marsilya'ya 8 milyon sterlin (12,9 milyon dolar) transfer bedeli verileceği açıklandı.

Queens Park Rangers, 26 yaşındaki Remy'yi kadrosuna katarak, kulüp transfer rekorunu da kırmış oldu. Önceki rekorun sahibi, 2012'nin ocak ayında Remy'ye ödenen bedelin yaklaşık yarısı karşılığında transfer edilen Djibril Cisse'ydi.

Ligin son sırasında yer alan Queens Park Rangers'ın cumartesi günü oynayacağı West Ham United maçında forma giymesi beklenen Remy, 17 kez görev aldığı Fransa Milli Takımı'nda 4 gol atmıştı.