Kupanın anıtını dikelim
Trabzonsporun efsane ismi Serdar Bali, Trabzon Belediyesine ilginç bir dilekçe verdi.
Bordo mavililerin eski futbolcusu, Gasp edilen ve hala gerçek sahibine teslim edilmeyen şampiyonluk kupasının temsili bir anıtının şehrin uygun görülecek bir yerinde yapılmasını istiyorum dedi.  
ESKİ Trabzonsporlu futbolcu Serdar Bali, şampiyonluk kupasını temsilen anıt yapılması isteğini dilekçe ili Trabzon Belediye Başkanlığına bildirdi.
Bali, Trabzon Belediyesine verdiği dilekçenin ardından yaptığı açıklamada, 2010-2011 futbol sezonunun lig şampiyonunun Trabzonspor olduğunu öne sürerek, UEFAda 2010-2011 yılının şampiyonu olarak Trabzonsporu Devler Ligine davet ederek şampiyonluğumuzu tescillemiştir. Olay yargıya intikal etmiş, yargının da ilk ayağı şike olduğuna karar vererek, cezalar vermiştir diye konuştu 
Herkesin göreceği yere yapılmalı 
Trabzonsporun her alanda hak aramasının sürdürdüğünü hatırlatan Serdar Bali, Taraftarların ve duyarlı futbolseverlerin verdiği katkılar, şike sürecinin ülke gündeminden düşmesine engel olmak içindi ifadelerini kullandı. Kendi adına bir mektup yazarak, belediyeden destek istediğini kaydeden bordo mavili takımın eski futbolcusu, Belediye başkanlığımızdan, gasp edilen ve hala gerçek sahibine teslim edilmeyen şampiyonluk kupasının temsili bir anıtının şehrin uygun görülecek bir yerinde yapılmasını istiyorum dedi.  
Mücadelemizde yardımcı olacaktır 
TRABZONun hakim bir yerine yapılacak temsili kupa anıtının, şehrin ve temiz futbol ile adalet isteyen kitlelerin hak ve hukuk mücadelesine manevi destek olacağını ifade eden Bali, Temsili anıt, haklı mücadelemizin, tepkimizin duyurulmasına ve 3 Temmuzda başlayan şike soruşturmasının bütün süreçleri, bu anıt üzerine yazılmak suretiyle kamuoyu nezdinde, yaşanan adaletsizliğin her daim gündemde tutulmasına katkı sağlayacak dedi.
Bu süreçte şehir olarak mücadele etmeleri gerektiğini kaydeden Serdar Bali, Şike ile mücadelede bir şehrin topyekun nasıl mücadele ettiğinin de sembolü olacaktır ifadesini kullandı.