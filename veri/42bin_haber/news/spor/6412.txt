"Melo tükürmese bile..."
 
 Galatasaray'ın Brezilyalı orta saha oyuncusu Felipe Melo, Beşiktaş'ı 2-1 mağlup ettikleri mücadelenin 61. dakikasında kırmızı kart ile oyun dışında kaldı.
 
 LigTV'de yorumculuk yapan eski hakem Markus Merk, Felipe Melo'nun kırmızı kartıyla ilgili değerlendirmelerde bulundu.
 
 Brezilyalı oyuncunun tükürmese bile teşebbüs ettiğini belirten Merk, "Melo tükürmese bile tükürmeye teşebbüs ediyor. O yüzden net bir şekilde söylüyorum bu kurallara aykırıdır. Teşebbüs bile olsa bu kırmızı karttır. Eğer Melo tükürmedim diyorsa, ağzından tükürük çıkmadığını söylüyordur. Bu alacağı ceza için önemlidir. Ağzından tükürük çıkmadıysa, kendisi daha hafif bir ceza alabilir. Ancak Melo'nun burada daha kontrollü olması gerekiyordu. Ama burada bütün Beşiktaşlı oyuncular aynı tepkiyi veriyor. Bu kollektif tepkinin bir anlamı olması lazım" diye konuştu.
 
 Oğuzhan'ın da kart görmesi gerektiğini belirten eski hakem, "Burada eksik olan bence Oğuzhan'a verilmesi gereken sarı kart. O da Melo'yu provake ediyor" ifadelerini kullandı. 
 
 Sporx