Milli kaleciden Trabzonspor'a degajla gol!
Adana Demirspor'un A-2 takımı, Trabzonspor ile sahasında oynadığı maçı, milli kalecisi Emre Selen'in yaptığı degajın gol olmasıyla karşılaşmayı 1-0 kazandı.
Aytaç Durak Tesisleri'nde oynanan karşılaşmanın 12'inci dakikasında kendisine gelen topu arkadaşlarına göndermek için degaj yapan Adana Demirspor'un milli kalecisi Emre Selen'in vuruşu, yükseklik ve hız kazanarak doğrudan Trabzonspor kalecisi İbrahim Demir'in üstünden ağlarla buluştu. Geriye kalan zamanda da gol sesi çıkmayınca, karşılaşmayı Adana Demirspor, mücadeleyi kalecisi Emre Selen'in attığı golle 1-0 kazandı.