Ray Allen CNN TÜRK'e konuştu
Miami Heat'in Boston'dan kopardığı Ray Allen CNN TÜRK'e konuştu. 
Ray Allen, 1996 yılında NBA draftlarından 5'inci sırada seçildi ve aynı sezon Milwaukee Bucks'a gönderildi. 2003-2007 yılları arası Seattle SuperSonics ve daha sonra Boston Celtics'te 5 sezon forma giyen NBA'in en yuksek 3'lük atış istatiklerine sahip, 10 kere ALLSTAR olan 2012-2013 NBA sezonunda yılın transferi seçilen Ray Allen, Los Angeles'da Clippers maçı sonrası, CNN TÜRK ve D Smart'in NBA muhabiri Barbaros Tapan'ın sorularını yanıtladı. 
Barbaros Tapan: Boston forması ile geçtigimiz 5 sene içerisinde NBA'de inanılmaz işlere imza attın, şimdi yılın transferi olarak Miami Heat'desin, bu değişikliğe alıştın mı? 
Ray Allen: Evet bu benim için biraz değişik bir durum yarattı, gerçekten Boston Celtics'de çok güzel yıllar geçirdim, ama sonuçta bizler profesyonel oyuncularız,
 bazen hayatımızda işler bizim isteğimize göre gitmiyor, geldiğim takım tam bir yıldızlar topluluğu, bu duruma alışmaya çalışıyorum, şimdilik her şey iyi gidiyor. 
Barbaros Tapan: Senin de soylediğin gibi "Miami Heat' tam bir yıldızlar topluluğu, sence bu takımda yıldızların sergileyeceği performans mı yoksa takım oyunu mu daha önemli? 
Ray Allen: Bence takım oyunu her şeyin üzerinde gelir ama burada çok kaliteli oyuncular var bazen onlar da sergileyecekleri üstün performans ile maçı çevirebilirler, 5 kişinin takım olarak sergileyeceği dinamizm çok önemli, bunu bu takım geçen sene çok iyi bir şekilde yaptı ve şampiyon oldu, bunu bu sene de tekrarlayıp yine NBA şampiyonu olmak istiyoruz. 
Barbaros Tapan: Senin Türkiye'de birçok hayranın var. Onlara buradan neler söylemek istersin? 
Ray Allen: Türkiye denilince aklıma ilk gelen her zaman Boston Celtics'de beraber oynadığım ve çok sevdiğim dostum Semih Erden geliyor, bence Semih dünyadaki en iyi şut atan oyunculardan birisi, ona burdan selamlarımı yolluyorum, ayrıca Seattle'da yine beraber forma giydiğim dostum İbrahim Kutluay var, ayrıca Mehmet Okur'a yeni kariyerinde başarılar diliyorum, NBA'de harika işler yaptı, ismini altın harflerle yazdırdı harika bir merkez oyuncuydu. 
Türkiye'deki hayranlarıma burdan sevgilerimi yolluyorum, NBA dünyanin her koşesinden takip ediliyor ve bizi takip eden destekleyen Amerika dışındaki taraftarlarımızın desteği bizler için cok ayrı bir önem taşıyor, bizi desteklemeye devam etsinler. 
Barbaros Tapan: Türkiye'de basketbol oynayan gençlere buradan NBA'de yıldız olmuş bir oyuncu olarak neler söylemek istersin? 
Ray Allen: Her zaman hayallerinin peşinde olsunlar, ama unutmasınlar ki hayallerin gerçek olması onların elinde, çok çalışmaları, yılmamaları ve disiplinli bir hayat onları bekliyor, bizler şu an bulunduğumuz konuma gelene kadar çok uzun ve zor bir yoldan geçtik, yetenek, şans, disiplin hepsi beraber, ayrıca okullarını aksatmasınlar, eğitimin olmadığı yerde her zaman sıkıntı duyulur, onlara söyleyeceklerim bunlar.