Mamadou Niang tweet'ten geldi
Santrfor arayışında olan Beşiktaş Yönetimi, Niangın tweetini görünce harekete geçti. Oyuncunun kulübü Al Sadd ile yapılan görüşmeler sonrası golcü, sezon sonuna kadar kiralandı.
BEŞİKTAŞ yeni golcüsünü 13 saat içinde renklerine bağladı, jet hızıyla eski Fenerbahçeli Mamadou Niangın transferini bitirdi...
Senegalli futbolcu Birleşik Arap Emirlikleri Kulübü Al Saddtan sezon sonuna kadar bedelsiz olarak kiralandı... 
Transferin perde arkasında ise ilginç bir detay vardı. Niang, attığı tweet sonrası 13 saat içinde Beşiktaşa gelerek tarihe geçti. İşte, Senegalli golcünün Beşiktaşlı olma hikayesi... 
İki haftadır sağlık sorunları nedeniyle antrenmanlara çıkmayan Batuhan Karadenizin sözleşmesi feshedildikten sonra, Beşiktaş Futbol Komitesinden Tamer Kıran, Ahmet Nur Çebi ve teknik direktör Samet Aybaba golcü arayışlarına başladı.  
Zaman kısıtlıydı ve Ümraniye Nevzat Demir Tesislerinde yoğun bir çalışma vardı. Yurtiçi ve dışından, Batuhanın yerine monte edilecek oyuncu kim olur diye herkes düşünmeye başladı. O kadar çok isim önerilmişti ki herkesin kafası karmakarışıktı. Tamer Kıran elinden düşürmediği telefonundan tweetlere bakıyordu. Önemli bir isimden, önemli bir mesaj gördü. Gözleri açıldı ve işte ne olduysa, ondan sonra oldu... 
30 OCAK ÇARŞAMBA Saat:21.00 
TWEETTEKİ mesaj Mamadou Nianga aitti ve Türkiye veya Fransaya geri döneceğim diyordu.
Tamer Kıran, Ahmet Nur Çebiye mesajı gösterdikten sonra teknik direktör Samet Aybabaya döndü
- Hocam, Türkiyeyi de tanıyan çok önemli bir futbolcu Niang. Alalım mı?
Aybaba bu soru üzerine heyecanlanıyor ağzından şu cümleler çıkıyor... 
- Bizim bildiğimiz Niang mı. F.Bahçeli Niang değil mi?
Senegalli golcü saat 21.00de yazdığı mesajı siliyor ve ardından saatler 23.00ü gösterdiğinde yeni bir mesaj daha atıyor...
- Katar Liginin finalinde oynamayacağım.
Niangın son mesajının ardından Tamer Kıran kesin ve kararlı bir şekilde Samet Aybabaya tekrar dönüyor ve soruyor...
- Bu oyuncuya talip olalım mı?
Aybaba hiç vakit geçirilmemesi gerektiğini belirtiyor ve ekliyor...
- Hemen kulübü ile temasa geçip bu işi bitirelim.
Bu konuşmalardan sonra sportif direktör Semih Usta, dün saat 06.00da Katar kulübünün genel direktörü ile telefonla temasa geçiyor. Nianga talip olduklarını belirtiyor. Kulübün ekonomik durumu konusunda bilgi veren Usta, Niangı resmen Al Saddtan istiyor ve görüşmelerin startı veriliyor. 
31 OCAK PERŞEMBE Saat: 10.00 
KATAR kulübü önce sezon sonuna kadar 3.5 milyon Euro istiyor. Fakat Semih Usta, durumlarının buna elverişli olmadığını ve fiyatın yüksek olduğunu belirtiyor. Al Sadd Direktörü Joaan Bin Hamad Al Thani, kolaylık göstereceklerini ifade ediyor. Yaklaşık 2.5 saatlik görüşmelerden sonra Niang bedelsiz olarak sezon sonuna kadar Beşiktaşa kiralanıyor.
Saatler dün 10.00u gösterdiğinde müjdeli haberi Samet Aybabaya, Semih Usta veriyor. Aybaba, mutlu oluyor ve teşekkür ediyor...
- Kadromda görmek istediğim önemli bir oyuncuydu. Hiç hesapta yokken renklerimize bağladık. Çok mutlu oldum. Almeida ile birlikte muhteşem bir ikili olacaklar. İyi bir transfer yaptık.
Ve Niang transferi kamuoyuna duyuruluyor.
Önemli bir ismi attığı mesajlardan yakalamanın mutluluğu içindeki bir başka isim olan Tamer Kıran da Niang ile daha da güçlendiklerini söylüyor ve o da Aybaba gibi düşünüyor...
- Türkiyeyi çok iyi biliyor. Uyum sorunu çekmeyecek. Forvetteki önemli bir açığımızı kapattık. Mamadou Niang büyük bir transferdir. 
Gol canavarı 
- İSİM: Mamadou Hamidou Niang
- DOĞUM TARİHİ: 13 Ekim 1979
- YAŞ: 33
- BOY: 1.78
- UYRUK: Senegal-Fransa
- MEVKİİ: Forvet-Santfor
- AYAK: İkisi de
- OYNADIĞI TAKIMLAR: Metz, Marsilya, Strasburg, Troyes, Fenerbahçe, Al-Sadd.
- KARİYERİ: 410 Maç - 157 gol 
Karşılamaya gelmediler 
NİANG dün saatler 17.30u gösterdiğinde İstanbula geldi. Pasaport kontrolü sonrası bavullarını alarak kalacağı otele geçen Senegalli golcüyü karşılamak için taraftarların havalimanına gelmemesi dikkat çekti. 
800 bin Euro alacak 
FENERBAHÇEdekİ performansıyla Türkiyede iz bırakan Mamadou Niang, sezon sonuna kadar Beşiktaşta 800 bin Euroya kiralık olarak forma giyecek. Tecrübeli golcü için kulübüne bir bedel ödenmeyecek. 
Orman: Bir sürpriz daha yapabiliriz 
BEŞİKTAŞ Başkanı Fikret Orman, Niangın takıma büyük güç katacağını belirtirken transferin son günü sürpriz bir ismi daha takıma kazandırabileceklerini ifade etti. Futbol Komitesi ile yaptıkları toplantıda, Teknik Direktör Samet Aybabanın transfer listesinden bir oyuncuyu daha siyah beyazlı takıma almak için çalıştıklarını söylerken, isim vermekten kaçındı. 
Çocuğum bana uğurlu geldi 
Niang  Ailemle birlikte çok sevdiğimiz İstanbula döndüğümüz için mutluyuz dedi. 
BEŞİKTAŞın yeni transferi Niang dün Acıbadem Hastanesinde tepeden tırnağa geçtiği kontrolllerde tam not aldı. Ayak bağları titizlikle kontrol edilen Niang yapılan testlerde tam puan alması teknik heyeti sevindirdi. Niang kendisiyle birlikte hastaneye gelen Ahmet Kavalcıya Gece tweet atmıştım 1 saat sonra benimle görüşmek isteyen kulüp Beşiktaş oldu.  
Söz verdim, Beşiktaşı seçtim 
Kendileri benden söz istediler ben de söz verdim. Beşiktaş Kulübünü seçtim. Kulübüm Al-Sadd bana zorluk çıkardı ama kendilerine kesinlikle ayrılacağımı söyledim. 15 gün önce çocuğum dünyaya geldi. Ailemle birlikte İstanbulu çok seviyoruz çok mutlu oldum. Doğan çocuğum bana uğurlu geldi diye konuştu.