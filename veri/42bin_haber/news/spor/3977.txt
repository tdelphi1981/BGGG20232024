Ömer sustu Houston durmadı
NBA'de milli basketbolcumuz Ömer Aşık'ın formasını giydiği Houston Rockets, deplasmanda Cleveland Cavaliers'a konuk oldu. Quicken Loans Arena'da oynanan karşılaşmada galip gelen taraf 112-104'lük skorla konuk takım Houston Rockets oldu.
Milli basketbolcumuz Ömer Aşık, 21:18 dakika süre aldığı maçta Houston adına 4 sayı, 6 ribaund ve 1 asistle oynarken etkili bir görüntü sergileyemedi. Houston'un galibiyetinde 29 sayı üreten James Harden ile karşılaşmayı 20 sayı ile tamamlayan Jeremey Lin önemli rol oynadı. 
Cleveland Cavaliers'da ise 30 sayı, 4 ribaund ve 8 asistlik performans sergileyen Kyrie Irving maçın en skoreri olsa da takımının sahadan mağlup ayrılmasına engel olamadı. 
Son beş maçında dördüncü mağlubiyetini alan Cleveland Cavaliers'da kötü gidiş devam ederken, Houston Rockets son dört maçını da kazanmış oldu. 

HİDO'LU ORLANDO ÇÖKTÜ

MILWAUKEE KAYIPLARDA

ENES'SİZ UTAH MAĞLUP 
GECENİN SONUÇLARI: 
Orlando Magic 106-114 New York Knicks (Hidayet Türkoğlu oynadı)
Denver 110-91 Utah (Enes Kanter sakatlığı nedeniyle oynamadı)
Indiana 95-80 Milwaukee (Ersan İlyasova sakatlığı nedeniyle oynamadı)
Atlanta Hawks 81-89 Boston Celtics 
Brooklyn Nets 113-93 Sacramento Kings
Minnesota Timberwolves 97-102 Portland Trail Blazers
Dallas Mavericks 96-99 New Orleans Hornets 
San Antonio Spurs 109-86 Philadelphia
Los Angeles Clippers 115-89 Golden State Warriors