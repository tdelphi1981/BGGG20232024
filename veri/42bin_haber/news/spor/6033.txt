İspanya dopingi saklıyor mu?
İspanya Futbol Milli Takımının 2010da dopingle Dünya Kupasını kazandığı iddia edilirken, şampiyon tenisçi Rafael Nadalın da dopingli çıktığı için aldığı cezayı gizli bir şekilde çektiği konuşuluyor.
Lance Armstrongun doping yaptığını itiraf etmesi bir davanın kapanışı değil. Aksine Pandoranın Kutusu açıldı, gerçekler yavaş yavaş ortaya çıkmaya başladı. Spor tarihinin en büyük doping soruşturmalarından biri olan Operacion Puertanın sadece bisikletle sınırlı kalması nedeniyle İspanya daha da yoğun biçimde eleştirilirken, İspanya hükümetinin futbol ve tenisteki doping bulgularını sümen altı ettiği iddia ediliyor.  
MÜŞTERİLERİNİN SADECE YÜZDE 30U BİSİKLETÇİ 
DÜNYA Anti Doping Ajansı (WADA) genel direktörü David Howman, İspanyol yetkililerin elinde futbol, tenis ve atletizmde birçok ünlü sporcunun doping yaptığına dair bulguları sakladığını iddia ediyor. 2006da dopingin alışveriş merkezi olarak lanse edilen Dr Eufemiano Fuentesin ofisinin aranmasından sonra ortaya çıkan delillerin çok daha fazla olduğu konuşuluyor. Uluslararası Bisiklet Birliği de, Fuentes verdiği ifadelerde müşterilerinin yüzde 30unun bisikletçi olduğunu söylemişti. Geri kalan yüzde 70 nerede. Bunların aydınlanmasını istiyoruz diyor.   
2010 Dünya Kupasında şampiyonluğa ulaşan İspanya Futbol Milli Takımının da Fuentesten yardım aldığı, tenisin en önemli yıldızlarından Rafael Nadalın da dopingden yakalandığı diğer iddialar. 2012 Londra Olimpiyatlarında İspanyanın bayraktarı olan ancak olimpiyat başlamadan birkaç gün önce sakatlığını öne sürerek Londraya gitmeyen Nadalın da doping yaptığı konuşulanlar arasında. İddialara göre Nadal ceza aldığı için Londraya ve Avustralya Açıka katılmamış.   
KANITTAKi ŞiFRELER 
Polis 7 yıl önce Fuentesin ofisinde birçok kan örneği, üstünde sporcuların kod isimleri bulunan kan torbaları ve birçok kayıt bulmuştu. Ardından Tyler Hamilton, Ivan Basso ve Jan Ullrich gibi önemli bisikletçiler ceza almıştı.