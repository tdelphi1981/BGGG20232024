Abeylegesse: "Eksiklerimin bilincindeyim"
Vodafone İstanbul Avrasya Maratonu kapsamındaki 15 Kilometre Koşu'yu ikinci sırada bitiren milli atlet Elvan Abeylegesse, eksiklerini gidermeye çalıştığını söyledi.2008 Pekin Olimpiyatları'nda 5 bin ve 10 bin metre yarışlarını ikinci tamamlayarak iki gümüş madalya kazanan ancak 2012 Londra Olimpiyatları'na, sakatlığı nedeniyle katılamayan Elvan Abeylegesse, 34. Vodafone İstanbul Avrasya Maratonu 15 Kilometre Koşu'da elde ettiği ikinciliğin ardından yaptığı açıklamada, eksiklerini gidermeye çalıştığını aktardı.

Sakatlığı sonrası kendisini iyi hissettiğini anlatan Abeylegesse, Hamilelik ve sakatlık süreci nedeniyle iki senedir koşmuyordum. Eksiklerimin bilincindeyim. Çok çalışarak bu eksiklerimi gidereceğim. 2013'e hazır gireceğim. 

İlk hedefim, nisan ayındaki Londra Maratonu'nda koşmak diye konuştu.