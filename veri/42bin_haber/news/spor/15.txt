Yılmaz Vural Elazığspor'da
Spor Toto Süper Lig ekiplerinden Sanica Boru Elazığspor, teknik direktör Yılmaz Vural ile anlaştı.
 Kulübün genel menajeri Özgür Öztürk, teknik direktör Bülent Uygun'un istifa etmesinin ardından yapılan görüşmeler neticesinde Yılmaz Vural ile anlaşma sağlandığını belirtti.
 Anlaşmanın, hem Elazığ camiası hem de Vural açısından hayırlı olmasını temenni ettiğini dile getiren Öztürk, ''Vural'ın, tecrübesi ve bilgisi ile, Sanica Boru Elazığspor'a çok ciddi katkıları olacaktır'' dedi.