Ümit Milli Takım kampa giriyor
Ümit Milli Futbol Takımı, 6 Şubat Çarşamba günü İstanbul'da Norveç ile yapacağı özel maç için yarın İstanbul'da kampa girecek.
Aday kadroya davet edilen futbolculardan kulüp takımlarıyla lig maçlarını oynayanlar saat 19.00'dan itibaren Sheraton Ataköy Otel'de toplanmaya başlayacak. Ümit Milliler, Norveç maçı öncesi ilk antrenmanını 4 Şubat Pazartesi günü Atatürk Olimpiyat Stadı'nda gerçekleştirecek.
 
Teknik direktör Okan Buruk yönetimindeki Ümit Milli Futbol Takımı'nın aday kadrosuna şu oyuncular davet edildi: Oğulcan Gökçe, Yusuf Erdoğan (1461 Trabzon), Oğuzhan Özyakup (Beşiktaş), Ömer Kahveci (Bucaspor), Sezer Özmen, Oğuzhan Berber (Çaykur Rizespor), Ozan Evrim Özenç (Denizlispor), Salih Uçan (Fenerbahçe), Taşkın Çalış (Gaziantepspor), Artun Akçakın (Gençlerbirliği), Bertul Kocabaş (Kardemir Karabükspor), Ethem Ercan Pülgir (Kartalspor), Engin Bekdemir, Kamil Ahmet Çörekçi, Okay Yokuşlu (Kayserispor), Gökay Iravul, Bülent Cevahir (Manisaspor), Emrah Başsan (Medical Park Antalyaspor), Atila Turan (Orduspor), Ömer Ali Şahiner (Torku Konyaspor), Alpaslan Öztürk (Beerschot), Fatih Turan (Fortuna Sittard), Alim Öztürk (Cambuur-Leeuwarden).
 
Türkiye ile Norveç arasındaki özel maç 6 Şubat Çarşamba günü Atatürk Olimpiyat Stadı'nda saat 14.00'te başlayacak.