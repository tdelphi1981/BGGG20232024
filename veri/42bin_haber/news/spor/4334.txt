Galatasaraylı yıldız için sıraya girdiler!
Galatasaray'da formaya hasret kalan genç oyuncu için birçok Anadolu kulübü sarı-kırmızılıların kapısını çalıyor.
Fatih Terimin sezonun ikinci yarısında başka bir takıma kiralık olarak gönderilmesi talimatı verdiği Sercan Yıldırım için tam 7 kulüp menajerler aracılığıyla sarı-kırmızılı kulübün kapısını çaldı.

Gaziantepspor, İstanbul Büyükşehir Belediyespor, Akhisar Belediyespor, Elazığspor, Gençlerbirliği, Kasımpaşa ve Çaykur Rizesporun talip olduğu Sercan Yıldırım için en yakın en ciddi teklifi Karadeniz temsilcisi Çaykur Rizespor verdi.

Galatasaray Yöneticisi Abdürrahim Albayrak ile olan yakın ilişkilerinden dolayı Sercan Yıldırımı transfer edebileceğini düşünen Çaykyr Rizespor Kulübü, Sercan Yıldırımı satın alma opsiyonu ile kiralamak istedi.

Mustafa Denizlinin transfer edilmesi için rapor verdiği Sercan Yıldırım için en zor süreç ise oyuncunun bu transfer teklifine sıcak bakmaması olarak gösteriliyor. Kariyerine Spor Toto Süper Ligde devam etmek isteyen Sercan Yıldırım, Fatih Terim ile yaptığı özel görüşme de kiralık gönderilmesi durumunda tercihini Süper Ligde mücadele eden bir takımdan yana kullanmak istediğini dile getirdi.

Mustafa Denizlinin tüm ısrarına rağmen Çaykur Rizespordan gelen teklife sıcak bakmayan Sercan Yıldırım için Gaziantepspor ve Kasımpaşanın da çok ciddi şekilde nabız yoklamaya başladığı ve görüşmelerin yöneticiler seviyesinde ilerlediği kaydedildi.