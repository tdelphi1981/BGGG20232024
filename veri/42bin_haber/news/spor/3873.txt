Andy Murray Brisbane'de finalde
Brisbane Turnuvasının yarı finalinde Kei Nishikori ile karşılaşan İskoç tenisçi Andy Murray, rakibi karşısında ilk seti 6-4 kazandı.
Murray ikinci sette 2-0 öndeyken Nishikori'nin sakatlanarak karşılaşmadan çekilmesiyle karşılaşmadan galip ayrıldı ve finale yükseldi. Japon tenisçi Kei Nishikori, turnuvanın çeyrek finalinde Alexandr Dolgopolov'u elerken sakatlanmış ancak karşılaşmayı bitirmeyi başarmıştı. 
Murray'nin finaldeki rakibi ise beklenenden oldukça iyi bir turnuva geçiren Grigor Dimitrov oldu.