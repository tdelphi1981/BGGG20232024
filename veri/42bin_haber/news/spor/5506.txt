Chelsea'nin müthiş teklifini neden reddetti?
Premier Lig ekiplerini peşinden koşturan Pep Guardiolanın, kimsenin beklemediği sürpriz bir kararla Bundesliga devi Bayern Münih ile anlaşmasının yankıları devam ediyor.
İngiltere Premier Futbol Ligi takımlarından Chelseanin Rusyalı sahibi Roman Abramoviçin Guardiolaya yıllık 20 milyon Euro teklif ettiği açıklandı. Rekor maaşın yanı sıra genç teknik adama, Chelseaye yeni oyuncuları transfer etmesi için 100-150 milyon dolarlık bütçe ayrılacağı vaat edildiği ileri sürüldü. Ayrıca, Guardiola her gün antrenmanlara özel helikopterle gelip gidebilirdi.

Oysa tecrübeli teknik adam, Bayern Münih'i tercih etti. Bayern yönetimi, gelecek sezondan itibaren takımı çalıştırmaya başlayacak Guardiola ile 2016 yılının Haziran ayına kadar sözleşme imzalandığını açıkladı. İmzalanan anlaşmaya göre İspanyol uzman yıllık 17 milyon Euro kazanacak ve böylece dünyanın en pahalı teknik adam unvanına sahip olacak. Katalan ekibinde Guardiola, en fazla 10 milyon Euro kazanıyordu.

Belli ki Guardiolayı para değil, başka bir şey çekiyor, çünkü Londra kulübünün teklif ettiği rakam Almanyada kazanacağının üzerinde. İspanyanın önde gelen gazetelerinden Marca, Guardiolanın Almanya Ligine gitme kararını bilinçli bir şekilde verdiğini yazdı ve bunun birçok nedeni olduğunu belirtti. Birincisi, Bayern Münih, iyi bir yapı ve örgütsel bileşene sahip bir takım. Tribünlerin hep dolu olduğu güçlü bir ligde oynuyor. İkincisi, Münih sakin, ama yine de tüm gerekli altyapı ve hizmetlere sahip bir kent. Fakat başlıca nedeni, İspanyol gazeteye göre elbette ki, teknik direktörün emrinde olacak futbolcular. Bayern Münih, yaz döneminde, 2-3 futbolcuyu transfer ederek takımını güçlendirmeyi planlıyor.

42 yaşındaki Josep Guardiola, Barcelonada çalıştığı 4 senede takımına 3 kez İspanya ve iki kez Şampiyonlar Ligi şampiyonluğunu kazandırmıştı. BBC Türkçe