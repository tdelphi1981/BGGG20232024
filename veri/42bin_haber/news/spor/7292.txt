F.Bahçe'de taşlar yerinden oynayacak!
 
 İlk hedef 4-5 maçtır eksik oynayan, hatalı paslar yapan Dirk Kuyt. Sivasspor karşısında bir de penaltıdan yararlanamayan Kuyt, taraftarın tepkisini aldı. Hollandalı yıldız Mersin İdman Yurdu maçında kulübede olacak. Taraftarın rahat tavırları nedeniyle tepkisine hedef olan Cristian Baroni'ye de kulübe yolu gözüktü. Salih Uçan'ın, Brezilyalı orta saha yerine Mersin maçında sahada olması bekleniyor.
 
 Volkan Demirel'in ise daha fazla yıpranmaması ve dinlenip kendini toparlaması için fırsat tanınacak. Belki de kariyerinin en kötü sezonunu geçiren milli file bekçisi, Sivasspor maçında yediği gollerle taraftara saç baş yoldurttu. Mert Günok için sahneye çıkma vakti geldi.
 
 Uğur DEMİRKIRDI/İSTANBUL, (DHA)