Terim ile Kocaman 9. kez
Spor Toto Süper Lig'de Galatasaray ile Fenerbahçe arasında yapılacak 2012'nin son derbisi iki takımın teknik direktörlerini resmi maçlarda 9'uncu kez saha kenarında birbirleriyle karşı karşıya getirecek. 
Fatih Terim yönetimindeki Galatasaray, Aykut Kocaman'ın çalıştırdığı İstanbulspor ve Fenerbahçe'ye karşı 8 resmi maçtan 4'ünü kazandı, 2 kez kaybetti, 2 kez de eşitliği bozamadı.

 Terimli Galatasaray, Kocamanlı İstanbulspor'a karşı Süper Lig'de 3 maçta 2 galibiyet, 1 yenilgi aldı.

 İki teknik adam, şimdiki takımlarının başında ise toplam 5 resmi maça çıktı. Fatih Terim yönetimindeki 'Cim Bom", Aykut Kocaman yönetimindeki "Sarı Kanarya"ya, 4'ü Süper Lig, 1 de TFF Süper Kupa olmak üzere 5 resmi maçta galibiyet sayısında 2-1 üstünlük kurdu, 2 maç ise berabere sonuçlandı.

 Fatih Terim'in çalıştırdığı Galatasaray Futbol Takımı'nın, Aykut Kocaman yönetimindeki İstanbulspor ve Fenerbahçe'ye karşı resmi maçlarda aldığı sonuçlar şöyle:

 Tarih Organizasyon Takımlar - Teknik Direktörler Sonuç
---------------------------------------------------------------------------
 27.09.2002 Süper Lig Galatasaray (F.Terim) - İstanbulspor (A.Kocaman) 2 - 0
 15.03.2003 Süper Lig İstanbulspor (A.Kocaman) - Galatasaray (F.Terim) 1 - 2
 06.12.2003 Süper Lig İstanbulspor (A.Kocaman) - Galatasaray (F.Terim) 3 - 1
 07.12.2011 Süper Lig Galatasaray (F.Terim) - Fenerbahçe (A.Kocaman) 3 - 1
 17.03.2012 Süper Lig Fenerbahçe (A.Kocaman) - Galatasaray (F.Terim) 2 - 2
 22.04.2012 Süper Lig Galatasaray (F.Terim) - Fenerbahçe (A.Kocaman) 1 - 2
 12.05.2012 Süper Lig Fenerbahçe (A.Kocaman) - Galatasaray (F.Terim) 0 - 0
 12.08.2012 Süper Kupa Galatasaray (F.Terim) - Fenerbahçe (A.Kocaman) 3 - 2