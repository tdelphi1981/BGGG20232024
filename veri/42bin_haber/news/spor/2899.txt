Cim Bomda Terim'in vazgeçilmezi Muslera
Spor Toto Süper Lig'de 2012-2013 sezonun ilk yarısını lider tamamlayan Galatasaray'da teknik direktör Fatih Terim'in vazgeçemediği isimlerin başında kaleci Fernando Muslera geldi.Sarı-kırmızılı takımın, ligin ilk yarısında oynadığı 17 maçın 16'sında forma giyerek toplam 1438 dakika sahada kalan Uruguaylı kaleci, en fazla süre bulan oyuncu oldu.

Sakatlığı nedeniyle bu sezon sadece Sivasspor maçında görev yapamayan Muslera, 88'inci dakikasında kırmızı kart gördüğü Sanica Boru Elazığspor maçını ise tamamlayamadı.

Cim Bomda Muslera'yı 16 maçta 1392 dakika ile Emmanuel Eboue ve 15 maçta 1341 dakika ile Selçuk İnan takip etti. Sarı-kımızılı ekipte Dany Nounkeu, Umut Bulut, Burak Yılmaz, Hamit Altıntop ve Felipe Melo da ligin ilk yarısında bin dakikanın üzerinde sahada kalan oyuncular oldu.

Aydın Yılmaz 90 dakikayı görmedi

Galatasaray'da ligin ilk yarısında 12 maçta toplam 484 dakika forma giyen Aydın Yılmaz, bu karşılaşmalarda 90 dakika sahada kalamadı.

İlk 11'de başladığı 3 karşılaşmada yerini başka bir oyuncuya bırakan Aydın, 9 karşılaşmada ise teknik direktör Fatih Terim tarafından sonradan oyuna dahil edildi.

Sarı-kırmızılı takımın ligin ilk yarısında oynadığı 17 karşılaşmanın hepsinde de süre bulan tek oyuncu Noureddine Amrabat oldu.

Ceyhun 7, Çağlar 18 dakika oynadı

Galatasaray'da ligin ilk yarısında Ceyhun Gülselam en az forma giyen oyuncu olarak dikkat çekti.

Ceyhun Gülselam, sadece bir karşılaşmada 7 dakika sahada kalırken, Çağlar Birinci de bir maçta 18 dakika top koşturdu.

Gökhan Zan formayı unuttu

Sarı-kırmızılı takımın tecrübeli oyuncularından Gökhan Zan, ligin ilk yarısında forma şansı bulamadı.

Galatasaray'da 4'ünca sezonu geçiren tecrübeli futbolcu, ilk yarıdaki hiçbir karşılaşmada Fatih Terim tarafından tercih edilmedi.

Cim Bomda 3'üncü kaleci Eray İşcan ile Kayserispor'dan transfer edilen Furkan Özçal da ilk yarıda forma giyemeyen oyuncular oldu.

İlk yarı performansları

Galatasaray'da futbolcuların 2012-2013 sezonun ilk yarısındaki performansları şöyle:

Futbolcu İlk 11 Toplam Maç Süre
---------------------------------------------------
Fernando Muslera 16 16 1438
Emmanuel Eboue 16 16 1392
Selçuk İnan 15 15 1341
Dany Nounkeu 13 13 1170
Umut Bulut 14 16 1126
Burak Yılmaz 12 15 1113
Hamit Altıntop 14 14 1057
Felipe Melo 12 14 1011
Noureddine Amrabat 10 17 942
Semih Kaya 10 10 900
Albert Riera 9 10 818
Cris 9 10 812
Emre Çolak 8 15 767
Hakan Balta 8 9 712
Johan Elmander 7 11 545
Yekta Kurtuluş 5 10 532
Aydın Yılmaz 3 12 484
Tomas Ujfalusi 2 2 180
Engin Baytar 1 4 162
Sabri Sarıoğlu 1 3 113
Ufuk Ceylan 1 1 90
Sercan Yıldırım 1 3 90
Çağlar Birinci - 1 18
Ceyhun Gülselam - 1 7