Kayserisporlu yıldız Bobo sözünü tuttu
Kayserispor'un golcü futbolcusu Bobo, Karabükspor maçı öncesi "Gol atmayı ben de çok istiyorum ama futbol, bireysel oyun değil. Hep birlikte çalışırsak, goller ve galibiyetler gelir" demişti.Tecrübeli golcü Karabükspor maçında attığı iki golle sözünü tuttu. 

Bobo, Karabükspor maçı öncesi yaptığı açıklamada, "Kulübün, taraftarın ve medyanın gol açısından benden beklentileri olduğunu biliyorum. Futbol bireysel değil, bir takım oyunu. Hep birlikte ortaya bir şey koyar, mücadele yaparsak, goller gelir. Karabükspor maçıyla birlikte toparlanma dönemine girmek istiyoruz. Taraftarın desteğiyle kendi evimizde galip gelerek, bir çıkış yakalamak istiyoruz" demişti.

Karabükspor maçında attığı iki golle geçmişe dönen tecrübeli futbolcu, Orduspor (1), Eskişehirspor (2) ve Karabükspor'a (2) olmak üzere attığı gol sayısını 5'e yükselterek, gol krallığında da iddialı duruma geldi Da Silva Bobo,sarı kırmızılı ekibin yükselişinin süreceğini belirterek, "Sözümü tuttum. İlk golde Ömer Bayram'ın asisti çok güzeldi. Elazığspor deplasmanında gol atıp,takım arkadaşlarımla yine galibiyet sevinci yaşamak istiyoruz" şeklinde konuştu.