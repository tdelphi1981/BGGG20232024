Efes kızlarından sonra ilk
Yeşilyurt Spor Kulübü basketbol camiasında bir ilke imza attı. Kulüp, dün oynanan Trakya Ergene maçına, dansçı kızlar çıkararak Anadolu Efesten sonra dansçısı olan ilk kulüp oldu.
3 dans gösterisi hazırlayan kızların koreograflığını ünlü dansçı Eylül İlbey yaptı. Dansları ve kostümleriyle göz alan kızlar, tribünlere adeta görsel şölen yaptı.

Maçta gergin dakikalar 
12 gruptan oluşan Erkekler Bölgesel Basketbol Liginde 10.grupta yarışan Trakya Ergene ve Yeşilyurt dün Yeşilyurt Spor Kulübü Spor Salonunda karşı karşıya geldi. Maça yüksek moral çıkan Yeşilyurt oyuncuları ilk iki periyotta 20 sayı farkla önde oynadı. Ancak takım, ikinci periyotta beklenmedik bir olayla karşılaştı. Takımın 11 numarası Tunay Senin 2 kez teknik faul alarak maçtan diskalifiye edildi. Hakem ve antrenörler arasında yaşanan gerginlik sonrası Tunay Senin oyundan çıkarıldı. Seninin alacağı ceza önümüzdeki günlerde belli olacak. 
Maçın son iki periyodunda ortalama 10 sayı farkla önde oynayan Yeşilyurt, Trakya Ergeneyi 71-56 mağlup etti. 
 