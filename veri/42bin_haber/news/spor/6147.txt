Didier Drogba için Beckham modeli
Çinde oynayan Fildişi Sahilli futbolcuya Sezon sonuna kadar bize gel. Şampiyonlar Liginde boy göster denildi ve 2 milyon Euro önerildi.
GALATASARAY büyük bir sürpriz için kolları sıvadı. Sarı kırmızılılar, Didier Drogbayı istedi. Wesley Sneijderi kadrosuna katan Cimbom, bu kez dünyaca ünlü golcü ile temasa geçti. 

STOPER TRANSFERİNDE DE SONA GELİNDİ

Fildişi Sahili Milli Takımı ile Afrika Kupasında mücadele eden Drogbaya Galatasaray ilk teklifini yaptı... 4 ay için 2 milyon Euro. 
Geçtiğimiz yıllarda Beckhamın yarım sezon Milanda, Henrynin de Amerikada forma giyerken 4 aylığına Arsenalde oynadığı formülden yola çıkarak Galatasarayda 4 aylığına özellikle şampiyonlar liginde başarı adına Drogbayı renklerine bağlamak için kolları sıvadı. 
MAYIS SONUNA KADAR BOŞTA 
ÖZELLİKLE Şampiyonlar Liginde son 16ya kalan ve tarih yazmak adına hiçbir fedakarlıktan kaçınmayan Başkan Ünal Aysal da bu çılgın girişime onayı verdi. Aysal, göreve geldiği 2011 yılında da adı Galatasaray ile anılan Drogba için bu kez akılcı bir proje ve uygun maliyetle seferberlik emrini verdi. 
Geçtiğimiz yıl Chelsea Kulübünden Çinin Shanghai Shenhua Kulübüne transfer olan Didier Drogbaya 4 aylık bir transfer teklifi yapıldı. 
Çin Süper Liginde sezonun 3 Kasım 2012 tarihinde sona ermesi de Galatasarayı kısa ancak hem Şampiyonlar Ligi adına hem de reklam-pazarlama ışığında harekete geçirdi. Mayıs ayına dek Çin Liginin tatilde olması sebebiyle Cimbom, Drogbaya 4 ayı kapsayan bir teklif yaptı. 
MENAJERİYLE MASAYA OTURULDU 
35 yaşındaki futbolcunun menajeri Pierre Firelot ile masaya oturan Galatasaray mayıs ayına kadar 4 aylığına sarı kırmızılı forması giymesi için Drogbaya 2 milyon Euro teklif etti. 31 Aralık 2014e kadar kulübü Shangai Shenhua ile sözleşmesi bulunan Drogbada, Şampiyonlar Liginde forma giyme fırsatı ile bu teklifi değerlendirmeye alıp olumsuz yaklaşmadı. 
Sürpriz transfer harekatı hakkında teknik direktör Fatih Terim de bilgilendirilirken, 3-4 milyon Euroluk maliyetle dünya starı Drogbayı kadroya katmak yönetimin aklına yattı.  
Sezon sonuna dek Drogbayı kiralamak isteyen Galatasaray oyuncunun Evet demesi halinde Çin Kulübünün de onayını bekleyecek. Bu cevabın olumsuz gelmesine kesin gözüyle bakılıyor. Milli Takım kampında Eboue ile birlikte olan Drogba, bu oyuncudan Galatasaray ve İstanbul hakkında da bilgiler alıyor. 
Aysalın otelinde pazarlık 
BAŞKAN Ünal Aysal, dün oteli Les Ottomansta Drogbanın menajeri Firelotu ağırladı. Burada yapılan pazarlıklarda futbolcunun bonservisini alması ve kiralanması konuları tartışıldı. Aysal, bonservisini kendisi alması halinde Drogbaya yıllık 4 milyon Euro vereceklerini bildirdi. Menajer düşünmek için süre isterken, anlaşmanın yakın olduğu öğrenildi. 
Olmazsa Hakan Baltayı savunmada oynatırım 
Stoper takviyesi isteyen Galatasaray Teknik Direktörü, yöneticilere Bütçemizi zorlamayalım. Olursa olur, olmazsa Hakan Balta var dedi. 
WESLEY Sneijder transferiyle büyük sükse yapan ve Drogbanın yanısıra yabancı bir stoper arayışlarını da sürdüren Galatasarayda, teknik direktör Fatih Terim B planını hazırladı. 
Stoper takviyesi için Başkan Ünal Aysal ile görüşen Fatih Terimin yüksek maliyetli ya da ara transferin bitimine sayılı günler kalması nedeniyle uygun isimlerle anlaşılamaması halinde bu transferde ısrarcı olmayacak. 
SEZON SONUNA KALABİLİR 
TERİMin, Aysal ve yöneticilere, Mali bütçemizi zorlamayalım. Durumumuza bakalım. Eğer istediğimiz futbolcularla, planladığımız bütçeler çerçevesinde anlaşamazsak stoper takviyesi sezon sonuna kalabilir. Bu konuda çok ısrarcı olmam. Eğer bu transfer gerçekleşmezse ben o bölgede Hakan Baltayı oynatırım dediği öğrenildi.