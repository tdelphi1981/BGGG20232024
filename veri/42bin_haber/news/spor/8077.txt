Cuper: "Hak etmediğimiz 1 puan aldık"
Kayserispor Teknik Direktörü Robert Prosinecki, golsüz berabere kaldıkları Orduspor maçına ilişkin, Yakaladığımız fırsatları değerlendirseydik farklı olurdu dedi.Prosinecki, maçın ardından yaptığı açıklamada, iyi oynadıkları bir maçtan galip ayrılamamanın üzüntüsünü yaşadıklarını söyledi. Karşılaşmanın genelinde oyunun tek hakiminin kendileri olduğunu vurgulayan Prosinecki, Orduspor, kapanmayı çok beceren bir takım. O yüzden kilidi açmak zor oldu. Daha fazla kendi sahasında bekleyerek kontratağa çıkmaya çalıştı. Yakaladığımız fırsatları değerlendirseydik farklı olurdu. Oyuncularımın mücadelesi ve oyunu zorlamalarından memnunum. Son vuruşlarda etkili olamadık. Kaçan pozisyonlar vardı. Atmamız gerekiyordu, olmadı. Artık önümüzdeki maçlara bakacağız diye konuştu. Futbolcu Sefa Yılmaz ise iyi futbol oynadıklarını belirterek, Rakibe pozisyon vermedik. Gol atsaydık daha farklı olurdu. İnşallah gelecek hafta daha iyi oluruz dedi.

Orduspor cephesi
Orduspor Teknik Direktörü Hector Raul Cuper iyi oynamadıkları bir maçtan mağlup ayrılmadıkları için sevindiklerini ifade ederek, Hak etmediğimiz bir puan aldık. Kayserispor bizden iyi oynadı. Zor maçtı. Bazı anlarda fazla defans yaptık ve tehlikeli oldu. İstediğimiz hızda oynayamadık. Rakibimizin baskını kıramadık. Kayserispor'u tebrik etmeliyiz. İyi maç oynadılar diye konuştu.