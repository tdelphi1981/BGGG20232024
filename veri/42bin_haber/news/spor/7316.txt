Anadolu Efes tam agz
Beko Basketbol Ligi'nin 17. hafta mücadelesinde Anadolu Efes, Hacettepe üniversitesi'ni 91-61 yendi.
Anadolu Efes'ten Farmar'ın basketiyle başlayan mücadelenin ilk dakikalarında iki takım da sayı üretmekte sıkıntı çekti. Karşılıklı yapılan iyi savunmayla devam eden karşılaşmanın 5. dakikası, 9-7 konuk takımın üstünlüğüyle geçildi. İlk çeyreğin ikinci 5 dakikasında, Kerem Gönlüm ve Lucas ile sayılar üreten Anadolu Efes, 8. dakikada 16-10'luk üstünlük yakaladı. Ev sahibi takım, ilk periyodu 19-12 önde tamamladı.
 
İkinci çeyreğin hemen başında Eldridge'nin omzundan sakatlanmasıyla hücum organizasyonlarında sıkıntı yaşayan Hacettepe Üniversitesi, savunmada da rakibini durdurmakta zorlandı. Birkan'ın üst üste kaydettiği basketlerle 12. dakikada 23-12'lik üstünlük yakalayan Anadolu Efes, bu dakikadan sonra hücumlarda sayı üretmekte güçlük çekti. Hacettepe Üniversitesi, Mustafa Baygül'ün 15. dakikadaki 3 sayılık basketiyle farkı 3 sayıya (26-23) düşürse de ev sahibi takım, tecrübeli oyuncularıyla maça ağırlığını koyarak, devreye 40-30 önde girdi.
 
İkinci yarıya Sinan ile bulduğu 3 sayılık basketle başlayan lacivert-beyazlılar, Vujacic'in 12. dakikadaki basketiyle de 20 sayılık (50-30) farka ulaştı. Karşılıklı basketlerle devam eden mücadelenin 28. dakikasında Barac ile farkı 26'ya (66-40) çıkaran ev sahibi takım, Doğuş'un 29. dakikadaki basketiyle son periyota 70-43'lük avantajla girdi.
 
Son çeyrekte oyunun kontrolünü tamamen elinde bulunduran Anadolu Efes karşısında Hacettepe Üniversitesi'nin geri dönüş çabaları yetersiz kaldı ve mücadeleyi ev sahibi takım 30 sayı farkla 91-61 kazandı.
Karşılaşmada Hacettepe Üniversitesi takımından 22 sayı üreten Ricardo Marsh, maçın en skorer ismi oldu. Anadolu Efes'te ise rakip potaya 15 sayı gönderen Vujacic, takımının kazanmasında büyük rol oynadı. Vujacic'in yanı sıra Birkan ve Kerem Gönlüm 12'şer, Farmar 11 ve Sinan Güler de 10 sayı ile oynadı. 
Salon: Darüşşafaka Ayhan Şahenk
Hakemler: Zafer Yılmaz, Sami Özel, Ahmet Sırtmaç
Anadolu Efes: Farmar 11, Lucas 7, Sinan Güler 10, Savanovic, Semih Erden 1, Kerem Gönlüm 12, Barac 6, Birkan Batuk 12, Vujacic 15, Doğuş Balbay 8, Ermal Kurtoğlu 5, Gökhan Şirin 4
Hacettepe Üniversitesi: Eldridge 7, Polat Kaya 9, Ogün Sevinç 9, Marsh 22, Ali Işık, Hüseyin Beşok 3, Özgür Adıgüzel, Glover 5, Muhammet Mustafa Baygül 4, Eyüp Aydoğan 2
1. Periyot: 19-12
Devre: 40-30
3. Periyot: 70-43