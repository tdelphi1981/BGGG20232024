Galatasaray tek yürek oldu
Ocak ayında çıkan yangın sonrasında büyük hasar gören Galatasaray Üniversitesi'nin tadilatına maddi katkıda bulunmak amacıyla Galatasaray Teknik Direktörü Fatih Terim ve sarı - kırmızılı futbolcuların yer aldığı reklam filmi çevrildi.
Galatasaray Üniversitesi'nin 142 yıllık tarihi binasında 22 Ocak'ta çıkan yangın sonucu oluşan ağır hasarın giderilmesi için Fatih Terim ile sarı - kırmızılı futbolcular Drogba, Selçuk İnan,Burak Yılmaz ve Dany'de yer aldığı, 'Tek yürek olmanın, tarihi onarmanın zamanı geldi' isimli reklam filmi çekildi. 

Reklam filminde rol alan Fatih Terim, 'Tarihimize sahip çıkalım ve Galatasaray'ın tek yürek olduğunu gösterelim.' derken, 'Benim üniversitem, benim tarihim' sloganını dile getiren futbolculardan Selçuk İnan ise, 'Galatasaraylılık tek yürek olmaktır. Gelin tarihimizi birlikte onaralım' ifadelerini kullandı.

Teknik direktör Terim ve futbolcular, reklam filminin sonunda izleyicilerden 'GS' yazarak '1868'e mesaj göndermelerini ve Galatasaray Üniversitesi'ne 10 lira bağışta bulunmalarını talep etti.