Fenerbahçe'de transfer
Fenerbahçe Kadın Basketbol Takımı, Letonyalı forvet Ieva Kublina'yı transfer etti. Kublina, son olarak Macaristan'ın Györ takımında forma giydi.Sarı-lacivertli kulüpten yapılan açıklamada, Kublina ile sezon sonuna kadar sözleşme imzalandığı bildirildi. Profesyonel kariyerine 1997 yılında Letonya'nın Riga takımında başlayan Kublina, 1982 doğumlu ve 1.93 metre boyunda. Amerikan Kolej Basketbol Ligi (NCAA) ekiplerinden Virginia Tech'e 2000 yılında transfer olan Kublina, 4 yıl burada oynadı. Macaristan'ın Miskolc, Litvanya'nın Lietuvos Telekomas, Fransa'nın Mondeville, Rusya'nın Dinamo Moskova, Letonya'nın Riga ve Çek Cumhuriyeti'nin USK Prag ekiplerinde oynayan Kublina, son olarak Macaristan'ın Györ takımında forma giydi.