Niang Beşiktaş'tan ne kadar alacak?
Beşiktaş Kulübü, sezon sonuna dek kiraladığı Senegalli futbolcu Mamadou Hamidou Niang'a 800 bin avro ödeyecek.
Beşiktaş Futbol Yatırımları Sanayi ve Ticaret AŞ'den İstanbul Menkul Kıymetler Borsası'na gönderilen ve Kamuyu Aydınlatma Platformu'nda da yer alan açıklamada, 'Futbolcu Mamadou Hamidou Niang ile 2012-2013 sezonu sonuna kadar anlaşmaya varılmıştır. Futbolcuya 800 bin avro ödenecektir' denildi.

Siyah-beyazlılar, 33 yaşındaki Senegalli forvetin bonservisini elinde bulunduran Katar'ın Al-Sadd kulübüne kiralama bedeli ödenmeyeceğini dün duyurmuştu.