Çakır: "Bunun çok faydasını göreceğiz"
Avrupa Futbol Federasyonları Birliği'nin (UEFA) en güvendiği ve Türkiye'nin en başarılı hakemlerinden olan FIFA kokartlı hakem Cüneyt Çakır, Türkiye liglerinde gelecek sezon uygulanması üzerinde tartışılan 6 hakem uygulamasına ilişkin İtalya'da devam eden bu uygulamanın, gelecek dönemlerde çok daha fazla ulusal ligde görüleceğine inanıyorum dedi.UEFA'nın elit hakem kategorisinde yer alan Çakır, yaptığı açıklamada, İtalya'da ve Avrupa kupalarında 6 hakemin görev yaptığını kaydetti.
Sistemin, Avrupa Ligi'ndeki uygulamasında başarılı sonuçlar alındığını ifade eden Çakır, şöyle konuştu:

Bunun üzerine uygulama şampiyonlar ligi'ne taşındı. Olumlu sonuçlar üzerine, isteyen ülke federasyonları '6 hakem' sistemini ulusal liglerinde uygulamaya konması kararlaştırıldı. 6 hakem uygulamasını bu sezon, 'bir futbol ülkesi' diyebileceğimiz İtalya'da gördük. İtalya'da devam eden bu uygulamanın, gelecek dönemlerde çok daha fazla ulusal ligde görüleceğine inanıyorum. Türkiye'de uygulamayla, Süper Kupa Finali'nde tanıştık. UEFA'da uygulanmış bir sistem. Sonuçta Avrupa Şampiyonası'ndaki hakemlerin performansından sonra sanıyorum ki, birçok ülke bunu uygulayacak. Şimdi de, yakın zaman içerisinde ligimizde uygulanması söz konusu, uygulanırsa inşallah hayırlısı olacak. Bunun faydalarını ülke futbolu olarak daha iyi bir şekilde görürüz.

Japonya'da ülkemizi en iyi şekilde temsil edeceğiz

Çakır, Avrupa Şampiyonası'ndan sonra en büyük hedeflerden birinin de Dünya Kupası olduğunu dile getirerek, bunun için hazırlıklarının devam ettiğini bildirdi.
2014 yılında Brezilya'da yapılacak Dünya Kupası için yardımcıları ile yoğun bir çalışma içerisinde olduklarını anlatan Çakır, 2 ay önce 53 aday hakemin katıldığı seminerde yer aldım. Yaklaşık bir hafta sürdü. Çok farklı testlerden ve sınavlardan geçtik. Çalışmalar yoğun geçiyor, biz de devamlı bir çalışma halindeyiz dedi.
Çakır, Japonya'da 616 Aralık'ta düzenlenecek FIFA Kulüpler Dünya Kupası maçlarında kendisine görev verileceğini hatırlatarak, Japonya'daki turnuvaya da en iyi şekilde hazırlanıyoruz. Çok kısa bir zaman kaldı, çalışmalarımız da hızla sürüyor. İnşallah orada, ülkemizi en iyi şekilde temsil edeceğiz ve elimizden gelenin en iyisini yapacağız diye konuştu.