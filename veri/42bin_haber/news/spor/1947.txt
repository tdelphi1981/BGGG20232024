Celtics'e 'sihir' sökmedi
NBA'de Boston Celtics, Orlando Magic deplasmanına konuk oldu. Amway Center'da oynanan mücadeleyi, Boston Celtics uzatma devresi sonucunda 116-110'luk skorla kazanmayı başardı.
Boston Celtics cephesinde 15 sayı 16 asist ve 9 ribaund ile oynayan Rajon Rondo, gecenin en etkili ismi olurken; Kevin Garnett mücadeleyi 24 sayı 10 ribaund ile tamamladı. Paul Pierce 23 sayılık performansıyla galibiyette önemli rol oynarken, Brandon Bass karşılaşmayı 13 sayı 12 ribaund ile tamamladı. 
Orlando Magic'te ise kenardan gelen JJ Reddick'in 21 sayılık performansı galibiyet için yeterli olmazken; Jameer Nelson'ın 20 sayısı mağlubiyeti engelleyemedi. 
Bu sonuçla birlikte Celtics bu sezonki 8. galibiyetini alırken; Orlando Magic 8. kez sahadan mağlubiyetle ayrıldı.