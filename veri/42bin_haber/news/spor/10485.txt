Beşiktaş eksik çalıştı
Beşiktaş, Trabzonspor ile 9 Mart Cumartesi günü deplasmanda oynayacağı Spor Toto Süper Lig 25. hafta maçının hazırlıklarını sürdürdü.
Teknik direktör Samet Aybaba yönetiminde, BJK Nevzat Demir Tesisleri'nde basına kapalı gerçekleştirilen idmanda siyah-beyazlı futbolcuların taktik ve kondisyon çalışmaları yaptıkları bildirildi.

Antrenmana, tedavilerine devam edilen İsmail Köybaşı ve Uğur Boral, özel program dahilinde çalışan İbrahim Toraman ve Ersan Adem Gülüm'ün yanı sıra milli takım kampında bulunan Muhammed Demirci'nin katılmadığı kaydedildi.

Roberto Hilbert ve Veli Kavlak'ın koşu ve pas çalışmalarında yer aldığı ancak son bölümde yapılan çift kale maçta oynamadıkları, Almeida'nın da koşu yaptığı ifade edildi.

Beşiktaş, Trabzonspor maçının hazırlıklarını yarın yapacağı antrenmanla sürdürecek.