Liverpool derbide Burak'ı izleyecek
The Sun gazetesi Premier Lig ekiplerinden Liverpool'un Galatasaray – Fenerbahçe derbisinde Burak Yılmaz’ı izleteceğini yazdı. 
Bu sezon Şampiyonlar Ligi’nde çıktığı altı maçta altı gol atan ve gol krallığında Cristiano Ronaldo ile birlikte ilk sırada yer alan Burak Yılmaz için Liverpool, Türkiye’ye geliyor. 
Ada basınının yüksek tirajlı gazetelerinden The Sun’ın haberine göre, devre arasında kadrosuna forvet transferi yapmak isteyen Liverpool, Galatasaray – Fenerbahçe derbisine gözlemci göndererek Burak Yılmaz’ı raporlamasını isteyecek. 
Geçen yaz Trabzonspor’dan 5 milyon euroluk bonservis bedeliyle transfer edilen Burak Yılmaz’ın ismi daha önce Milan, Arsenal, Atletico Madrid ve Lokomotif Moskova ile anılmıştı.