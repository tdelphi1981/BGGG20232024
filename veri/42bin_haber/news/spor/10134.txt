Hacettepe Üniversitesi: 85
Beko Basketbol Ligi'nde iki başkent temsilcinin karşılaştığı maçta TED Ankara Kolejliler, Hacettepe Üniversitesi'ni 92-85 yendi.
Salon:Ankara
Hakemler: Aytuğ Ekti, Halil Baldemir, Sami Özel

Hacettepe Üniversitesi: Eldridge 10, Polat 11, Hüseyin 18, Marsh 21, Tucker 20, Muhammed, Özgür, Ali 2, Ogün 3,

TED Ankara Kolejliler: Nedim 13, Penney 21, Stanojevic 12, Woodside 17, Caner, Plisnic 9, Murat 8, Berent 5, Nezih, Erdal 7,

1. periyot: 17-19
Devre: 40-46
3. periyot: 57-62

Beş faulle oyundan çıkan: 34.11 Marsh, 39.39 Eldridge (Hacettepe Üniversitesi), 39.36 Murat (TED Ankara Kolejliler)

Karşılaşmaya hızlı başlayan Hacettepe Üniversitesi, Marsh, Polat ve Hüseyin ile bulduğu sayılarla 2. dakikayı 8-2 önde geçti. Bu dakikadan sonra Stanojevic, Woodside ve Penney ile sayılar üreten TED Ankara Kolejliler, 5.30'uncu dakikada skor üstünlüğünü lehine çevirdi: 12-14. TED Ankara Kolejliler, karşılıklı basketlerle geçilen 4.30 dakikalık dilim sonrası ilk periyodu, 19-17 önde bitirdi.

İkinci periyodun başında her iki takım da birbirine üstünlük sağlamakta güçlük çekti. 15. dakikası 29-29 geçilen çeyreğin son 5 dakikasında Penney, Stanojevic, Woodside ile etkili olan TED Ankara Kolejliler, üst üste bulduğu sayılarla soyunma odasına 46-40 önde girdi.

Maçın 2. yarısının başında Hacettepe Üniversitesi, Polat, Hüseyin, Eldridge ve Marsh ile sayılar üreterek farkı azaltmaya çalıştı. 25. dakikada farkı 2 sayıya (51-53) indiren mor-beyazlılar, ardından Marsh ile yeniden eşitliği yakaladı: 53-53. Bu dakikadan sonra Penney'in 3, Plisnic'in 2 sayılık basketleriyle yeniden farkı 5 sayıya (53-58) çıkaran TED Ankara Kolejliler, farkı koruyarak 3. çeyreği 62-57 önde tamamladı.

Son çeyreğe hızlı başlayan taraf TED Ankara Kolejliler oldu. Sert savunma yaparak rakibinin pota altından sayı üretmesine izin vermeyen, bunun karşılığında Penney ve Nedim ile sayılar bulan TED Ankara Kolejliler, 33. dakikayı 69-62, 35. dakikayı da 76-71 önde geçti. Oyunun kalan son 5 dakikalık bölümünde de üstünlüğünü devam ettiren TED Ankara Kolejliler, sahadan 92-85 galip ayrıldı.

Hacettepe Üniversitesi'nde Marsh, TED Ankara Kolejliler'de ise Penney attıkları 21'er sayı ile sahanın en skorer isimleri oldu.