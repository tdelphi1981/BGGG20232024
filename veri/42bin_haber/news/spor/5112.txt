M'Bengue'den Galatasaray'a mesaj!
Galatasaray'ın Carlinhos'ta ilerleme kaydedemedikten sonra rotasını çevirdiği Senegalli sol bek Cheikh M'Bengue, Sarı-Kırmızılı ekibi cezbedici olarak tanımladı.
Galatasaray'ın ara transferde kadrosuna katmak istediği Toulouse'un Senegalli sol beki Cheikh M'Bengue, Avrupa Fatihi'nin cezbedici bir takım olduğunu, ancak tercihinin devre arasında değil sene sonunda transfer olmak istediğini söyledi.

L'Equipe'e konuşan ve transfere açık olduğunu ifade eden 24 yaşındaki savunmacı, "Transfer tekliflerine açığım, kariyerime başka bir kulüpte devam etmeye niyetim var. Bununla birlikte, transfer olacaksam ara transfer yerine sezon sonunda olmak isterim." diye konuştu.

Fransa doğumlu Senegalli, "Galatasaray cezbedici bir takım. Oynadıkları ligin en büyük takımı, aynı zamanda son şampiyonu. Şampiyonlar Ligi'nde de gruplardan çıktılar ve çeyrek final oynama şansları var. Çok yetenekli oyuncuları var ve çok kaliteli bir takım, ama şu an için sadece bağlantıdayız. Gelecek neler getirecek göreceğiz." ifadelerini kullandı.

Cheikh M'Bengue, bu sezon 17. lig maçında görev aldı.