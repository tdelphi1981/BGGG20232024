"Başarısızlıktan kurtulacağız"
Spor Toto 2. Lig Kırmızı Grup'ta mücadele eden Tarsus İdmanyurdu Kulüp Başkanı İsmal Akdağcık, Son haftalarda aldığımız kötü neticelere neşter vurup, başarısızlıktan kurtulacağız dedi.Akdağcık, açıklamada, Fethiyespor mağlubiyetinin büyük üzüntüsünü yaşadıklarını söyledi.

Sezon başında takımın iyi bir oyun sergilediğini ifade eden Akdağcık, son üç hafta alınan sonuç ve ortaya konulan oyunun yönetimi ve teknik ekibi hayal kırıklığına uğrattığını kaydetti.

Fethiyespor karşısında iyi bir oyun ortaya koyamadıklarını belirten Akdağcık, Maçın ilk yarısıyla ikinci yarısının ilk bölümlerinde, etkili bir oyun ortaya koyup, net gol pozisyonlarına girdik. Ferhat, Hasan, Şenol ve Halil ile girdiğimiz net gol pozisyonlarını sonuçlandıramadık. Rakibimiz ise yakaladığı fırsatları iyi değerlendirdi. Mağlubiyeti hak ettik diye konuştu.

Tarsus idmanyurdu'nun her takıma boyun eğecek bir kulüp olmadığını ifade eden Akdağcık, şöyle devam etti: Ligin ilk beş haftasında iyi oynadık. Bu oyun gelecek adına bizleri umutlandırmıştı. Kazanabileceğimiz maçlar oldu. Şansızlığımızdan dolayı kazanamadık. Ama son üç haftadır çok kötü bir oyun ortaya koyuyoruz. Bizlere yakışmayan neticeler alıyoruz. Bu neticeler, gerek biz yöneticileri, gerekse teknik ekip ve oyuncularımızı derinden üzüyor. Son haftalarda aldığımız kötü neticelere neşter vurup, başarısızlıktan kurtulacağız. Tarsus İdmanyurdu'nun kulüp yapısıyla oyuncu kadrosu, bu sonuçları ve klasmanda bulunduğu yeri hiç ama hiç hak etmiyor.