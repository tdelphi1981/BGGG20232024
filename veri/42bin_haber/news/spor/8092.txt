Rıdvan Dilmen'den Terim'e büyük övgü
Galatasaray'ın Medical Park Antalyaspor'u 2-0 yendiği maçı değerlendiren Rıdvan Dilmen, Galatasaray'a övgüler düzdü.
Dilmen, sarı kırmızılı takımın Medical Park Antalyaspor'u müthiş bir mücadele ve arzulu futbol neticesinde yendiğini belirterek Drogba ve Sneijder'in takıma yavaş yavaş girişi ile ilgili değerlendirmede bulundu.


Dilmen özellikle Kasımpaşa maçının ardından sarı kırmızılı takımın 'kendine' geldiğini ifade ederken Burak Yılmaz'ın da formunun zirvesinde olduğunu söyledi.

"KASIMPAŞA'DAKİ TOKAT..."

"Galatasaray'ın Kasımpaşa maçını hatırlıyoruz. O günden bu yana gelişme gösterdiğini söyleyebiliriz Galatasaray'ın. Bazı takımlara bu tip tokatlar kendine getirebilir. Galatasaray'ın Akhisar maçı bu dakikadan sonra önemlidir. Birkaç hafta sonra yakın takipçilerinin aralarında oynayacakları maçlar Galatasaray'a yaramaya başlayacak. Fenerbahçe ve Beşiktaş da aralarında oynamadı. 1 hafta 10 gün önce Drogba ve Sneijder transferlerinin takıma nasıl yansıdığını da görüyoruz. Bugün özellikle Türk oyuncular nasıl mücadele ettiklerini gösterdiler."

"FATİH TERİM ÇOK AKILLI BİR TEKNİK ADAM"

Burak'ı Fatih Terim iki maç oynatmadı. Beşiktaş maçında önde basmak istediği için Umut ve Elmander'i oynattı. Oyuna sokmak istediği zaman da Melo atıldı. Bursaspor maçında da kaybetmek istemediği için böyle bir tercih kullandı. Ama bu maçta Fatih Terim akıllı davrandı. 40 bin 50 bin kişinin önünde kazanmak için Burak'ı direk oynattı, Elmander'in gözünün yaşına bakmadan tribüne gönderdi. Taktik olarak da bu seyircinin önünde baskılı, mücadeleci oyunu benimsetti takımına.

"DEPLASMANDAKİ COŞKU PROBLEMİ"

"Deplasmanlardaki coşku problemi çözülmüş değil. Fatih Terim'in karakteristik yapısını yansıtan oyunlar çıkmıyor Galatasaray'dan. Bunları Fatih hoca çok iyi biliyor. Bu takımın Kasımpaşa'ya karşı oynadığı futbol Takımı da topu da yediler bugün. Fenerbahçe'nin kendi sahasında 45 maç kaybetmemesi önemli bir rekordu. 15'ten sonra da bir güven getirmişti. Galatasaray iç sahada bunu yapmak isteyecektir. "

"AMRABAT VE HAMİT'İN PERFORMANSI..."

"Drogba ile Sneijder'in gelmesi, hocanın gözünde de birşey değiştirmeyecektir. Galatasaray şu konuda sıkıntı yaşayabilir, özellikle Avrupa maçlarında, Galatasaray'ın kenardaki oyuncularının alternatifi olmaması önemli. Selçuk Melo eskisi gibi değil. Amrabat'ın asisti 4'ü geçmez. Hamit'in de hiç golü yok, onun da aynı şekilde. Var olan kanat oyuncularının katkısı ve yedekteki alternatifleri özellikle Avrupa maçlarında sıkıntı yaratabilir."

"TERİM, BURAK YILMAZ'I ARTIK KESMEYECEKTİR"

"Burak'ın formda olduğu gerçeği var, Drogba'nın oynaması düşünülüyorsa da bu sistemi de değiştirmeleri gerekiyor. Terim, Burak Yılmaz'ı bu formundan sonra kesmek istemeyecektir. Bugün Terim bir baktık 4-5-1'e döndü. Önde baskı yapmak esastı Galatasaray'da. Hangi taktikle olursa olsun önde basmak Galatasaray'ın yararına olduğunu bir kez daha gördük."

"DROGBA ÇİN'DEKİ PERFORMANSINI GEÇMELİ"

"Drogba'nın yerinde olsam beni çok büyük ilgiyle karşıladılar, binlerce taraftar karşıladı vs. ama Burak Yılmaz'ı gördükten sonra nasıl kadroya gireceğini düşünmesi gerekiyor. Drogba'nın kadroya girebilmesi için Çin'deki performansından daha fazlasını yapması gerektiğini bilmesi gerekiyor. Sneijder de bu takımda forma giymek için biraz daha üstüne koyması gerektiğini farkediyordur."

"DROGBA TRANSFERİNİ MANTIKLI BULMUYORUM"

"Drogba transferini bu paralarla çok mantıklı bulmuyorum açıkça söylüyorum. Tamam tabii ki iyi futbolcudur, kalitelidir vs. ancak çok da gerekli olduğunu düşünmüyorum Galatasaray'a."