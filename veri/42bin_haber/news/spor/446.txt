"Kazanmama izin ver, parayı al"
Beşiktaşlı Batuhan ile Ofsporlu Rasimcan arasında geçtiği öne sürülen diyaloğun benzerinin Olimpiyatta altın kazanan Kazak bisikletçi Vinokourov ile bir rakibi arasında yaşandığı ortaya çıktı.
BEŞİKTAŞın Ofspor ile yaptığı maç sonrası ortaya atılan iddialar bisiklette gerçekleşmiş. Türkiye Kupası maçı sonrası Ofsporlu Rasimcan Değirmenci twitter hesabından, Beşiktaşlı Batuhanın kendisine Ne yapışık bir stopersin, Allah aşkına bırak gol atayım. Sana para vereceğim dediğini iddia etmiş, ardından hesabını kapatmıştı. Londra 2012de yol bisikletinde altın madalya kazanarak ülkesi Kazakistanı onurlandıran tecrübeli bisikletçi Alexandr Vinokourovun 2010da Belçikada yapılan tek günlük klasik yarışta Rus bir sporcuya, Benim kazanmama izin ver, sana para vereyim dediği ortaya çıktı. İtalyanın önde gelen spor gazetesi Corriere della Serrada yer alan haberde Rus Alexandr Kolobnev ve Vinokourovun e-postalarının detayları bomba etkisi yarattı. 
Her şey banka hesaplarında ortaya çıktı 
KOLOBNEVİn Vinokourova gönderdiği e-postada Biliyorsun bana takımım haksızlık yaptı. Transfer bilgilerini sana gönderiyorum. Parayı gönderdikten sonra bu postayı silmeyi unutma dediği, Vinokourovun da Geç cevap verdiğim için kusura bakma. Sen her şeyi doğru yaptın. Çaresine bakacağım dediği görülüyor. Daha sonra ikilinin hesaplarında 150 bin Euroluk transferin gerçekleştiği ortaya çıkıyor.