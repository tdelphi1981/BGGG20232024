Beşiktaş'tan Stoch açıklaması
Beşiktaş Kulübü Başkanı Fikret Orman, Fenerbahçeli isim Stoch için açıklama yaptı...
 Beşiktaş Kulübü Başkanı Fikret Orman bir yılı dolmayan başkanlık döneminde yaşananlarla ilgili olarak gündemi değiştirecek açıklamalar yaptı.
 Bugün Gazetesi'ne konuşan Fikret Orman, "Beşiktaş'a başkan olduktan sonra hayatımın en üzüldüğüm dönemlerini yaşadım. Bazı konularda da hayatımın en büyük onurlarını yaşadım. Allah'ın verdiği cesaretle yürüyoruz" dedi.
 Devre arasında yapılacak takviyeler üzerine konuşan Fikret Orman, "Nene ya da bir başka transfer için gerekeni yapıyoruz. Bir forvet, bir sol bek belki de orta sahaya oyuncu takviyesi yapmak istiyoruz" dedi.
 Ayrıca siyah-beyazlı kulübün başkanı, Fenerbahçeli Miroslav Stoch'un Beşiktaş'a transfer olacağı yönünde çıkan dedikodular hakkında da konuştu.
 STOCH İÇİN NE DEDİ?
 Miroslav Stoch ile ilgili söylentilere açıklık getiren siyah-beyazlı kulübün başkanı, ''Stoch konusuna gelince; biz rakip takım oyuncularıyla ilgilenmiyoruz. Fakat o oyuncular kulüpleriyle sorun yaşar ve satış listesine konulursa ve bizim teknik heyetimizle izleme ekibimizin vereceği raporlar çerçevesinde böyle bir durum gündeme gelirse olabilir; ama şu anda böyle bir durum söz konusu değil." diye konuştu.
  