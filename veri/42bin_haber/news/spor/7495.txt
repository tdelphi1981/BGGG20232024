Beşiktaş, kalecisini buldu!
Beşiktaş, Standard Liege'in kadro dışı bıraktığı tecrübeli kaleci Sinan Bolat için devreye girmeye hazırlanıyor.
İskoç kaleci McGregor'un performansındaki düşüşün yanı sıra, Cenk Gönen'in de beklenen çıkışı bir türlü gerçekleştirememesi siyah-beyazlı yetkilileri yeniden hareketlendirdi.
 
Beşiktaşlı yönetici Deniz Atalay, haber1903'e yaptığı açıklamada, Sinan Bolat'la ilgilendiklerini söyledi. Atalay, "Şu anda bizim kalecilerimiz ile ilgili sıkıntımız yok. Beşiktaş'ın şartlarına en uygun hangi isim olursa onu değerlendireceğiz. Sinan Bolat, yerli oyuncu statüsünde oynuyor. Sezon sonunda onunla ilgili girişimimiz olacak" ifadesini kullandı.
 
SAKATLIĞI TAMAMEN GEÇTİ
Bu arada Belçika'nın Standard Liege ekibinin başkanı Roland Duchatelet, Türk Milli Takımı'nın da kalesini koruyan Sinan Bolat'ın sezon sonuna kadar kadro dışı bırakıldığını resmen açıkladı.
 
Haziran ayında sözleşmesi bitecek olan Sinan Bolat için Beşiktaş'ın dışında, siyah-beyazlıların ezeli rakiplerinden G.Saray'ın da devrede olduğu iddia edildi. 24 yaşındaki başarılı kalecinin menajeri, Sinan'ın sezon başında yaşadığı sakatlığının tamamen geçtiğini açıkladı.