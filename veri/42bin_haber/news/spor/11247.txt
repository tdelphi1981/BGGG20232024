Kasımpaşaya sıkı hazırlık
Siyah beyazlı ekip, Kasımpaşa karşılaşması için hazırlıklarına devam ediyor.
Dünkü idmanda, Pendikspor maçında oynayan futbolcular kısa koşular yaparken, diğer oyuncular istasyon koşuları, 5e 2 çalışması, kanat organizasyonları ve şut çalışmasıyla hazırlıklarını sürdürdü. Antrenman yarım sahada yapılan çift kale maçla tamamlandı. 
Necip ve Olcay ise attıkları gollerle alkışlandılar. İdmana tedavileri süren İsmail, Uğur, Fernandes ve Veli katılmadı. Ersan ve Almeida da takımla beraber çalıştı. 
Aybaba takımı Marmarise götürüyor 
Siyah beyazlılar, 21 Martta gidecekleri Marmariste Fethiye ile hazırlık maçı oynayacak. 
MİLLİ maç nedeniyle önümüzdeki hafta lige verilecek arada Beşiktaş kamp yapmak için Marmarise gidecek. 21 Martta gidilecek Marmariste 4 gün kalacak olan siyah beyazlılar, burada Fethiyespor ile hazırlık maçı oynayacak. Teknik direktör Samet Aybabanın özellikle bazı futbolcuları maçlara hazırlamak için bu kampı tercih ettiği öğrenildi.