Fernandes yüzde 90 ihtimalle ilk yarıyı kapattı
Antalyaspor maçına sakat sakat çıkıp kendini yakan yıldız futbolcunun üç hafta sahalardan uzak kalacağı ortaya çıktı. Teknik Direktör Samet Aybaba kara kara düşünmeye başladı.
BEŞİKTAŞta Manuel Fernandes şoku yaşanıyor. Ankaragücü ile oynanan kupa maçının ardından Orduspor deplasmanında da forma giyemeyen ve daha önce Eskişehirspor maçına yetişeceği açıklanan Portekizli yıldızın ilk yarıyı kapattığı öğrenildi. 
Tecrübeli oyuncunun Antalyaspor ile oynanan maçta ağrılarına rağmen takım arkadaşlarını yalnız bırakmamak için görev aldığı ve kendini riske ettiği ortaya çıktı. O maç sonrası kulüp doktoru İsmail Başöz tarafından kontrol altına alınan Fernandesin idmanlara çıkması yasaklanmıştı. 
ÜLKEME GİDECEĞİM, İZİN VERİN 
BAŞÖZ, Teknik Direktör Samet Aybabanın adeta üzerine titrediği Fernandesin MR sonuçlarını inceledi ve sağ dizinde kıkırdak lezyonu ile şişme tespit etti. Portekizli oyuncuya antrenmanlara çıkamaması ve havuz tedavisi önerilmesi üzerine Futbol Komitesinden Tamer Kıran ile görüşerek kendi doktoruna tedavi olmak istedi ve son sözünü söyledi... 
Portekiz Milli Takımından çok iyi tanıdığım doktor Jonese kontrole gitmek istiyorum. Bana gereken izni verin. 
KAYSERİSPOR MAÇINA BELKİ 
FERNANDESin bu çıkışı sonrası yönetim Portekizli oyuncunun bir an önce sahalara dönebilmesi için gereken izni verdi. Doktor Jones tarafından kontrolden geçirilen Fernandesden kötü haber geldi. 
Tecrübeli futbolcunun büyük ihtimalle en az 3 hafta forma giyemeyeceği ortaya çıktı. Tedavisine hemen başlanan oyuncunun çabuk bir iyileşme süreci göstermesi halinde ancak ilk yarının son haftasındaki Kayserispor maçına yetişeceği öğrenildi. 
FERNANDESİN ŞİFRELERİ 
14: Fernandes bu sezon oynadığı 14 maçta, 6 gol 7 asistle takımına inanılmaz bir katkı sağladı. 
5:Siyah beyazlı takımın Portekizli yıldızının futbol kariyerinde kazandığı toplam kupa sayısı 
31:Manuel Fernandesin Portekiz Milli Takımı formasıyla çıktığı maç sayısı