Sergen Yalçın'ın Galatasaray yorumu çok kızdıracak
Sergen Yalçın'dan Galatasaraylılar bu yoruma çok kızacak! Sergen Yalçın, Galatasaray'ın Eskişehirspor karşısındaki futbolunu yerden yere vurdu.
Spor yorumcusu Sergen Yalçın , Kanaltürk'te yayınlanan Top Bizde programında Galatasaray 'ın Eskişehirspor ile 0-0 berabere kaldığı mücadeleyi yorumladı.

Galatasaray'ın sistemini eleştiren Sergen Yalçın, 'Bence Galatasaray 2 puan kaybetmedi, çok önemli bir puan kazandı desek çok mantıklı olur. Böyle bir maçtan sonra 2 puan kaybetti demek, Eskişehir camiasına ayıp olur. Pozisyon bulan, oynayan Eskişehirspor'du. Bu sistem büyük sıkıntı yaratır Galatasaray'a. Orduspor zayıf bir rakipti. İçeride oynadığında daha istekli oynayabiliyor oyuncular. Ama dışarıda böyle Eskişehirspor gibi diri takımlara karşı sıkıntı yaratabilir demiştim daha önce de. Fatih Terim sürekli hamle yapmaya başladı. İşler iyi giderken teknik direktör maça hamle yapmaz. Sneijder geldiğinde de sistem değişmek zorunda kalacak demiştim. Savunma anlayışı minumum seviyede oluyor bu sistemde. Galatasaray hiç bir yeri savunamıyor. Drogba, Sneijder ve Burak savunma anlamında bir şey yapmıyor' şeklinde konuştu.

"SCHALKE FELÇ EDER'

Galatasaray'ı eleştirmeye devam eden Sergen Yalçın, 'Bir takım sürekli iyi oynayamaz tabiki. Galatasaray'da ciddi bir sistem değişikliği var. Burak'a diyorlar sen kanada geç. Sneijder ortaya geç filan tamam. Orduspor'da içeride oynarsın bu şekilde. Yarın Schalke 'ye gittin mi paçavraya çevirirler senin bu kadronu. Bu kadroyu felç ederler. Şimdiden söyleyeyim bunu. Bu kadroyla çıkıyorsan öndeki adamların icraat yapacak. Sneijder çıkacak oynayacak. Benim öndeki adamlarım iş yapmayacaksa ben neden sistemi mi bozuyorum? Neden Eskişehirspor'a 7 pozisyon vereyim? Galatasaray takım savunmasını yapamıyor bu kadroyla' şeklinde konuştu.