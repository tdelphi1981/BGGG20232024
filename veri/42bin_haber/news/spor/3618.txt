İspanya'da hentbol şöleni
Türkiye'nin katılamadığı, 4 grupta toplam 24 takım mücadele edeceği şampiyona İspanya'nın 6 ayrı kentinde oynanacak.Dünya Erkekler Hentbol Şampiyonası, 11-27 Ocak 2013 tarihleri arasında İspanya'nın 6 ayrı kentinde yapılacak.

Türkiye'nin katılamadığı, Karadağ'ın ise ilk kez mücadele edeceği şampiyonada 4 grupta toplam 24 takım mücadele edecek. Ev sahibi İspanya ile Cezayir'in karşılaşacağı maç ile başlayacak organizasyonda müsabakalar Barcelona, Madrid, Zaragoza, Granollers, Sevilla ve Guadalajara olmak üzere 6 ayrı kentte oynanacak.

Şampiyonaya ilk kez katılan Karadağ, son 2 şampiyonada (2009-2011) altın madalyaya uzanan Fransa ile A Grubu'nda mücadele edecek. Şu ana kadar Fransa, İsveç ve Romanya'nın 4'er dünya şampiyonluğu bulunuyor.

Dünya Şampiyonası'nda gruplar şöyle oluştu:

-A Grubu-

Fransa, Almanya, Arjantin, Karadağ, Brezilya, Tunus

-B Grubu-

Danimarka,İzlanda, Rusya, Makedonya, Katar, Şili

-C Grubu-

Sırbistan, Slovenya, Polonya, Belarus, Suudi Arabistan, Kore

-D Grubu-

İspanya, Macaristan, Mısır, Hırvatistan, Cezayir, ve Avusturalya

-Türk hentbolunu Ensari temsil edecek-

Bu arada Hentbol Federasyonu eski başkanlarından Günal Ensari şampiyonada teknik delege olarak görev alacak.

Ensari, Londra Olimpiyatları'nda aldığı görevle Türk hentbolunda bir ilki gerçekleştirmişti.