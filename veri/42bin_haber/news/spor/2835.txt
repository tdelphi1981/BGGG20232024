Süper Lig'de seyirciye alkol kontrolü
Kayserispor-Kasımpaşa maçı öncesinde polis, karşılaşmayı izlemek için Kadir Has Stadı'na gelen taraftarlar arasında alkol kontrolü yaptı. 
Kayserispor-Fenerbahçe maçında çıkan olayları dikkate alan polis, sarı kırmızılılar'ın 1-0 galip geldiği Kasımpaşa maçından önce önlem aldı. 
Maçı izlemek için stadın turnikelerinde sıraya giren taraftarlar, trafik polislerinin kullandığı alkolmetrelere üfledi. Aşırı derece alkol aldıkları belirlenen 2 kişi maça alınmadı. 
Kayseri Emniyet Müdürlüğü tarafından kentte oynanan bir spor müsabakasında alkolmetre ilk kez uygulandı.