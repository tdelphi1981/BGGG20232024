Aysal o iddialara cevap verdi
Galatasaray Kulübü Başkanı Ünal Aysal, borsada manipülasyon iddialarıyla ilgili olarak, ''Türkiye'de adliye herkese açık. Biz buradayız. Yapılan hiçbir yanlış işlem yoktur'' dedi.
 Galatasaray Bayan Voleybol Takımı'nın isim sponsorluğu için Daikin  Türkiye ile yapılan anlaşmanın imza töreninden sonra, basın mensuplarının kendisi  ve Galatasaray Sportif A.Ş yöneticileri hakkında yapılan suç duyurusuyla ilgili  soruları üzerine kısa bir değerlendirmede bulunan Aysal, sürecin sonucunun  beklenmesi gerektiğini ifade etti.        
 Aysal, ''Türkiye'de adliye herkese açık. Biz buradayız. Yapılan hiçbir  yanlış işlem yoktur. Gayet tabi borsa hareketlerinde kazanan ve kaybeden olur. Şu  anda burada konuşurken bile yüzlerce kişi para kazanıyor veya kaybediyor. Bunlar  doğal şeyler. Adliyemiz var, herkes müracaat edebilir. Sonunu bekleyelim'' diye  konuştu.