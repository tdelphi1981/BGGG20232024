En iyisi Jose Mourinho
Real Madrid Teknik Direktörü Jose Mourinho, 2012 yılında dünyada kulüp takımlarını çalıştıran en iyi teknik adam olarak gösterildi.Uluslararası Futbol Tarihi ve İstatistikleri Federasyonu'nun (IFFHS) değerlendirmesinde, 2012 yılı içinde İspanya'nın Real Madrid takımı ile La Liga'da şampiyonluk yaşayan Mourinho, 101 puanla zirvede yer aldı.

IFFHS'nin değerlendirmesinde ikinci sırada 99 puanla, geçen sezon İngiltere'nin Chelsea takımı ile UEFA şampiyonlar ligi'nde mutlu sona ulaşan İtalyan teknik adam Roberto Di Matteo bulundu. Üçüncü sırada ise 97 puanla, Arda Turan ve Emre Belözoğlu'nun da formasını giydiği ve geçen sezon UEFA Avrupa Ligi şampiyonu olan İspanyol Atletico Madrid'in Arjantinli çalıştırıcısı Diego Pablo Simeone yer aldı.

IFFHS'nin 2012 yılı en iyi kulüp teknik direktörleri sıralamasında ilk 10 sıra şöyle oluştu:
Teknik Direktör Kulüp Ülkesi Puan
----------------------- ----------------- -------- ----
1-Jose Mourinho Real Madrid Portekiz 101
2-Roberto Di Matteo Chelsea İtalya 99
3-Diego Pablo Simeone Atletico Madrid Arjantin 97
4-Josep Guardiola Barcelona İspanya 82
5-Adenor Leonardo Bacchi Corinthians Brezilya 61
6-Josef Jupp Heynckes Bayern Münih Almanya 40
7-Alexander Ferguson Manchester United İskoçya 27
8-Jürgen Norbert Klopp Borussia Dortmund Almanya 15
9-Marcelo Alberto Bielsa Athletic Bilbao Arjantin 12
10-Roberto Mancini Manchester City İtalya 11