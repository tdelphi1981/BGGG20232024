Süper Lig'de görülmemiş olay!
Kayserispor-Mersin İdmanyurdu maçının sonlarına doğru top toplayıcı çocuğun üzerine yürüyen Arjantinli futbolcu Culio, hakemin kırmızı kart göstermesinden sonra adeta çıldırdı.
Kayserispor'un 2-1'lik galibiyeti ile biten maçın ikinci yarısında Mersin İdmanyurdulu oyuncular taca çıkan topu geç verdiği gerekçesiyle top toplayıcı çocuğa tepki gösterdi.

Maçın sonlarına doğru Kayserispor'un kullanacağı taç atışı sırasında Culio, yine top toplayıcı çocuğa tepki gösterdi. Culio'nun tepkisi üzerine hakem sarı kart gösterdi. Tepkisini devam ettiren Arjantinli futbolcuya hakem ikinci sarı karttan kırmızı kart gösterince, tecrübeli oyuncu adeta çıldırdı. Kırmızı kart sonrasında oyun dışında kalan Culio, top toplayıcı çocuğa doğru koştu. Culio'yu polisler ve görevliler durdurmakta büyük güçlük çekti.

Culio, teknik heyet ve takım arkadaşlarının sakinleştirmesi sonrasında soyunma odasına gitti.