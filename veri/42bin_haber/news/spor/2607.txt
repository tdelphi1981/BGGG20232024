Ersanlı Milwaukee dağıldı
NBA'de milli basketbolcumuz Ersan İlyasova'nın da formasını giydiği Milwaukee Bucks sahasında Los Angeles Clippers'ı konuk etti. Bradley Center'da oynanan mücadeleyi konuk Clippers 111-85'lik skorla kazanmayı başardı.
Milwaukee'de Marquis Daniels 16, Monta Ellis 13 ve Moute 11 sayı ile oynarken; bu üç oyuncu dışında çift haneli skorlara ulaşabilen kimse çıkmadı. Kenardan gelerek 20 dakika sahada kalan millibasketbolcumuz Ersan İlyasova karşılaşmayı 8 sayı 4 ribaund ile tamamladı. 
Los Angeles Clippers cephesinde ise Matt Barnes attığı 21 sayı ile gecenin en skorer ismi olurken; Blake Griffin kaşrılaşmayı 18 sayı 11 ribaund ile tamamladı. Konuk ekipte 10 sayı 13 asist ile oynayan Chris Paul ve 15 sayı 11 ribaund ile oynayan DeAndre Jordan double double yapan diğer isimler oldu. 
Bu sonuçla birlikte Clippers üst üste 9. galibiyetini alırken; Milwaukee bu sezonki 10. mağlubiyetini aldı.