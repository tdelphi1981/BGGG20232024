Beşiktaş taraftarı TT Arena'yı bastı!
Bugün oynanacak dev derbi öncesi, Beşiktaşlı taraftarlar Türk Telekom Arena'ya baskın yaptı!
Zirve mücadelesine sahne olacak olan dev mücadele öncesi, taraftarlar arasında da ilginç çekişmeler yaşanıyor. Galatasaray taraftarlarının yine bir koreografi için hazırlık yaptığı ve ilginç pankartlarla ezeli rakiplerine mesajlar vereceği öğrenilirken, Siyah-Beyazlı taraftarlar da boş durmadı!

Deplasman yasağı sebebiyle takımlarını TT Arena'da destekleyemeyecek olan Beşiktaşlılar, takımlarına, onları yalnız bırakmadıklarını göstermek için farklı bir yola başvurdu. Beşiktaşlılar, dün gece saatlerinde TT Arena'ya giderek stadın yakınlarına, "Sana gelmediğimiz gün, öldüğümüz gündür" yazan pankart astı.