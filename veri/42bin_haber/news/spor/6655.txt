Ali Şen ve Şadan Kalkavan'dan Belhanda yorumu
Fenerbahçe'nin eski başkanlarından Ali Şen ile yöneticilerinden Şadan Kalkavan, sarı - lacivertli yönetimin transfer etmek istediği Faslı oyuncu Belhanda'nın takıma faydalı olamayacağını ileri sürdüler.
Fenerbahçe'nin efsane başkanlarından Ali Şen, maraton.com.tr'ye yaptığı açıklamada, Galatasaray'ın transferi Wesley Sneijder ile Fenerbahçe'nin transfer etmeyi düşündüğü Faslı oyuncu arasında, 'Belhanda mı Sneijder mi' kıyaslaması yapılacağını söyledi. 

"Belhanda'ya verilen paralara acıyorum" diyen Fenerbahçe'nin eski başkanı Ali Şen, "Taraftar kıyaslama yapar, Belhanda mı Sneijder mi. Taraftar memnun kalmayabilir." dedi.

Fenerbahçe transferde hareketli saatler yaşıyor. Eski oyuncusu Emre Belözoğlu ve İstanbul Büyükşehir Belediyesporlu Webo'yu kadrosuna katmak üzere. Sarı-lacivertli kulübün eski başkanı Ali Şen, Fenerbahçe'nin transferde yaşadığı hareketli saatleri değerlendirdi.

Emre'nin yeniden Fenerbahçe'ye dönmesinden duyduğu memnuniyeti dile getiren Ali Şen, "Emre gönderdildiği gün çok üzülmüştüm. Asla uygun bulmamıştım. Emre büyük futbolcu, büyük bir isim. Keşke gitmeseydi. Ama takıma güç katacağı kesin." dedi.

Fenerbahçe'nin sol bek transferi için eski oyuncuları Santos ve Ziegler ile görüşmesini değerlendiren efsane başkan, futbolcuları gönderen bu yönetim ve hocaydı. Getiren de yine bu hoca ve yönetim. Fenerbahçe taraftarı kıyaslama yapar. Belhanda mı Sneijder mi yoksa Drogba mı. Galatasaray, Sneijder'i ve Drogba'yı transfer etti. Fenerbahçe ise eski oyuncularını geri alıyor. Taraftar bundan memnun olmayabilir. Halbuki Stoch diye bir oyuncu var zaten. Genç Beykan var. Belhanda, vatandaşı Amrabat tarzında bir isim. Belhanda'ya verilen paralara acıyorum. Takımdaki dengeleri bozar." diyerek sarı-lacivertli yönetimi eleştirdi.

KALKAVAN: BELHANDA, ALEX'İN YERİNİ DOLDURAMAZ
Fenerbahçe'nin eski yöneticilerinden Şadan Kalkavan ise yaptığı açıklamada, sarı-lacivertli takımdaki transfer gelişmelerini değerlendirdi. Kalkavan, Belhanda'nın Alex'in yerini dolduramayacağını söyledi.

Fenerbahçe'nin eski yöneticilerinden Şadan Kalkavan, sarı-lacivertli takımın transfer politikasını değerlendirdi. Emre'nin yeniden takıma kazandırılmasına sevindiğini ifade eden Kalkavan, Belhanda içinse "Alex'in yerini dolduramaz." dedi.

Şadan Kalkavan, "Emre'nin yeniden transfer edilmesi isabetli bir karar. Yokluğu çok hissedildi. Zaten gönderilişi yanlıştı. Bana göre çok önemli bir transfer. Yerlerine alınan Meireles ve Mehmet Topal, gerekli verimi veremediler. Emre'nin yerini dolduramadılar. Hem de yüksek paralara transfer edildi. Ziegler ya da Santos'tan birisinin transfer edilecek olması güzel. Çünkü bu isimler zamanında Fenerbahçe'de başarılı olmuşlardı." dedi.

Belhanda transferini de yorumlayan Kalkavan, "Açık konuşmak gerekirse Belhanda'yı izlemedim. Belhanda'ya kurtarıcı nazarıyla bakılıyor ama Alex'in yerini dolduramaz." ifadelerini kullandı.