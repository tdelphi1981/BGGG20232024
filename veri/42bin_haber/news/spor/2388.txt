"Yasak yabancılaştırır"
Gençlik ve Spor Bakanı Suat Kılıç, deplasman maçlarına seyirci götürülmemesi yasağıyla ilgili twitter hesabında açıklamalarda bulundu.Deplasmana taraftar götürmeme kararına karşı tutumunun belli olduğunu ifade eden Bakan Kılıç, "Bugün aynı tribünlerde 90 dakika yan yana duramayanlar, yarın aynı cephede, aynı bayrak altında omuz omuza olacaklar" dedi. Gençlik ve Spor Bakanı Suat Kılıç, konuyla ilgili twitter hesabından şu ifadeleri paylaştı: 
"Deplasmana taraftar götürmeme kararına karşı tutumum belli. Yasak yabancılaştırır. Mesafeleri açar. İhtilâfları büyütür. Taraftar düşman değil, kardeş. Sadece farklı renklere tutkunlar. Kazanmak da var, kaybetmek de. Ama kavga yok! Bugün aynı tribünlerde 90 dakika yan yana duramayanlar, yarın aynı cephede aynı bayrak altında omuz omuza olacaklar! Yasağı, yasak kararını alanlar kaldırmalı ki, arkasında dursunlar, sahip çıksınlar ve taraftarı da yanlarına alsınlar."