Seri liderliğe yetmedi
Spor Toto Süper Lig'de zirve mücadelesi veren Beşiktaş, son haftalarda yenilgi yaşamamasına rağmen, liderlik koltuğuna oturma fırsatı bulamadı.Süper Lig'de son 11 maçta yenilgi yaşamayan siyah-beyazlı ekip, lider Galatasaray'ın puan kayıplarına karşın zirveye oturma şansını bulamadı. 11 maçta 6 galibiyet alan Kara Kartallar, 5 maçtan ise berabere ayrıldı. Bu 11 maçta toplam 23 puan toplayan siyah-beyazlı ekip, bu süreçte 10 puan yitirdi.

Son 4 maçta 6 puan kaybetti

Beşiktaş, rakiplerine yenilmemesine rağmen, son haftalarda kritik puan kayıpları yaşadı.

Siyah-beyazlı ekip, özellikle son 4 haftadaki puan kayıplarıyla liderlik koltuğuna oturma fırsatını elde edemedi. Ligdeki son 4 karşılaşmada sadece 1 kez kazanabilen Beşiktaş, 3 maçtan ise beraberlikle ayrıldı. Kara Kartallar, bu 4 karşılaşmada 6 puan yitirdi.

İstanbul'da istediğini alamadı

Siyah-beyazlı takım, 11 maçlık yenilmezlik serisinde özellikle İstanbul'da da istediği sonuçlara ulaşamadı.

Bu periyotta BJK İnönü Stadı'nda 7 lig mücadelesine çıkan Beşiktaş, sadece 3 kez kazanabildi. 4 mücadeleden beraberlikle ayrılan siyah-beyazlı takım, yenilgisiz götürdüğü bu dönemde İstanbul'da 8 puan kaybetti.

Kara Kartallar, bu dönemde deplasmanda ise daha başarılı bir görüntü ortaya koydu. Dış sahada 4 karşılaşmaya çıkan Beşiktaş, 3 galibiyet ve 1 beraberlik elde ederek 10 puan topladı.

11 maçlık seri

Beşiktaş'ın Süper Lig'de 11 maçlık yenilmezlik serisinde aldığı sonuçlar şöyle:
Beşiktaş-Trabzonspor.............: 1-1
Kasımpaşa-Beşiktaş...............: 1-3
Beşiktaş-Mersin İdmanyurdu.......: 3-0
Beşikktaş-Bursaspor..............: 3-3
Medical Park Antalyaspor-Beşiktaş: 3-5
Beşiktaş-Akhisar Belediyespor....: 3-1
Orduspor-Beşiktaş................: 1-2
Beşiktaş-Eskişehirspor...........: 2-2
Gençlerbirliği-Beşiktaş..........: 1-1
Beşiktaş-Kayserispor.............: 3-1
Beşiktaş-İstanbul B.Şehir Bld....: 2-2