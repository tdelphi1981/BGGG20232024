Yunanistan derbisinde kazanan olmadı
Yunanistan Süper Futbol Ligi'nde bir maç dışında tamamlanan 12. hafta Selanik'te oynanan PAOK-Olympiakos derbisine sahne oldu.Halk arasında Kin derbisi olarak da bilinen PAOK-Olympiakos derbisinde karşılaşma 1-1 bitti. 27. dakikada Rafik Djebbour ile gol bulan Olympiakos, 88. dakikada Klaus Athanasiadis'in golüne engel olamadı ve maç 1-1 sonuçlandı.

Güvenlik nedeniyle Olympiakos taraftarının maça gelmemesi, yine de olay çıkmasını engellemedi.

PAOK'un, GATE 4 adlı taraftar grubu polis ekipleriyle stadın dışında çatıştı. Polis, taş, sopa ve molotofkokteylleriyle saldıran taraftarlara biber gazıyla müdahale etti.

Ligin bir diğer önemli maçında Panathinaikos, Platanias'a konuk oldu. Mücadeleyi ev sahibi ekip Platanias 2-1 kazandı. Platanias'ın gollerini 37. dakikada Kendal Ucar ve 59. dakikada penaltıdan İlias Anastasakos attı. Panathinaikos'un golünü ise 70. dakikada Jose Toche'nin penaltıdan kaydetti. Panathinaikos, 85. dakikada Jose Zeka'nın kırmızı kart görmesi sonucu mücadeleyi 10 kişi tamamladı.

Panthrakikos-Aris maçıyla tamamlanacak ligin 12. hafta maçlarında alınan sonuçlar şöyle:

Atromitos-Skoda Ksanthi.....: 1-0
PAS Giannena-OFI............: 1-0
AEK-Levadiakos..............: 0-1
Kerkyra-Veria...............: 1-1
Asteras Tripolis-Panionios..: 2-1
Platanias-Panathinaikos.....: 2-1
PAOK-Olympiakos.............: 1-1

Ligin 13. haftasında ise şu maçlar yapılacak:

Skoda Ksanthi-Astera Tripolis
Aris-Atromitos
Olympiakos-Platanias
OFİ-Panthrakikos
Veria-PAOK
Levadiakos-Kerkyra
Panionios-Panathinaikos
AEK-PAS Giannena