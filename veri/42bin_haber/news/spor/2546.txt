Derbiye 1 gün kaldı
Galatasaray-Fenerbahçe derbisine 1 gün kala Samandıra ve Florya'dan notlar 
 İşte derbi mücadelesine 1 gün kala iki takımın kampından notlar...
 
 Samandıra'dan notlar:
 
 -Günlerdir ‘derbi dersi’ çalışan Fenerbahçe teknik heyeti, lideri yıkma planlarını yaptı, taht hayalleri kurmaya başladı.
 
 -Aykut Kocaman’ın öğrencileri, Galatasaray’ı zayıf noktası soldan vuracak, kilidi Gökhan Gönül ve Dirk Kuyt açacak.
 
 -Samandıra’da düne damgasını ise Aziz Yıldırım vurdu. Başkan akşam tesisleri ziyaret etti, ‘Size inanıyoruz’ mesajını verdi.
 
 -12. adam Arena’ya gidemese de Fener yalnız yürümeyecek. Binlerce taraftar Samandıra’dan takımı mutlu sona uğurlayacak.
 
 Florya'dan notlar:
 
 -İmparator Fatih Terim, Arena’ya çıkacak Aslanları’na gözü gibi bakıyor, 20 gollü Burak-Umut ikilisinin üzerine titriyor.
 
 -Elmander’in kulübe kozu olması kesin. Ancak Melo mu Yekta mı, Hamit mi Aydın mı soruları ise maç saati yanıt bulacak.
 
 -Taraftar da derbiye hazır. Sarı-Kırmızılılar, Florya’dan stada  konvoy yapacak, tribün şov sonrası Arena 90 dakika susmayacak.
 
 -Yönetim de tek ses oldu, takımına çok güveniyor. Başkan Ünal Aysal ve kurmayları ‘Zafer’ diyor, başka sonuç düşünmüyor.
  