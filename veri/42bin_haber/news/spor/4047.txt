Şok! Belhanda sakatlandı
Fenerbahçe'nin transfer listesindeki 1 numaralı isim olan Younes Belhanda, Fas Milli Takımı kampında sakatlandı 
 Milli formayla Afrika Uluslar Kupası’na hazırlanan 22 yaşındaki yeteneğin, antrenmanda adalesinden sakatlandığı ifade edildi. Milli takımla Güney Afrika’da bulunan Belhanda’nın sakatlığı Fas Milli Takımı Teknik Direktörü Rachid Taoussi’yi şok ederken, Belhanda’nın Afrika Uluslar Kupası’nda forma giymeme ihtimali belirdi. Genç yeteneğin bugün bazı testlerden geçeceği ve sakatlığıyla ilgili daha net bilgiler verilebileceği bildirildi. Liverpoollu Oussama Assaidi de sakatlığı nedeniyle Fas Milli Takım kadrosundan çıkartılmıştı. Bu şok gelişme sonrası Fenerbahçeli yöneticilerin de Belhanda’nın durumuyla ilgili araştırmalara başlaması bekleniyor. 
 Fanatik