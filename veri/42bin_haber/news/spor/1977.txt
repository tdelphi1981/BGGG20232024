"Galibiyetin devamı gelecek"
Denizli Belediyespor Teknik Direktörü Adnan Erkan, İskenderun Demir Çelikspor galibiyetinin devamının geleceğini söyledi.Erkan gazetecilere yaptığı açıklamada, ligde dün İskenderun Demir Çelikspor'u yenerek bu sezon sahalarında ilk kez 3 puanla tanıştıkları için sevinçli olduklarını belirtti.

Karşılaşmada iyi mücadele ederek haklı bir galibiyet aldıklarını dile getiren Erkan, Maçın başından sonuna kadar üstün oynadık. Hafta içinde antrenmanlarda çalıştığımız taktik anlayışımızı sahaya çok iyi yansıttık. Haftalardır iç sahada galip gelemiyorduk ve bunun stresini yaşıyorduk. Bu ağırlık üzerimizden kalktı. İskenderun Demir Çelikspor galibiyeti çıkışımızın başlangıcı olacak. İyi günler bizi bekliyor dedi.