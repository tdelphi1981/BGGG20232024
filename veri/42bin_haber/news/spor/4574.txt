Aybaba'nın 3 sıkıntısı
Beşiktaş Teknik Direktörü, kamp sonrası takımdaki eksik noktalara dikkat çekip, bunları yönetime iletti.
Siyah beyazlıların hocası Samet Aybaba, En önemli sorunlarımızı, stoper, sol bek ile forvet bölgesinde yaşanan aksaklıklar oluşturuyor. Bunları çözmeliyiz dedi. 
ANTALYAnın Side ilçesinde yaptığı devre arası kampını bitiren Beşiktaş, Süper Ligin ikinci devresine hazır hale geldi. Siyah beyazlı ekibin teknik direktörü Samet Aybaba da, kamp boyunca futbolcular ve teknik heyetle yaptığı toplantıların detaylarını futbol komitesinden Ahmet Kavalcıya aktardı.
Belirli noktalara dikkat çeken başarılı hoca, özellikle futbolcularıyla uzun uzun özeleştiri yaptığını dile getirdi. Kamptan tam verim aldıklarını, ancak ligin ikinci yarısı öncesi eksikleri olduğunu dile getiren Aybaba, bu toplantılarda sorunu belirlediklerini dile getirdi. 
YAPILAN TAKVİYELERLE BAŞARI GELEBİLİR 
BEŞİKTAŞ Teknik Direktörü Samet Aybaba, yönetici Ahmet Kavalcıyla yaptığı sohbette şu konulara dikkat çekti:
- Kamp döneminde hep birlikte geride kalan ilk yarıya baktık. Takımımızın şu anda 3 önemli sorunu var. Bu eksiklikleri devre arası kampında kapatmaya çalıştık. Yaptığımız birkaç takviye ile de bunu başarağımızı umuyorum.
- Takım olarak fizik ve performans açısından üst düzeyde çalışmalar gerçekleştirdik. En önemli sorunlarımızın başında; stoper, sol bek ile forvette yaşadığımız aksaklıklar geliyor. 
DURAN TOPLARDA PROBLEM YAŞIYORUZ 
 SÜPER Ligin ikinci yarısında bu sorunlarımızı asgariye indireceğimize inanıyorum. Özellikle sol kanada Gökhan Süzen gibi önemli bir oyuncuyu monte ettik. Yakın gelecekte biraz uyum sorunu yaşayabilir ama güçlü bir yapıya sahip. Bu futbolcuma ve takımımdaki diğer isimlere sonuna kadar güveniyorum.
- Oyuncularımla ortak gerçekleştirdiğim toplantılarda özellikle duran toplarda yaşadığımız sıkıntılara değindik. Hava hakimiyetini rakiplerimize kaptırmamamız gerek. Bu nedenle daha dikkatli olmamız konusunda da uyarılarda bulundum. Ligin ikinci devresinde her şey çok daha güzel olacak. 
Yabancı forvet arayışı sürüyor 
TEKNİK direktör Samet Aybabanın, Beşiktaşa yabancı bir forvet istediği öğrenildi. Siyah beyazlı kulübün ikinci başkanı Ahmet Nur Çebi, Aybabanın yönetime verdiği listedeki oyuncular için çalışmalara başladıklarını belirtti. Nenenin alternatifi olduğunu kaydeden Çebi, şu ifadelere yer verdi: Laf olsun diye, Transfer yaptık demek için takviyede bulunmayız. Arayışlarımız İngiltere, Rusya ve İspanya Liglerinde devam ediyor. Hocamızın istediği doğrutuldaki isimlerle anlaşmak istiyoruz.