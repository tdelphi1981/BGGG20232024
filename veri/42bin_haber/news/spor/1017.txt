Selçuk Şahin: "O ıslıkla 10 kişi oynuyoruz"
Fenerbahçeli Selçuk Şahin, taraftar protestolarının yarattığı etkiyi açıkladı.
Sarı lacivertlilerin emektar yıldızı, Ben senelerdir protestolara alıştım. Ancak bu başka birine yapılınca biz 10 kişi oynuyoruz diyerek serzenişte bulundu. 
FENERBAHÇEnin tecrübeli futbolcusu Selçuk Şahin, çarpıcı açıklamalarda bulundu. Fenerbahçe Gazetesinin 107. sayısına röportaj veren Selçuk, taraftar tepkisinden, yeni gelen oyuncuların uyum sürecine kadar pek çok konuya değindi. Başarılı oyuncu, Taraftar adeta bizim dopingimiz. Kötü olduğumuz zamanlarda da onların tepkisi çok önemli. Bize o anlarda destek olurlarsa kazanma şansımız artar ifadelerini kullandı. 
Taraftar bİze destek olmalı 
SELÇUK Şahin, Ben 10 yıldır alıştım. Ama başka birine yapıldığı zaman o arkadaşımız sineye çekebilir, korkabilir, top almaktan çekinebilir. Böyle olunca da biz 10 kişi oynuyoruz. Bu durumda zaten kazanma şansımız da yok denecek kadar az. Maç bitince tepki gösterirsiniz, eleştirini yaparsınız. Maç içerisinde sonuna kadar destek olmaları lazım değerlendirmesinde bulundu. 
Artık herkes takıma alıştı 
YENİ transferlerin uyum sorununu aştığını ve bundan sonra çıkışlarını sürdüreceklerine yürekten inandıklarını dile getiren Selçuk, Sezon başında, zaman zaman istediğimiz oyunu oynayamadığımız sıkıntılı maçlar oldu. Ancak son birkaç haftadır çıkışa geçtik. Daha iyi olacak ve bunu yapabilecek kapasitemiz var. Yeni gelen arkadaşlarımızın da uyum sorunu bitmiş gibi görünüyor ve herkes takıma alıştı. Bundan sonra çıkışımızı sürdüreceğimize takım olarak yürekten inanıyoruz diyerek sözlerine son verdi. 
Sami Yeni  ben yıktım 
Ali Sami Yen Stadını en son ben attığım golle yıktım. O maçı 1-0 kazanıp şampiyon olmuştuk. Bu nedenle attığım golü asla unutamam.
 
Avrupada finali zorlayacağız 
TAKIM olarak UEFA Avrupa Ligindeki hedeflerini açıklayan Fenerbahçeli Selçuk Şahin, UEFA Avrupa Liginde çok güçlü takımlar var, ama ben yine de finalleri zorlayacak kapasiteye sahip olduğumuzu düşünüyorum. Gruptan çıktığımızda daha zorlu rakiplele karşılaşacağız, bunun zaten bilincindeyiz. Avrupada da finalleri zorlayacağımıza inancım tam şeklinde konuştu. 
 