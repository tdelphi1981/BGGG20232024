Şampiyonluğa değil altyapıya geldim
Teknik direktör Fatih Terim Hedefimiz altyapıdan yılda 1 tane A takıma oyuncu çıkarabilmek dedi.
GALATASARAY Teknik Direktörü Fatih Terim, sarı kırmızılıların Şubat ayı Olağan Divan Kurulunda altyapı projesi hakkında bir sunum yaptı. Basına kapalı gerçekleştirilen toplantının hemen başında söz alan Terim, barkovizyon görüntüleri ile Galatasaray altyapısı hakkında önemli rakamları paylaştı. Fatih Terim, konuşmasına Ali Sami Yenin Amacımız Türk olmayan takımları yenmek sözleriyle başladı. 
 HER ZAMAN İŞLEYECEK 
Avrupanın altyapı konusunda önde gelen kulüpleri Barcelona, Ajax, Bayern Münih ve Interin bu konuda sahip olduğu tesisler, araziler, bütçeler ve antrenör sayıları ile G.Saray Futbol Akademisinin sahip olduğu imkanları karşılaştıran tecrübeli çalıştırıcı Hedefimiz altyapıdan yılda 1 tane A takıma oyuncu çıkarabilmek. Ben buraya artı bir şampiyonluk yaşamaya değil, altyapıyı ve akademiyi düzeltmek için geldim. Altyapıya öyle bir sistem oturtacağım ki, ben olmasam bile işleyecek dedi.