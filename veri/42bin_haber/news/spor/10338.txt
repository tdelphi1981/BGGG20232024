Türkiye Judo Şampiyonası sona erdi
Türkiye Görme Engelliler Judo Şampiyonası sona erdi.Hasan Gemici Spor Salonu'nda 58 kulüpten 151 sporcunun katılımıyla 7'ncisi düzenlenen şampiyonada yıldızlar, gençler, büyükler ve ümitler kategorisinde müsabakalar tamamlandı.

Yıldız erkeklerde 34 kiloda Ömer Efe, 38 kiloda Atakan Telli, 42 kiloda Yusuf Gülcan, 46 kiloda Mehmet Şahin, 50 kiloda Ercan Temur, 55 kiloda 
Abdurrahman San, 60 kiloda Abdülaziz Bestaşoğlu, 66 kiloda Adem Bağrıaçık, 66 kiloda Münir Ardıç; yıldız bayanlarda 32 kiloda Damla Sarıçoban, 40 kiloda Sultan Demir, 44 kiloda Neslihan Akgül, 48 kiloda Esra Akova, 52 kiloda Güliz Çakar, 63 kiloda Tuğçe Ustacı birinci oldu.

Genç erkeklerde 55 kiloda Eyüp Akbulut, 60 kiloda Sergen Gündüz, 66 kiloda Sinan Davsan, 73 kiloda Uğur Palta, 81 kiloda Hayri Coşkun, 90 kiloda 
İsrafil Dündar, 100 kiloda İbrahim Çetin; genç bayanlarda 52 kiloda Merve Uslu, 63 kiloda Sonay Sevinç, 78 kiloda Güneş Mercan, 78 kiloda Melike Koca şampiyon oldu.

Büyük bayanlarda ise 48 kiloda Ecem Taşın, 52 kiloda Günhan Kılıç, 57 kiloda Esmer Taşkın, 63 kiloda Şerife Köseoğlu, 70 kiloda Güler Yur, 78 kiloda 
Nesibe Taşbağ; büyük erkeklerde 60 kiloda Yasin Altan Önel, 66 kiloda Yunus Korkmaz, 81 kiloda Serdar Aydın, 90 kiloda Harun Çelik, 100 kiloda Gökmen Aydın, 100 kiloda Dursun Hayran birinci oldu.

Judo Teknik Kurul Başkanı Tunç

Türkiye Görme Engelliler Spor Federasyonu Judo Teknik Kurul Başkanı Münir Tunç, AA muhabirine yaptığı açıklamada, şampiyonanın gayet güzel geçtiğini ve sporcuların performansının da iyi olduğunu belirterek, amaçlarının şampiyonanın ardından milli takım oyuncularını seçmek olduğunu söyledi.
Önlerinde 10-16 Nisan tarihleri arasında Almanya'da yapılacak turnuva olduğuna dikkati çeken Tunç, 2013 yılında en büyük hedeflerinden birinin Amerika'da yapılacak Görme Engelliler Gençler Dünya Şampiyonası olduğunu kaydetti.
Tunç, önceki şampiyonalarda başarılı olan sporculara sahip olduklarını, bu yüzden Amerika'daki şampiyonada iddialı olduklarını vurgulayarak, 2013 yılında Görme Engelliler Büyükler Avrupa Şampiyonası'na da katılacaklarını ifade etti.
Performansı artırabilmek için sporculara bol maç yaptıracaklarını dile getiren Tunç, eksikliklerinin bilincinde olduklarını, 2013'te sporcuların bol bol yarışacaklarını ve performanslarını en yüksek seviyeye çıkaracaklarını vurguladı.

Hedef, Rio'ya 12 sporcuyla gitmek

Tunç, 2012 Londra Paralimpik Oyunları'na 6 sporcunun katıldığını hatırlatarak, Şimdi çıtayı yükselttik. Hedefimiz, 2016 Rio Paralimpik Oyunları'na en az 12 sporcu götürmek. Onun için çalışmalarımız devam ediyor. Uluslararası turnuvalar, ortak çalışmalar ve en önemlisi sporcularımızın 15 yılda yaptıkları maçı biz 1 yıla sığdırdık. 4 tane lig müsabakası yaptık dedi.
2012 Londra Paralimpik Oyunları'nda başarılı olan sporcuları dinlendirdiklerini anlatan Tunç, Gümüş madalya alan Nazan Akın ile bronz madalya alan Duygu Çete kızımızın şuanda durumları iyi, onları dinlendiriyoruz. Önümüzdeki dönem tekrar antrenmanlara başlıyoruz, Avrupa Şampiyonası'na hazırlanacağız diye konuştu.
Tunç, hırslı ve istekli olduklarını vurgulayarak, Çocuklarımız bunun bilincinde. Gece gündüz hedefimizi düşünüyoruz. 2009 yılındaki Dünya Şampiyonası'nda İstiklal Marşımızı okutmuştuk, bu yıl Amerika'da tekrar okutmak istiyoruz ifadelerini kullandı.