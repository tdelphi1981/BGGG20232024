Arena'da derbi heyecanı
Türk futbolunun kalbi yarın derbi maçla atacak. Spor Toto Süper Lig'de lider Galatasaray ile en yakın takipçisi Fenerbahçe, 2012'nin son derbisinde karşı karşıya gelecek.
Türk Telekom Arena'da saat 20.00'de başlayacak dev maçı hakem Halis Özkahya yönetecek. Kariyerinde ikinci derbisine çıkacak Özkahya'nın yardımcılıklarını Ekrem Kan ile Volkan Narinç yapacak. Derbinin dördüncü hakemi ise Tolga Özkalfa olacak. 
DERBİNİN SIRRI İLK GOLDE 
KOCAMAN İLE TERİM 9. KEZ KARŞILAŞACAK

26 puanlı Medical Park Antalyaspor'un bir maçı eksik olduğu Süper Lig'de 16'ncı haftaya Galatasaray 29 puanla lider, Fenerbahçe ise 27 puanla ikinci sırada girdi.

Beşiktaş'ın ardından 32 golle ligin en çok gol atan takımı Galatasaray, Türk Telekom Arena'da büyük taraftar desteği altında oynayacağı derbide rakibini yenerek liderliğini sürdürmek istiyor. Sarı-kırmızılı takım, kendi evinde oynadığı son 4 lig maçından ise sadece 1'ini kazanabildi. 
UMUT BULUT FENERBAHÇE DERBİLERİNİ SEVİYOR

Trabzonspor'dan sonra 14 golle ligin en az gol yiyen takımı Fenerbahçe ise, taraftar desteğinden yoksun mücadele edeceği derbiyi kazanarak, liderliği rakibinden devralmayı amaçlıyor. Sarı-lacivertli takım, bu sezon ligde rakip sahada oynadığı 7 maçtan ise sadece 1'inde galip gelebildi.

Galatasaray ile Fenerbahçe, derbi hazırlıklarını bu akşam yapacakları antrenmanlarla tamamlayacak.  
DERBİ DE KARTLAR HAVADA UÇUŞUYOR 
VOLKAN DEMİREL DERBİLERE ALIŞIK  
GALATASARAY'IN MAÇLARI İLK YARIDA BİTİYOR