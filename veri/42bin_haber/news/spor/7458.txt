600 bileti F.Bahçe aldı
Mersin İY maçı biletleri taraftarımıza kimlik fotokopisi ile satılacaktır açıklamasını yapan F.Bahçe Kulübü bu uygulama ile herhangi bir ceza yerse bunu mahkeme yoluyla tahsil edebilecek.
F.BAHÇE Başkanı Aziz Yıldırım kulüp dergisindeki son yazısında taraftarlar için Bizim sorunumuz F.Bahçenin taraftar oluşumları ile değil olsa olsa F.Bahçeyi rant kapısı olarak gören bu oluşumların başındaki birkaç kişi iledir. Bu kişilerin tribünlerde korku salarak gerçek F.Bahçelileri yönlendirme düşüncelerinin hayata geçirilmesine izin verilmeyecektir dedi ve açıklama sonrası ortaya bir iddia atıldı... 
Aziz Yıldırım, Mersin İY maçı biletlerini alarak GFB (Genç Fenerbahçeliler) Grubu dışındaki taraf-tarlara verecek.
Bu durumu hemen Fenerbahçeli yöneticilere sorduk ve Mersin İY Kulübünden henüz biletlerin alınmadığını ve Aziz Yıldırım da toplu bilet almasının mümkün olmadığını söylediler. Sarı lacivertli kulüp de akşam saatlerinde bu iddiayı bir açıklama ile yalanladı. 
BİLETLERİ SATIN ALDILAR 
F.BAHÇE Kulübü, Mersin İdman Yurdunun satışa çıkardığı Fenerbahçe tribünlerine ait 600 bileti satın aldı. Burada çıkabilecek herhangi bir olaya karşılık taraftarlarından kimlik fotokopisi alacak olan sarı lacivertliler böylece özellikle İtalyada uygulanan bu sistemi Türkiyede uygulamış olacak. Mersinde kimlik fotokopisi göstermeden stada girilmeyecek. Yani son dönemlerde yönetim aleyhine protesto yapan GFB Grubu da bu uygulama ile toplu bilet alamayacak. Her taraftar kendi bileti ile stadyuma girebilecek. 
Biletlerin tamamını Yıldırım aldı iddiasına yalanma 
GÜNDEME dün bomba gibi düşen bir iddia da Mersin İY Fan sayfasından atılan bir tweet oldu. Bu tweette, pazar günkü maçta deplasman takımı için ayrılan 600 biletin tamamını Aziz Yıldırımın aldığı öne sürülüyordu. Tanesi 75 TL olan 600 biletin toplam maliyeti ise 45 bin TLydi. Fenerbahçe yaptığı açıklama ile bu iddiaları yalanladı. 
Migros kombinesi açıklaması 
F.BAHÇEnin Migros Tribünü kombinelerini genel satışa çıkarmadan sattığı iddiaları kulüp tarafından yalanlandı.Açıklamada, Türk Telekom Tribününe gelen yoğun talep nedeniyle Migros Tribününden de aynı fiyata satış olmuştur denildi. 
75 liralık öfke 
SÜPER Ligde pazar günü oynanacak Mersin İY-F.Bahçe maçı öncesi bilet fiyatlarında artış taraftarın tepkisini çekti. Ligin ilk yarısındaki G.Saray maçında 35 TL olan kale arkası biletleri, F.Bahçe maçı için 75 TL olarak belirlendi. Bu duruma sarı lacivertliler isyan etti.