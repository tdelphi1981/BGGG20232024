Hoffenheim'in yıldızı ölümden döndü
Almanya Birinci Futbol Ligi (Bundesliga) takımlarından Hoffenheim'in Perulu oyuncusu Luis Advincula'nın otomobiliyle kaza yaptığı bildirildi.Hoffenheim kulübünden yapılan açıklamada, Advincula'nın Sinsheim kentinde seyir halindeyken aracının yoldan çıktığı belirtildi. Kulüp basın sözcüsü Holger Tromp, oyuncunun hastanede gözetim altında kalacağını ifade ederek, teşhislerin sürdüğünü ve Advincula'nın hafif yaralandığını belirtti.

Luis Advincula 5 Ocak'ta Hoffenheim kulübü tarafından transfer edilmişti.

Hoffenheim'de oynayan bir başka oyuncu Boris Vukcevic, geçen yıl 28 Eylül'de bir trafik kazası geçirerek başından ağır yaralanmış ve yaklaşık 7 hafta komada kalmıştı.