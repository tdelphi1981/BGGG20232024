Hidayet'e şok doping cezası
NBA takımlarından Orlando Magic forması giyen Milli basketbolcumuz Hidayet Türkoğlu, NBAin doping politikasına aykırı madde kullanmaktan ötürü 20 maç ceza aldı.NBA'den yapılan açıklamada, Hidayet Türkoğlu'nun kanında yasaklı methenolone maddesine rastlandığı ifade edilirken, doping kurallarına uymadığı gerekçesiyle de 20 maç ceza verildiği belirtildi.   
HİDAYET'TEN İLK AÇIKLAMA: BİLMİYORDUM

Milli basketbolcu Hidayet Türkoğlu, Geçen yaz Türkiye'ye dönerken, antrenörümün omuzumdaki sakatlığın daha çabuk iyileşmesi için verdiği almıştım. Bu ilaçların yasaklı madde içerdiğini bilmiyordum dedi.

NBA takımlarından Orlando Magic'de forma giyen Türkolu, yasaklı madde kullanarak doping yaptığı gerekçesiyle 20 maç ceza almasının ardından, takımının resmi internet sitesine yaptığı açıklamada, Geçen yaz Türkiye'ye dönerken, antrenörümün omuzumdaki sakatlığın daha çabuk iyileşmesi için verdiği almıştım. Bu ilaçların yasaklı madde içerdiğini bilmiyordum. İlaçları kullanmadan önce yasaklı madde içerip içermediğini kontrol etmedim diye konuştu.

Vücuduma giren maddelerin tüm sorumluluğunu üstüme alıyorum diyen Türkoğlu, şöyle devam etti: Bu tamamen benim hatam. Takımım ve lig organizasyonundan, takım arkadaşlarımdan ve Orlando Magic taraftarlarından özür diliyorum. Biliyorum, birçok insanı hayal kırıklığına uğrattım. Hatam için gerçekten çok üzgünüm. 

Orlando Magic Genel Menajeri Rob Hennigan ise, Hidayet Türkoğlu'nun bilmeden yasaklı maddeyi kullandığını belirterek, "NBA Listesi'nde 125'ten fazla yasaklı madde var. Oyuncularımızı, listenin içeriği ile ilgili bilgilendirmeye çok zaman harcıyoruz ve açıkçası bunu yapmaya devam edeceğiz. Dürüstçe bir hata olduğuna inanıyoruz" diye konuştu.