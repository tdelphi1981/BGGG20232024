Dentinho'dan transfer açıklaması
Beşiktaş'ın ara transfer döneminde yaptığı çalışmaların en önemlisi durumuna gelen Dentinho, Brezilya'da Esportes FM'e Beşiktaş'a transferiyle ilgili açıklamalarda bulundu.
Lucescu'nun kendisi ile görüştüğünü dile getiren Dentinho; "Benim için sürpriz oldu. Shakhtar Donetsk'de çok mutluydum. Shakhtar teknik direktörü Mircea Lucescu benimle konuştu ve Beşiktaş'ın benimle ilgilendiğini söyledi. Beşiktaş'ın yöneticileri Donetsk'te benimle buluşarak pazarlıklarda bulundular. Umarım herşey yoluna girecek. Ben Ukrayna'da çok mutluyum. Ancak oynayınca mutlu oluyorum. Oynamadığım zaman mutsuz oluyorum. Benim burada oynamam mümkün değil. Bunu iyi biliyorum. Lucescu daha tecrübeli isimlere şans veriyor. Kim olursa olsun buraya geldiğinde beklemek zorunda. Eğer burada bana yer yoksa, bende başka bir alternatif ararım." diye konuştu.

Öte yandan Brezilya Kulübü Sao Paolo'nuın da kendisi ile ilgilendiğini duyuran Dentinho; Ben Brezilya'ya dönmek için erken olduğunu düşünüyorum. Avrupa'da parlak bir kariyer yapmak istiyorum. Corinthians'tan ayrılıp Shakhtar'a geldiğimde bunu yapabileceğimi düşünüyordum. Benim ilk umutlarım önce Avrupa'da. Büyük kulüplere gidebileceğimi biliyorum, Beşiktaş'a gideceğim için çok mutluyum" diyerek sözlerini tamamladı.