Avrupa'da Türk gecesi
Türk takımları voleybol ve basketbolda avrupa takımlarıyla oynadıkları 6 maçı da kazanarak, günü kayıpsız atlattı.Basketbolda Fenerbahçe Ülker, Turkish Airlines Euroleague Top 16'da 5. haftanın açılış maçında evinde BC Khimki'yi ağırladı. (F) Grubu'nda oynadığı 4 maçı da kaybeden Fenerbahçe Ülker, BC Khimki'yi yenerek, kötü gidişe dur dedi ve ilk galibiyetini aldı.

FIBA Kadınlar Eurocup'ta mücadele eden Kayseri KASKİ ise dün gece yenilen tek Türk ekibi olmasına karşın tur atlamayı başardı. Kupada çeyrek final 2. maçında Dynamo Kursk'a uzatmaya giden karşılaşmada 77-64 yenilen Kayseri temsilcisi yarı finale yükseldi.

Voleybol

Voleybolda Avrupa arenasına çıkan 4 Türk takımı da tur atlayarak taraftarlarının yüzünü güldürdü. Vakıfbank, Kadınlar CEV şampiyonlar ligi 12'li play-off turu rövanş maçında Polonya'nın Atom Trefl takımını 3-0 yenerek, adını 6'lı play-off turuna yazdırdı.

Eczacıbaşı VitrA Kadın Voleybol Takımı da CEV Şampiyonlar Ligi 12'li play-off turu rövanş maçında İtalya temsilcisi Asystel Carnaghi'yi 3-2 yenerek, bir üst tura yükseldi ve 6'lı play-off turunda Vakıfbank'ın rakibi oldu.
Erkekler CEV Kupası Çalenç Turu'nda ise Maliye Milli Piyango, Ankara'da Çek Cumhuriyeti temsilcisi Jihostroj takımını 3-0 yenerek, yarı finale yükseldi.

Ankara temsilcisi İlbank da Avrupa'dan iyi sonuçla dönen diğer bir Türk ekibi oldu. İlbank, evinde 3-1 kazandığı maçın rövanşında da rakibine aynı skorla yenildi ancak oynanan altın seti 15-9 kazanarak, Avrupa'da kazanan diğer bir Türk ekibi oldu.