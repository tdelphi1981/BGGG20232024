Timsah Arena 2014'te açılacak
Bursa Büyükşehir Belediyesi tarafından yaptırılan 45 bin kişilik Timsah Arena İnşaatında çalışmalar devam ederken, stadın 2014 yılının Mart ayında yapılacak olan yerel seçimler öncesi hizmete açılması planlanıyor.Bursa Büyükşehir Belediye Başkanı Recep Altepe temeline ilk harç konulduğunda kaba inşaatın 2012 yılının haziran ayında bitmesi planlandığı açıklamıştı. Ne var ki Timsah Arenada,yüklenici firmada yaşanan bazı sıkıntılar, işçilerin işi bırakma eylemleri, ramazan ayında çalışma yapmamaları nedeniyle uzayan inşaat 2013 yılının şubat ayına gelinmesine karşın hala kabasının inşaatın bitirilememesi dikkat çekiyor. 

Oysa Büyükşehir Belediyesi, geçtiğimiz ay içersinde yaptığı ve tüm sitelerde yer alan resmi açıklamasında kaba inşaatının bittiği açıklanmıştı. Nevarki geçen bir aylık süre içersinde inşaatın hala devam ettiği gözleniyor.

ÇATI BEKLENİYOR

Bursa Büyükşehir Belediyesi yetkilileri, Timsah Arenanın en üstüne konulacak olan 7,5 ton ağırlığındaki çatı imalatı ise İstanbulda devam ettiğini belirtirken, mart ayının ilk haftasından itibaren imalatının Bursaya gelerek montajına başlayacağını duyurdular. Ancak bu konuda da sağlıklı açıklama yapılmaması dikkat çeken bir başka konu.

İNCE İŞÇİLİK SÜRÜYOR

Bu arada Timsah Arenanın yangına dayanıklı olarak yapılması planlanan dış cephe montajı için imalatçı firma da çalışmalara başladı. Bir aydır devam eden çalışmalarda kaplamanın yapılacağı alanlara özel çelikler döşenmeye başladı. 

ÖRNEK LOCA HAZIRLANDI

Timsah Arenanın ince inşaatında ise yüklenici firma yol aldı. Şirket ilk olarak satışa sunulacak localar öncesinde taliplerin görebilmesi için örnek bir yer hazırladı. Her türlü konforun düşünüldüğü localarca toplantı masalarının yanı sıra yemek tezgahlarının da yer alması dikkat çekti.