Avustralya'da kötü tablo
Marsel İlhan ile Çağla Büyükakçay, Avustralya'da ana tabloya kalamadı
 Avustralya Açık Tenis Turnuvası'nda ana tabloya kalma  mücadelesi veren tenisçilerimiz Marsel İlhan ile Çağla Büyükakçay rakiplerine yenildi.
 TURKCELL'İN desteklediği Marsel İlhan, elemelerin üçüncü turunda Belçikalı rakibi Ruben Remelmans ile karşılaştı. Maçın ilk setinde çekişme yaşandı. 
 Marsel İlhan geriden gelip 6-6'ya getirdiği seti, tie-break'e taşıdı. Kendisini izlemeye gelen çok sayıda Türk seyircinin desteğiyle önce öne geçen milli tenisçi, tie-break'i 10-8, seti de 7-6 kaybetti. İkinci sette hiçbir varlık gösteremeyen Marsel, bu seti 6-2 kaybetti. Karşılaşmadan 2-0 mağlubiyetle ayrılan milli tenisçimiz Marsel ana tabloya kalamadı.
 ÇAĞLA DA ELENDİ
 AVUSTRALYA Açık'taki bir diğer temsilcimiz Çağla Büyükakçay da 3. turda Ukraynalı rakibi Leisa Tsurenko'ya 2-0 yenildi. Büyükakçay, ilk seti 6-3 kaybetti. 2. sette ilk oyunda öne geçen Büyükakçay, uygun topları iyi kullanamayınca rakibi Tsurenko seti 6-1, maçı da 2-0 kaybetti.