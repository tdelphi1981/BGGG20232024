Bu direkleri ne yapacağım
Kasımpaşa, 2 ManU ve Fener, maçlarında direğe takılan yıldız şanssızlığına yanıyor. Altıntop, 'Bu direkleri nasıl geçeceğim, direkleri ne yapacağım' siteminde bulundu
 YASEMİN AKBULUT
 Hamit mi, Aydın Yılmaz mı? F.Bahçe derbisi öncesinde G.Saray'da Teknik Direktör Fatih Terim'in kafasını kurcalayan en büyük soru buydu... Kimi on bire alacaktı? Rakibin zaaflarını biliyordu İmparator ve tercihini ya tecrübeden ya da genç yetenekten yana kullanacaktı? Karar Hamit Altıntop oldu...
 SEZONA kötü başlamıştı Hamit... Türkiye'ye uyum sağlayamamış, İstanbul'da yaşam zorluğu yaşıyordu. dört ay olmasına rağmen istenen performansı da sergileyemedi. Manchester United deplasmanında müthiş oynamış ama sonra 'mum' gibi sönmüştü futbolu. Hatta son maçlarda G.Saraylı taraftarlar tarafından çok fazla tepki görmüştü.
 HARİKA FEYK VE ŞUT
 İŞTE bu tepkiler sonrasında F.Bahçe derbisi Hamit'in yeniden ayağa kalkması için büyük şanstı. Terim'in ona güveni de çok önemliydi. Aslan'da 11'de şans bulmuştu ve sahaya da çok emin adımlarla çıktı. Maçın da başıydı... 5. dakikada iyi bir atak yapıldı, Hamit de topu 24 metreden aldı. Yay üzerinden iyi bir feyk atıp önünü boşalttı, topu da Volkan'ın sağına yolladı. 
 ANCAK topun canı, gol olmak istemedi. 97 km hızla giden top, yan direğe çarpıp cetvel gibi F.Bahçe savunmasının önüne düştü... Bu şanssızlığa rağmen Hamit Altıntop maçtan kopmadı, oyun hırsını devam ettirdi. Sağ kanatta etkin bir oyun sergiledi, hem içeri girdi hem çizgiye indi önemli katkıda bulundu. 2-1'lik galibiyette bazı otoriteler tarafından da 'maçın adamı' olarak gösterildi. 
 4 MAÇTA 3 GALİBİYET
 BU tabloya rağmen milli yıldız Hamit Altıntop'un bir diyeceği vardı; 'Ben bu direkleri ne yapacağım. Bu ne şanssızlık, nerden vursam direği buluyor. Ah bir gol olsa, o kadar mutlu olacağım ki! Tüm moralim düzelecek, G.Saray kariyerime yeni bir sayfa açacağım.. '
 MANU ZAFERİ DİREĞE...
 HAMİT'İN dudağından dökülen bu sözler çok önemliydi, gerçekten direk mahkumuydu... M.United deplasmanında topu direkten gelmiş, galibiyet kaçmıştı. Yine Cluj maçında direği geçememişti. Ve F.Bahçe derbisi bu sezondaki 4. topu oldu Hamit'in direkten dönen... Ve ilginç olan bu topların 3'ü TT Arena'da döndü. Teselli ise