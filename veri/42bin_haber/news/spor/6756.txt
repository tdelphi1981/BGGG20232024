Ersan'ın müthiş performansı Bucks'a yetmedi
Amerikan Ulusal Basketbol Ligi'nde (NBA) 12 maç oynandı.
Doğu Konferansı'nın 3'üncüsü Chicago Bulls, konferansın 7 numarası Milwaukee Bucks'ı deplasmanda 104-88 yendi. Bulls'da oyuna sonradan dahil olan Nate Robinson, 26 dakikada 24 sayı ve 3 top çalma kaydederek, sahanın en skorer ismi oldu. Bir başka yedek oyuncu Jimmy Butler'ın 18 sayı ve 6 ribaundla oynadığı maçta, Luol Deng, 12 sayı ve 13 ribaund, Joakim Noah ise 12 sayı ve 12 ribaundla 'double double' yaptı.

Bucks forması giyen Ersan İlyasova, 18 sayı ve 7 ribaundla takımının en skoreri olurken, Bucks'ın guard ikilisi Brandon Jennings ve Monta Ellis, yüzde 33 isabetle 15 ve 12 sayı üretebildi. Samuel Dalembert ise 14 sayı, 13 ribaund ve 4 blokla Bucks'ı ayakta tutmaya çalıştı.

NBA'de Türkiye'yi temsil eden bir diğer basketbolcu Ömer Aşık'ın takımı Houston Rockets ile Denver Nuggets'ın karşılaşmasında, gülen taraf 118-110'luk skorla evsahibi Nuggets oldu.

Galibiyet serisini 5 maça çıkaran Nuggets'ın, İtalyan forveti Danilo Gallinari, 27 sayı, 5 ribaund ve 4 blokla takımının skor yükünü çektiği karşılaşmada, Kenneth Faried 19 sayı ve 9 ribaund, All-Star oyuncu Andre Iguodala ise 15 sayı, 5 ribaund ve 6 asistle geceyi tamamladı.

Rockets cephesindeyse Jeremy Lin'in 22 sayı ve 5 asist, James Harden ve Chandler Parsons'ın 21'er sayısı galibiyete yetmedi. Ömer Aşık ise 10 sayı ve 18 ribaundla oynadı, 7 de top kaybetti.

-Spurs, üst üste 9'uncu galibiyetini aldı-
Yıldız uzunu Tim Duncan'ın bir süredir kadroda yer almadığı Batı Konferansı lideri San Antonio Spurs, Charlotte Bobcats'i 102-78 mağlup ederek, üst üste 9'uncu galibiyetini aldı.

Fransız oyun kurucusu Tony Parker'ın, yüzde 90 şut isabetiyle 22 sayı ve 7 asist kaydederek, sahanın en skoreri olduğu Spurs'de, Kawhi Leonard 18, Daniel Green 17 ve Tiago Splitter 15 sayıyla galibiyette pay sahibi oldu.

Bobcats'de ise oyuna kenardan giren Ramon Sessions'ın 20 sayı ve 3 top çalma ve Kemba Walker'ın 16 sayı ve 6 ribaundluk performansı, mağlubiyeti önleyemedi.

Doğu Konferansı'nın 2'nci basamağındaki New York Knikcs'in, Orlando Magic'i 113-97 yendiği maçta, All-Star oyuncu Carmelo Anthony, üst üste 30'uncu maçında da 20 ve üstü sayı üreterek, Knicks'in kulüp rekorunu kırdı.

NBA'e 2 maçla devam edilecek.

Toplu sonuçlar şöyle:

Philadelphia 76ers-Washington Wizards: 92-84
Indiana Pacers-Detroit Pistons: 98-79
Boston Celtics-Sacramento Kings: 99-81
New York Knicks-Orlando Magic: 113-97
Atlanta Hawks-Toronto Raptors: 93-92
Brooklyn Nets-Miami Heat: 105-85
Milwaukee Bucks-Chicago Bulls: 88-104
Minnesota Timberwolves-Los Angeles Clippers: 90-96
San Antonio Spurs-Charlotte Bobcats: 102-78
Denver Nuggets-Houston Rockets: 118-110
Utah Jazz-New Orleans Hornets: 104-99
Phoenix Suns-Los Angeles Lakers: 92-86