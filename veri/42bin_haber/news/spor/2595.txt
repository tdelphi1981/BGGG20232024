Ryan Lochte'den en iyi zaman
İstanbul'da devam eden 11. Dünya Kısa Kulvar Yüzme Şampiyonası'nda, erkekler 200 metre sırtüstünde ABD'li sporcu Ryan Lochte, en iyi zamanı yaparak finale çıktı.Sinan Erdem Spor Salonu'nda gerçekleştirilen şampiyonanın beşinci ve son gününde, erkekler 200 metre sırtüstü seçmelerinde 4. seride yarışan rekortmen yüzücü Lochte, 1.49.71'lik derecesiyle en iyi zamanı yaparak, genel sıralamada birinci oldu.

Toplam 39 sporcunun katıldığı seçmeler sonunda ilk 8 sporcu finale yükseldi. Erkekler 200 metre sırtüstü finali akşam seansında yapılacak.

REKOR KIRDI AMA ELENDİ

DİLARA FİNALE KALAMADI

İstanbul'da devam eden 11. Dünya Kısa Kulvar Yüzme Şampiyonası'nda kadınlar 200 metre kurbağalama stil elemelerinde ABD'li sporcu Laura Sogar, en iyi dereceyi yaparak finale yükseldi.

Sinan Erdem Spor Salonu'nda gerçekleştirilen şampiyonanın beşinci ve son günü sabah seansında kadınlar 200 metre kelebekte 3. seride yarışan Sogar, 2.17.85'lik derecesiyle serisinde ve genel sıralamada birinci olarak finale çıktı.

Bu stilde yarışan Türk sporcu Dilara Buse Günaydın, mücadele ettiği 5. seride 2.24.35'lik zamanıyla 6., genel klasmanda da 15. olarak finale çıkamadı.

Toplam 5 seride 46 sporcunun katıldığı elemeler sonunda genel klasmanda ilk 8'e giren sporcular finalde yüzme hakkı kazandı. Kadınlar 200 metre kurbağalama stili finali akşam seansında yapılacak.

BURCU DOLUNAY RAHATSIZLANDI

İstanbul'da devam eden 11. Dünya Kısa Kulvar Yüzme Şampiyonası'nda kadınlar 200 metre serbest stil elemelerinde Macar sporcu Zsuzsanna Jakabos, en iyi dereceyi yaparak finale yükseldi.

Sinan Erdem Spor Salonu'nda gerçekleştirilen şampiyonanın beşinci ve son günü sabah seansında kadınlar 200 metre serbestte 6. seride yarışan Jakabos, 1.55.24'lük derecesiyle serisinde ve genel sıralamada birinci olarak finale çıktı.

Bu stilde yarışan Türk sporculardan Gizem Bozkurt, mücadele ettiği 4. seride 2.02.18'lik zamanıyla serisinde 4., genel klasmanda da 43. olarak finale çıkamadı. Daha önce rahatsızlığı bulunan Türk yüzücü Burcu Dolunay ise 5. seride ismi bulunmasına rağmen yarışmadı.

Toplam 6 seride 76 sporcunun katıldığı elemeler sonunda genel klasmanda ilk 8'e giren sporcular finalde yüzme hakkı kazandı. Kadınlar 200 metre serbest stili finali akşam seansında yapılacak.