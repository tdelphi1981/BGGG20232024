Houston noktayı koydu
Son üç haftadır kabus gören ve art arda 8 maç kayneden Houston Rockets, New Orleans Hornets deplasmanında 100 - 82 galip gelerek kötü gidişe dur dedi.
Bütün periyotlarda rakibine üstünlük kurmayı başaran Roketler, ribautlarda da rakibine karşı 44-34 öndeydi. Uzun süre sonra gelen galibiyetin mimarı ise 30 sayı, 4 ribaunt ve 8 asistle yıldız oyuncu James Harden oldu. Harden'a 18 sayı, 13 ribauntla Patrick Patterson, 13 sayı, 8 asistle  Jeremy Lin ve 14 sayıyla Delfino eşlik etti. Milli basketbolcumuz Ömer Aşık ise 25 dakika süre aldığı karşılaşmada 6 ribaunt alırken sayı kaydetmeyi başaramadı. 
New Orleans Hornetsta ise Eric Gordon 20 ve Ryan Anderson 19 sayıyla oynadılar.  
8 maç üst üste kaybettikten sonra gelen bu galibiyet Houston'a rahat bir nefes aldırırken Batı Konferansı puan tablosunda da 8. sıraya yükselterek Play-Off hattına soktu. 
NBA'de dün gece şu sonuçlar alındı; 
Minnesota Timberwolves 101 - 114 Washington Wizards
Boston Celtics 111 - 123 Atlanta Hawks
Detroit Pistons 88 - 110 Miami Heat
Milwaukee Bucks 108 - 113 Cleveland Cavaliers
Golden State Warriors 87 - 103 Chicago Bulls
Brooklyn Nets 77 - 101 Memphis Grizzlies
San Antonio Spurs 113 - 107 Dallas Mavericks
Oklahoma City Thunder 105 - 95 Sacramento Kings
Utah Jazz 84 - 102 Los Angeles Lakers
 