"Bursaspor felsefeme uyan bir takım"
Ertuğrul Sağlamın önceki hafta 4-1 kaybedilen İstanbul BB maçının ardından istifasını açıklamasıyla Bursasporda yeni teknik direktörün kim olacağı büyük merak konusu.
Son 10 gündür Bursasporun adı, Sven-Goran Eriksson, Hikmet Karaman, Hakan Kutlu, Saffet Susiç gibi isimlerle anılmıştı.

Süper Ligde en son Mersin İdman Yurdunu çalıştıran Nurullah Sağlamın adı, son zamanlarda Bursaspor ile anılır oldu. Nurullah Sağlamın, Gaziantepsporun teklifini reddetmesi, deneyimli teknik direktörün Bursasporun yeni patronu olacağı yönündeki iddiaları daha da kuvvetlendirdi.

Konuyla ilgili Eurosport.com Türkiyeye açıklamada bulunan Nurullah Sağlam, şu ifadeleri kullandı:

Bu iddialar benim kulağıma da geldi. Ancak şimdilik ben de bunlara iddia diyorum. Çünkü benimle temasa geçen olmadı. Ancak söylemeliyim ki Bursaspor bana uyan bir takım. Oyuncu portföyü ve takımın teknik kapasitesi benim oyun felsefeme son derece uygun. Topun değerini bilen bir takım Bursaspor. Bursa şehri de futbol kültürü açısından son derece yüksek seviyede. Türkiyedeki her teknik adamın mutlaka çalışmak isteyeceği camia. Öte yandan Ertuğrul Sağlam benim çok sevdiğim hem arkadaşım hem de meslektaşım. Orada yaptığı işler takdire şayan."

(Eurosport)