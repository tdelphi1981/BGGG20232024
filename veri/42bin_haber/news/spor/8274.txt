Schalke'ye bir kötü haber daha
Galatasaray'ın Şampiyonlar Ligi'ndeki rakibi Schalke'nin defans oyuncusu Atsuto Uchida sakatlandı. 
Galatasaray'ın Devler Ligi'ndeki rakibi Schalke'de sakatlık sıkıntısı yaşanıyor. 
Sakatlık sorunu bitmeyen schalke'de kötü haber savunmadan geldi, Atsuto Uchida dizindeki sakatlık nedeniyle Galatasaray maçında forma giyemeyecek.Bayern maçı kadrosunda da sakatlığı nedeniyle yer alamayan Japon oyuncunun çekilen MR sonucunda birkaç hafta sahalardan uzak kalacağı öğrenildi. 
Alman ekibinde Kyriakos Papadopoulos, Klas-Jan Huntelaar, Christoph Metzelder, Ibrahim Afellay gibi oyuncuların sakatlıkları ise halen devam ediyor.