Hawkinse dava
Galatasaray, ikinci doping numunesinin de pozitif çıktığı belirtilen basketbolcusu için resmi rapor geldikten sonra sözleşmesini feshedecek, tazminat almaması için de mahkemeye verecek.
O rapor Galatasaray Kulübüne geldiği vakit, bu olay bitmiştir....Bu sözler Galatasaray Kulübünden önemli bir idareciye ait... G.Saray, David Hawkinse dava açacak ve sözleşmesini de fesh edecek.
Sezon başında büyük beklentilerle transfer edilen takım kaptanı David Hawkinsin idrarında keyif verici ve yasaklı madde tespit edilmesi Galatasarayda bomba etkisi yaratmıştı. 22 Ocak 2013 tarihinde ortaya çıkan bu olay sonrası David Hawkins, keyif verici madde kullandığını inkar edip Ergin Ataman başta olmak üzere bütün idarecilere, Ben böyle bir şey kullanmadım savunmasını yapıp B Numunesi açtırma talebinde bulundu.. 
BİR DİZİ ÖNLEM ALINDI 
Ancak, Galatasarayın sezon başında yıllık 1 milyon dolar gibi basketbol için astronomik bir ücret ile transfer ettiği Hawkinsin B numunesinin de pozitif çıktığı bilgisi önceki gece dışarı sızdı. 
Resmi rapor ise Galatasaray Kulübüne henüz ulaşmadı.
Peki şimdi ne olacak diyerek konuştuğumuz Galatasarayın önemli isimleri aldıkları kararı Hürriyet ile paylaştı.
Kölnde yapılan B numunesi testinin pozitif çıktığına dair resmi belge gelir gelmez sarı kırmızılı yönetim harekete geçecek. İlk olarak Hawkinsin Galatasaray Kulübü ile sözleşmesi feshedilecek.  
Eski alacağı ödenecek 
Amerikalı basketbolcunun imza altında bulunan kontrat nedeniyle tazminat yada para talep etmemesi adına çıkan test sonuçları ile birlikte Galatasaray Kulübü, mahkemeye başvuracak. Doping numunesinin tespit edildiği günden itibaren Hawkinse tek kuruş ödenmemesi adına Galatasaray gerekli işlemleri yapacak. Geçmiş dönemden yaklaşık 100 bin dolarlık alacağı hesabına yatırılıp, 22 Ocak tarihinden sonra tek kuruş para ödenmeyecek. Ve Galatasarayda böylelikle Hawkins ile ilişkisini keserken, doping olayının ortaya çıktığı tarihten sonra tek kuruş ödemeyecek. G.Saraylı bir yönetici ise bu konu hakkında aynen şunları söyledi: Biz Haqkins hakkında kararımızı verdik. Eğer o numune de pozitif çıktı ise Galatasaray ismi ile böyle bir sporcunun ismi yan yana gelmeyecek. Bunun için gerekli işlemleri anında başlatacağız dedi.