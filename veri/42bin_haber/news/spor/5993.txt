Eden'dan milyoner gence dostluk çalımı
İngiliz futbol takımı Chelsea'nin yıldız oyuncusu Eden Hazard'ın tekmelediği milyoner top toplayıcı çocuk Twitter'daki hesabından "Dava açmayacağım" dedi.
CHELSEA yıldızı Eden Hazard'ın ligin yarı final maçı sırasında tekmelediği top toplayıcı genç, oyuncuya dava açmayacağını duyurdu. Ülkenin en zengin işadamlarından birinin oğlu olduğu ortaya çıkan Charlie Morgan, geçen çarşamba günü Swansea maçı sırasında yaşanan olay sonrası sessizliğini bozdu. Charlie Morgan, Twitter'daki hesabında "Üzücü olay sonrası Hazard ile konuşup barıştık. Onu dava etmeyeceğim" dedi. Mesaj gönderildiği gün 100 bin kişi tarafından okundu. İngiliz basınında çıkan Hazard bu tazminatı ödeyemez başlıklarıyla çıkan haberlere de ateş püsküren genç, "Dava boşa vakit kaybı olacak. Burada büyütecek bir olay yok. İki arkadaş arasında böyle şeyler olur" açıklamasını yaptı.