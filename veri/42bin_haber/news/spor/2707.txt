Canan Erdoğana yılın yöneticisi ödülü
2012 Londra Olimpiyatlarında beşinci olan A Milli Kadın Takım menajeri Canan Erdoğan, Boğaziçi Üniversitesi tarafından yılın yöneticisi seçildi.
A Milli Kadın Takımımızın 2011 Avrupa Şampiyonası ndaki gümüş madalyası ve 2012 Londra Olimpiyatlarındaki beşinciliğinde pay sahibi olan menajer Canan Erdoğan, Boğaziçi Üniversitesi tarafından bu yıl ikincisi gerçekleştirilen 2012 spor ödüllerinde Yılın Yöneticisi ödülüne layık görüldü. 

Geçtiğimiz sene ilki düzenlenen spor ödüllerinde A Milli Kadın Takımımızın kaptanı Nevriye Yılmaz da ödül almıştı.