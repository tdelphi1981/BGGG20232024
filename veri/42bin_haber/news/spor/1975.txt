EuroChallenge Türk kapışması
Basketbolda, FIBA Erkekler EuroChallenge Kupası (A) Grubu'nda mücadele eden Pınar Karşıyaka, gruptaki dördüncü maçında yarın TOFAŞ ile İzmir'de karşılaşacak.Gruptaki ilk üç maçını kayıpsız geçen ve lider durumda bulunan Pınar Karşıyaka, yarın TOFAŞ'ı mağlup etmesi halinde iki maç kala bir üst tura çıkmayı garantileyecek. Karşıyaka Spor Salonu'nda yarın saat 20.00'de başlayacak müsabakanın biletleri 10 liradan satılacak. Pınar Karşıyaka gruptaki ilk maçta TOFAŞ'ı deplasmanda 64-63 mağlup etmişti.

Grubun diğer maçında Kıbrıs Rum kesiminden Michelin ETHA, Slovenya'dan KRKA Novo Mesto'yu konuk edecek.

Pınar Karşıyaka 84. maçında

Avrupa kupalarında 84. maçına çıkacak Pınar Karşıyaka, 83 maçta 36 galibiyet ve 47 mağlubiyet aldı. Bu müsabakalarda 6529 sayı atan yeşil-kırmızılı ekip, potasında 6645 sayı gördü.
(A) Grubu'nda dördüncü maçlar öncesinde puan durumu şöyle:

TAKIMLAR O G M A Y P
------------------------------------------------
1-Pınar Karşıyaka 3 3 0 229 178 6
2-TOFAŞ 3 2 1 223 200 5
3-KRKA Novo Mesto 3 1 2 235 234 4
4-Michelin ETHA 3 0 3 189 264 3