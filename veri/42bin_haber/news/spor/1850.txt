Emre'li Atletico Madrid tek golle kazandı
UEFA Avrupa Ligi B Grubu'nda Atletico Madrid ve Viktoria Plzen 2. tura çıkmayı garantiledi. Madrid, Hapoel Tel Aviv'i 1-0 mağlup ederken Emre Belözoğlu 90 dakika sahada kaldı.
 UEFA Avrupa Ligi B Grubu mücadelesinde Emre Belözoğlu'nun ilk 11'de başladığı mücadelede Atletico Madrid, Hapoel Tel Aviv'i konuk etti. Mücadeleye etkili başlayan ev sahibi Atletico Madrid, 7. dakikada Ral Garcia ile 1-0 öne geçti. Sağ kanattan Adrian Lopez'in ceza sahasına taşıdığı topta ceza alanında oluşan karambolde topu önünde bulan Raul Garcia, güzel bir vuruşla topu ağlara gönderdi ve takımını öne geçirdi.
 Golün ardından etkili oyununu devam ettiren kırmızı-beyazlılar, yakaladığı net fırsatlardan yararlanamadı ve mücadelenin ilk devresi 1-0 Atletico Madrid'in üstünlüğü ile sonuçlandı.
 Mücadelenin ikinci devresinde de etkili oyununu devam ettiren Atletico Madrid, farkı artırmak için net fırsatlar yakaladı. Ancak gününde olmayan Madrid forvetleri, bu pozisyonları değerlendiremeyince mücadele 1-0 kırmızı-beyazlıların galibiyeti ile sonuçlandı.
 Emre Belözoğlu'nun 90 dakika mücadele ettiği maçta, Arda Turan forma giymedi.
 Bu skorla puanını 12'ye yükselten Atletico Madrid, bir üst tura çıkmayı garantiledi. Grupta 1 puanı bulunan Hapoel Tel Aviv, 4. maçlar sonunda Avrupa'ya veda etmişti.
 VIKTORIA PLZEN DE GARANTİLEDİ
 Bu arada grupta gecenin bir diğer maçında Academia, Viktoria Plzen'i konuk etti. Mücadelenin ilk devresinde ev sahibine göre daha iyi bir oyun ortaya koyan Viktoria Plzen, yakaladığı ender pozisyonlardan yararlanamadı ve mücadelenin ilk devresi 0-0 eşitlikle sona erdi.
 İkinci devre daha atak bir oyun ortaya koyan Viktoria Plzen, 57. dakikada Pavel Horvath'ın penaltıdan attığı gol ile deplasmanda 1-0 öne geçti.
 Yediği golün ardından tüm riskleri alan Academia aradığı beraberlik golünü 88. dakikada buldu. Edinho penaltıdan attığı gol ile skora dengeyi getirdi. 1-1.
 Kalan dakikalarda başka gol olmadı ve mücadele 1-1 eşitlikle sona erdi.
 
 Bu skorla Viktoria Plzen 10 puana yükseldi ve üst tura çıkmayı garantiledi. 5 puana yükselen Academia ise 3. sırada kalarak Avrupa Kupalarına veda etti.
 (CİHAN)