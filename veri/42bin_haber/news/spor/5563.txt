Ozan İpek'in transferine Bakan yardımı
Bursaspor'da karo dışı kalan ve 1 milyon 760 bin lira para cezasına çarptırılan Ozan İpek, Mersin İdman Yurdu'nun teklifini kabul etti.
Sezon sonuna kadar satış opsiyonlu olarak kiralık verilen Ozan İpek'in transferinde Ekonomi Bakanı Zafer Çağlayan'ın etkili rol oynadığı öğrenildi. 

Bursasporlu Ozan İpek'in Mersin İdman Yurdu'na kiralık olarak verilmesi için Ekonomi Bakanı ve AK Parti Mersin Milletvekili Zafer Çağlayan'ın görüşmeleri olumlu sonuç verdi. Teknik Direktör Giray Bulak'ın kadrosunda görmek istediği takımında kadro dışı kalan yetenekli futbolcu için Zafer Çağlayan Bursaspor Başkanı İbrahim Yazıcı'yı aradı. Yazıcı ilk görüşmede olumlu yanıt verse de Ozan İpek kulüpten alacağı 380 bin liranın kendisine verilmeden transferi kabul etmeyeceğini açıklamıştı. Bugün Bakan Çağlayan bizzat Ozan İpek ile görüşerek futbolcuyu ikna etti. 

Bakan Çağlayan'a teşekkür eden Ozan İpek, yarın Mersin'e giderek resmi sözleşme imzalayacağını söyledi. Ozan İpek'in sezon sonuna kadar Mersin'den 1 milyon lira alacağı öğrenilirken, Bursaspor'un alacağı miktar konusunda bilgi alınamadı.

TWITTER'DAN DA DUYURDU

Bursaspor'da kadro dışı kalan ve 1 milyon 760 bin lira para cezasına çarptırılan Ozan İpek, Mersin İdman Yurdu'nun teklifini kabul etti. Ozan İpek'in transferinde Ekonomi Bakanı Zafer Çağlayan etkili rol oynadı. Yetenekli sol açık, twitter sayfasından yaptığı açıklamada şunları söyledi:

'Sayın bakanımıza ilgi ve alakalarından dolayı çok teşekkür ettim. Mersin İdmanyurdu'nun teklifini kabul ettigimi kendilerine ilettim. Umarım herkes için hayırlı olur.'