Fenerbahçe Sadri Şener'den şikayetçi
Fenerbahçe Kulübü, Portekizli futbolcuları Raul Meireles hakkında ırkçı açıklamalar yaptığı gerekçesiyle Trabzonspor Kulübü Başkanı Sadri Şener'i Türkiye Futbol Federasyonu'na (TFF) şikayet etti. 
Sarı-lacivertli kulüpten yapılan açıklamada, "23.12.2012 tarihli televizyon programında, futbolcumuz Raul Meireles'e yönelik ırkçı açıklamalar nedeniyle, Trabzonspor Kulübü Başkanı Sadri Şener'in PFDK'ya sevk edilmesi için Türkiye Futbol Federasyonu'na şikayet dilekçesi verilmiştir" denildi. 
Açıklamada ayrıca, Radyo Televizyon Üst Kurulu'na yapılan başvurular sonucunda televizyon programlarına verilen cezalar ile yapılan yeni başvurular da yer aldı.