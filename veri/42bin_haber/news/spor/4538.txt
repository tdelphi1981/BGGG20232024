Ujfalusi planları alt üst etti
Çek oyuncunun ikinci kez ameliyat olacak olması, sol bek transferini rafa kaldırttı, öncelik stopere takviyede.
SEZON başında transferin son virajında herkese şok yaşatan Çek stoper, menisküs yırtığı sakatlığı ile G.Saray Yönetimi ve teknik heyetinin bir kez daha planlarını alt üst etti. Ujfalusinin ikinci defa bıçak altına yatacak olmasıyla birlikte yeniden stoper krizi yaşayan G.Saray, transferde Sneijder sonrası öncelikli hedefini değiştirdi. Stoper krizi Antalyada kampın son günü yeniden hortladı. Sezon başında Ujfalusinin şok sakatlığı sonrasında apar topar transfer ettiği Crisin sözleşmesini 10 gün önce fesheden G.Saray Yönetimi, Çek oyuncunun ameliyat masasına yatacak olmasından dolayı stoper sorunuyla daha karşı karşıya kaldı. 
SOLA TRANSFER BAŞKA BİR BAHARA 
5 ay önce sol diz ön çapraz bağları kopan Ujfalusiye 4-5 hafta sonra forma vermenin planlarını yapan teknik direktör Fatih Terim, Schalke maçına dek form tutması beklenen Ujfalusinin bu sakatlığı sonrası orta saha takviyesinin ardından önceliği stopere verdi. Sonuç olarak da Ujfalusinin sakatlığı yüzünden sol bek transferi başka bir bahara kaldı.  
Adaylar Ömer ve Aykut 
AMELİYAT için bugün Çek Cumhuriyetine gidecek Ujfalusinin sahalara dönmesinin zor olduğunun farkında olan G.Saray, sezon sonu bitecek sözleşmesini uzatmayacak. Stoper için yabancı kontenjanını kullanmak istemeyen G.Sarayın hedefinde ise Semihin Milli Takımdaki partneri Bayer Leverkusenli Ömer Toprak başta olmak üzere, Gençlerbirliğinden Aykut Demir var.