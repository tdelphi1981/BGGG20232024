Süper Lig gözetim altında
Futbolda Milli Takımlar İzleme Komitesi, Spor Toto Süper Lig'de bu hafta oynanacak maçlarda futbolcuları takip edecek.Türkiye Futbol Federasyonu'ndan alınan bilgiye göre, Milli Takımlar Teknik Sorumlusu Abdullah Avcı'ya bağlı olarak görev yapan Milli Takımlar İzleme Komitesi teknik direktörleri, Süper Lig'in 15. haftasındaki bazı karşılaşmaları tribünden izleyerek, oyuncuların son form durumlarını yakından görecek.

Ligde yarın oynanacak Kasımpaşa-Gençlerbirliği maçını A2 Milli Takım Antrenörü Zeki Önatlı, Gaziantepspor-Kardemir Karabükspor maçını Milli Takımlar İzleme Komitesi'nden Şenol Ustaömer, Bursaspor-Orduspor karşılaşmasını ise Adnan Örnek izleyecek. 9 Aralık Pazar günü yapılacak Trabzonspor-Kayserispor maçını Turhan Sofuoğlu, kapanış maçı olan Fenerbahçe-İstanbul Büyükşehir Belediyespor maçını da İsmail Demiriz tribünden takip edecek.