'Manchester United galibiyeti sürpriz değil
Galatasaray'ın genç futbolcusu Emre Çolak, Manchester United ile oynadıkları ve 1-0 kazandıkları Şampiyonlar Ligi maçının sürpriz olarak değerlendirilmesinin yanlış olduğunu söyledi.
 Emre Çolak, katıldığı bir programda Cihan Haber Ajansı Muhabiri'ne yaptığı açıklamada "Manchester United maçına biz zaten 3 puan almak için çıkmıştık. Bunu da yerine getirdiğimiz için çok mutluyuz. Bence bu sürpriz olarak görülmemeli. Son bir maçımız kaldı onu da kazanıp gruptan garanti bir şekilde çıkmak istiyoruz." dedi.
  
 Genç futbolcu, Spor Toto Süper Lig'in 13. haftasında deplasmanda oynayacakları Sanica Boru Elazığspor mücadelesi için ise, "Lig ayrı bir maraton. İnşallah bu maçı da alıp, lider olarak yolumuza devam etmek istiyoruz." diye konuştu.
 (CİHAN)