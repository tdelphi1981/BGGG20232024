Pınar Karşıyaka çeyrek final mücadelesi verecek
FIBA Avrupa Çalenç Kupası (I) Grubu'nda ilk 3 maçını kazanan Pınar Karşıyaka, Gaz Metan Medias'ı da yendiği takdirde, çeyrek finale yükselmeyi garantileyecekBasketbolda, FIBA Erkekler Avrupa Çalenç Kupası'nda son 16 takım arasında mücadelesini sürdüren Pınar Karşıyaka, Salı günü deplasmanda Romanya'dan Gaz Metan Medias'ı yenmesi halinde, grup maçlarında bitime 2 hafta kala çeyrek finale yükselmeyi garantileyecek.

Hafta içinde Spor Toto Erkekler Türkiye Kupası Sekizli Finalleri ilk maçında Fenerbahçe Ülker'e yenilen ve kupaya veda eden Pınar Karşıyaka, Salı günü Avrupa Çalenç Kupası'nda önemli bir karşılaşmaya çıkacak.
(I) Grubu'nda yoluna namağlup devam eden yeşil-kırmızılı ekip, Salı günü Romanya'da Gaz Metan Medias'ı yenmesi halinde grupta maçların tamamlanmasına 2 hafta kala adını çeyrek finale yazdıracak. Yeşil-kırmızılı ekip, karşılaşmayı kaybetse de grupta liderliğini sürdürecek ve gruptan çıkmak için avantajını devam ettirecek.

Kupada 2010-2011 sezonunda çeyrek finale yükselen Pınar Karşıyaka, o sezon Rusya'dan Saint Petersburg takımına elenmişti.

puan durumu

(I) Grubu'nda dördüncü maçlar öncesinde puan durumu şöyle:

Takımlar O G M A Y P
-----------------------------------------------
1-Pınar Karşıyaka 3 3 0 264 210 6
2-BK Ventspils 3 1 2 255 230 4
2-Joensuun Kataja 3 1 2 232 251 4
4-Gaz Metan Medias 3 1 2 207 267 4