"Galibiyeti taraftara armağan edeceğiz"
Türkiye Kadınlar Basketbol Ligi'nde (TKBL) yarın Beşiktaş ile karşılaşacak Canik Belediyesi'nin antrenörü Murat Alkaş, bu maçta alacakları galibiyeti taraftarlarına armağan etmek istediklerini söyledi.Alkaş, yaptığı açıklamada, hafta başından itibaren oyuncuların moral ve motivasyon olarak Beşiktaş karşılaşmasına çok iyi hazırlandıklarını belirterek, Takım yeni yeni oturmaya başladı. Hedeflerimiz doğrultusunda bu maçtan galip gelmeyi arzuluyoruz. Beşiktaş karşısında alacağımız galibiyeti taraftarlarımıza armağan etmek istiyoruz dedi.

Bu arada Canik Belediyesi, Beşiktaş maçının hazırlıklarını Hasan Doğan Spor Salonu'nda yaptığı antrenmanla tamamladı. Antrenör Alkaş yönetiminde çalışan oyuncuların oldukça hırslı olduğu gözlendi.

İdmanı izlemeye gelen Canik Belediye Başkanı Osman Genç, oyunculara baklava ikram ederek, Canik Belediyesi, sadece Canik'in değil, Samsun'un da gururu. Çünkü şehrimizi 1. Lig'de temsil ediyor. Takımımıza güveniyorum. İnşallah alacakları galibiyetle yüzümüzü yine güldürecekler ifadelerini kullandı.