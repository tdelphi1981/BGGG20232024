"Koltuğumu kaybetme korkusu yaşadım"
Romain Grosjean, bu yıl inişli çıkışlı bir sezon geçirmesinin ardından Lotus'taki koltuğunu kaybetme korkusu yaşadığını itiraf etti.
Lotus dün, iyi yarışlar çıkarmasına rağmen yaptığı hatalarla da kafalarda soru işaretleri bırakan 26 yaşındaki Fransız pilotla devam edeceğini duyurmuştu. turkiyef1.com'un haberine göre; Takımın, Heikki Kovalainen ve Kamui Kobayaşi dahil alternatif isimleri düşündüğü biliniyordu. 
"Bu yüzden endişeliydim" diyen Grosjean, sezonun ardından takımdaki geleceğine ilişkin belirsizlik döneminin hiç de kolay geçmediğini ifade etti. 
Geçtiğimiz sezon 19 yarıştan 8'inde finiş göremeyen Fransız pilot, gelecek yıl damalı bayrağı görmenin çok önemli olacağını söyledi. 
Finiş gördüğü yarışlarda güçlü sonuçlar almayı başaran Grosjean, Bahreyn, Kanada ve Macaristan'da podyuma çıkarak takımına önemli puanlar kazandırmıştı. 
Takımın beklentileri sorulan Grosjean, "Oldukça açık. Benden sadece yarışın sonunu getirmemi istiyorlar. Yapmamız gereken tek şey bu" cevabını verdi.