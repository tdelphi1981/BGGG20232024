Şiddetli yağmur, koltuğundan etti
Polonya Spor Bakanı Mucha, ertelenen maçtan ötürü istifa etti
 Polonya Spor Bakanı Joanna Mucha, ülkesinin İngiltere ile oynadığı Dünya Kupası eleme maçının yağmur nedeniyle ertelenmesinden dolayı istifa etti.
 Polonya Spor Bakanı Joanna Mucha, 16 Ekim'de Polonya'nın Dünya Kupası elemelerinde İngiltere ile oynaması gereken maçın, şiddetli yağmurdan ötürü bir gün ertelenmesi nedeniyle Başbakan Donald Tusk'a istifasını sundu. Mucha, aksiliklere karşı elinden bir şey gelmediğini ifade ederek, yine de ertelemeden ötürü kendisini ''siyasi olarak sorumlu'' hissettiğini belirtti.
 Mucha, taraftarlarca, Polonya'nın 2012 Avrupa Futbol Şampiyonası için inşa edilen 56 bin kişilik Ulusal Stadyumu'nun açılır kapanır çatısını kapatmadığı için eleştirilmişti. Yetkililer ise çatının, şiddetli yağmur sırasında kapatılmasının tehlikeli olabileceğinden endişelendikleri için çatının kapatılmadığı bilgisini vermişti.
  
 Olaydan sonra soruşturma emri veren Başbakan Tusk'un, bakanın istifasını kabul etmesi bekleniyor. AA