NBA'de dün gece neler oldu
NBA'de dün gece 10 karşılaşma oynandı. Chris Paul'lü Los Angeles Clippers, LeBron James'li Miami Heat'i yenerek büyük sükse yaptı.
 Amerikan Ulusal Basketbol Ligi NBA'de 14 Kasım Çarşambayı perşembeye bağlayan gece toplam 10 maç oynandı. Miami Heat'i yenen Los Angeles Clippers üstüste 4. galibiyetini aldı.
 Detroit Pistons zorlu deplasmanda Philadelphia 76ers'i rahat geçerken, Memphis Grizzlies de Oklahoma City gibi zorlu bir deplasmandan galibiyetle ayrıldı.
 Günün performansları
 Los Angeles Clippers'ın sahasında Miami Heat'i mağlup ettiği karşılaşmada, Clippers'ın forveti Blake Griffin 20 sayı 14 ribauntla yıldızlaştı. Ev sahibi ekipten Chris Paul 16 sayı 10 asist 4 top çalma, benchten gelen Joe Crawford ise 22 sayıyla galibiyete destek oldular. Heat'ten ayakta kalan tek isimse 30 sayı 7 asist 5 ribauntla LeBron James oldu.
 Boston Celtics'in Utah Jazz'ı yendiği karşılaşmada, Paul Pierce 23 sayı, benchten gelen Leandro Barbosa ve Jeff Green ise 16'şar sayıyla galibiyette önemli rol oynadılar. Utah'ta Paul Millsap 20 sayı 12 ribaunt, Al Jefferson ise 13 sayı 14 ribauntla oynadı.
 Memphis Grizzlies'in deplasmanda Oklahoma City Thunder'ı yendiği karşılaşmada Rudy Gay 28 sayı 6 ribaunt 6 asistle maçın adamı oldu. Grizzlies'ten Zach Randolph 20 sayı 11 ribaunt'la galibiyette Gay'den sonraki en önemli katkıyı verdi. Thunder'dan Kevin Durant 34 sayı 10 ribaunt 5 asist, Russell Westbrook ve Serge Ibaka'nın 17'şer sayısı galibiyeti engellemeye yetmedi.
 Houston Rcokets'ın kendi sahası Toyota Center'da New Orleans Hornets'i mağlup ettiği karşılaşmada James Harden 30 sayıyla karşılaşmanın yıldızı oldu. Hornets'ten Greivis Vazquez 24 sayı 9 asist 5 ribaunt, benchten gelen Ryan Anderson 20 sayı ve 6'sı hücum olmak üzere 12 ribauntla oynadı.
 Chicago Bulls'un deplasmanda Phoenix Suns'ı uzatmalar sonucunda geçtiği karşılaşmada Joakim Noah 21 sayı 12 ribaunt 5 asistle yıldızlaştı. Carlos Boozer'ın 28 sayı 14 ribauntu galibiyetin gelmesinde bir diğer önemli faktördü. Suns'ın Arjantinli forveti Luis Scola 24 sayı 14 ribauntluk istatistikler tuttursa da galibiyet için yeterli olmadı.
 Günün takımı
 Kendi sahasında oynadığı karşılaşmada Dwyane Wade ve Chris Bosh gibi 2 süperstarı sadece 16 sayıda tutan, Wade ve James'i toplam 9 top kaybına zorlayan Los Angeles Clippers üstüste 4. galibiyetini kazanarak bu sezon zirve için ne denli idddialı olduğunu gösterdi. Benchten 41 sayılık bir destek gelmesi ise galibiyetteki en önemli faktördü.
 Günün oyuncusu
 İstatistikleri pek göz kamaştırmasa da yaptığı "vakur" liderlik ve oyunu sessizce dikte etmesiyle ligin en iyi oyun kurucu Chris Paul günün oyuncusu oldu.
 Bizimkiler ne yaptı?
 Houston Rockets'ın günü galibiyetle kapadığı akşamda Ömer Aşık performansıyla yıldızlaştı. 29.58 dakikada sahada kalan Milli yıldızımız %60 sahaiçi isabet oranıyla 15 sayı 12 ribaunt ve 2 blokla oynadı. Geçtiğimiz yıllarda serbest atışlarda büyük sorun yaşayan Ömer Aşık, bu sene bu konuda inanılmaz bir çıkış göstererek yüksek isabet oranı tutturmuştu. Ömer dün gece, serbest atışlarda %75 isabet sağladı.
 Milwaukee Bucks'ın Indiana Pacers'ı mağlup ettiği karşılaşmada Ersan İlyasova toplam 21.46 dakika süre aldı. Ersan bu süre zarfında 9'da 2 isabetle 5 sayı 4 ribaunt 1 asist 1 top çalma ve 1 blokla oynadı.
 Utah Jazz'ın deplasmanda Boston Celtics'e kaybettiği maçta Enes Kanter yine silik bir görüntü çizdi. 11.51 dakika süre bulan Enes, 4'te 1 isabetle 2 sayı 3 ribauntluk istatistikler tutturdu.
 Günün sonuçları
 Philadelphia 76-94 Detroit Pistons
 Boston Celtics 98-93 Utah Jazz
 Oklahoma City Thunder 97-107 Memphis Grizzlies
 Milwaukee Bucks 99-85 Indiana Pacers
 Houston Rockets 100-96 New Orleans Hornets
 Minnesota Timberwolves 87-89 Charlotte Bobcats
 Dallas Mavericks 107-101 Washington Wizards
 Phoenix Suns 106-112 Chicago Bulls
 Golden State Warriors 92-88 Atlanta Hawks
 Los Angeles Clippers 107-100 Miami Heat
 16 Kasım 2012 programı
 03.00 Brooklyn Nets - Boston Celtics 
 03.30 San Antonio Spurs - New York Knicks
 05.30 Denver Nuggets - Miami Heat
  
 Sporx.com