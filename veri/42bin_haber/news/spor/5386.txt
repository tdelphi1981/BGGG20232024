İpek Soylu ikinci turda
Milli raket İpek Soylu, gençler birinci turunda Polonyalı Zuzanna Maciejewskayı 3-6/6-2/6-4 ile geçerek ikinci tura yükseldi.
1996 doğumlu milli tenisçi elemelerden gelen rakibi karşısında ilk seti kaybetse de müsabakadan kopmadı ve üç sette galibiyete ulaşarak turladı. Geçen sene Wimbledon ve Amerika Açık gençler turnuvalarında üçüncü tur görmeyi başaran İpekin ikinci turdaki rakibi Beatriz Haddad Maia oldu. Brezilyalı tenisçi turnuvaya 11 nolu seribaşı olarak katıldı. 
Erkekler gençlerde mücadele eden Cem İlkel ise 3 numaralı seribaşı Nick Kyrgios önünde pek varlık gösteremedi ve mücadeleden 6-3/6-1lik setlerle mağlup ayrılarak elendi. 
Bu iki tenisi çiftlerde de mücadele etti. Sırp partneri Iuka Ilic ile birlikte, 1 numaralı seribaşılar Borna Coric/Laslo Djere çiftine karşı mücadele eden ikili 6-4/0-6/10-7 ile elendi. İpek Soylu ise İtalyan partneri Camilla Rosatello ile takım oldu. İkili, Jamie Loeb/Rebecca Peterson çiftini 2-6/6-0/10-5 ile geçerek ikinci tura yükseldi.