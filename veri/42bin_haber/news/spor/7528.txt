Hooijdonk, Sneijder iddiasına cevap verdi!
Galatasaray Divan Kurulu Başkanı İrfan Aktar'ın "Fenerbahçe, eski futbolcuları Pierre van Hooijdonk ile İtalya'ya gidip Wesley Sneijder'in transferi için Moratti ile görüşmek istedi" şeklindeki gündeme bomba gibi düşen açıklamasına Pierre van Hooijdonk cevap verdi.
Sporx.com'un sorularını yanıtlayan Pierre van Hooijdonk, ne Fenerbahçe, ne Galatasaray ne de Wesley Sneijder ile hiçbir şekilde görüşmediğini açıkladı.

Hollandalı eski futbolcu, Aktar tarafından ortaya atılan "Hooijdonk, F.Bahçeli yönetiler ile İtalya'ya gitti" açıklamasının da tam anlamıyla asılsız ve bilgi eksikliğinden kaynaklandığını söyledi.

"SNEIJDER İÇİN F.BAHÇE İLE HİÇ GÖRÜŞMEDİM"

Hakkında çıkan haberlerden büyük bir rahatsızlık duyduğunu belirten van Hooijdonk, "Uçak olayı tam anlamıyla bir yalan. İtalya'ya ara ara gidiyorum ancak bu benim özel işlerimden kaynaklanıyor. Herhangi bir transfer görüşmesi için İtalya'ya gitmiyorum, zaten bu benim de bir işim değil." dedi.

Wesley Sneijder transferi konusunda kendisine şu ana kadar Fenerbahçe ya da Galatasaray'dan bir talep gelmediğini belirten van Hooijdonk, "Fenerbahçeli hiçbir yönetici ya da benim tanıdığım hiçbir Fenerbahçeli arkadaşım Wesley Sneijder transferi konusunda bana hiçbir talepte bulunmadı. Aynı şekilde Galatasaraylı yönetici tanıdıklarım da Sneijder transferinde beni aramadı ve bu çok normal bir durum." ifadelerini kullandı.

"GEREKİRSE YASAL SÜRECİ DE BAŞLATIRIM"

Kendisi hakkında yer alan bu haberlerden büyük bir rahatsızlık duyduğunun altını çizen ve gerekirse yasal bir sürece de başvuracağını ifade den Hollandalı, "Benim hakkımda bu tarz söylentilerin olmasından dolayı büyük bir rahatsızlık duyuyorum, şayet bu tür haberler devam ederse yasal haklarımı da kullanmayı düşünüyorum. Fenerbahçe'de futbol oynamış olmamdan dolayı, bu tarz haberler çıkabilir ancak ben Fenerbahçe'de futbol oynadım ve onun dışında da başka bir görev almadım. Sneijder, Fenerbahçe'ye transfer olsaydı mutlu olurdum; Galatasaray'a transfer oldu, onun da için de mutluyum. Benim için farkeden bir şey yok." dedi.

"SNEIJDER İLE HİÇ KONUŞMADIK, GEREK DE YOK"

Wesley Sneijder ile hiç konuşmadığını da vurgulayan van Hooijdonk, "Wesley Sneijder ile de şu ana kadar hiç konuşmadık, zaten transfer olalı da üç hafta oldu. Sneijder zaten, eşinden dolayı İstanbul hakkında çok ciddi bir bilgiye sahip. Bu sebepten dolayı kimseden bir bilgi almasına gerek yok." şeklinde konuştu.

"F.BAHÇE YA DA G.SARAY BENİM İÇİN FARKETMEZ"

Türkiye'de teknik direktör olarak çalışabileceğini de açıklayan van Hooijdonk, "Bir gün mutlaka Türkiye'de tekrar çalışmak isterim. Türkiye'de büyük bir sıcaklık gördüm, tabii ki tekrardan Türkiye'ye dönüp çeşitli görevler yapmak isterim. Fenerbahçe'den bir teklif gelirse bu teklifi değerlendirmek isterim, aynı şekilde Galatasaray'dan da günün birinde bir teklif olursa değerlendirim. Sonuç olarak bu iki kulüp de Türkiye'nin en önemli kulüpleri." ifadelerini kullandı.