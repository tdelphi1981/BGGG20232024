Kanter'li Jazz 3. kez mağlup
Atlanta Hawks, konuk ettiği Utah Jazz'ı 102-91 skorla mağlup etti.
Al Horford 34 sayı ve 15 ribauntla oynarken, Josh Smith 24 sayı ve 14 ribauntla, Jeff Teague 19 sayı ve 7 asistle galibiyette pay sahibi olmayı başardı. Atlanta Hawks son 7 maçta 6 kez kazanmayı başardı.  
Utah Jazz takımında Al Jefferson 26 sayı ve 11 ribauntla, Derrick Favors ise 17 sayı ve 15 ribauntla oynarken, Utah Jazz üst üste 3. maçını da kaybetti. Enes Kanter 18 dakika süre aldığı maçta 6 sayı ve 3 ribauntla maçı tamamladı.