Fernandese teklif çok
Orman, Portekizli oyuncunun bu sezon performansının zirvesinde olduğunu belirtirken, Birçok kulüp onu istedi. Ancak satmayı düşünmediğimizi kendilerine bildirdik dedi.

Başkan Fikret Orman, Fernandes’i satmayı düşünmediklerini söyledi. Kartal’ın patronu, “Bizim Beşiktaş’ta transfer felsefemiz bellidir. Her oyuncu kulübün bütçesi müsade ettikçe alınır ve satılır. Fernandes şu anda kariyerinin en yüksek performansını gösteriyor. Ona çok sayıda teklif geldi. Hepsini reddettik. Fernandes şu anda satmayı düşünmediğimiz bir oyuncu” dedi. Devre arasında transfer yapmayı düşündüklerini vurgulayan Orman, şöyle devam etti: 
“Yedek kulübemiz ve 11’le ilgili de transfer yapmak istiyoruz. Alternatifler içinde bir çok isim var. Önümüzdeki 15-20 gün içinde her şey netleşir. Daha hocamızdan bir rapor gelmedi. İsmail Köybaşı’nın çok şanssız bir sakatlığı oldu. O bölgeye takviye yapacağız.” Öte yandan Rüştü konusunda da değinen Başkan, “O günkü tecrübesizliğimle ‘Belirli bir yaşa gelmiş ve kontratı biten bir oyuncu olarak kalması taraftarı değilim’ dedim. Keşke söylemeseydim” diye konuştu.