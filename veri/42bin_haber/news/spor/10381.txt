İki taktisyenin akıl oyunları
Futbolun zirvesindeki iki teknik adam, müthiş randevuda karşılaşacak.Manchester United menajeri Sir Alex Ferguson ile Real Madrid Teknik Direktörü Mourinho, Şampiyonlar Liginde çeyrek final için sahaya çıkacak. Zorlu maç, aynı zamanda en iyilerin taktik savaşına dönecek.
şampiyonlar liginde ilk çeyrek finalistler, bu akşam oynanacak iki maç sonrasında belli olacak. İspanyol devi Real Madrid, 1-1lik maçın rövanşında İngilterede Manchester Uniteda konuk olacak. Dünyaca ünlü futbolcuların kıran kırana mücadelesine, iki ekibin teknik direktörlerinin akıl oyunları eşlik edecek. Manchester United Menajeri Alex Ferguson ile Real Madridin hocası Jose Mourinho, taktik savaşlarıyla bir üst turun kapısını aralamaya çalışacak.
Zorlu mücadele öncesinde, Real Madridin son 5 gün içinde Barcelonaya karşı kurduğu üstünlük, Manchester United ile oynanacak olan rövanşa dair ipuçlarını gösterdi. Jose Mourinho, İspanyada bir kez daha haftanın kahramanı olmayı başarırken, Alex Fergusona da büyük gözdağı verdi. Biz de, müthiş maç öncesi, iki teknik adamın olası taktikleri ve formüllerini analiz ettik... 
MOURINHONUN FORMÜLLERİ 
DOĞRU ZAMANDA DOĞRU ROTASYON
1-Barcelona ile oynanan son iki maçta tam 19 oyuncusuna forma şansı veren Jose Mourinho, doğru rotasyonlarla hepsinden verim almayı başardı. La Ligada oynanan maçta Ronaldo ve Mesut Özil yedek olmasına rağmen sahada işlemeye devam eden bir Madrid sistemi vardı.
TAKIMDAKİ DAYANIŞMAYI ARTTIRDI
2-Ligde alınan kötü sonuçlarla birlikte takım içinde oluşan huzursuzluk Mourinhonun liderliği ele almasıyla yerini büyük bir dayanışmaya bıraktı. Takım adeta Üç Silahşorların unutulmaz şiarı Birimiz hepimiz, hepimiz birimiz için sözüyle hareket etmeye başladı.
TOP KAYBI ASGARİYE İNDİRİLDİ
3-Real Madridin, topla çok oynayan Barcelonaya karşı yapabileceği en iyi şey, pas hatalarını en aza indirmekti. Madrid, Camp Nouda 74, Bernabeuda 50 top kaptırdı. İki maçta ortalama yüzde 40 topa sahip olma oranıyla oynayan Madrid, tam 5 gol buldu.
MOURINHO GÜVENLERİ TAZELEDİ
4-La Liga ve Ölüm grubu olarak adlandırılan D Grubunda oynanan kötü futbolla gönderilmesi istenenler listesinde ilk sırayı alan Mourinho, Barcelona karşısında 2 galibiyet alıp, sadece 5 gün içinde eflatun beyazlı tribünlere karşı bir kez daha güven tazeledi.
ELBETTE CRISTIANO RONALDO
5-Messinin gölgesinde kalan Ronaldo için kendini ispatlamak açısından bu 2 maç çok önemliydi. 2013teki performansıyla patlamanın sinyallerini veren Ronaldo, Barçaya Camp Nouda 2 gol attı. Bernabeuda son 30 dakikada oyuna girip maçı şekillendirdi. 
FERGUSONIN AKLINDAKİ SORULAR 
ROONEYNİN SERBESTLİĞİ
1-Rooneynin serbestliği: Alex Fergusonun bu maçtaki kilit adamı Wayne Rooney olacak ancak kurt teknik adamın kendisine vereceği görev de bu kaderi belirleyecek. Rooney, serbest oynayıp Real Madrid savunmasını hem fiziği hem de sert şutlarıyla en çok zorlayacak isimlerin başında.
KAGAWANIN İLK 11 BELİRSİZLİĞİ
2-Norwiche üç gol atarak ManU kariyerinde ilk kez hat-trick yapan Kagawanın performansıyla Real Madrid maçında ilk 11de yer bulup bulamayacağı oldukça merak ediliyor. Bernabeudaki ilk maçta 65 dakika oynayan Kagawaya ManU orta sahası ihtiyaç duyacak gibi...
DEFANS HATTINDAKİ TERCİHLER
3-Son 11 maçta 5 farklı defans kurgusuyla sahaya çıkan Fergusonun, Madrid karşısında Ferdinand-Vidic ikilisine yer vermesi bekleniyor. Rio Ferdinandı Norwich karşısında dinlendiren Fergusonun gençleri sahaya sürmesi de ihtimaller arasında...
RONALDOYU NASIL DURDURACAK
4-Ronaldonun eskiye nazaran çok daha iyi olduğunu söyleyen Fergusonun, Portekizliyi nasıl durduracağı merak konusu... Norwiche karşı 4-3-3 oynatan Fergusonun, Barça2nın yaşadığı hezimetin sonrası sahaya hangi sistemle nasıl çıkacağı da muamma...
GİGGS VE TECRÜBESİ Mİ?
5-Norwiche karşı kariyerinin 1000. maçına çıkan ve 40. yaşında İngiliz ekibiyle yeniden anlaşan Ryan Giggsin tecrübesinden İskoç teknik adamın faydalanması ihtimali başka bir soru işareti... 
Manchesterın anahtarı Rooney 
İNGİLİZ medyası maçın kilit adamı olarak Ronaldoyu gösteriyor olsa da Fergusonun bu maçtaki en önemli kozu Rooney olacak. M, Uniteda Ronaldodan sonra gelen ve aynı Portekizli gibi yıldız olacağına inanılan Rooney, manşetlerde Ronaldonun gölgesinde kalsa da erken finalin en kritik isimlerinin başında geliyor. 
Fergusonun Ronaldo planı 
ManUda Ferguson, Ronaldoyu nasıl durduracaklarını açıkladı. Ferguson, Onu durdurmak için planım var. İlk planımın adı pala... Diğerinin adı ise makineli tüfek. Şu bizdeki halinden  çok daha iyi dedi.