Mehmet Demirkol'dan Cüneyt Çakır yorumu
FIFA kokartlı hakemimiz Cüneyt Çakır'ın Manchester United - Real Madrid maçında tartışma yaratan kırmızı kartı ile ilgili NTV Spor yorumcusu Mehmet Demirkol'dan ilginç açıklamalar geldi.
Günün gazetelerini değerlendiren Demirkol, Nani'nin gördüğü kartın Türkiye'deki bir gerçeği ortaya çıkardığının altını çizdi.

İşte o yorumlar:

"Yüzde 60 kırmızı kart... Nani gelirken başka yere bakıyor olması kırmızı olmama ihtimalini ortadan kaldırmaz. Cüneyt Çakır kırmızı kartları ile Cüneyt Çakır oldu. Ancak şunu merak ediyorum; bu kırmızı kart M.United-Chelsea maçında olsa İngiliz basını o manşetleri nasıl atacaktı? Peki G.Saray-F.Bahçe derbisinde gösterilse ülke ikiye bölünmeyecek miydi? Tepkilere baktığımız zaman şunu söylemek mümkün; Cüneyt Çakır'ın meğer ne kadar sevmeyeni varmış. İngilizler bile bizim kadar onu eleştirmiyor."