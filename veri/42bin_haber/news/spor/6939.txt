Elazığspor Volkan'la anlaştı
SANİCA Boru Elazığspor, ara transfer döneminin son gününde PTT 1'nci Lig ekiplerinden Gaziantep Büyükşehir Belediyespor'da oynayan Volkan Yılmaz ile anlaştı.
Süper Ligi'n son sıralarından kurtulma mücadelesi veren Sanica Boru Elazığspor, ara transfer döneminin son gününde 25 yaşındaki Volkan'ı renklerine kattı. Gaziantep Büyükşehir Belediyespor'da 2 yıldan beri oynayan Volkan, daha önce de sırasıyla, Samsunspor, İstanbulspor, Akçaabat Sebatspor, Mardinspor ve Diyarbakırspor'da forma giydi.