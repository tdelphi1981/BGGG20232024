F.Bahçe'den G.Saray'a gönderme
Fenerbahçe Asbaşkanı Ömer Temelli, Galatasaray'ın basketbolda yaşadığı sorunları kastederek ezeli rakibine gönderme yaptı.
 Fenerbahçe Asbaşkanı Ömer Temelli, Galatasaray'a sert bir salvo yaptı. Sarı-kırmızılı kulübün basketbol şubesinde yaşadığı sorunlara vurgu yapan ve ince göndermelerde bulunan Temelli, sarı-kırmızılı kulübün kendilerini suçlayabilecek bir durumu olmadığını belirtti.
  
 Galatasaray'ın Sneijder ve Drogba transferlerine de gönderme yapan Temelli, "Bizi suçlayabilecekleri bir şey yok. Konuşmak bedava, paramız var yıldız aldık diyorlar basketçileri kaçıyor aynı şey biz de olsa" şeklinde bir ifade kullandı.
  
 Temelli, Galatasaray'ın suçlamaları ile ilgili kısa bir süre önce resmi siteden cevap verildiğini ve önümüzdeki günlerde de yeniden bir cevap verilebileceğinin sinyalini verdi.
  
 Bir twitter kullanıcısının "Ömer Bey Fenerbahçe'miz bir tane ulusal kanal neden almıyor? Basın tamamen ellerinde" şeklindeki sorusuna da cevap veren Temelli, şu ifadeleri kullandı, "o bitmez bir sene daha surer iki kanalda program var ikisininde sahibi kongre uyesi ne guzel degilmi"
  
 Temelli, yine bir twitter kullanıcısının, " SPK iyi işlemiyor basket paraları ödenmiyor" şeklindeki sorusuna da, "Bize olsa işler" şeklinde bir cevap verdi.
 (Sporx)