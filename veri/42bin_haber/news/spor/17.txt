Q7'den misilleme
Portekiz’deki yıldız, “Şu an tatildeyim. Dönünce görüşürüz. Ancak sözleşme şartlarımı bozmak istemiyorum” dedi. Siyah-Beyazlı yönetim, daha önce 750 bin Euro’luk indirimden vazgeçen Quaresma’nın bu tavrı nedeniyle şoka girdi.
 Beşiktaş yönetiminin, Ricardo Quaresma’yı affederek taraftarın tepkisini biraz olsun hafifletip ileriye dönük kredi kazanma planı ters tepti. Portekiz’e tatile gittiği gün affedilmesi kararı alınan Quaresma’yla yapılan görüşmeler beklenildiği gibi geçmedi. 29 yaşındaki yıldız futbolcu, “Şu an tatildeyim. Programımı bozmak istemiyorum. Dönünce yeniden görüşürüz. Diğer konularda da menajerimle oturup değerlendirme yapmamız lazım” dedi. Daha önce “Bir an önce İnönü Stadı’na çıkmak için sabırsızlanıyorum” diyen Quaresma’nın işi yokuşa süren bu isteksiz yaklaşımı yöneticilerin canını sıktı.
 “BU KEZ BEN İSTEMİYORUM”
 Siyah-Beyazlılar 2. şoku Quaresma’nın menajeri Jorge Mendes’le yapılan görüşmede yaşadı. Daha önce 750 bin Euro indirim yapmayı kabul eden Q7’nin, bu FEDA’dan da vazgeçtiği ortaya çıktı. Mendes, “Quaresma mevcut sözleşme koşullarıyla devam etmek istiyor. Döndüğünde kendisiyle daha detaylı görüşebilirsiniz. Şu an için kontrat şartlarının bozulmasını gerektirecek bir durum söz konusu değil” dedi. Bu durum tüm planları alt üst etti. Q7’nin, menajerine “Bana yasak koyan da onlar, şimdi çağıran da... F.Bahçe yenilgisinden sonra çaresiz kaldılar. Bu
 AF YALAN OLUYOR
 Elini kuvvetlendiren Quaresma’nın 750 bin Euro’luk indirimini de geri çekmesi nedeniyle af konusu yine rafa kalktı. Siyah-Beyazlılar, İstanbul’a döndükten sonra Quaresma’yla son bir kez daha görüşüp daha önce kabul ettiği şartlarla sözleşme yenileme teklifini tekrarlayacaklar. Portekizli yıldız, indirimden vazgeçme konusunda ısrarcı olursa, af konusu sonsuza kadar gündemden kalkacak. Ocak ayında da kesin olarak satılacak. Quaresma’nın izni hafta başında bitiyor.
 -htspor-