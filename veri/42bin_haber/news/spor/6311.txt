Kayserispor'un Antalya keyfi
Süper Lig'de 19. hafta maçında Kayserispor, Medical Park Antalyaspor'u 2-0 mağlup etti. 
Spor Toto Süper Lig'in 19. haftasında Kayserispor, Medical Park Antalyaspor'u 2-0 mağlup etti. Büyükşehir Belediyesi Kadir Has Stadı'nda oynanan karşılaşmada Kayserispor'un gollerini 4. dakikada Sefa ve 20. dakikada Bobo kaydetti. 
Maçtan Dakikalar
4. dakikada Bobo, Mouche ile duvar pası yaparak ceza alanına girdi. Bobo'nun ayağından aşan topu, Abdullah çizgi üzerinden Sefa'ya çıkardı. Sefa, düzgün bir vuruşla topu ağlarla buluşturdu: 1-0 
20. dakikada sağ kanattan ceza alanına giren Bobo'nun şutunda meşin yuvarlar ağlara gitti: 2-0 
26. dakikada sol çaprazda topla buluşan Mehmet Eren'in sert vuruşunda Kayserispor defansı, meşin yuvarlağı kornere çeldi. 
41. dakikada Kamil'in pası ile kaleciyle karşı karşıya kalan Bobo'nun aşırtma vuruşunda top, üst direkten döndü. 
Karşılaşmanın ilk yarısı ev sahibi ekibin 2-0 üstünlüğü ile sona erdi.