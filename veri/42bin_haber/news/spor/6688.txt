"Guardiola'nın yeni Mourinho'su olmak istiyorum"
Pep Guardiolanın Alman devi Bayern Münihe transfer olmasıyla birlikte kendine rakip olarak yeni bir Mourinho bulup bulamayacağı yönündeki sorular cevabını buldu.
Borussia Dortmundun başarılı teknik direktörü Jurgen Klopp, bu konuda yaptığı açıklamayla büyük bir rekabetin ilk sinyallerini vermiş oldu.  
Guardiolanın yeni Mourinhosu olmak istiyorum diyen deneyimli teknik adam Bild gazetesine yaptığı açıklamada, Onların önümüzdeki birkaç yıl boyunca en ciddi rakibi biz olacağız.Guardiola oyun sırasında ya da sonuca göre benden hoşlanmazsa bunu çok dert etmem. Ama onun rakiplerine karşı kötü hisler beslediğini düşünmüyorum. Guardiola ile iyi anlaşacağımıza inanıyorum. Zaten Mourinho ile de aram iyi dedi. 
GUARDİOLANIN EKİBİNDE JORDAN BİLE VAR 
Önümüzdeki sezon Bayern Münihi çalıştıracak olan ünlü teknik adam Pep Guardiola, teknik ekibine üç isim daha katmak istiyor. 
Barcelonadaki kariyeri boyunca kendisine taktik, teknik ve antrenman metodlarında yardımcı olan ekibinden vazgeçmeyen tecrübeli hoca, yönetimi bu isimleri yanında görmek istediğini açıkladı. 
İşte o isimler; 
1-Manel Estiarte: İspanyada bir dönem su topu oynayan ve suyun Michael Jordanı olarak anılan Estiarte, Guardiolanın aynı zamanda en yakın arkadaşı. İyi bir eğitmen olan Estiarte aynı zamanda yaşanan sorunlar ve teknik direktör arasında köprü kurma görevinde de tam bir uzman. 
2-Tomas Cristiansen: Guardiolanın eski bir arkadaşı olan Cristiansen, başarılı teknik adamın asistan koçluğunu yapacak. Danimarkalı koç, İspanyolca ve Almanca biliyor. 
3-Lorenzo Buenaventura: Buenaventura, bir fitness gurusu ve rehabilitasyon uzmanı olarak tanınıyor. İspanyada ise Lionel Messiyi fiziksel anlamda mükemmel hale getiren kişi olarak büyük bir popülariteye sahip.