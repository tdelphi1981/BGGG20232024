Kardemir Karabükspor'da 8 eksik
Spor Toto Süper Lig'in 18. haftasında deplasmanda Trabzonspor ile karşılaşacak Kardemir Karabükspor, maçın hazırlıklarını tamamladı.
Hasan Doğan Spor Tesisleri'nde Teknik Direktör Mesut Bakkal yönetiminde yapılan antrenmanda futbolcular koşu ve yarım saha maç yaptı. Yaklaşık 1,5 saat süren antrenmandan sonra kafile sakatlıkları devam eden Gökhan, Uğur, Shelton, Hamroun ve Kağan ile kart cezalısı Seric'in yanında Afrika Kupası için ülkelerinin milli takımlarında kadroya alınan Lua Lua ile Mabiala'dan yoksun yola çıktı. Karayolu ile Ankara'ya oradan havayolu ile Trabzon'a gidecek takım, kalacağı otele yerleşerek maç saatini bekleyecek. 
ONUR CENİK KARABÜK'TE
öte yandan Kardemir  Karabükspor, Almanya Bundesliga ekiplerinden Borussia Dortmund alt yapısında  forma giyen Onur Cenik'e resmi imzayı attırdı. 
Kulüp'ten yapılan açıklamada, stoper mevkisinde oynayan Cenik ile 3,5  yıllık sözleşme imzalandığı belirtildi. Transferin Karabük'e faydalı olacağının altı çizilen açıklamada,  Borussia Dortmund'un alt yapısında yer alan ve milli takımın U18 takımında  forma giyen stoper Onur Cenik ile sözleşme imzalanmıştır. Cenik artık 3,5 yıl  kırmızı-mavili formayı giyecektir ifadesine yer verildi. 
  
  



 