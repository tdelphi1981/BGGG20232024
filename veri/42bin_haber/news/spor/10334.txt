Yıldızlar Salon Ligi'nde final
Atletizmde Kulüplerarası Yıldızlar Salon Ligi Final Kademesi Yarışları sona erdi.Aslı Çakır Atletizm Salonu'nda gerçekleştirilen yarışların ikinci ve son gününde 2 Türkiye rekoru kırılırken, kızlarda İzmir Büyükşehir Belediyesi, erkeklerde de Ankara EGO Spor şampiyon oldu.Kızlarda İzmir Büyükşehir Belediyesi'nin 74 puan ile şampiyonluğu ulaştığı yarışları, Beşiktaş 73,5 puanla ikinci, Bursa Osmangazi Belediyesi de 71,5 puanla üçüncü sırada tamamladı.

Erkeklerde de Ankara EGO Spor'un 92 puanla ilk sırayı aldığı yarışlarda, Kocaeli Büyükşehir Belediyesi Kağıt Spor 89 puanla ikinci, İstanbul Üsküdar Belediyesi de 76 puanla üçüncü oldu.

Bu arada organizasyonda Derya Nur Kemaloğlu, Hazal Cengiz, Ezgi Doğan ve Gamze Şimşek'ten oluşan Beşiktaş takımı, 4x200 metre bayrak yarışını 1.47.09 ile tamamlayarak, Yıldız Kızlar Türkiye Salon Rekoru kırdı.

Ayrıca, rekor denemesi için gülle atmada piste çıkan Murat Gündüz, 17.54 metrelik atışıyla, 17.18 metre ile Ercüment Olgundeniz'e ait olan Türkiye rekorunun yeni sahibi oldu.