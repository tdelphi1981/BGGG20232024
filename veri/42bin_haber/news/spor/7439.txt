“ŞİKE” KİTABININ YAZARI
Önce anahtar soruyu soralım: Neden şimdi? Şike ve rüşvetin sporda uzun bir tarihi var.
     Declan Hill Önce anahtar soruyu soralım: Neden şimdi? Şike ve rüşvetin sporda uzun bir tarihi var. Sporda yolsuzluğun tarihi 2800 yıl öncesine gidiyor. Bu, insan doğasının bir parçası. Ancak çağdaş jenerasyon yeni bir şeyle karşı karşıya. Şikeyle eş zamanlı olarak, steroidler enjekte ediyorlar. Şikenin bu yeni formu birçok sporu imha ediyor. Yeni formun özelliği global olması. Son 10 yılda spor kumarı pazarı, müzik ve turizm endüstrisi kadar değişti. Şimdi kumarbazlar, dünyanın herhangi bir yerindeki herhangi bir spora bahis yapabiliyor. Asya kumar pazarı, bu yüzden Avrupa ve Kuzey Amerika’dan kat be kat büyük. Europol bir maça oynanan bahis miktarının 121 bin pound olduğunu açıkladı. Bu rakam sadece çerez parası. TEHLİKELİ BİR SAFLIK Asya kumar pazarı, milyarlarca dolarla ölçülüyor. Asyalılar kendi kıtalarındaki birçok sporu imha etti. Bu yüzden yönlerini diğer ülkelere çevirdi. Yaklaşık 20-30 kişilik şikeciler bütün dünyadaki sportif olayları dolaşıyor.  Kendilerine şikeciden çok komisyoncu diyorlar. Rüşvet verilecek futbolcu, hakem ve yetkililerle temasa geçecek yerel suçlularla işbirliği yapıyorlar. Şikeciler, Asya, Afrika, Latin Amerika ve Kuzey Amerika ile kısmen Avrupa’da faaliyetteler. Yavaş yavaş Batı Avrupa’ya yayılıyorlar.  Eski Sovyetler Birliği ülkeleri Bulgaristan, Polonya ya da Macaristan’ı bitirdiler. Bu ülkelerdeki futbol taraftarları ülkelerindeki oyunun dürüstlüğüne hiçbir şekilde inanmıyorlar. Sovyetler kadar Türkiye, Yunanistan ve İtalya da şike skandallarıyla sarsıldı. Mevcut Europol soruşturması, hattın İngiltere’ye yaklaştığını gösteriyor. Örneğin Almanya, Belçika, İsviçre, Avusturya ve Finlandiya’da şikeli maçlarla ilgili skandallar patlak verdi. İngilizler, “Sadece yabancılar şike yapar” diye düşünüyordu. Bu tehlikeli bir saflık. Şikesiz lig, batmayan gemi gibi bir efsane. Böyle bir lig yok.   BBC’DEN ALINMIŞTIR