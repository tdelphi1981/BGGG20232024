Cisse de Katar yolcusu
Paris Saint German'den Nene'yi kadrosuna katan Al-Gharafa'nın şimdi de QPR'da forma giyen Djibril Cisse ile ilgilendiği iddia edildi.
 Ara transfer döneminde Beşiktaş'ın ve birçok Brezilya kulübünün gözdesi olan Nene'yi kadrosuna katan Al-Gharafa'nın yeni hedefinde Djibril Cisse var.
 İngiliz basınında çıkan haberlere göre 31 yaşındaki Cisse'nin de özellikle Marsilya'dan Loic Remy transferinden sonra fazla forma şansı da bulamayacağı gerekçesiyle ayrılmaya sıcak baktığı belirtildi.
 Fransız oyuncu bu sezon QPR formasıyla 21 resmi maçta 4 gole imza atarken, Premier Lig'de sadece 8 maçta 90 dakika sahada kaldı.