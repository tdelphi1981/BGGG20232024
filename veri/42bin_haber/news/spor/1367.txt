"Mercedes kararında aklım kalbimle çatıştı"
Mercedes'le üç yıllık anlaşmaya imza atarak F1 camiasında büyük şaşkınlığa yol açan Lewis Hamilton, sezonun sona ermesiyle 11 yaşından bu yana birlikte olduğu takıma veda etmiş olacak.
F1 Racing'e konuşan Hamilton, "Farklı bir şeyler yapmak istedim. Yeni bir meydan okuma istedim. İnsanların birçok tahminleri vardı. Martin de kalacağımı tahmin ediyordu. O yüzden (konuşmak için) ona telefon açmak, çok zordu, çok duygusal bir andı. Duygular burada... Akıl da orada düşünüyor... Kalbim aklımda çatışıyordu. Fakat rahat bir pozisyondaydım, sadece 'haydi yapalım' dedim" ifadelerini kullandı. 
Bu sezon beş kez yarış dışı kalan ve şampiyonada ancak beşinci sırada yer alabilen 2008 dünya şampiyonu İngiliz pilot, kendisini motive eden şeyin tam olarak yeni meydan okumalara yelken açmak olduğunu dile getirdi. 
Hamilton, "İster bu takımda olun, isterse başka bir takımda, kazanamamak tabi ki hayal kırıklığına neden olur, bu konuda yalan söyleyemem. Bu tecrübeyi çok yaşadım ve bu durumla başa çıkmayı da öğrendim. Fakat nihayetinde bu zaferleri elde edebileceğime inanıyorum. Fakat bu uzun vadeli bir durum... 2014'de kurallar yeni V6 turbo motorlarla büyük ölçüde değişmiş olacak, herşey yeniden başlayacak' diye konuştu. 
"Harika bir takımda" kalarak kolay bir tercih yapabileceğini ifade eden Hamilton, "Fakat bunu yapmak istemedim. Zorda olan bir takıma yardımcı olmak, oraya gitmek ve zirve mücadelelerinde ve yeniden kazanmaya başlamalarında kendilerine yardımcı olmak istedim. Orada bunları yapabilirsem benim için en tatmin edici duygu bunlar olacak, yapamazsam 31 yaşında olacağım" dedi. 

 