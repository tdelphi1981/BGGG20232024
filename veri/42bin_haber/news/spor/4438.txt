Orlando Clippers'ı devirdi
NBA'de Orlando Magic, Los Angeles Clippers'ı deplasmanda 104-101 mağlup etti. 
do Magic, Batı Konferansı'nın ikincisi Los Angeles Clippers'ı deplasmanda 104-101 mağlup etti. 
Arron Afflalo'nun 30 sayı, 7 ribaund ve 7 asistle sırtladığı Magic'de, Karadağlı pivot Nikola Vucevic, 18 sayı ve 15 ribaundla "double double" yaparken, oyuna kenardan giren J.J. Redick de 21 sayı üreterek galibiyette pay sahibi oldu. Hidayet Türkoğlu, maçta süre almadı.

Clippers'da ise 30 sayı, 8 ribaund ve 7 asist kaydeden All-Star forvet Blake Griffin'in gayreti, galibiyete yetmedi. DeAndre Jordan, Willie Green ve yedek oyuncu Matt Barnes ile 10'ar sayı üreten yıldız oyun kurucu Chris Paul, ayrıca 16 sayı ve 4 top çalmaya da imza attı.

Alman yıldızı Dirk Nowitzki'nin sahalara dönmesiyle playoff yarışına dahil olmak isteyen Dallas Mavericks, konuk ettiği Batı'nın 4 numarası Memphis Grizzlies'i 104-83 yendi. Mavericks'de All-Star oyuncular Shawn Marion'ın 20 ve Dirk Nowitzki'nin 17 sayı ürettiği maçta, pivot Chris Kaman da 14 sayı ve 7 ribaundluk katkı sundu.

İlk 5'deki oyunculardan yalnızca Rudy Gay'in 12 sayı ile çift hanelere çıktığı Grizzlies'de yedek oyuncu Darrell Arthur'un 11 sayı ve 9 ribaundluk performansı mağlubiyeti önleyemedi.