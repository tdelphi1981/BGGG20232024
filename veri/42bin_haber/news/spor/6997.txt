Tecavüzden tutuklandı
Erkekler 66 kiloda 2 kez olimpiyat şampiyonu olan Japon Uchishiba, tecavüz suçlamasından 5 yıl hapis cezası aldı.Erkekler 66 kiloda 2 kez olimpiyat şampiyonu olan Japon judocu Masato Uchishiba'ya, tecavüz suçundan dolayı 5 yıl hapis cezası verildi.

Erkekler 66 kiloda 2004 ve 2008 olimpiyat şampiyonu ve 2005 dünya ikincisi Japon judocu Masato Uchishiba, 2011'de üniversite judo topluluğu üyesi bir kadına tecavüz ettiği gerekçesiyle 5 yıllık hapis cezasına mahkum edildi. 

Yargıç, tecavüzle suçlanan 34 yaşındaki Uchishiba'nın, olay öncesinde sarhoş olduğu için karşı koyması mümkün olmayan kadının, bu durumundan faydalandığına hükmetti. 2012'nin Ocak ayında Japonya Judo Federasyonu, 2011'in Aralık ayında tutuklanan Uchishiba'nın tüm judo aktivitelerinden men edilmesi kararını vermişti.

Judo federasyonu 30 Ocak Çarşamba günü, Japonya Judo Milli Takımı'nda yer alan 15 kadın sporcunun, Londra Olimpiyatları'ndan sonra başantrenör Ryuji Sonoda'yı, olimpiyatlara hazırlık kampında rahatsızlık verici hareketlerde bulunduğu ve fiziksel şiddet uyguladığı gerekçesiyle Japonya Olimpiyat Komitesi'ne şikayet etmesinin ardından yaşananları doğrulamıştı.