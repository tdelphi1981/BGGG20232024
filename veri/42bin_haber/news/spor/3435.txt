Kartal startta kaldı
İlk 15 dakikada taraftarının da büyük desteğiyle rakibine salonu dar eden Kartal, sonrasında istop etti. 3. periyot sonunda 10 sayıya çıkan farkı, finalde 3'e kadar düşüren ekibimiz sonunu getiremedi
 HAKAN EYÜPOĞLU
 TOP 16 turu ilk maçında Beşiktaş, Rus Khimki'ye 75-80 yenilmekten kurtulamadı. Kartal, ilk periyotta Serhat ve Jerrells'in üçlükleriyle 8. dakikaya 20-14 önde girdi. Ancak, Ruslar'da Davis üretime geçti. Fridzon, Planinic de ona katılınca, 15.03'te 32-32'yle Beşiktaş'ı yakalayıp, 19 saniye sonra ise 32-34'le ilk defa öne geçtiler.
 BEŞİKTAŞ hücumlarında, Markota, Christopher ve Ewing'in ikilik-üçlük 'Boş'ları Siyah-Beyazlılar'ın, Khimki'yi yakalamasını engelledi ve devre 39-45 bitti.
 ÜÇÜNCÜ periyotta Beşiktaş 15.45'te farkı 4'e düşürdü. Ancak 16. dakikada 2 hücumdaki top kaybı, 17.00'de 50-59 ile farkı 9'a kadar çıkardı. Bu periyodun skoru da 57-67 oldu.
 ZORLAMA ÜÇLÜK!
 FİNALDE Beşiktaş, taraftarının da etkisiyle 33.48'de farkı tekrar 3 sayıya kadar düşürdü: 64-67. Ancak gününde olmayan Markota her şeyi berbat etti. Yanlış şut tercihleriyle Kartal'a fren yaptıran Hırvat, momentumu bozdu. Son dakikaları iyi oynayan Khimki, TOP 16'ya galibiyetle başladı.