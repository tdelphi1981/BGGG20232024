Bucaspor'dan pazartesi maçı isyanı
PTT 1'inci Lig'de ikinci yarının ilk hafta programı açıklanırken, Bucaspor, Torku Konyaspor'la kendi evinde oynayacağı maçın 21 Ocak pazartesi gününe alınmasına isyan etti.Ligin ilk yarısında beş karşılaşmayı pazartesi oynadıklarını hatırlatarak, "Haftanın son maçı en çok bize denk geldi. Özellikle kendi sahamızda, pazartesi akşamı oynamayı istemiyoruz. Seyirci etkileniyor. Takımın da pazartesi maçlarına kolay motive olamadıklarını görüyoruz. TFF'de programlamayı yapanlar bunu dikkate almalı" dedi. 

İzmir temsilcisi, ligin ilk yarısında, pazartesi çıktığı beş maçta, 14 puan kaybetti. Sezonun 3. haftası, Adanaspor'la deplasmanda 0-0 berabere kalan sarı-lacivertliler, 4. hafta kendi sahasındaki İzmir derbisinde, karşıyaka'ya 2-1 yenildi. Bucaspor, 10. hafta Gaziantep BŞB deplasmanından ise 2-1'lik mağlubiyetle döndü. Sait Karafırtınalar'ın öğrencileri, 15. hafta Boluspor'u ağırladığı pazartesi randevusundan 1-0'lık skorla puansız ayrıldı. Ertesi hafta ise Ç. Rize deplasmanında aynı skorla yenilerek İzmir'e eli boş döndü.