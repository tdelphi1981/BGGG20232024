Sneijder neden gelmiyor?
Galatasarayın kadrosuna katmak istediği Hollandalı yıldız futbolcu Wesley Sneijderin transferi için nefesler tutuldu, hareketli saatler yaşanıyor.
Galatasaray'da tüm gözler Wesley Sneijder'in imzasına çevrilmiş durumda. Sarı-kırmızılılar'ın başkan yardımcısı Refik Arkan'ın açıklamaları camiayı umutlandırdı. Ancak beklenen haber dün gece de gelmedi.

Refik Arkan, "Sneijder kararını bize en geç gece yarısı bildirecek ve bu kararın da yüzde 95 evet olacağını tahmin ediyorum" demişti. Ancak Sneijder'den sarı-kırmızılı yönetime herhangi bir yanıt ulaşmadı. Sneijder'in kararını Galatasaray'a bugün içinde bildirmesi bekleniyor.

- Sneijder'in kafasını Galatasaray'ın eski teknik direktörü Frank Rijkaard'ın karıştığı belirtiliyor.

- Fenerbahçe'nin devreye girmesi nedeniyle Hollandalı yıldızın hala cevabını vermediği, menajerin işi ağırdan aldığı söyleniyor.

- Bir diğer iddiaya göre, Wesley Sneijder'in, kulübü Inter ile maaş pazarlığında olduğu yönünde. İtalyanlara göre Hollandalı Ocak maaşı için Inter kulübü ile pazarlıkta. Inter'e her gün yaklaşık 3 bin euro maliyeti olan futbolcu Ocak ayı için geçerli olan maaşını ayrılırken kulübünden almak isterken Milano temsilcisi buna yanaşmıyor.

Ayrıca, Galatasaraylı yönetici Ali Güven'in Sneijder ile gizli bir görüşme yaptığı İtalya'dan gelen iddialar arasında...

Gelişmeler şöyle:

SNEIJDER İLE GİZLİ GÖRÜŞME
Galatasaray kanadında heyecanlı bekleyiş sürerken, kulüp adına transfer görüşmelerini yürüten Ali Güven ile gün içinde karar vermesi beklenen Wesley Sneijder'in, Milano'da gizlice bir araya geldiği öne sürüldü.

SkySport İtalya kanalının muhabirlerinden, transfer pazarı uzmanı Gianluca Di Marzio, sürekli güncellediği internet sitesinden, "Sonsuz destan devam ediyor. Halen ortada bir karar yok. Bugün Sneijder'in karar vermesini bekliyoruz ve bu kararın 'evet' olacağını düşünüyoruz. Dün Galatasaray menajeri Ali Güven Milano'daydı ve Sneijder'in evinin yakınlarındaki bir otelde kendine yer ayırttı. Sneijder'le da gizlice buluştu" diye yazdı.

ALACAKLAR SORUN OLDU
Inter Başkanı Moratti, yıllık 6 milyon euro net kazanan Hollandalı futbolcunun takımdan ayrılması ve karar vermesi yönündeki açıklamaları, oyuncu ve menajerinin bu transferi yokuşa sürmesinde etkili oldu. Radyospor'dan Aydın Cingöz'ün haberine göre 2015e kadar Inter ile sözleşmesi olan Hollandalı oyuncu, kulüpten ayrılmak için sözleşme şartlarının yerine getirilmesini talep ederken, menajeri de Interin sözleşme şartlarını yerine getirmeden başka bir takıma imza atmasına sıcak bakmıyor. Ayrıca menajerinin oyuncunun 6 milyonluk sözleşmesi üzerinden her yıl aldığı komisyon ücreti bu kararın uzamasındaki diğer problem.

Moratti, Sneijder ve menajer üçgeninde yaşanan krizin çözülmesinin ardından oyuncunun Galatasaraya imza atması beklenirken, bu sürenin biraz daha uzayabileceği kaydedildi.

BÜYÜK GÜN BUGÜN
Galatasaray'da Wesley Sneijder'in transferi için artık geri sayıma geçti! Sarı-kırmızılı kulübün Inter ile yaptığı özel protokol 15 Ocak Salı günü sona eriyor, gözler Sneijder'de.

SNEİJDER BAHİSLERİ KALDIRILDI!
Öte yandan ünlü bahis şirketi Skybet, Sneijder'in hangi takıma gideceği yönündeki bahislerini kaldırdı.

Hangi takıma transfer olacağı merak konusu olan Sneijder için bahis şirketleri "Hangi takıma gider" şeklinde bahisler açmıştı. Anzhi, Tottenham ve Manchester United gibi takımların yer aldığı bahis tahtasında favori takım olarak Galatasaray öne çıkmıştı.