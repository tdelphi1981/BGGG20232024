Banvit Avrupa Kupası'nda 'yüz' buldu
Eurocup D Grubunda mücadele eden temsilcimiz, ikinci maçında Almanyanın s.Oliver Baskets takımını 101-82lik skorla yendi.
Banvit, Eurocup D Grubundaki 2. maçında Bandırmada konuk ettiği s.Oliver Basketsi 101-82 yenerek ilk galibiyetini aldı. Rakibine ribaundlarda 39-15 üstünlük kuran ve 5 yabancı oyuncusu çift haneli sayılara ulaşan temsilcimizin en etkili ismi 23 sayı- 8 ribaund- 2 asist- 4 top çalmayla oynayan Sammy Meijaydı. Son periyotta 11 sayıda kalan konuk takımda ise Dwyane Anderson 20 sayı kaydetti. 
Karşılıklı basketlerle başlayan maçın ilk 6 dakikası 16-16 eşitlikle tamamlandı. Dwyane Andersonın basketleriyle farkı açan s.Oliver Basketste LaMont McIntosh uzak mesafeli isabetiyle 1. periyodun sonucunu belirledi: 22-32. Banvit ikinci çeyrekte Sammy Meija - Kalin Lucas - Chuck Davis üçlüsüyle toparlanarak farkı eritti. Bu bölümde yüksek yüzdeyle hücum eden temsilcimiz, soyunma odasına 54-50 üstün gitti. 
Banvit üçüncü periyotta Kenan Bajramovicin katkısıyla avantajını korurken, konuk ekip John Little ile yanıt verdi ve dengede geçen çeyrek 76-71lik skorla noktalandı. Final periyodunda Şafak Edge ve İzzet Türkyılmaz art arda üçlüklerle farkı çift hanelere yükselttikten sonra temsilcimiz Meijanın basketleriyle üstünlüğünü sürdürdü. Alman ekibi son 3 dakikada varlık gösteremeyince Banvit maçı 101-82 kazandı. 
SALON: Banvit Kara Ali Acar
HAKEMLER: Damir Javor (Slovenya), Igor Dragojevic (Karadağ), Aleksandar Milojevik (Makedonya)
BANVİT (101): Serkan Erdoğan 4 (2 asist), Şafak Edge 6 (1 ribaund- 1 asist), Chuck Davis 18 (8 ribaund- 2 asist), Sammy Meija 23 (8 ribaund- 2 asist), İzzet Türkyılmaz 3, Keith Simmons 7 (6 ribaund- 3 asist), Kalin Lucas 14 (1 ribaund- 2 asist), Vladimir Stimac 13 (6 ribaund- 1 asist), Erkan Veyseloğlu 2 (2 ribaund- 1 asist), Kenan Bajramovic 11 (5 ribaund- 3 asist)
S.OLİVER BASKETS (82): Alex King 3 (5 ribaund- 2 asist), LaMont McIntosh 6 (1 ribaund- 2 asist), Maurice Stuckey 5), John Little 9 (1 ribaund- 1 asist), Ben Jacobson 8 (4 asist), Jimmy McKinney 13 (1 ribaund), Jason Boone 8 (1 asist), Christoph Henneberger, Dwyane Anderson 20 (3 ribaund- 1 asist), Oliver Clay 10 (2 ribaund) 
1. PERİYOT: 22-32
2. PERİYOT: 32-18
3. PERİYOT: 22-21
4. PERİYOT: 25-11