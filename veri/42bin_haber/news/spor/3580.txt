Emenike'de ilginç gelişme
Emenike'nin temsil haklarını elinde bulunduran FIFA Menaceri Erdem Konyar'dan ilginç bir açıklama geldi. 
 Fenerbahçe, forma giydiremeden satmak zorunda kaldığı Emenike’yi Spartak Moskova’dan geri almak için uğraş verirken, Nijeryalı oyuncunun temsil haklarını elinde bulunduran FIFA Menaceri Erdem Konyar’dan ilginç bir açıklama geldi. Radyospor’da Özgür Sancar’a konuşan Konyar, “Emenike’nin Fenerbahçe’nin gündeminde olduğu iddialarından haberdardık. Ancak Spartak Moskova’ya hiçbir başvuru yapılmamış. Kulüp yöneticileriyle ilişkim çok iyi. Özellikle sordum. Bana, Fenerbahçe’den teklif gelmediğini ifade ettiler. Belki söylememiş olabilirler ancak benden birşey gizleyeceklerini sanmıyorum. Emenike, eski teknik direktör Emery’nin tutumu nedeniyle zor bir dönem geçirdi. Sonra Karpin teknik direktör oldu ve huzursuzluk sona erdi. Emenike’ye büyük değer veriyorlar. Ocakta transfer olacağını sanmıyorum” dedi.