Çaykur Rizespor'dan bomba transfer
PTT 1. Lig ekiplerinden Çaykur Rizespor, Kardemir Karabükspor ile yollarını ayıran Rumen futbolcu Florin Cernat ile 1,5 yıllık sözleşme imzaladı.Kulüp basın sözcüsü Aykut Ferah, yaptığı açıklamada, teknik direktör Mustafa Denizli'nin isteği doğrultusunda transfer çalışmalarını sürdürdüklerini belirtti.

Bu kapsamda Denizli'nin takımda görmek istediği Rumen oyuncu Florin Cernat ile İstanbul'da yaptıkları görüşmelerin olumlu sonuçlandığını dile getiren Ferah, Kendisiyle yaptığımız son görüşmenin ardından İstanbul'daki irtibat büromuzda 1,5 yıllık sözleşme imzaladık. Cernat, şahsi işlemlerini tamamladıktan sonra en kısa sürede kampa katılacak dedi.

Ferah, Cernat'ın kendisini ispatlamış bir oyuncu olduğunu ifade ederek, Takımımıza önemli katkılar yapacağına inanıyoruz. Cernat'ın haricinde takımımıza katacağımız önemli futbolcular da olacak diye konuştu.

Florin Cernat, bu sezon Kardemir Karabükspor formasıyla 16 maçta, bin 59 dakika görev yaptı ve 4 gol attı.