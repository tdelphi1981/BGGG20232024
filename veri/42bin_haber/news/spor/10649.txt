Alex Ferguson'dan Rooney açıklaması
Sir Alex Ferguson, takımdan ayrılacağı yönünde haberler çıkan Wayne Rooney için 'seneye de takımda kalacak' dedi.
Premier Lig'in zirvesinde yer alan Manchester United'ın menajer Sir Alex Ferguson, yıldız oyuncusu Wayne Rooney'nin geleceği hakkında açıklama yaptı.

71 yaşındaki çalıştırıcı, Real Madrid maçına yedek başlayan Wayne Rooney'nin yaz transfer sezonunda takımdan ayrılıp ayrılmayacağı sorusuna "Saçmalık." cevabını verdi.

Basın mensuplarının bu konudaki sorusunu, "Rooney hakkında söyledikleriniz fazlasıyla anlamsız. Daha anlamlı şeylerden konuşmak istemez misiniz? Bahsettiğiniz şeyler tamamen saçmalık. Rooney ile aramızda kötü olan hiç bir şey yok." cümleleriyle yanıtladı.

Rooney'nin oynamamasını tamamen taktiksel bir tercih olarak açıklayan Ferguson, "Wayne seneye de burada olacak. Bu konuda sözüm söz." diyerek tartışmayı bitirdi.

Rooney'nin pazar günü oynanacak Federasyon Kupası maçında oynaması bekleniyor.

(Goal.com)