Clippers Portland'ı deplasmanda devirdi
NBA'de bu gece oynanan maçta Los Angeles Clippers, Portland Trail Blazersı deplasmanda 103-90 geçmeyi başardı.
Geçtiğimiz gece sezonun flaş takımı San Antonio Spurs'a ilk yenilgisini yaşatan LA Clippersta, Chris Paul, Portland Trailblazers karşısında 21 sayı 4 ribaund 6 asist ve 3 top çalmayla çok yönlü bir oyun ortaya koydu. Paul'un yanı sıra sezona yaptığı iyi başlangıcı bu maçta da devam ettiren Jamal Crawford benchten geldiği maçı 25 sayıyla tamamladı. DeAndre Jordan ise 21 sayı 8 ribaundla mücadele etti. 
Portland Trail Blazersta ise Nicolas Batum, 23 sayı 9 ribaund 5 asist ve 3 top çalmayla takımının en etkili ismi oldu. Yılın çaylağı ödülü için Anthony Davis ile beraber favori gösterilen Damian Lillard ise 16 sayı 4 asistle karşılaşmayı tamamladı.

Gecenin diğer maçının sonucu; 
Oklahoma City - Chicago Bulls :97-91  


 