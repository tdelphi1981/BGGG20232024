Barça'nın Cuenca'nın hasreti soan eriyor
İspanya Birinci Futbol Ligi (La Liga) takımlarından Barcelona'nın forvet oyuncusu Isaac Cuenca, 7 ay sonra yeşil sahalara geri dönüyor.Barcelona Kulübü'nden yapılan açıklamada, geçen yıl Mayıs ayında sol dizinden ameliyat olduktan sonra 7 ay sahalardan uzak kalan Cuenca'nın, antrenmanlara çıkmak için formda olduğu belirtildi. Barcelona'nın alt yapısından yetişen 21 yaşındaki futbolcu, ilk kez geçen sezon forma giydiği takımında 4 gol kaydetmişti.

Katalan kulübü, son 3 maçta forma giyemeyen forvet oyuncusu David Villa'nın da sakatlıktan kurtulduğunu, antrenmanlara başladığını bildirdi. Barcelona, 24 Ocak Perşembe günü İspanya Kral Kupası (Copa del Rey) çeyrek final rövanş maçında Malaga ile karşılaşacak. Barcelona, ilk maçta sahasında Malaga ile 2-2 berabere kalmıştı.