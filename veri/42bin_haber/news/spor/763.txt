Mesut Dilsöz: "İlk hedefimize ulaştık"
Spor Toto 2. Lig Beyaz Grup takımlarından Balıkesirspor'un teknik direktörü Mesut Dilsöz, Oynadığımız maçların dörtte birini liderlik koltuğuna oturarak tamamladık. İşimiz daha da zorlaşacak dedi.Balıkesirspor, bu hafta deplasmanda oynayacağı Alanyaspor maçının son çalışmasını Atatürk Stadı'nda yaptı.

Teknik direktör Dilsöz, antrenmanın ardından statta düzenlediği basın toplantısında, ekibinin grubun istikrarlı ve en geniş futbolcu kadrosuna sahip olduğunu söyledi.

Geçen hafta Altay karşısında alınan 2-1'lik skorla hedefledikleri liderlik koltuğuna oturduklarını belirten Dilsöz, Alanya, Gaziosmanpaşa ve İskenderun üçlü periyotunda bunu korursak kendimize olan güvenimizi pekiştireceğiz dedi.

Dilsöz, sezon başlarken şampiyonluğu hedeflediklerini ifade ederek, Oynadığımız maçların dörtte birini liderlik koltuğuna oturarak tamamladık. İşimiz daha da zorlaşacak. Ama futbolcularımla konuştuk. İlk hedefimize ulaştık. Bir süre daha burada kalmamız lazım. Alt sıralarda yer almayı kabul etmiyoruz diye konuştu.

Sürpriz puanların yaşanacağı bir grupta yer aldıklarını anlatan Dilsöz, şöyle konuştu: Yeni Malatyaspor kendi sahasında hiç ummadığı iki puanı kaybetti. Diğer taraftan hiç hesapta olmayan İnegölspor, üçüncü sıraya yükseldi. Anadolu Selçukspor, kendi sahasında hiç şans vermediği İskenderun Demir Çelikspor ile berabere kaldı. Hedefte kalmamız çok önemli, ama kimseye umut vermememiz gerekiyor. Ekibimizde Orhan'ın sakatlığı devam ediyor. Caner, ağır bir grip geçiriyor. Şu anda başka eksikliğimiz yok. Gereksiz yere sarı kart gören Salih, Muhammet Reis ve Ertuğrul, cezalarını çekiyor. Diğer takımlara baktığımızda bizim eksiklerimiz az sayıda. Kadromuz geniş. Çok yıpranan arkadaşımız olursa yerine başkasını kullanabiliriz.