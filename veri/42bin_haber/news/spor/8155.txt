Avrupa kupalarında ikinci tur heyecanı başlıyor
Avrupa Futbol Federasyonları Birliği (UEFA) tarafından düzenlenen Şampiyonlar Ligi yarın, Avrupa Ligi ise 14 Şubat'ta oynanacak ikinci tur maçlarıyla devam edecek.
Kulüp bazında Avrupa'nın en önemli organizasyonu olan UEFA Şampiyonlar Ligi, 5 Aralık 2012 tarihinde sona eren grup maçlarından sonra verilen aranın ardından yarın yeniden başlayacak.

Futbol severler İskoçya temsilcisi Celtic ile İtalya'dan Juventus ve İspanyol kulübü Valencia ile Fransız Paris Saint-Germain takımları arasında yarın yapılacak son 16 turunun ilk maçlarıyla UEFA Şampiyonlar Ligi'ne 'merhaba' diyecek. 13 Şubat'ta ise Shakhtar Donetsk-Borussia Dortmund ve Real Madrid-Manchester United maçları oynanacak.

UEFA Şampiyonlar Ligi'nde Türkiye'yi temsil eden Galatasaray da son 16 turundaki ilk maçında 20 Şubat'ta Almanya'nın Schalke 04 takımını ağırlayacak. Galatasaray, 12 Mart'taki rövanş maçında ise rakibi ile Almanya'da karşılaşacak.

Şampiyonlar Ligi son 16 turu maç programı şöyle:

12 Şubat: Celtic (İskoçya) - Juventus (İtalya), Valencia (İspanya) - Paris Saint Germain (Fransa)
13 Şubat: Shakhtar Donetsk (Ukrayna) - Borussia Dortmund (Almanya), Real Madrid (İspanya) - Manchester United (İngiltere)
19 Şubat: Porto (Portekiz) - Malaga (İspanya), Arsenal (İngiltere) - Bayern Münih (Almanya)
20 Şubat: Galatasaray (Türkiye) - Schalke 04 (Almanya), Milan (İtalya) - Barcelona (İspanya)

Rövanş maçları
5 Mart : Manchester United - Real Madrid, Borussia Dortmund - Shakhtar Donetsk
6 Mart : Paris Saint Germain - Valencia, Juventus - Celtic
12 Mart: Schalke 04 - Galatasaray, Barcelona - Milan
13 Mart: Malaga - Porto, Bayern Münih - Arsenal

-UEFA Avrupa Ligi-
Avrupa'nın kulüp bazındaki ikinci büyük turnuvası UEFA Avrupa Ligi'nde ise 'başlama düdüğü' 14 Şubat'ta çalacak.

Son 32 turundaki tek Türk takımı Fenerbahçe, ilk maçını Belarus'un BATE Borisov takımıyla deplasmanda oynayacak. Fenerbahçe, 21 Şubat'ta yapılacak rövanş maçında ise Şükrü Saraçoğlu Stadı'nda rakibi karşısında bir üst turun biletini alabilmek için mücadele edecek.

Avrupa Ligi son 32 turu maç programı şöyle:

14 Şubat: Zenit (Rusya) - Liverpool (İngiltere)
Anji (Rusya) - Hannover 96 (Almanya)
Sparta Prag (Çek Cumhuriyeti) - Chelsea (İngiltere)
Levante (İspanya) - Olympiacos (Yunanistan)
Napoli (İtalya) - Viktoria Plzen (Çek Cumhuriyeti)
Dinamo Kiev (Ukrayna) - Bordeaux (Fransa)
Bayer Leverkusen (Almanya) - Benfica (Portekiz)
BATE Borisov (Belarus) - Fenerbahçe (Türkiye)
Ajax (Hollanda) - Steaua Bükreş (Romanya)
Basel (İsviçre) - Dnipro (Ukrayna)
İnter (İtalya) - Cluj (Romanya)
Newcastle United (İngiltere) - Metalist Kharkiv (Ukrayna)
Stuttgart (Almanya) - Genk (Belçika)
Atletico Madrid (İspanya) - Rubin Kazan (Rusya)
Borussia Mönchengladbach (Almanya) - Lazio (İtalya)
Tottenham (İngiltere) - Lyon (Fransa)

Rövanş maçları, 21 Şubat'ta yapılacak.