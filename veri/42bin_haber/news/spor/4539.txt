Beden dili Küs diyor
Abdullah Avcı, Selçuk İnanın kendisine küs olduğunu düşündüğünü söyledi. Beden dili öyle diyor. Bunu devam ettirirse onun adına ve futbolumuz adına sıkıntı olur dedi.
MİLLİ Takım Teknik Direktörü Abdullah Avcı, kendisine küskün olduğunu düşündüğü Selçuk İnanın bu durumu devam ettirmesinin herkes için sıkıntı olacağını belirtti.
Avcı, Selçuk İnan ile uzun yıllardır beraber çalıştığını dile getirirken, yıldız futbolcunun kendisine beden dilinden biraz küskün olduğunu söyledi. Tecrübeli futbolcunun küskün olmasına hak verebileceğini ifade eden Avcı, Olabilir, yani mutsuz olacak ama bunu devam ettirirse onun adına da sıkıntı olur. Türk futbolunun adına da sıkıntı olur. Devam ettireceğini düşünmüyoruz dedi. 
Hamite katılmam mümkün değil 
Hamit Altıntopun Romanya maçından sonra yaptığı Hoca sert olmalı açıklamaları da değerlendiren Avcı, Hamit Altıntopun bu lafını doğru bulmuyorum. Hamit, bu takımın ağır toplarından birisidir. Ben teknik direktör olduğumda Madride, Hamitin yanına gittim. Hamit çok farklı kafası olan, detayları düşünebilen bir insan. Benden hakaret etmemi ya da bağırmamı bekliyorlarsa ben bunu yapmam. Bugün bu düzeye gelmiş oyunculara eğer bu lafı bekliyolarsa doğru olmadığını düşünüyorum. Bir bakış, iki kelime bile çok şey ifade edebilir diye konuştu. 
Türkiye, Emreye sahip çıkmalı 
FUTBOLUMUZDA milli yıldız Emre Belözoğlunun kritik bir rolünün olduğunu vurgulayan Avcı, Estonya maçını kazansak da Hamitin mutsuzluğu yansıdı ekrana. Türk futbolunda Emre kadar tecrübeli futbolcu yok. Uluslararası arenada ayakta kalabilecek nadir oyuncularından birisi Emre. Ona sahip çıkılmasını istiyorum dedi.