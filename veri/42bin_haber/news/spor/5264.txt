İki mağlubiyet bir galibiyet
Top 16 turu dördüncü haftasındaki maçlarda Türk ekiplerinden Anadolu Efes, Brose Baskets'i yendi, Beşiktaş, Barcelona Regal'e, Fenerbahçe Ülker de Caja Laboral'a mağlup oldu.Basketbol THY Avrupa Ligi Top 16 turu dördüncü haftasında, Türk ekiplerinden Anadolu Efes gruptaki üçüncü galibiyetini aldı, Beşiktaş ve Fenerbahçe Ülker ise haftayı yine yenilgiyle kapattı.

E Grubu'nda ilk hafta Rusya deplasmanında CSKA Moskova'ya kaybettikten sonra Yunan Panathinaikos ve Alman Alba Berlin'i mağlup eden Anadolu Efes, bu hafta da bir başka Alman ekibi Brose Baskets'i deplasmanda 94-76 yenerek galibiyet serisini 3 maça çıkardı. Lacivert-beyazlılar bu sonuçla grupta 3'üncü sıradaki yerini korudu.

İki Türk takımı dibe demir attı

F Grubu'nda mücadele eden iki Türk takımı Fenerbahçe Ülker ve Beşiktaş ise dördüncü maçlarında kendi evlerinde İspanyol takımlarına farklı skorlarla kaybederek, yine galibiyetle tanışamadı.

Fenerbahçe Ülker sahasında ağırladığı grubun lideri Caja Laboral'a çok fazla direnemedi ve maçı 22 sayı farkla 97-75 kaybetti. Bu farklı yenilgiyle sarı-lacivertli ekip, 8 takımlı grupta son sırada yer aldı.

Beşiktaş ise, sahasında ağırladığı Barcelona Regal'e karşı ilk üç çeyreği başa baş oynamasına rağmen son çeyrekte rakibinin etkili oyununa karşılık veremeyerek sahadan 73-59'luk mağlubiyetle ayrıldı. Siyah-beyazlı ekip bu sonuçla dördüncü maçını da kaybederek, grupta 7'nci sırada kaldı.

Top 16 turunda Beşiktaş ve Fenerbahçe Ülker'in yanı sıra Alman takımları Brose Baskets ve Alba Berlin de ilk 4 haftada galibiyet alamadı.

THY Avrupa Ligi Top 16 turu ikinci hafta maçları sonunda E Grubu'nda CSKA Moskova, F Grubu'nda ise Caja Laboral averajla yenilgisiz liderlik koltuğunda oturuyor. Bu iki takımın dışında, İtalya'nın Montepaschi Siena ve İspanya'nın Real Madrid'in de mağlubiyeti bulunmuyor.

Sonuçlar ve puan durumu
THY Avrupa Ligi Top 16 turu dördüncü hafta maçlarında alınan sonuçlar ve puan durumları şöyle:

E Grubu:
Brose Baskets-Anadolu Efes....: 76-94
Alba Berlin-Panathinaikos.....: 73-79
Unicaja Malaga-Real Madrid....: 64-72
Zalgiris Kaunas-CSKA Moskova..: 73-87

Takımlar O G M A Y P Av.
-----------------------------------------------------
1-CSKA Moskova 4 4 0 342 284 8 58
2-Real Madrid 4 4 0 306 268 8 38
3-Anadolu Efes 4 3 1 314 292 7 22
4-Panathinaikos 4 3 1 288 290 7 -2
5-Zalgiris Kaunas 4 1 3 288 292 5 -4
6-Unijaca Malaga 4 1 3 285 307 5 -22
7-Brose Baskets 4 0 4 308 351 4 -43
8-Alba Berlin 4 0 4 255 302 4 -47

F Grubu:
Fenerbahçe Ülker-Caja Laboral.: 75-97
Beşiktaş-Barcelona Regal......: 59-73
Khimki-Maccabi Electra........: 88-67
Olympiakos-Montepaschi Siena..: 72-74

Takımlar O G M A Y P Av.
------------------------------------------------------
1-Caja Laboral 4 4 0 327 270 8 57
2-Montepaschi Siena 4 4 0 333 309 8 24
3-Khimki 4 3 1 322 289 7 33
4-Barcelona Regal 4 3 1 314 283 7 31
5-Olympiakos 4 1 3 291 296 5 -5
6-Maccabi Electra 4 1 3 297 311 5 -14
7-Beşiktaş 4 0 4 249 307 4 -58
8-Fenerbahce Ülker 4 0 4 318 386 4 -68