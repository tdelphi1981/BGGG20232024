Sarı-Kırmızı yıldızlar!
Cim Bom, Unics Kazan yenilgisini Sırbistan deplasmanında telafi etti. Arroyo'nun 5/8 üçlük, Gordon'un 9/10 ikilik isabeti G.Saray'ı zafere taşıdı
 Avrupa Kupası L Grubu'nda G.Saray, deplasmanda Aroyo'nun 5/8 üçlük, Gordon'un 9/10 ikilik isabeti ile Sırp Kızılyıldız'ı 74-91'lik skorla devirerek, grupta ilk galibiyetini aldı. Geçen hafta ilk maçında, Unics Kazan'a İstanbul'da 74-80 yenilen G.Saray, maçtan bir gün önce, gıda zehirlenmesi nedeniyle, maç saatine kadar tedavi gören Hawkins ve Cenk'i, doktorun son kontroller sonucu, izin vermesi sonucu oynattı. İlk periyotta, Gordon, Hawkins ve Arroyo ile skor üreterek, rakibine üstünlük sağladı.
 G.SARAY, 2. periyotta, Hawkins'in asistleri ve Arroyo'nun skor üretimi ile üstünlüğünü sürdürdü ve devreyi 42-49 önde bitirdi. 
 KAZAN EVİNDE KAYIP...
 ÜSTÜNLÜĞÜNÜ ikinci yarıda da sürdüren G.Saray, salondan 17 sayı farkla galip ayrıldı. İlk hafta G.Saray'ı yenen Unics Kazan dün sahasında Alman rakibi Ulm'e 87-95 mağlup oldu.
 Hawkins ile Cenk serumla oynadı
 G.SARAY Medical Park'ın iki önemli oyuncusu David Hawkins ile Cenk Akyol, Belgrad'taki Kızılyıldız maçında serumla oynadı. Gıda zehirlenmesi teşhisiyle hastaneye kaldırılıp tüm gün serum yiyen iki basketbolcu, son anda kendilerini iyi hissedince Ergin Ataman tarafından kadroya alındı. Her ikisi de maçta görev aldı.
 KIZILYILDIZ-G.SARAY MP 74-91
 - SALON: Hala Pionir 
 - KIZILYILDIZ: Cvetkovic, Brown 10, Subotic 2, Rakocevic 16, Lazic 5, Simonovic, Savovic 9, Katic 12, Radivojevic 7, Nelson 13, Skott
 - G.SARAY MP: Gordon 22, Cenk, Furkan, N'Dong 15, Macvan 10, Arroyo 19, Ender 10, Hawkins 10, Ersin Dağlı 5
 - PERİYOTLAR: 18-22, 24-27, 18-22, 14-20    
 - HAKEMLER: Jose Martin (İsp.), Gianluca Mattioli (İta.), Marius Ciulin (Rom.)