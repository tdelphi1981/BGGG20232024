"Vettel, harika bir çaba gösterdi"
Mark Webber, takım arkadaşı Sebastian Vettel'in, art arda üçüncü dünya şampiyonluğunu kazanarak, "çok, çok özel" bir başarı elde ettiğini söyledi.
turkiyef1.com'un haberine göre; Vettel'in de artık üç yarış kazanan pilotlar arasına girdiğini belirten Webber, "Bunu üst üste yapmak çok, çok özel" diye konuştu. 
Vettel'in geçtiğimiz yıla göre daha zor bir şampiyonluk kazandığını söyleyen Webber, "Kendisini kutluyorum, harika bir çaba gösterdi" dedi. 
Yarışın ortasındaki güvenlik aracı periyodundan sonra Vettel'le temastan ucuz kurtulan Webber, "Beyaz çizgi üzerindeydim, neredeyse hiç yol tutuşu yoktu, dışarıdan gitmeye ve Sebastian'dan uzak kalmaya çalıştım" diye konuştu.