Gaziantepspor'a Kamerunlu golcü
Gaziantepspor, Eintracht Frankfurt takımında forma giyen Dorge Rostand Kouemaha ile anlaştı.
Külüpten yapılan açıklamaya göre, Eintracht Frankfurt forması giyen Kamerunlu forvet Dorge Rostand Kouemaha ile 'satın alma opsiyonlu' 2,5 yıllık anlaşmaya varıldı.

Kouemaha, Gaziantepspor'la anlaşmasının ardından dün gece kente gelip bugün Medical Park Gaziantep Hastanesi'nde sağlık kontrolünden geçirildi.

Kardiyoloji, dahiliye, ortopedi, genel cerrahi, radyoloji branşlarında kontrolleri yapılan ve tüm kan tetkikleri incelenen Kouemaha'nın sağlığıyla ilgili herhangi bir olumsuz bulguya rastlanmadı.

28 Haziran 1983 Kamerun doğumlu olan 30 yaşındaki oyuncu, sırasıyla Victoria United, Aris, Tatabanya, Debrecen, MSV Duisburg, Club Brugge, Kaiserslautern ve Eintracht Frankfurt takımlarında forma giydi.

Kouemaha'nın kırmızı-siyahlı ekipte 99 numaralı formayı giyeceği belirtildi.