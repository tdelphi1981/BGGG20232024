Ceylanlar sahasında aldığı yenilgiye üzülüyor
Şanlıurfaspor Basın Sözcüsü İbrahim Halil Tepe, 3 haftalık aranın ardından seyircileri önünde çıktıkları maçtan mağlup ayrıldıkları için üzgün olduklarını belirtti.İbrahim Halil Tepe, yaptığı açıklamada, dün Göztepe maçında sahadan 2-0 mağlup ayrıldıklarını hatırlattı. Alınan skor nedeniyle yaşadığı üzüntüyü ifade eden Tepe, şunları kaydetti: Üç haftanın ardından buluştuğumuz seyircimiz önünde sahadan mağlup ayrıldığımız için üzgünüz. Bu tür hatalara bir daha düşmemek için elimizden geleni yapacağız. Galibiyete odaklanmıştık, ancak rakibimiz daha çok istekli oynadığı için karşılaşmayı kazanmayı başardı. Geçmişe fazla takılmadan önümüzdeki maçlara bakacağız. İnşallah bir daha bu tür hataları tekrarlamayız. Oyuncularımızla ve hocamızla görüşerek, eksikliklerimizi tamamlamaya çalışacağız.

Tepe, sarı-yeşilli ekibin günü izinli geçirdiğini, yarın idmanlara başlayacağını sözlerine ekledi.