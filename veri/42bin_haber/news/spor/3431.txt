G.Saray'da büyük Kris!
Sezon başı son anda alınan yıldıza, “Seninle devam etmeyeceğiz” denildi. Tecrübeli futbolcu da “Oynatılmayacağım yerde durmam” diyerek ülkesine döndü. Kulüpten “Ailevi nedenlerle idmana çıkmadı” açıklaması yapıldı.Galatasaray’da devre arasında gönderilmek istenen ilk yabancı yıldız, sezon başında transfer edilen Brezilyalı Cris oldu...
  
 Çek yıldız Tomas Ujfalusi’nin ani sakatlığı üzerine apar topar Fransa’nın O.Lyon takımından transfer edilen 35 yaşındaki tecrübeli oyuncuya, Trabzonspor deplasmanı için yapılan son idman öncesi “Seninle devam etmeyi düşünmüyoruz. Bize yardımcı olup kendine kulüp bulursan biz de seviniriz” denildi. Bu duruma oldukça öfkelenen Brezilyalı oyuncunun ise “Oynatılmayacağım yerde zaten durmam” diyerek rest çekip, antrenmana dahi çıkmayarak ülkesine döndüğü ortaya çıktı
 Habertürk'de yer alan habere göre;  Görüşme sonrası çıkan kriz, Sarı-Kırmızılı kulüp tarafından saklanırken, idmana çıkmayan Cris için ise kulübün resmi internet sitesinden yapılan açıklamada “Ailevi sebeplerden dolayı izinli olan Cris de antrenmanda yer almadı” ifadesine yer verildi. Brezilyalı oyuncunun kendisi ile 1+1 yıllık opsiyonlu olarak yapılan sözleşmeye karşın, devre arasında gönderilmek istenmesine bir hayli içerledi ve Trabzon kafilesinde de yer almadı.
 ŞİMDİ NE OLACAK?
 Bu gelişme üzerine ülkesine dönen Cris’in, kendisine kulüp bularak ayrılacağını uman yönetim, Cris’in 2 Ocak’ta hiçbir şey olmamış gibi geri dönmesi halinde ise ne yapacaklarını düşünüyor. Sarı-Kırmızılılar’ın önünde 2 seçenek bulunuyor. Ya Cris’in geriye kalan alacağı olan 625 bin Euro üzerinden pazarlık ederek, sözleşmesi tek taraflı fesh edilecek ya da Fatih Terim’in artık kadrosunda düşünmediği oyuncu için çaresiz bir şekilde mayıs ayı beklenecek. Ancak yaşanan bu gelişmelerin ardından, artık ne Cris ile devam edilebileceği ne de Cris’in geri döneceği düşünülüyor.