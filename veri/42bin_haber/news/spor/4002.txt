Hakem Moğulkoç ameliyat edildi
THY Avrupa Ligi'nde Alba Berlin-CSKA Moskova maçında sakatlanan ve fibula kemiği kırılan hakem Emin Moğulkoç, ameliyat oldu 
Basketbolda THY Avrupa Ligi'nde (E) Grubu'nda Almanya'nın Alba Berlin ile Rusya'nın CSKA Moskova takımları arasında oynanan maçta görev alan ve sakatlanan Türk hakem Emin Moğulkoç'un fibula kemiğinin kırıldığı açıklandı.

Türkiye Basketbol Federasyonu'ndan yapılan açıklamada, THY Avrupa Ligi'nde Alba Berlin-CSKA Moskova maçında görev alan FIBA Kokartlı hakem Emin Moğulkoç'un sakatlandığı bildirildi.

Yaşadığı talihsiz sakatlık yüzünden maçı tamamlayamayan Moğulkoç'un fibula kemiğinde kırık tespit edildiği ve bugün ameliyat olduğu öğrenildi.