İspanya'da büyük iddia...
İspanya La Liga takımlarından Atletico Madrid'in başkanı Enrique Cerezo, Kolombiyalı süperstarı Radamel Falcao ve Real Madrid arasında gizli bir anlaşma olduğunu iddia etti.
 Milli yıldızlarımız Arda Turan ve Emre Belözoğlu'nun formasını giydiği İspanya La Liga takımlarından Atletico Madrid'in başkanı Enrique Cerezo, 2 0cak 2013 Çarşamba akşamı katıldığı "Punto Pelota" programında çok ilginç açıklamalar yaptı.
 Enrique Cerezo, güvenilir kaynaklardan duyduğunu söylediği bilgiye göre Kolombiyalı oyuncunun geleceğiyle ilgili ilginç bir bilgiye ulaştı. Cerezo; "Falcao ve Real Madrid bir zaman önce birşeyler imzalamışlar." dedi.
 Programın sunucusu Josep Pedrerol ise daha önce ortaya çıkan bir konuyu dile getirdi. AS Gazetesi'nin yıllık ödüllerinde Real Madrid başkanı Florentino Perez, daha önceki transferleri Luis Figo ve Zinedine Zidane'da uyguladığı peçeteye imza attırarak söz almak uygulamasını Radamel Falcao'da da uygulamıştı. Pedrerol'un söylediğine göre gizli anlaşmadan sonra "Saray Paktı" denilen peçete imzalama olayı gerçekleşmiş.
 Radamel Falcao ise Aralık 2012'nin son günlerinde Dubai'de düzenlenen bir konferansta, Atletico Madrid'de çok mutlu olduğunu, ancak haziran ayından sonra nelerin olacağını bilemediğini dile getirdi. Daha sonra açıklama yapan Atletico Madrid CEO'su Miguel Angel Gil Marin; "Falcao geleceğiyle ilgili bazı kararlar verme hakkına sahiptir." diyerek, oyuncunun haziran ayında kulüpten ayrılabileceğinin sinyalini verdi.
 "Hayali Real Madrid..."
 26 yaşındaki forvet oyuncusunun babası, Radamel Garcia Kolombiya'da bir radyo programına katılarak oğlunun hayalinde başka bir takım olduğunu dile getirmişti. El Gran Debate de Todelar isimli programda konuşan Radamel Garcia, "Onun hayali bir gün Real Madrid'de oynamak. Çocukluğundan bu yana orada oynamak istiyor." sözlerini kullandı.
  