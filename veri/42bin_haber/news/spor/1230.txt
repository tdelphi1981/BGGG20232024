Schumacher yarışı sabırsızlıkla bekliyor
Michael Schumacher, sezon sonunda Formula 1'e ikinci kez veda edecek olmasına rağmen, her yıl düzenlenen Şampiyonlar Yarışı'na katılmaya devam edeceğini söyledi.
F1'i bıraktıktan sonra aktif olarak hiçbir motor sporları kategorisinde mücadele etmeyeceğini söyleyen Schumacher, geçtiğimiz yılki yarışı Sebastian Vettel'le birlikte kazanmıştı.

Alman pilot, Tayland'da düzenlenecek olan önümüzdeki yarışı heyecanla beklediğini dile getirdi.Schumacher:
"Yeni bir şampiyonluk için eski takım arkadaşım Seb'le yarışmayı büyük bir heyecanla bekliyorum.Benim şanslı sayım 7. Dolayısıyla önce buna, ardından da diğerine sahip olmamız lazım. Açıkçası bu, şampiyonlar yarışından henüz emekli olmayacağım manasına geliyor" ifadelerini kullandı.

Şampiyonlar Yarışı'nın oldukça eğlenceli olduğunu söyleyen Alman pilot, "Bu yarışta hala rekabetçi olduğum sürece neden devam etmeyeyim?" dedi.