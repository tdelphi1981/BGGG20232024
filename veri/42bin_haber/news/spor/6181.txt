Derbide Fair-Play dersi
 
 Galatasaray - Fenerbahçe derbisinin en kritik anlarına girilmişti. Fenerbahçe Grundig setlerde 2-1 öndeydi ve 4. sette skor 19 - 18 Galatasaray lehineydi. Her sayının altın değeri taşıdığı dakikalarda, uzun bir ralli sonrası, Galatasaray’ın hücumunda, top Fenerbahçeli Kemal Kayhan'a çarparak dışarı gitti. 
 Ancak hakem pozisyonu iyi süzememişti. Fenerbahçeli voleybolcular beraberlik sayısına sevinirken, Kemal Kayhan, sahalarda çok özlediğimiz fair-play ruhunun en güzel örneklerinden birini sergiledi. 
 Seyircilerin ve arkadaşlarını tepkisini çekme pahasına elini kaldıran Kayhan, hakeme topun kendisinden çıktığını işaret etti. Bunun üzerine hakem kararını değiştirdi ve Galatasaray 20-18 öne geçti. Set sonunda gülen taraf ise Fenerbahçe Grundig oldu. 
 Tansiyonu bu kadar yüksek, ezeli rekabetin en derinden yaşandığı bir maçın belki de en kritik anında fair-play ruhunu kaybetmeyen Kemal Kayhan, tüm sporseverlerin takdirini kazandı. 
 Ntvspor