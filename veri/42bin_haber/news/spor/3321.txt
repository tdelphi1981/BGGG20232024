Trabzonspor, Emre Öztürk için teklif verdi
Trabzonspor, PTT 1. Lig ekiplerinden Kayseri Erciyessporlu futbolcu Emre Öztürk'ü transfer etmek için resmi teklifte bulundu.Kayseri Erciyesspor Kulübü Başkanı Ziya Eren AA muhabirine yaptığı açıklamada, 20 yaşındaki sol bek Emre Öztürk'ü transfer etmek için Trabzonspor'un kendilerine resmi teklifte bulunduğunu bildirdi.

Büyük bir kulübün oyuncularına talip olmasının futbolcularının kalitesini gösterdiğini dile getiren Eren, Emre için bir kaç takımdan da teklifler aldık, fakat resmi teklifi sadece Trabzonspor yaptı. Bizim şimdilik Emre'yi göndermek gibi bir düşüncemiz kesinlikle yok. Taraftarlarımız endişe etmesin. Hedefimiz sezon sonunda şampiyon olarak Süper Lig'e çıkmak. Bu doğrultuda oyuncu kaybetmeyi değil takviyeyi düşünüyoruz dedi.
Sezonun ilk yarısında 14 maçta forma giyen ve 1 gol atan genç oyuncu Emre Öztürk, gösterdiği performansla Tolunay Kafkas tarafından Ümit Milli Takım'a çağrılmıştı