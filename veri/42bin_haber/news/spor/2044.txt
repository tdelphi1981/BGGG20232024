Kocaman bombaladı
Yunus Yıldırım'a 'Yeter artık' diye isyan eden Aykut Hoca'dan yaylım ateşi
 Yunus Yıldırım önce 'Ezilmem doğru bildiğimi çalarım' gibiydi, sonra ölçüyü kaçırdı. Aydınus da hakem hatası yapmadı, görmediği şeyle ilgili ön yargılı bir karar verdi
 F.Bahçe Teknik Direktörü Aykut Kocaman herkesi topa tuttu. 'Kocaman paranoya' diye açıklama yapan G.Birliği'ne, 'Aklımın ucundan bile bu maç geçmemişti. Onlar bu maçı düşünerek bu açıklamayı yaptılar ki kelimeyi söylemek istemiyorum şu anda' dedi.
 PFDK ve Tahkim'e: Olmayan bir şeyden bir oyuncu cezalandırılmamalıydı. Eğer kurallara aykırıysa benim cezalandırılmam daha mantıklı ve doğru bir karardı.
 FIRAT Aydınus'a: Hakem hatası yapmadı, görmediği şeyle ilgili ön yargılı bir karar verdi. 
 YUNUS Yıldırım'a: 'Ezilmem, doğru bildiğimi çalarım' gibiydi sonra ölçüyü kaçırdı. Zaman zaman G.Birliği lehine durumları da atlamaya başladı. Çünkü ölçüyü kaçırdı. Tek istediğim mümkün olduğu kadar sahada eşitlik. 
 RAKİPLERE: Egemen, hakim, şampiyonluk görmüş takımlar için puan kayıpları ortalamanın üstünde. Son dört maçta bizim için puan kaybı ne kadar mümkünse bu 4 maçı kazanırsak rakipler adına da puan kayıpları mümkün ve yüksek bir olasılık.
 AYNAYA BAKSINLAR
 'OYUNU okuyamıyor' diyenlere: Hiçbir cevabım yok. Doğru bildiğimi yapmaya devam edeceğim. En azından ben aynaya bakarak bu eleştiriyi yapıyorum da bu eleştiriyi yapanların da biraz özeleştiri yapması gibi masumane bir talebim var.
  