Ukrayna'da Fomenko dönemi
Ukrayna Futbol Federasyonu (FFU), futbol takımının başına Mykhailo Fomenko'nun getirildiğini duyurdu. 
FFU, 1970'lerde Sovyetler Birliği (SSCB) Milli Takımı'nda forma giyen Mykhailo Fomenko'nun, Ukrayna'nın yeni teknik direktörü olduğunu açıkladı. FFU, 64 yaşındaki Fomenko ile 1 yılı opsiyonlu olmak üzere 2 yıllığına anlaşıldığı bilgisini verdi.

Fomenko'dan önce takımın başındaki Oleg Blokhin'in görevine, Ukrayna ile Polonya'nın ortak düzenlediği 2012 Avrupa Futbol Şampiyonası'nda takımın gruptan çıkamayışı sonrası Eylül ayında son verilmişti.

70'lerin efsanevi Dinamo Kiev kadrosunda yer alan Fomenko, 24 kez de SSCB formasını giymişti. 

FFU, Metalist Kharkiv başta olmak üzere Ukrayna'da birçok kulüpte teknik direktörlük yapan Fomenko ile anlaşmadan önce eski Tottenham Teknik Direktörü Harry Redknapp ve bir dönem İngiltere Milli Takımı'nın teknik patronluğunu üstlenen İsveçli Sven-Goran Eriksson ile görüşmüştü.