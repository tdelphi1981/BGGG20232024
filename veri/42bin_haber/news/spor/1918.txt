Alman şirketinden Beşiktaş'a dev teklif
Fikret Orman başkanlığındaki Beşiktaş Yönetim Kurulu, bir yandan yeni İnönü Stadı projesi üzerine çalışırken, bir yandan da yaptıkları anlaşmalar ile Siyah Beyazlı kulübe gelir kazandırmak için çaba harcıyor.
Yönetim kurulu yaklaşık 2 ay önce Doğuş-IMG Worldwide şirketi ile niyet mektubu imzalamıştı ve yeni İnönü Stadı dahil bir çok konuda Amerika merkezli şirketi ile ortak hareket etmenin hazırlıkları yapılıyordu. 
Siyah Beyazlı kulübün imzaladığı bu niyet mektubu sonrası Almanya merkezli farklı bir şirketin Beşiktaş ile temasa geçtiği ve İstanbul'a gelerek yönetim kuruluna sunum yaptıkları öğrenildi. Siyah-Beyazlı kulübe 150 milyon Dolar teklif eden Alman Sportfive şirketinin de Beşiktaş ile uzun vadeli anlaşma imzalamak istediği kaydedildi. 
Yaşanan bu gelişmenin ardından Beşiktaş'ın Doğuş-IMG Worldwide şirketinde teklif beklediği ve gelecek teklife göre karar verileceği belirtildi.