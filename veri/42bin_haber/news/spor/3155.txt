"Ayrımcılık yapmıyorum"
Trabzonspor Başkanı Sadri Şener, Feherbahçe Kulübü tarafından Raul Meireles hakkında 'ırkçı' açıklamalar yaptığı gerekçesiyle Türkiye Futbol Federasyonu'na şikayet edilmesiyle ilgili, 'Ayrımcılık yapmıyorum, tespit yapıyorum' dedi 
 Şener, yaptığı açıklamada, 23 Aralık'ta bir televizyon programında Raul Meireles hakkındaki konuşmasıyla durum tespiti yaptığını belirterek, ''Orada ben ayrımcılık yapmıyorum, tespit yapıyorum. Bu benim tespitim, doğru olur yanlış olur. Bu da benim görüşüm. Sadece durum tespiti yapmak istedim, ayrımcılık değil'' dedi.
 
 Sarı-lacivertli kulüp, Sadri Şener'i, 23 Aralık 2012 tarihli televizyon programında, futbolcuları Raul Meireles'e yönelik ''ırkçı'' açıklamalar yaptığı gerekçesiyle PFDK'ya sevk edilmesi için Türkiye Futbol Federasyonu'na şikayet etmişti.