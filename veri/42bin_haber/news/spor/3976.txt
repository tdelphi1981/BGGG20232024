Ergi şampiyonluğa adını yazdırdı
Christmas Açık Junior turnuvasına katılan Ergi Kırkın, şampiyonluğa adını yazdırdı. 1 numaralı seribaşı Kırkın, set kaybı dahi yaşamadı.
Avrupa Tenis Birliği klasmanında 5 numarada yer alan 1999 doğumlu Ergi Kırkın, Belgrad'daki Christmas Açık'ta şampiyon oldu. TE 14 Yaş takviminde yer alan Grade 3 seviyesindeki turnuvada 1 numaralı seribaşı olan Kırkın, beş maçını da iki sette kazanırken, final maçında Konstantin Kirovski'yi 6-3, 6-0 ile geçip zafere adını yazdırdı. Kızılyıldız Kulübü kortlarındaki turnuvada Kırkın, toplamda yalnızca 17 oyun kaybetti.  
Ergi Kırkın, Tennis Europe 14 Yaş Klasmanında kendi yaş grubunda 5 numaraya kadar çıkarak, bu alanda Türkiye rekoru kırmıştı.