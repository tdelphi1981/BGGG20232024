Sorun Sneijder ile Inter arasında
Sneijder transferinin Hollandalı futbolcunun imzasına kaldığı belirtiliyor. Sneijder ile Inter arasında birkaç pürüzün bulunduğu kaydedildi. 
Galatasaray, kulübü Inter ve kendisiyle her konuda anlaşmaya vardığı Sneijder'in imzasını beklemeye geçti. Cumartesi günü resmi internet sitesi aracılığıyla Inter ile her konuda anlaştığını açıklayan sarı-kırmızııllar, Hollandalı yıldızın Milano kulübüyle arasındaki son pürüzleri gidermesi için gün sayıyor. 
Konuyla ilgili yakın çevresine bu transferin perşembe ya da cuma günü biteceğini açıklayan başkan Ünal Aysal da, "Inter ve kendisiyle bizim tarafımızdan hiçbir sorun yok. Şu an geriye kalan tek pürüz oyuncunun Inter kulübüyle olan sözleşmesindeki detaylar. Bu yüzden transfer biraz sarktı ama 1-2 güne Sneijder'in imza atacağını tahmin ediyorum" ifadelerini kullandı.