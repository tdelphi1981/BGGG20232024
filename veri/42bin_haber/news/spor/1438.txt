Panathinaikos'ta Ferreira kovuldu
Yunanistan Birinci Futbol Ligi takımlarından Panathinaikos'un teknik direktörü Jesualdo Ferreira'nın görevine son verildi. Ferreira'nın yerine Arjantinli Juan Ramon Rocha takımın başına getirildi. 
Panathinaikos kulübü yaptığı açıklamada, Portekizli teknik adam Jesualdo Ferreira'nın, ligdeki kötü sonuçlar nedeniyle kovulduğunu belirtti. Kulüp, 66 yaşındaki Ferreira'nın yerine, Arjantinli Juan Ramon Rocha'nın takımın başına getirildiğini bildirdi.

Panathinakos, 16 takımın bulunduğu Yunanistan Ligi'nde 10 hafta sonunda 13 puanla, lider Olimpiacos'un 15 puan gerisinde 6'ncı sırada bulunuyor.