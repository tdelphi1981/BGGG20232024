Ronaldo'dan transfer mesajı
Real Madri'in Portekizli yıldızı Cristiano Ronaldo, sözleşmesinin sonuna kadar ayrılığı düşünmediğini dile getirdi.
Kabus gibi bir sezon geçiren Real Madridin Portekizli yıldızı Cristiano Ronaldo, hakkında çıkan transfer söylentilerine açıklık getirdi ve sözleşmesinin sonuna kadar Madridde kalmak istediğini dile getirdi.

Eski takımı Manchester United ile Real Madridi karşılaştıran Portekizli oyuncu, fifa.coma yaptığı açıklamada, Dünyanın en iyi iki kulübü. Bu nedenle baskı çok yüksek. Ancak Realde baskı ManUya oranla daha fazla. Herkes 10. Şampiyonlar Ligi kupasını kazanmayı hedefliyor. Bu da baskıyı arttırıyor. Medya baskısı bazen sahaya yansıyabiliyor. Ancak bu gergin ortamdan korunmak bizim elimizde dedi.

Tek hedef Devler Ligi
Takım olarak birinci hedeflerinin Şampiyonlar Liginde başarı olduğunu dile getiren Ronaldo, Her Madrid taraftarı Devler Liginde kupa istiyor. Manchester United karşısında işimiz kolay olmayacak. Bence şanslar eşit. Başarılı olacağımıza inanıyorum. Sezona iyi bir başlangıç yapamadığımız doğru. Ancak hiçbir takım yenilmez eğil. ManUyu yenebilecek güçteyiz diye konuştu.

Anlam veremiyorum
Jose Mourinho ve kendisine yönetilen tepki hakkında da konuşan yıldız orta saha oyuncusu, İnsanların eleştirilerine saygılı yaklaşmak zorundayız. Ancak taraftarımızın biraz sabırlı olmasını rica ediyorum. Mourinho her zaman takımın başarısını düşünür. Eleştiri futbolun temel parçalarından birisi. Bana gelen tepkilere de anlam veremiyorum. Etrafımdaki bu negatif ortamı çözebilmiş değilim. Beni tanıyan insanlar bu tepkilerin haksız olduğunu görüyor. Beni tanımayan insanlar ise istediklerini söyleyebilirler. Bence hakkımda yanlış fikirlere sahipler ancak herkes istediğini söyleyebilir şeklinde konuştu.

Gündemde ayrılık yok
Hakkında çıkan transfer haberlerine rağmen ayrılığı düşünmediğini belirten Ronaldo, Ben sözleşmemin sonuna kadar Real Madridde kalmak istiyorum. Benim bu konudaki görüşüm net. Ondan sonrası ne olur, bilemem dedi.

(Goal.com)