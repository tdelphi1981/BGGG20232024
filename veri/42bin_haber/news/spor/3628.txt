Antalya'da indirimli kombine zamanı
Antalyaspor'dan yapılan açıklamada, 2012-2013 sezonu kombine kart satışlarının indirimli olarak yeniden başladığı bildirildi.
Medical Park Antalyaspor Kulübü'nden yapılan yazılı açıklamada, 2012-2013 sezonunda ikinci yarıda sahasında oynayacağı lig ve kupa maçlarının tamamını kapsayan kombine kartların yüzde 50 indirimli olarak satışa çıktığı belirtildi. Antalyasporlu taraftarların kombine kartları Hasan Subaşı Tesisleri'nden alabileceği, kombine kartlar ile ligin ikinci yarısında en az 3 kupa ve 9 lig maçı olmak üzere 12 karşılaşmayı izleyebilecekleri kaydedildi.
 
İndirimli kombine kart ücretleri Ceysu Maraton Tribün için 375 lira, Rixos Numaralı Yan Tribün için 750 lira, Rixos Numaralı Orta Tribün için de bin lira olarak belirlendi. Adopen Kale Arkası Tribünü kombinelerinin ise tamamının tükendiği, bu nedenle satışının olmadığı bildirildi.