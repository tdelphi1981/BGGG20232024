Beşiktaş yine kazanamadı
THY Avrupa Ligi'nde Beşiktaş, Montepaschi Siena deplasmanından 63-57 mağlup ayrıldı. Turkish Airlines Euroleague Top 16’da istediği galibiyetleri alamayan Beşiktaş, İtalya’daMontepaschi Siena deplasmanından da 63-57’lik mağlubiyetle döndü.

Karşılaşmaya kötü başlayan ve soyunma odasına 37-26’lık skorla geride giren Beşiktaş, üçüncü çeyrekte ise kontrolü tamamen eline alarak maça yeniden ortak oldu. Palaestra Arena’daki karşılaşmanın son çeyreğine 43-45 önde giren temsilcimiz, son çeyrekte ise rakibine direnemeyerek Top 16’daki 5. maçından da mağlup ayrıldı.

Mücadeleye Benjamin Eze ile ligin en skorer ismi Bobby Brown’un sayılarıyla başlayan ev sahibi ekibe Curtis Jerrells’ın önderliğinde yanıt veren Beşiktaş, 4. dakikayı 9-7 geride geçti. Mücadelenin ilk 4 dakikasında 7 sayı atan temsilcimiz, çeyreğin son 6 dakikasında ise yaptığı top kayıpları nedeniyle skor üretmekte zorlanıp 6 sayı bulunca ikinci periyoda 22-13’lük skorla girildi. Çaldığı topları hızlı hücumlarla değerlendiren Montepaschi Siena, devreye girilirken de aradaki farkı çift hanelere sayılara çıkardı: 37-26. Soyunma odasından dönüştü ibreyi bir anda kendi tarafına çeviren Beşiktaş, Curtis Jerrells’ın önderliğinde 11-0’lık bir seri yakalayarak durumu 37-37’ye getirdi ve maça yeniden ortak oldu. İkinci yarının ilk 6 dakikasında skor üretemeyen Siena, bu çeyrekteki ilk sayılarını Matthew Janning’in üçlüğüyle bulurken, geri adım atmayan Beşiktaş, Damir Markota’nın son saniyede gelen üçlüğüyle final periyoduna 43-45’lik üstünlükle girdi. Son çeyrekte ise Viktor Sanikidze ve Daniel Hackett ikilisiyle yeniden toparlanan Montepaschi Siena, karşılaşmadan 63-57’lik galibiyetle ayrıldı.

SALON: Palaestra

HAKEMLER: Borys Ryzhyk, Marek Cmikiewicz, Oscar Perea

MONTEPASCHI SIENA (63): Bobby Brown 13 (3 ribaund- 4 asist), Benjamin Eze 8 (7 ribaund), Marco Carraretto, Kristjan Kangur 2 (10 ribaund- 2 asist), Viktor Sanikidze 14 (5 ribaund), Luca Lechthaler 2 (1 ribaund), Matthew Janning 10 (1 asist), Daniel Hackett 9 (2 ribaund-5 asist), David Moss 5 (3 ribaund) 

BEŞİKTAŞ (57): Daniel Ewing 2 (2 ribaund- 1 asist), Gasper Vidmar 14 (6 ribaund), Randal Falker 1 (2 ribuand), Serhat Çetin 2 (1 ribaund), Damir Markota 12 (8 ribaund- 1 asist), Patrick Christopher 7 (1 ribaund- 1 asist), Cemal Nalga (1 asist), Cevher Özer 3 (1 ribaund) Curtis Jerrells 16 (5 ribaund- 3 asist)

1.PERİYOT: 22-13
2.PERİYOT: 15-13
3.PERİYOT: 6-19
4.PERİYOT: 20-12