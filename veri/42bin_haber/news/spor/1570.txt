Joola Avrupa Milli Takımı üst turda
Avrupa Masa Tenisi Birliği'nin düzenlediği Joola Avrupa Milli Takımlar Ligi'nde Türkiye, Kadınlar Challenge Division'da Lüksemburg'u 3-2 mağlup ederek, 6 puanla namağlup liderliğini sürdürdü ve bir üst tura çımayı garantiledi.Tozkoparan Spor Salonu'nda oynanan Türkiye-Lüksemburg maçına ay-yıldızlılar, Melek Hu ile başladı. Hu, Egle Sadikovic karşısında başarılı bir maç çıkararak, seti 3-0 (11-6, 11-3, 11-5) kazandı. İpek Karahan ise tecrübeli rakibi Xialian Ni karşısında etkili bir oyun ortaya koyamadı ve seti 3-0 (11-3, 11-2, 11-5) kaybetti.

Üç numaralı oyuncuların karşı karşıya geldiği 3. maçta Sanem Şahin, Tessy Gonderringor karşısında 3-2 (11-9, 7-11, 11-6, 6-11, 10-12) kaybetti ve durum 2-1 milli takımın aleyhine döndü. Dördüncü karşılaşmada Melek Hu, rakibi Ni'yi 3-1 (11-9, 11-6, 10-12, 11-9) yenerek, skoru 2-2'ye taşıdı.

Son sette İpek Karahan, Lüksemburg'un bir numaralı oyuncusu Sadikovic karşısında 3-1 (7-11, 11-7, 11-7, 11-9) galip gelerek, skoru belirleyen isim oldu. Karşılaşmayı Türkiye 3-2 kazandı.