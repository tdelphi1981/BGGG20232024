Galatasaray'ın ilk yarılarına dikkat!
Galatasaray'ın, bu sezon Spor Toto Süper Lig'de yaptığı maçların büyük bir bölümü, ilk yarıdaki sonuçlar doğrultusunda tamamlandı. 
Sarı-kırmızılı takım, Süper Lig'de geride kalan 15 haftaki maçlarının 13'ü ilk yarıda elde ettiği sonuç yönünde sona erdi. "Cim Bom", bu maçlarda 7 galibiyet, 4 beraberlik ve 2 mağlubiyet aldı.

Galatasaray, ilk yarısını önde tamamladığı Kasımpaşa, Bursaspor, Medical Park Antalyaspor, Akhisar Belediyespor, Kayserispor, İstanbul Büyükşehir Belediyespor ve Sivasspor maçlarından mutlu sonla ayrıldı. Sarı-kırmızılı takımın, ilk yarısını berabere tamamladığı Beşiktaş, Eskişehirspor, Mersin İdmanyurdu ve Gaziantepspor maçlarında ise rakipler ikinci yarıda eşitliği bozmayı başaramadı.

 "Cim Bom", ilk yarılarını geride kapattığı Orduspor ve Kardemir Karabükspor maçlarında ise ikinci yarıda skoru lehine çevirme başarısı gösteremedi.

 -Sadece 2 maçın sonucu farklı oldu-

 Galatasaray'ın bu sezon Spor Toto Süper Lig'deki maçlarından sadece 2 tanesinin sonucu ilk yarıdaki skor doğrultusunda bitmedi.

 Sarı-kırmızılı takım, Gençlerbirliği ve Sanica Boru Elazığspor maçlarının sonuçları ilk yarıdan farklı oldu.

 İlk yarısını 1-0 geride kapattığı maçta Gençlerbirliği ile 3-3 berabere kalan "Cim Bom", ilk 45 dakikası 0-0 berabere geçilen Sanica Boru Elazığspor maçında ise rakibini 1-0 mağlup etti.

 -Maçlar-

 Galatasaray'ın bu sezon Spor Toto Süper Lig'de oynadığı karşılaşmaların ilk yarı skorları ile maç sonuçları şöyle:

 Maç İlk Yarı Sonuç
 -------------------------------------------------
 Galatasaray-Kasımpaşa 1-0 2-1
 Beşiktaş-Galatasaray 2-2 3-3
 Galatasaray-Bursaspor 1-0 3-2
 M.Park Antalyaspor-Galatasaray 0-2 0-4
 Galatasaray-Akhisar Belediyespor 2-0 3-0
 Orduspor-Galatasaray 1-0 2-0
 Galatasaray-Eskişehirspor 0-0 1-1
 Gençlerbirliği-Galatasaray 1-0 3-3
 Galatasaray-Kayserispor 3-0 3-0
 İBB Spor-Galatasaray 0-2 1-3
 Mersin İdmanyurdu-Galatasaray 0-0 1-1
 Galatasaray-Kardemir Karabükspor 1-2 1-3
 Sanica Boru Elazığspor-Galatasaray 0-0 0-1
 Galatasaray-Gaziantepspor 0-0 1-1
 Sivasspor-Galatasaray 1-2 1-3