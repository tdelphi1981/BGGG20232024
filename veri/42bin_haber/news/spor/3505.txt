Elazığspor transfere hız verdi
Sanica Boru Elazığspor, Spor Toto Süper Lig'in ikinci yarısı için transfer çalışmalarını tüm hızıyla sürdürüyor.
Sanica Boru Elazığspor Teknik Direktörü Yılmaz Vural'ın istediği Senegalli oyuncu Tidiane Sane'nin vize işlemlerinin başladığı ve önümüzdeki hafta Türkiye'ye geleceği öğrenildi.

Öte yandan teknik direktör Yılmaz Vural katıldığı bir TV programında Fenerbahçe'nin oyuncusu Bienvenü ve Norveç'in Aalesund takımında forma giyen orta saha oyuncusu Kosta Rikalı Michael Barrantes ile anlaşmak üzere olduklarını açıkladı. Spor Toto 2. Lig ekiplerinden Eyüpspor'un 30 yaşındaki sol kanat oyuncusu Eren Aydın ile ise ilgilendikleri belirtildi. 
 
Orta alan için ise Eskişehirspor'da forma giyen Mehmet Güven'le de görüşmelerin sürdüğü, oyuncunun transferinin olumlu ya da olumsuz birkaç gün içinde netleşmesi beklenildiği bildirildi.