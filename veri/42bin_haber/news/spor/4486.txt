Aykut Demir 10 milyon TL
Trabzonspor'un uzun süredir peşinde olduğu Aykut Demir konusunda sonunda resmi girişimler başladı 
 Bordo-Mavililer, Gençlerbirliği’ne başarılı stoperin bonservis bedeli için ne kadar istediklerini sordu. Yıllardır büyük takımlara yüksek bedellerle oyuncu satmasıyla bilinen İlhan Cavcav, kendisinden beklenen bir cevap verdi: 4.5 milyon Euro’ya (10 milyon 600 bin TL) bu iş olur! Bu rakam Bordo-Mavili cephede şok etkisi yarattı. Transfer için bu kadar yüksek bir bütçe ayırmayan Trabzonspor Yönetimi, Gençlerbirliği’nin kapısını farklı bir teklifle çalacak. Yapılacak ilk teklifte Başkent temsilcisine 2 milyon Euro’nun yanı sıra Paulo Henrique önerilecek. Bordo-Mavililer, pazarlıkların gidişatına göre parayı biraz daha artırmaya sıcak bakıyor. Aykut Demir’le yapılan görüşmelerde ise herhangi bir sorun kalmadı.
 
 Fanatik