1461 Trabzon'a 'F.Bahçe' cazası
PFDK'den 1461 Trabzon'a 1 maç seyircisiz oynama cezası
 Profesyonel Futbol Disiplin Kurulu(PFDK),  1461 Trabzon'a Fenarbahçe maçında yaşanan olaylardan dolayı 1 maç seyircisiz oynama cezası verdi.
 PFDK'nin almış olduğu, federasyonun da internet sitesinden yayımlanan kararları ise şöyle: 
 "1-      1461 Trabzon Kulübü'nün, 13.01.2013 tarihinde oynanan 1461 Trabzon - Fenarbahçe Ziraat Türkiye Kupası müsabakasında, taraftarlarının neden olduğu saha olayları nedeniyle takdiren 1 resmi müsabakayı kendi sahasında seyircisiz oynama ve 15 bin TL para cezası ile cezalandırılmasına,
 Aynı müsabakada 1461 Trabzon Kulübü'nün, taraftarlarının neden olduğu çirkin ve kötü tezahürat nedeniyle takdiren 15 bin TL para cezası ile cezalandırılmasına,
 2-      Medıcal Park Antalyaspor Kulübü'nün, 12.01.2013 tarihinde oynanan Medıcal Park Antalyaspor - Trabzonspor Ziraat Türkiye Kupası müsabakasında, takım halinde sportmenliğe aykırı hareket nedeniyle takdiren 8 bin 750 TL para cezası ile cezalandırılmasına,
 Aynı müsabakada Medıcal Park Antalyaspor Kulübünün, taraftarlarının neden olduğu saha olayları nedeniyle takdiren 5 bin  TL para cezası ile cezalandırılmasına,
 Aynı müsabakada Medıcal Park Antalyaspor Kulübü kaleci antrenörü Erdinç Mehmet Erol'un, müsabaka hakemine yönelik sportmenliğe aykırı hareketleri nedeniyle takdiren 1 resmi müsabakada soyunma odasına ve yedek kulübesine giriş yasağı ve 10 bin TL para cezası ile cezalandırılmasına,
 3-      Sivasspor Kulübü sporcusu Aatıf Chahechouhe'nin, 13.01.2013 tarihinde oynanan Sivasspor – Bursaspor Ziraat Türkiye Kupası müsabakasında, slogan içeren tişört giymesinden dolayı talimatlara aykırılık nedeniyle takdiren KINAMA CEZASI ile cezalandırılmasına,
 4-     Bursaspor Kulübü hakkında, 13.01.2013 tarihinde oynanan Sivasspor – Bursaspor Ziraat Türkiye Kupası müsabakasında, saha olayı nedeniyle sevk yapılmış ise de isnat olunan ihlalin unsurları oluşmadığından ceza tayinine yer olmadığına,
 5-      Futbolcu Mesut Yılmaz'ın, sosyal paylaşım sitesinde kendisine ait hesaptan bir kulüp başkanına yönelik hakareti nedeniyle 2 resmi müsabakadan men cezası ile cezalandırılmasına karar verilmiştir."
 (CİHAN)
  