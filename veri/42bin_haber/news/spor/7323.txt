Sociedad'ın eski başkanı iddiaları yalanladı
İspanya Profesyonel Futbol Ligi (LFP) Başkanı Jose Luis Astiazaran, bir dönem başkanlığını yaptığı Real Sociedad'ın dopingli maddeler satın aldığı iddialarını yalanladı.Real Sociedad'da 2001-2005 yılları arasında kulüp başkanlığı yapan, daha sonra LFP Başkanı olan Astiazaran, Real Sociedad kulübünün eksi başkanı İnaki Badiola'nın ortaya attığı doping iddialarına, LFP'nin resmi internet sitesinden cevap verdi. Astiazaran yaptığ yazılı açıklamada, iddiaların sahte olduğunu ifade ederek, Badiola'ya dava açacağını bildirdi. Real Sociedad'ın başkanı olduğu dönemde, her zaman etik ve profesyonel çalışan sağlık ekiplerinin, yasa dışı maddeler kullandığına ilişkin şüphelenmesine neden olan hiçbir olaya rastlamadığını vurgulayan Astiazaran, doping kontrol uzmanlarıyla her zaman çok sıkı işbirliği içinde olduklarını ve asla sorun yaşamadıklarını belirtti. 2008'in Ocak ile Aralık ayları arasında Real Sociedad'ın Başkanı olan Badiola'nın kendisine karşı farklı konularda davalar açtığını, ancak bunların hepsini kaybettiğini dile getiren Astiazaran, hakkındaki tüm suçlamalardan beraat ettiğini bildirdi.