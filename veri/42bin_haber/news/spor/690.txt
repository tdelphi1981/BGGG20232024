Ömer'li Rockets evinde mağlup oldu
Amerikan Profesyonel Basketbol Ligi'nde (NBA) 13 maç oynandı.
Milli basketbolcu Ömer Aşık'ın forma giydiği Houston Rockets sahasında Denver Nuggets'a 93-87 yenildi. Maça ilk 5'te başlayan ve 23 dakika forma şansı bulan Aşık, 10 sayı ve 13 ribauntla 'double-double' yaptı. Rockets'da Carlos Delfino'nun 19, Patrick Patterson'ın 18 sayısı yenilginin önüne geçemedi. Denver temsilcisinde ise Ty Lawson 21, Kenneth Faried 16 sayıyla galibiyete katkı sağladı.

Utah Jazz ise sahasında Los Angeles Lakers'ı 95-86 mağlup etti. Jazz'da forma giyen Enes Kanter, oyuna sonradan girip 14 dakika oynadı ve 9 sayı üretip, 1 savunma ribaundu aldı. Jazz'da öne çıkan isimler, 18 sayı ve 10 ribauntla Al Jefferson, 16 sayıyla Maurice Williams oldu. Lakers'da ise maçın en skoreri olan Kobe Bryant'ın 29 sayısı, takımının yenilgisini önleyemedi. Lakers'da Dwight Howard ise 19 sayı üretti.

Ersan İlyasova da takımı Milwaukee Bucks'ın sahasında Memphis Grizzlies'e 108-90 yenildiği maçta 7 sayıyla oynadı.

Bu arada, San Antonio Spurs sezondaki ilk yenilgisini, Los Angeles Clippers karşısında aldı. Los Angeles temsilcisi, rakibini 106-84'lük skorla yenmeyi başardı.

Lige, iki maçla devam edilecek.

Toplu sonuçlar şöyle:

Golden State Warriors-Cleveland Cavaliers: 106-96
LA Clippers-San Antonio Spurs: 106-84
Dallas Mavericks-Toronto Raptors: 109-104
Boston Celtics-Washington Wizards: 100-94 (Uzatmada)
Atlanta Hawks-Indiana Pacers: 89-86
Miami Heat-Brooklyn Nets: 103-73
Sacramento Kings-Detroit Pistons: 105-103
Utah Jazz-LA Lakers: 95-86
New Orleans Hornets-Philadelphie 76ers: 62-77
Minnesota Timberwolves-Orlando Magic: 90-75
Milwaukee Bucks-Memphis Grizzlies: 90-108
Houston Rockets-Denver Nuggets: 87-93
Charlotte Bobcats-Phoenix Suns: 110-117