Fener, Mersinde puan ve moral arıyor
Spor Toto Süper Ligde geçtiğimiz hafta Sivasspora yenilerek büyük yara alan Fenerbahçe, bugün Mersin İdman Yurduna konuk olacak.
Sarı lacivertliler, zorlu deplasmandan 3 puanla dönerek hem zirve yarışında geri kalmamak hem de BATE Borisov maçı öncesi moral bulmak istiyor. Fenerbahçede 3er sarı kartları bulunan Gökhan, Meireles, Cristian ve Semih kart görmeleri durumunda Trabzonspora karşı cezalı duruma düşecek. 
MUHTEMEL 11LER 
MERSİN İ.Y 
BICIK
SERKAN
MURAT
STEPANOV
IVAN 
HAKAN 
MITROVIC
CULIO
BEN YAHIA
NDUKA
NOBRE 
FENERBAHÇE 
VOLKAN
GÖKHAN
BEKİR
EGEMEN
ZIEGLER
CRISTIAN
MEIRELES
EMRE
KUYT
SOW
WEBO 
Stoch ve Krasic götürülmedi 
FORMSUZ Miroslav Stoch ile Milos Krasic, Mersin İY maçının kadrosuna alınmayarak İstanbulda bırakıldı.  
KALDIRIMA ÇIKTI 
Sarı lacivertlilerin çalıştırıcısı Kocamanın ilk haftalardaki jokerini son 2 maçtır 18e bile almaması tartışma yarattı. 
FENERBAHÇE Teknik Direktörü Aykut Kocamanın, Mersin İdman Yurdu ile oynanacak karşılaşmanın kadrosuna yedek stoper ve Stoch dışında almadığı bir isim özellikle dikkat çekti. Kocaman, sezon başından beri vazgeçemediği oyuncuların başında gelen Hasan Ali Kaldırımı maç kadrosuna dahil etmedi. 
Milli sol bekin geçen haftaki Sivasspor maçından sonra yine kadroya girememiş olması kafalarda soru işaretleri yarattı. Hatta kamuoyunda, genç futbolcunun hocası Aykut Kocaman ile sorun yaşamış olabileceği ihtimali dahi dile getirilmeye başlandı. 
KENDİSİNİ BİR ANDA DIŞARIDA BULDU 
KOCAMAN cephesinden yapılan yorumda ise, bunun zorunlu bir karar olduğu belirtiliyor. Sarı lacivertli teknik ekip, maç kadrosunda yedek kaleci dışında altyapıdan gelen bir futbolcuya da yer vermek zorunda. İşte bu durum, devre arası yapılan takviyelerle kadrosu genişleyen sarı lacivertlilerde kulübede oturmayı dahi zorlaştırıyor. Reto Zieglerin takıma dönmesi sonucunda da kendisini dışarıda bulan ilk isim Hasan Ali oldu. Bu durumu zorunlu rotasyona bağlayan sarı lacivertli teknik ekibin, bu tarz sürprizlere başka oyuncularla da devam edebileceği öğrenildi. 
Kadroda yedek stoper yok 
AYKUT Kocaman, Mersin İY maçının kadrosuna yedek stoper almadı. Yobonun yokluğunda Serdar Kesimal da kafileye dahil edilmedi. Sarı lacivertli hoca, Bekir-Egemen ikilisinden birinin oyun dışı kalması halinde stopere Mehmet Topalı çekecek.