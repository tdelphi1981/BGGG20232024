En fazla değişim Samsunspor'da oldu
PTT 1. Lig'de 2012-2013 sezonunun ikinci yarısının ilk maçlarında 7 yeni futbolcusuna şans veren Samsunspor, en fazla değişimin yaşandığı ekip olarak dikkati çekti.
Üst ve alt sıralarda mücadelenin artarak devam ettiği PTT 1. Lig'de, ara transfer döneminde transfer yasağı bulunan Ankaragücü dışındaki ekipler kadrolarını güçlendirmeyi tercih etti.

Takımlar, 18. haftadaki müsabakalarda yeni oyuncularına şans verirken ilk devrede istediği sonuçları alamayan Samsunspor, TKİ Tavşanlı Linyitspor karşısında 7 transferine şans verdi.

Samsunspor'un ardından Denizlispor ve Karşıyaka (2'si altyapı) da 6 yeni oyuncusuyla en fazla transferine forma giydiren ekipler oldu.

Transfer yasağı bulunan Ankaragücü dışında Şanlıurfaspor ile lider Manisaspor ise 18. haftada hiç yeni oyuncusunu sahaya sürmedi.

PTT 1. Lig'de 18. haftada yeni oyunculara şans veren ekipler ve transferleri şöyle:

Samsunspor (7): Cemil Adıcan (Karşıyaka), Fatih Şen (Karşıyaka), Serkan Çalık (Şanlıurfaspor), Mustafa Kayabaşı (Gençlerbirliği-kiralık), Abdulkadir Özgen (Sivasspor-kiralık), Haluk Türkeri (Denizlispor), Dimitrov (Kasımpaşa)

Denizlispor (6): Atahan Menekşe (Sanica Boru Elazığspor), Arif İsayev (Azerbaycan-Azal), Kingsley (Boluspor), Üstün Bilgi (Kayseri Erciyesspor-kiralık), Ömer Kandemir (Giresunspor), Ngueukam (Finlandiya-FC Lahti)

Karşıyaka (6): Tayfun Cora (Trabzonspor), Emircan Avcı (altyapı), Caner Bulut (Sanica Boru Elazığspor-kiralık), Ali Say (altyapı), Fatih Gül (Boluspor-kiralık), Battal Demirbilek (altyapı)

Kayseri Erciyesspor (5): Atilla Koca (Sivasspor), Numan Çürüksu (Orduspor), Bilal Aziz Özer (Torku Konyaspor), Arif Şahin (Sanica Boru Elazığspor), Göksu Türkdoğan (Sanica Boru Elazığspor)

TKİ Tavşanlı Linyitspor (4): Sakıb Aytaç (Denizlispor), Deniz Aslan (Medical Park Antalyaspor-kiralık), Murat Yılmaz (Ankaragücü), Shala (Finlandiya-FC Lahti)

Adanaspor (3): Ümit Tütünci (TKİ Tavşanlı Linyitspor), Burak Çalık (Samsunspor), Barış Ataş (Trabzonspor)

Çaykur Rizsespor (3): Samat Smakov (Kazakistan), Cernat (Kardemir Karbükspor), Oğuzhan Berber (Denizlispor)

Göztepe (3): Orhan Taşdelen (Karşıyaka), Ramazan Sal (Şanlıurfaspor), Hakan Ateş (Akhisar Belediyespor-kiralık)

Kartalspor (3): Ali Zitouni (Torku Konyaspor), Murat Önür (Denizlispor), Uğur Yılmaz (Gurbetçi)

Adana Demirspor (2): Taha Yalçıner (Karşıyaka), Luız Eduardo Azevedo Dantas (Brezilya)

1461 Trabzon (1): Abdullah Halman (Mersin İdmanyurdu)

Boluspor (1): Jimmy Dixon (İsveç)

Bucaspor (1): Yasin Avcı (Göztepe)

Gaziantep Büyükşehir Belediyespor (1): Kenan Aslanoğlu (Çaykur Rizespor)

Torku Konyaspor (1): Murat Akın (Medical Park Antalyaspor)