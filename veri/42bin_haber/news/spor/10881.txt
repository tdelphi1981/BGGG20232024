Emenike'nin tahtını sallayan golcü
Yura Movsisyan... Spartak Moskova'nın ve Avrupa futbolunun yeni yıldız adaylarından birisi olmaya aday bir isim... Emmanuel Emenike'ye takım arkadaşı ve forvet hattında rakip olarak transfer edilen Ermeni golcü, ilk maçında performansıyla parmak ısırttı.
Rusya Premier Ligi'nde bugün oynanan 20. hafta maçında Spartak Moskova kendi sahasında Terek'i konuk etti.  Mücadeleyi 3-1 kazanan Spartak Moskova'da, tüm golleri maçta sakat olan Emenike'nin yerine forma giyen yeni transfer Yura Movsisyan kaydetti. 

İŞTE FOTOĞRAFLARLA YURA MOVSİSYAN  
Doğum yeri Azerbaycan'ın Bakü kenti olan Movsisyan futbol kariyerine ABD'de başladı. 2006-07 sezonunda ABD fubol ligi olan MLS'de Kansas City Wizards formasıyla profesyonelliğe imza attı. Ardından yine ABD'de Real Salt Lake takımına transfer oldu. MLS'te 3 sezonda 20 gole imza atan Movsisyan, Danimarka'nın Randers takımına gelerek Avrupa'ya dönüş yaptı. 
Burada geçen bir yılın ardından asıl patlamayı ise Rusya Ligi takımlarından Kuban Krosnadar takımında yaşadı. 2011-12 sezonunda yeşil siyahlı takım formasıyla çıktığı 50 maçta 23 gol buldu ve dikkatleri üzerine çekti. Movsisyan bu performansı ile geçtiğimiz haftalarda Fenerbahçe'nin eski futbolcusu Emenike'nin takımı Spartak Moskova'ya transfer oldu.  
Şimdi Movsisyan'ın bu performansının ardından Emenike'nin takıma girip giremeyeceği merak ediliyor... 
 