Kartal'ı Jerrels ve Serhat uçurdu
Beko Basketbol Liginde ilk yarının son maçında Mersin Büyükşehir Belediyesi ile karşılaşan Beşiktaş, rakibini 83-75'lik skorla yenerek Beko All-Star arasına moralli girdi.
Başa baş geçen ilk periyodun ardından özellikle üçüncü çeyreğin son bölümünde rakibinin yaptığı top kayıplarını iyi değerlendiren Siyah-Beyazlılarda Serhat Çetinin 20 sayı ve Curtis Jerrellsın 17 sayılık performansları belirleyici oldu. Mersin temsilcisinde 22 sayı ile maçın en skorer ismi olan Ali Karadeniz ise galibiyet için yeterli olmadı. Bu sonuçla Beşiktaş, ligin ilk yarısını 10 galibiyetle tamamlarken, Mersin Büyükşehir Belediyesi ise 5 galibiyette kaldı.

Salon: Abdi İpekçi
Hakemler: Aytuğ Ekti, Halil Baldemir, Ergin Sarı
Beşiktaş: Muratcan Güler 4, Ewing 6, Christopher 12, Markota 3, Cemal Nalga 4, Cevher Özer 8, Serhat Çetin 20, Jerrells 17, Barış Hersek 2, Falker 7, Can Akın
Mersin Büyükşehir Belediyesi: Solomon 7, Holston 16, Prince 18, Ali Karadeniz 22, Mutlu Demir 10, Altan Erol, Hakan Köseoğlu 2
1. Periyot: 12-16
Devre: 32-33
3. Periyot: 61-55

MAÇIN AYRINTILARI 
Karşılaşmanın ilk bölümünde iki takım da kolay sayı şansı bulamazken, Mutlu Demirin boyalı alandan bulduğu sayılarla bir adım öne geçen Mersin Büyükşehir Belediyesi, ilk 10 dakikalık bölümü 12-16 önde tamamladı. İkinci periyoda Daniel Ewingin art arda gelen basketleriyle başlayan Siyah-Beyazlılar, tempoyu arttırarak 16. dakikada 30-24 öne geçti. Devrenin son bölümünde ise hücum ribaundları sonrasında yakaladığı ikinci şansı sayılarıyla rakibine karşılık veren Mersin temsilcisi, yakaladığı 9-2lik seriyle devreye 32-33lük üstünlükle tamamladı. Üçüncü çeyrekte ise sazı eline alan Curtis Jerrells ile birlikte kaptığı topları hızlı hücumlara çeviren ev sahibi ekip, final periyoduna 61-55lik avantajla girdi. Son çeyrekte David Holston ve Ali Karadeniz ile direnen rakibine Serhat Çetinle yanıt veren Beşiktaş, kontrolü elinde tutarak maçtan 83-75 galip ayrıldı.