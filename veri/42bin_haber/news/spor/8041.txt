Sivasspor 2-0 Trabzonspor
Geçen hafta deplasmanda Fenerbahçe'yi 2-1'lik skorla mağlup eden Sivasspor, Spor Toto Süper Lig'in 21. haftasında Trabzonspor'u 2-0'lık yendi... Bordo mavililer, bu galibiyetle Trabzonspor'u ligde 1385 gün sonra yenmiş oldu... Ayrıca bu yenilgi, Trabzonspor'un son 6 haftada aldığı 4. mağlubiyet oldu.
4 Eylül Stadı'nda oynanan karşılaşmada Sivasspor'a galibiyeti getiren golleri 21. dakikada Hakan Arslan ile 57. dakikada Aatif Chahechouhe kaydetti.  
MAÇTAN FOTOĞRAFLAR 
Trabzonsporlu Didier Zokora, 74. dakikada ikinci sarı karttan kırmızı kart görerek takımını 10 kişi bıraktı. Fildişi Sahilli futbolcu, gelecek hafta oynanacak Fenerbahçe maçında sahada olamayacak... 
Sivasspor bu galibiyetle puanını 29'a yükseltti. Trabzonspor ise 27 puanda kaldı.  
Kırmızı beyazlı takım, Süper Lig'in 22. haftasında deplasmanda Kasımpaşa ile karşılaşırken Trabzonspor evinde Fenerbahçe'yi konuk edecek.  
1385 gün sonra gelen zafer    
Trabzonspor'u en son 2008-2009 sezonunun 29. haftasında 25 Nisan 2009'da Sivas'ta 3-0 mağlup eden Yiğidolar, bu karşılaşmanın ardından rakibiyle yaptığı 7 lig maçının 6'sından mağlubiyetle, 1'inden beraberlikle ayrılmıştı. Bugün oynanan maçta bordo-mavili takımı mağlup eden Sivasspor, rakibini tam 1385 gün sonra devirmiş oldu.  
MAÇIN CANLI ANLATIMI 
Doğan Andaç için saygı duruşu 
Sivas 4 Eylül Stadı'ndaki maçta, her iki ekibin taraftarları tribünlerdeki yerlerini aldı. Konuk takım taraftarına kale arkası tribününde ayrılan 800 kişilik yer büyük ölçüde doldu. Maç saatinde hava sıcaklığı 9 derece ölçüldü. Sivaslı futbolseverler, maraton ve VIP tribünlerini doldurdu, kale arkası tribünleri ise büyük ölçüde boş kaldı. 4 gün önce vefat eden eski Türkiye Futbol Federasyonu başkanlarından ve (A) Milli Takım teknik direktörlerinden Doğan Andaç anısına maç öncesinde saygı duruşunda bulunuldu. 
 
Sadri Şener tribünde 
 
Profesyonel Futbol Disiplin Kurulu tarafından verilen 1 aylık hak mahrumiyet cezası sona eren Trabzonspor Kulübü Başkanı Sadri Şener, maçı Sivasspor Kulüp Başkanı Mecnun Otyakmaz ile protokol tribününde izledi. 
Bordo mavili ekipte, Janko, Sapara ve Emerson'un yanı sıra sakatlığı bulunan Zeki Yavru ve Volkan Şen, Sivas'a getirilmedi. Teknik direktör Tolunay Kafkas, Afrika Uluslar Kupası'ndan dönen Zokora ve Bamba'ya ilk 11'de şans verdi.