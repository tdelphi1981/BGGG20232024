Fenerbahçe'ye Alman hakem
UEFA Avrupa Ligi'nde Fenerbahçe'nin Viktoria Plzen ile yapacağı rövanş maçını Alman hakem Manuel Grafe yönetecek. 
UEFA Avrupa Ligi'nde mücadele eden Fenerbahçe'nin, Çek Cumhuriyeti'nin Viktoria Plzen takımı ile 14 Mart Perşembe günü oynayacağı 3. tur rövanş maçını Almanya Futbol Federasyonu'ndan Manuel Grafe yönetecek.

Türkiye Futbol Federasyonu'ndan yapılan açıklamaya göre, Fenerbahçe Şükrü Saracoğlu Stadı'nda oynanacak ve 22.05'te başlayacak karşılaşmada Grafe'nin
yardımcılıklarını Markus Haecker ve Holger Henschel yapacak.

Mike Pickel'in dördüncü hakem olarak görev alacağı karşılaşmanın ilave yardımcı hakemleri ise Felix Zwayer ve Tobias Welz olacak.