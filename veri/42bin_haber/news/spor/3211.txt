Gençler'in en istikrarlısı Tosic oldu
Gençlerbirliği'nde, 2012-2013 futbol sezonunun ilk yarısında en istikrarlı futbolcu Dusko Tosiç oldu.Başkent ekibinde, ilk yarıda 21 isim görev şansı bulurken, Sırp futbolcu, ilk yarıda oynanan 17 maçın tamamında forma giydi. Tosiç, 1514 dakika sahada kaldı ve takımının en çok süre alan oyuncusu olarak dikkati çekti. Bu futbolcuyu, 1466 dakikayla Hurşut Meriç, 1426 dakikayla Aykut Demir, 1311 dakikayla Ramazan Köse ve 1261 dakikayla Ermin Zec takip etti.

En çok gol Aykut'tan

Öte yandan başkent temsilcisi, ligin ilk yarısında 25 gol atarken, 26 golü de ağlarında gördü.

Atılan 25 golün 4 tanesini savunmada görev yapan Aykut Demir atarken, başarılı defans oyuncusu 4 golle ilk yarıda takımının en golcü ismi olmayı başardı. Kırmızı-siyahlılarda, Jimmy Durmaz, Hurşut, Azofeifa ve Zec 3'er, Lekiç, Kulusiç, Petroviç 2'şer, Özgür, Tosic ve Oktay da birer gol kaydetti.

Kartlar

Gençlerbirliği, ligin ilk yarısında 3 kez kırmızı kart görürken, 37 kez de sarı kartla cezalandırıldı.

Başkent ekibinde, Ramazan, Petroviç ve Aykut, kırmızı kartla oyun dışında kalan isimler olurken, Petroviç 5, Aykut ve Azofeifa 4, Hurşut, Özgür İleri, Cem Can, Mehmet Sedef 3, Ramazan, Tosiç, Mehmet Kara, Zec ve Jimmy 2, Kulusiç, Lekiç, Oktay ve Serkan Kurtuluş da birer kez sarı kart gördü.
Gençlerbirliği'nde Ekigho, Curri, Özkan, Mustafa Kayabaşı ve Artun İgse ilk yarıyı kart görmeden tamamladı.

Hakemler

Gençlerbirliği'nin ilk yarıda oynadığı 17 karşılaşmada 14 farklı hakem görev aldı.

Abdullah Yılmaz, Hüseyin Göçek ve Suat Arslanboğa, Gençlerbirliği'nin maçlarında 2'şer kez düdük çalarken, başkent ekibinin diğer maçlarında ise Mete Kalkavan, Cüneyt Çakır, Serkan Çınar, Özgür Yankaya, Koray Gençerler, Halis Özkahya, Hüseyin Sabancı, Barış Şimşek, Yunus Yıldırım, Kuddusi Müftüoğlu ve Tolga Özkalfa görev yaptı.

FUTBOLCU MAÇ SAYISI SÜRE GOL SARI KART KIRMIZI KART 
Ramazan Köse 14 1311 - 2 1 
Dusko Tosiç 17 1514 1 2 - 
Aykut Demir 16 1426 4 4 1 
Ante Kulusiç 14 1224 2 1 - 
Mehmet Kara 7 344 - 2 - 
Randal Azofeifa 13 1139 3 4 - 
Dejan Lekiç 14 895 2 - - 
Ermin Zec 15 1261 3 2 - 
Radosav Petroviç 11 771 2 5 1 
Ekigho Ehiosun 4 69 - - - 
Oktay Delibalta 7 296 1 1 - 
Mustafa Kayabaşı 2 53 - - - 
Serkan Kurtuluş 9 737 - 1 - 
Hurşut Meriç 17 1466 3 3 - 
Debatik Curri 7 183 - - - 
Jimmy Durmaz 14 922 3 2 - 
Özgür İleri 16 696 1 2 - 
Cem Can 14 1215 - 3 - 
Özkan Karabulut 3 217 - - - 
Mehmet Sedef 11 819 - 3 - 
Artun Akçakın 8 215 - - - 
Yusuf Emre 1 17 - - - 

Başkan Cavcav'ın görüşleri

Gençlerbirliği Kulübü Başkanı İlhan Cavcav, ilk devrenin tamamlanmasıyla birlikte takımın ortaya koyduğu performansıdeğerlendirirken, İlk yarı itibariyle başarısızız diyemeyiz dedi.

Geçen Pazartesi günü yönetim kurulu üyeleri, genel menajer Cem Onuk, teknik direktör Fuat Çapa ve kendisinin katılımıyla bir toplantı yaptıklarını belirten Cavcav, Biraraya gelerek ilk devrenin değerlendirmesini yaptık. Bu sene takımımıza yabancı oyuncular da dahil olmak üzere direkt oynayan 6 takviye yaptık. Mukaveleleri gereği Yasin'i ve altyapımızdan yetişen Soner'i Trabzonspor'a sattık. Teknik ekibimizin çalışmak istemediği Mehmet Akgün'ü de Beşiktaş'a verdik. İlk yarıda Ankara'da 2 ve deplasmanda da 2 olmak üzere 4 maç kazandık. 9 beraberlikle de ligin en çok berabere kalan takımı olduk diye konuştu.
Özellikle yabancı oyuncu transferlerinde adaptasyon süresi olduğunun altını çizen tecrübeli başkan, konuşmasını şöyle tamamladı:

İlk yarıdaki maçlarda zaman zaman iyi, zaman zaman da kötü performans gösterdik. Puan durumuna baktığınız zaman alttaki takımlarla aramızda 3-4 puan, yukarıdaki takımlara bakıldığı zaman da 5-6 puan fark var. Eğer 2-3 maç kazanmış olsaydık, ligde daha üst sıralarda olabilirdik. Tüm bunları göz önüne alırsanız, ilk yarı sonunda Gençlerbirliği olarak başarısızız diyemeyiz.