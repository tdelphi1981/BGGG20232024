Lualua, İbrahim Toraman'a kafa atınca ortalık karıştı
Kardemir D. Ç Karabükspor'un golcü futbolcusu Lualua, İbrahim Toraman'a maçın bitiminde kafa atınca İnönü Stadı'nda ortam gerildi.
Spor Toto Süper Lig'de Beşiktaş ile Kardemir D. Ç Karabükspor arasında oynanan ve 2-2 sona eren maçın bitiminde sahada istenmeyen görüntüler oluştu. Maç içinde birbirleri ile zaman zaman gerginlik yaşayan İbrahim Toraman ile Lualua maçın sonunda yine birbirine girdi. 

Hakemin bitiş düdüğünün ardından Lualua, İbrahim Toraman'a kafa attı. Takım arkadaşları ve teknik heyet Lualua'yı hemen olay yerinden uzaklaştırdı. Oldukça gergin görünen iki futbolcuda zorlukla soyunma odasına gönderildi.