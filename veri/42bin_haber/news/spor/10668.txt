Beşiktaş
Beşiktaş, internet arama motoru ve web bilgi portalı Yandex ile işbirliği yaptı.
Kulübün resmi internet sitesinde yer alan açıklama şöyle:

Taraftarımızın internete açılan yeni kapısı BJKYandex.com ve BJK temalı Yandex.Browser hazır!

Taraftarlarımıza özel tasarlanan Beşiktaş JK temalı Yandex.Browser ve taraftarlarımızın internete açılan kapısı olacak olan BJKYandex.com kullanıma sunuldu.

Kendilerine özel hazırlanan Turbo hızlı tarayıcıyı indirip kullanmaya başlayan Beşiktaşlılar, 14 Martta başlayacak olan Üç Büyüklerin Sanal Derbisinde takımlarını destekleyecek.

Beşiktaşımız ve Yandex işbirliğinde taraftarlarımız, kendilerine özel hazırlanan ve tüm tarayıcıların en sevilen özelliklerini bir arada barındıran Beşiktaş JK temalı özel Yandex.Browseri ve BJKYandex.com portalını internete açılan kapıları olarak kullanabilecek. Beşiktaşımızın milyonlarca taraftarı, bu sayede kulüplerini de maddi olarak desteklemiş olacak.

Beşiktaş JK temalı özel Yandex.Browser sürümü BJKYandex.com ve browser.yandex.com.tr adreslerinden indirilebiliyor. BJKYandex.com portalı an itibarıyla, Yandex arama fonksiyonu ve haritalarının yanı sıra; kulüp ile ilgili güncel haberlere, taraftarlara özel kampanyalar hakkında duyurular ile kulübün çeşitli kardeş sitelerine ve sosyal medyada takip edilebilecek hesaplarına bağlantılar içeriyor.

14 Martta Üç Büyüklerin Sanal Derbisi başlayacak

14 Şubatta Futbol Aşkı adı altında ve futbolaski.yandex.com.tr adresinde başlayan futbol taraftarlarının sanal mücadelesi, 14 Martta Beşiktaşımız'ın da katılımıyla üç büyüklerin sanal derbisine dönüşecek. Büyük derbinin detayları ise önümüzdeki günlerde açıklanacak.