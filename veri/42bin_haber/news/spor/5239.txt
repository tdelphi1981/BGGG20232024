Avustralya Açık'ta seyirci rekoru kırıldı
Sezonun ilk 'Grand slam' turnuvası Avustralya Açık'ta, bugün seyirci rekoru kırıldı.
Melbourne Park'ta devam eden turnuvanın ilk Cumartesi gününde, 53 bin 928 bilet satılarak seyirci rekoru kırıldı. Eski rekor, geçen yıl da turnuvanın ilk Cumartesi günü, 52 bin 272 seyirciyle kırılmıştı.

Avustralya Açık yetkilileri, yaptıkları anonslarla bu rekoru duyurarak, yeni rekorların da gelebileceğini söyledi.

Turnuvaya bugün çok sayıda seyircinin gelmesinin nedenleri arasında, hava sıcaklığının uygun olması ve Avustralyalı Bernard Tomiç'in tek erkeklerde 2 numaralı seribaşı İsviçreli Roger Federer ile karşılaşacak olması gösterildi.