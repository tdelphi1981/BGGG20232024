Fenerbahçe gol ortalamasını yükseltti
Spor Toto Süper Lig'de Galatasaray ve Beşiktaş'ın puan kaybettiği 25. haftada Bursaspor'u 4-1'lik farklı skorla mağlup eden Fenerbahçe, ligin ikinci yarısında gol ortalamasını da yükseltti.
Ligin ilk yarısında 8 haftada 10 gol atan sarı-lacivertliler, ikinci yarıda 8 haftada 18 gol kaydetti. İlk yarıda 8 haftada 3 maçta skor üretemeyen Fenerbahçe, ikinci yarıda ise şu ana kadar tüm maçlarda rakip fileleri havalandırdı.

Devre arasında transfer edilen Pierre Webo ve Emre Belözoğlu, sarı-lacivertlilerin skor gücünü arttırdı. Spor Toto Süper Lig'in ikinci yarısında 20. haftada Sivasspor maçıyla birlikte forma giymeye başlayan Webo-Emre ikilisi toplam 5 gol kaydetti. Kamerunlu golcü Webo oynadığı 5 maçta 3, Emre ise 6 maçta 2 gol attı.

Fenerbahçe'nin Senegalli golcüsü Moussa Sow da ikinci yarıda performansını ikiye katladı. Ligin ilk yarısında ilk 8 haftada sadece sakatlığı nedeniyle Mersin İdman Yurdu maçında forma giymeyen Sow, 7 maçta 3 gol attı. İkinci yarıya iyi başlayan Sow, ligdeki 8 maçta rakip filelere 6 gol bıraktı. Senegalli yıldız, 6 golün 4'ünü son 3 haftada kaydetti.

-Maçlar ve sonuçlar-

Fenerbahçe'nin ilk yarının ilk 8 haftası ve ikinci yarının ilk 8 haftasında aldığı sonuçlar şöyle:

İlk yarı:

1. hafta Sanica Boru Elazığspor-Fenerbahçe.: 1-1 (Kuyt)
2. hafta Fenerbahçe-Gaziantepspor..........: 3-0 (Mehmet Topal, Sow, Kuyt)
3. hafta Sivasspor-Fenerbahçe..............: 0-0
4. hafta Fenerbahçe-Mersin İdmanyurdu......: 2-1 (Mehmet Topal, Cristian)
5. hafta Fenerbahçe-Trabzonspor............: 0-0
6. hafta Kasımpaşa-Fenerbahçe..............: 2-0
7. hafta Fenerbahçe-Beşiktaş...............: 3-0 (Sow, Gökhan Gönül 2)
8. hafta Bursaspor-Fenerbahçe..............: 1-1 (Sow)

İkinci yarı:

18. hafta Fenerbahçe-Sanica Boru Elazığspor.: 2-2 (Sow, Mehmet Topal)
19. hafta Gaziantepspor-Fenerbahçe..........: 1-2 (Sow, Semih Şentürk)
20. hafta Fenerbahçe-Sivasspor..............: 1-2 (Webo)
21. hafta Mersin İdmanyurdu-Fenerbahçe......: 0-1 (Webo)
22. hafta Trabzonspor-Fenerbahçe............: 0-3 (Cristian, Gökhan Gönül, Bamba kendi kalesine)
23. hafta Fenerbahçe-Kasımpaşa..............: 3-1 (Webo, Emre Belözoğlu, Sow)
24. hafta Beşiktaş-Fenerbahçe...............: 3-2 (Sow 2)
25. hafta Fenerbahçe-Bursaspor..............: 4-1 (Emre Belözoğlu, Meireles, Kuyt, Sow)