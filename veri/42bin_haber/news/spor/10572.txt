2020 rakibimiz Tokyo'nun denetimi sona erdi
Uluslararası Olimpiyat Komitesi (IOC) Değerlendirme Komitesi üyelerinin Tokyo 2020 kapsamında yaptığı ziyaret dün sona erdi. 4 gündür çalışmalarını Tokyo'da sürdüren IOC Denetleme Kurulu yetkilileri bugün düzenlediklerini basın toplantısında üstü kapalı olarak izlenimlerini aktardı.
Uluslararası Olimpiyat Komitesi Değerlendirme Komisyonu Başkanı İngiliz Sir Craig Reedie ve Uluslararası Olimpiyat Komitesi Direktörü Gilbert Felli'nin basın toplantısını Türkiye'den gelen 19 gazeteci ile birlikte 211 medya mensubu, 97 kameraman ve çok sayıda foto muhabiri takip etti. 4 gündür, Japonya Tokyo'da incelemelerde bulunan komisyonun Madrid ve İstanbul'u da inceledikten sonra raporunu komiteye sunacaklarını hatırlatan Reedie, "3-4 Temmuz'da da raporu halka açıklayacağız. 7 Eylül'de de Arjantin Buenos Aires'te kazanan şehir açıklanacak" dedi. Tokyo'da yetkililerle çok yakın bir çalışma yaptıklarının da altını çizen Craig Reedie, kendilerine yapılan sunumun kendilerini çok etkilediğini ekledi. Bu toplantının ardından Tokyo Valisi Naoki Inose ve Tokyo 2020 Adaylık Komitesi Başkanı Tsenekazu Takeda yanlarında komite üyeleri ve iki sporcu olduğu halde bir basın toplantısı yaptı. Yetkililer, her açıdan olmpiyatı yapmaya hazır olduklarını belirterek, dünyanın en büyük 10 ekonomisinden biri olan Japonya'nın, 2020'nin Tokyo'da yapılmasının olimpiyata yeni bir bakış getireceğini umduklarını söyledi. 

TÜRK GAZETECİ ERATAMAN'IN SORUSU YANKI BULDU 
Uluslararası Olimpiyat Komitesi Değerlendirme Komisyonu Başkanı İngiliz Sir Craig Reedie, Türk gazeteci ve ekonomi muhabiri Zeynep Erataman'ın, "Değerlendirmelerinizde bir ülkenin ekonomi boyutu sizi ne derece ilgilendiriyor" sorusu ise büyük yankı buldu. Reedie, "Elbette önemli bir boyutu. Bizim bu konudaki uzmanlarımız, sizin sorunuzu değerlendirmeye alıyor" yanıtını verdi. Japon gazeteciler ise basın toplantısı sona erdikten sonra Erataman'ı soru yağmuruna tutarak ilgi odağı haline getirdiler. 

"ATİNA, İSTANBUL'U DESTEKLİYOR, BİLGİNİZ VAR MI?" 
IOC yetkililerinin basın toplantısı sona erdikten sonra Tokyo Valisi Naokı Inose, Tokyo Olimpiyat Komitesi Başkanı Tsunekazu Takeda, Olimpiyat Komitesi sözcüsü Mitsunori Torinara, Kütür, Spor ve Teknolojiden Sorumlu Üye Masato Mizuno, Olimpiyatın gümüş madalyalı paralimpik sporcusu Yuki Ota, Tokyo 2020'nin Spor Direktörü Yuki Arakida, hem kendi görüşlerini aktardı, hem de sorulan soruları yanıtladı. Bir Fransız gazetecinin, "Yunan Başbakanı ile Türk Başbakanı el sıkıştılar. Yunanistan, Türkiye'ye, 2020 İstanbul'a destek vereceğini açıkladı" ifadesi üzerine ise Vali Inose, "Evet bizi de Tokyo, Çin gibi ülkeler destekliyor" yanıtını verdi. Ancak bu soru, salonda Japonların keyfini kaçırır gibi oldu. 

"DEPREM, TSUNAMİ VE RADYASYONA ÇARE BULUNDU MU?" 
Asahi TV'den bir Japon gazetecinin, "Deprem, Tsunami ve Radyasyona ne gibi çare bulundu" sorusu ise salonda buz gibi bir etki yarattı. Tokyo 2020'nin ve Japonya Olimpiyat Komitesi Başkanı Takeda'nın yanıtı ise salondakileri tatmin edecek cinsten değildi., "Herşeyi yapıyoruz" demekle yetindi. 

"İSTANBUL FANTASTİK GELMİYOR MU?" 
Olimpik yazar ve olimpiyatları bugüne kadar takip ederek haklı bir yeri bulunan Amerikalı Ed Hula, "İstanbul size fantastik gelmiyor mu? Üstelik ilk kez düzenlenecek bir olimpiyata talipler" sorusu ise Japonları yine müşkül durumda bıraktı. Vali Inose, "Biz halkın desteği ile biliyoruz ve inanıyoruz ki, Tokyo 2020'yi gerçekleştirme hayalimiz büyük ölçüde yerine gelecek" dedi,