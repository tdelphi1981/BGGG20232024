Hidayet Türkoğlu potalara geri dönüyor
Parmağı kırılan ve kısa süreliğine potalardan uzak kalmak zorunda kalan Hidayet Türkoğlu'nun elindeki alçı çıkarıldı ve başarılı sporcunun potalara geri döneceği açıklandı.
 İdmanlarına tüm hızıyla devam eden Hidayet Türkoğlu, Aralık sonunda tekrar basketbol sahalarında olacağını belirtti. Kısa bir süre potadan uzak kalan Hidayet Türkoğlu, bu süreçte boş durmadı. Bir taraftan sakatlığını etkilemeyecek şekilde idmanlarıını sürdüren Hidayet Türkoğlu, diğer taraftan da eşi Banu Türkoğlu'nun aralıksız sürdürdüğü sosyal sorumluluk projelerine destek verdi.
 Hidayet Türkoğlu, Magic Youth Foundation tarafından organize edilen ve NBA Cares adı altında yapılan Eşi Banu Türkoğlu'nun da gönüllü olarak çalıştığı Florida Hospital Walt Disney Pavillion'unda hasta çocukları ziyaret etti.
 Onkoloji bölümünü basketbolun bir diğer yıldızı takım arkadaşı Kyle O'Quinn ile birlite ziyaret eden Hidayet Türkoğlu, "Çocukların mutluluğu bizi de çok mutlu etti. Amacımız onlara biraz moral vermek ve sıkıntılarını paylaşmaktı. Umarız bir nebze de olsa katkımız olmuştur, onların yüzlerindeki mutluluğu görmek bizi çok sevindirdi." dedi.
 (CİHAN)
  