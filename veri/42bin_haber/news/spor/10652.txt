Yıldırım'dan savcılığa suç duyurusu
Fenerbahçe Spor Kulübü Başkanı Aziz Yıldırım, Genç Fenerbahçeliler'e ait internet sitesinde yayınlanan "Diktatör" başlıklı yazıda, 'kişilik haklarına hakaret' edildiği gerekçesiyle savcılığa suç duyurusunda bulundu.
Geçtiğimiz hafta İstanbul Anadolu Adalet Sarayı'na avukatları aracılığıyla müracaatta bulunan Aziz Yıldırım, Gencfb.org'da 8 Şubat 2013 tarihinde yayınlanan yazıda kendisine hakaret edildiğini ileri sürdü. Yıldırım'ın talebini işleme koyan savcılık, konuyla ilgili soruşturma başlattı.