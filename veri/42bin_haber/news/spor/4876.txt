Sharapova üçüncü tura çıktı
Avustralya Açık Tenis Turnuvası'nda tek bayanlarda 2 numaralı seri başı Rus tenisçi Maria Sharapova, üçüncü tura yükseldi.
Sezonun ilk 'Grand slam' turnuvası Avustralya Açık, tek erkeklerde ve tek bayanlarda ikinci tur maçlarıyla devam ediyor. Melbourne Park Hisense Arena'da korta çıkan Sharapova, ilk maçında olduğu gibi ikinci tur maçında da rakibine puan şansı tanımayarak maçı 2-0 kazandı.

Japon rakibi Misaki Doi ile karşılaşan Rus raket, ilk sette hızlı bir oyun ortaya koyarak rakibini 23 dakikada 6-0 mağlup etmeyi bildi. Sharapova, benzer bir oyunla 24 dakika süren ikinci seti de 6-0 kazandı ve rakibini 2-0 yenerek üçüncü tura çıktı.