"Tüm planlarımız kazanmak üzerine"
PTT 1. Lig takımlarından Adana Demirspor'un teknik direktörü Mustafa Uğur, Gaziantep Büyükşehir Belediyespor maçıyla yeni bir galibiyet serisinin başlangıcını yapmak istediklerini söyledi.Uğur, Aytaç Durak Tesislerindeki antrenman öncesi, AA muhabirine yaptığı açıklamada, hafta sonu deplasmanda yapacakları Gaziantep Büyükşehir Belediyespor maçının hazırlıklarını tüm hızıyla sürdürdüklerini söyledi.
Gaziantep Büyükşehir Belediyespor maçının zor olacağını belirten Uğur, Rakibimiz, son haftaların formda takımları arasında. Ancak biz de Gaziantep Büyükşehir Belediyespor maçıyla yeni bir galibiyet serisi başlatmak istiyoruz dedi.
Galibiyet serisine iki hafta aradan sonra yeniden başlamak istediklerini bildiren Uğur, İyi bir maç olacağını düşünüyorum. Futbolu doğru oynamaya çalışan iki takım sahada olacak. Tüm planlarımızı kazanma üzerine yapacağız. Zor olacak ama Adana'dan kazanmak için gideceğiz, inşallah da kazanan taraf biz olacağız diye konuştu.
Uğur, son haftalarda alınan sonuçlarla ilgili ise şunları kaydetti:
Türkiye'de bu tür serilerin sonunda ufak tefek düşüşler olabilir. Ama biz bunu kısa sürede atlatmak istiyoruz. Bu konunun üzerinde çok fazla durmak istemiyoruz. Futbolun doğasında olan inişler çıkışlar olarak kabul ediyoruz. Biz iyi bir takımız, inşallah sahada da iyi oynayarak bu düşüşü durdurmak istiyoruz.
Bu arada Adana Demirspor Kulübü Önder Serin, İkinci Başkan Ali Uğur Akbaş, Basın Sözcüsü İzzettin Turgut, Federasyon Sorumluları Kutfedi Kılınç, Kazım Bilcan, Altyapı Sorumlusu Suat Kızıldağ ile Reklam ve Sponsorluk Sorumlusu Murat Çardak, teknik direktör Mustafa Uğur nezaretinde yapılan idmanı izledi.
Öte yandan işadamı Hadi Akkaleli, antrenman öncesi teknik direktör Mustafa Uğur ve futbolculara tatlı ikram etti.