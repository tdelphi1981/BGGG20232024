Birinciler belli oldu
Türkiye Motokros Şampiyonası'nın 6. ve son ayağı, Fethiye Akdeniz Off-Road Parkuru'nda tamamlandı.Fethiye Orman Spor Kulübü tarafından, kalp krizi geçirerek hayatını kaybeden Doğan Servet Çimşir anısına düzenlenen yarışa 8 ilden 38 sporcu katıldı.

Türkiye Motosiklet Federasyonu (TMF) Başkanı Bekir Yunus Uçar, AA muhabirine yaptığı açıklamada, Seyirciler yarışı özel olarak oluşturulan doğal tribünlerden izledi. Birçok rampadan oluşan ve yüksekliği metreleri bulan atlayışlara imkan tanıyan parkurda, nefes kesen mücadeleler izleyicileri büyüledi. Seyirci katılımının yoğun olması da bizleri mutlu etti dedi.

Yarışları, Fethiye'de yaşayan vatandaşlar ve turistler de ilgiyle izledi. Kaza geçiren sporculara ilk müdahaleyi parkurda bulunan sağlık ekipleri yaptı.

Dereceye giren sporculara kupa ve ödüllerini TMF Başkanı Uçar ile protokol üyeleri verdi.

Yarışlarda dereceye giren sporcular şöyle:
MX1 klasmanı: 1. Sinan Memnun, 2. Şakir Şenkalaycı, 3. Shevki Shevkiev
MX2 klasmanı: 1. Mehmet Çelik, 2. Erdem Özgüneş, 3. Murat Salgın
MX3 klasmanı: 1. Yılmaz Turan, 2. Veli Küp, 3. Mustafa Çetin
Veteran MX2 klasmanı: 1. Asrin Rodi Pak, 2. Galip Alp Baysan, 3. Uzay Cankat Bengiç
Veteran klasmanı: 1. Hayrettin Söyler, 2. Ceyhun Malfalı, 3. Zeki Başaran
85 CC klasmanı : 1. Yunus Nas Tashan, 2. Efnan Valimaki, 3. Yasin Karaboce
65 CC A klasmanı: 1. Kayra Yurtsever, 2. Emircan Şenkalaycı, 3. Onur Alp Saraç
65 CC B klasmanı: 1. Deniz Öncü, 2. Onat Mısıroğlu, 3. Furkan Valimaki
50 CC klasmanı : 1. İbrahim Taşhan, 2. Ares Stefan Bengiç, 3. Akil Ulusan