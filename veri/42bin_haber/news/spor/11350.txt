Veli Kavlak da takımla çalıştı
Beşiktaş, Spor Toto Süper Lig'de 16 Mart Cumartesi günü Kasımpaşa ile yapacağı maçın hazırlıklarını sürdürdü.
Siyah-beyazlılar, teknik direktör Samet Aybaba yönetiminde, BJK Nevzat Demir Tesisleri'nde basına kapalı olarak taktik ağırlıklı antrenman yaptı.

Sakatlığı bulunan oyunculardan İsmail Köybaşı ve Uğur Boral'ın katılmadığı antrenmanda Fernandes ve McGregor'un özel program dahilinde çalışmalarını sürdürdüğü, Veli Kavlak'ın ise takımla birlikte çalışmalara katıldığı bildirildi.

Bu arada, çift kale maçı 1-0 kazanan İbrahim Toraman, Niang, Holosko, Necip Uysal, Ersan Adem Gülüm, Mustafa Pektemek, Dentinho, Mehmet Akgün, Gökhan Süzen ve Sinan Kurumuş'tan oluşan yeşil takımın, maç sonunda sevinç fotoğrafı çektirdiği kaydedildi.

Beşiktaş, Kasımpaşa maçının hazırlıklarını yarın akşam yapacağı antrenmanla tamamlayarak, kampa girecek.