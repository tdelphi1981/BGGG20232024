Baros'un menajeri konuştu!
Galatasaray'da, takımdan ayrı olarak çalışmalarını sürdüren ve ayrılması gündemde olan Milan Baros için Ocak ayındaki ara transfer dönemi hareketli geçeceğe benziyor.
OCAK AYINI BEKLİYORUZ
Çek golcünün menajeri Pavel Paska, Radyospor'dan Özgür Sancar'a yaptığı açıklamada, "Şu anda ne ben ne de Milan bir açıklama yapamayız. Ocak ayını bekleyelim. Ocak ayında size çok ayrıntılı açıklama yaparım; çünkü her şey Ocak ayında netleşecek" dedi.

SÖZÜMÜZÜ ARA TRANSFER DÖNEMİNDE SÖYLERİZ
Paska, "Bu sıralarda İstanbul'a gelip Galatasaraylı idarecilerle görüşecek misiniz, Baros'a teklifler var mı?" şeklindeki soruya, "Ocak ayında gerekli konuşmayı yaparız. Basında ne yazıldığı, nasıl yorumlar yapıldığıyla ilgilenmiyoruz. Milan'ın son durumuyla ilgili yorum yapmayacağım. Sözümüzü Ocak ayında söyleyeceğiz" diye konuştu.