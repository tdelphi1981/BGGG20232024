Sivasspor - G.Saray biletileri kapışıldı
Spor Toto Süper Lig'de cumartesi günü oynanacak Sivasspor - Galatasaray maçının biletleri satışa çıktı. Galatasaray için ayrılan 800 bilet satışa çıkmasından kısa süre sonra tükendi.Ligin 15'inci haftasında Sivas 4 Eylül Stadı'nda oynanacak Sivasspor - Galatasaray karşılaşmanın biletleri, Atatürk Kongre ve Etnografya Müzesi bahçesinde bulunan Sivasspor gişesinde satışa çıktı. Bilet satın almak isteyen Galatasaraylı taraftarlar, sabahın erken saatlerinden itibaren gişe önünde uzun kuyruk oluşturdu.

 Galatasaray taraftarı için ayrılan 800 misafir takım bileti satışa çıkmasının ardından kısa sürede bitti. Karşılaşmanın bilet fiyatları, kale arkası tribünü 10, maraton tribünü 20, VIP tribünü 30 ve misafir takım tribünü ise 10 lira olarak belirlendi. Sivasspor taraftarı için bilet satışı devam ediyor.