2. yarıya hızlı başlangıç
Spor Toto Süper Lig'de deplasmanda Gaziatepspor'u 2-1 yenen Fenerbahçe, sezonun ikinci yarısındaki 5. resmi maçında 4. galibiyetini aldı.Gaziantepspor'u yenerek haftalar sonra ligde deplasman galibiyetiyle tanışan sarı-lacivertli takım, kupada ve ligde yaptığı 5 resmi maçta 4 kez kazandı, 1 kez de berabere kaldı.

Süper Lig'in 17. haftasındaki 3-1'lik Kardemir Karabükspor mağlubiyetinin ardından teknik direktör Aykut Kocaman'a istifa kararı aldıran bir süreci geride bırakan Sarı Kanaryalar, ikinci yarı hazırlık kamp döneminden sonra sezona iyi bir başlangıç yaptı.

Sezonun ikinci bölümündeki 5 maçta rakiplerinin filelerini toplam 12 kez havalandıran Fenerbahçe, kendi kalesinde 5 gol gördü.

Fenerbahçe'nin, 2012-2013 sezonunun ikinci yarısında yaptığı resmi maçlarda aldığı sonuçlar şöyle:

Ziraat Türkiye Kupası:
1461 Trabzon-Fenerbahçe: 0 - 2
Bursaspor-Fenerbahçe...: 2 - 3
Fenerbahçe-Bursaspor...: 3 - 0

Spor Toto Süper Lig:
Fenerbahçe-Sanica Boru Elazığspor: 2 - 2
Gaziantepspor-Fenerbahçe.........: 1 - 2