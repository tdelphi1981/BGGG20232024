Dopingde sular durulmuyor
İspanyada devam eden Puerto Operasyonu davasındaki sanıklardan Doktor Eufemiano Fuentes, Futbolcu, boksör ve tenisçiler de müşterimdi dedi. Şimdi spor kamuoyu bu isimlerin kim olduğunu merak ediyor.
ARDI İSPANYAda 2006 yılında jandarmanın yaptığı bir baskınla ortaya çıkan son yılların en büyük doping skandalıyla ilgili davanın bir numaralı sanığı doktor Eufemiano Fuentes, Müşterilerim sadece bisikletçi değildi, boksör, tenisçi ve futbolcular da vardı dedi. 
 Doktor Eufemiano Fuentesin ofisi ile babasının ve kız kardeşinin evlerinde toplam 185 kan torbası ve 39 dondurulmuş plazma bulunmuştu. Birçok ünlü bisikletçi, doping skandalından dolayı zan altında kalsa da o yıllarda İspanyada doping suç sayılmadığından hiçbir ceza verilmeyip, dava rafa kaldırılmıştı. 
Doping skandalıyla ilgili davanın, mart ayında tamamlanması beklenirken, sonuçta sportif anlamda hiçbir yükümlülük bulunmayacak. Dava önümüzdeki günlerde devam edecek. 
İspanya kanıtları yok ediyor iddiası 
YARGICIN Diğer sporcuların kim olduğu sorusu ve daha çok teknik detaylara inmesi, İstanbul ve Tokyo ile birlikte 2020 Olimpiyatlarına aday olan İspanyanın, kanıtları sümenaltı etmeye çalıştıklarına dair yorumları yaptırttı. İddialara göre ünlü İspanyol tenisçiler ve İspanya Milli Takımı da doping yapmış olabilir.