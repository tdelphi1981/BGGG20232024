Murat Bölükbaşı, Sakarya için "feda" dedi
Spor Toto 2. Lig Kırmızı Grup ekiplerinden Sakaryaspor'un eski teknik direktörü Murat Bölükbaşı, kulübün başarısı için Türkiye Futbol Federasyonu'ndaki (TFF) alacak dosyasını geri çektiğini söyledi.Bölükbaşı, yaptığı açıklamada, yeşil-siyahlı ekibin başarı için transfere ihtiyacı olduğunu, bu nedenle kulüpten alacağı olanların alacaklarından feragat etmesi gerektiğini anlattı.

Sakaryaspor'un Sakarya ve Sakaryalılar için önemli olduğunu vurgulayan Bölükbaşı, Bunu görmezden gelmek mümkün değildir. Bu doğrultuda transferin açılması adına TFF'de bulunan alacak dosyamı geri çekiyorum diye konuştu.

Bölükbaşı, yaklaşık 100 bin liralık alacağı olduğunu ancak kulübün başarısı için bundan feragat ettiğini dile getirdi.

Bu kulüp Sakarya'nın kulübü

Sakaryaspor'un başarıyı hak ettiğine işaret eden Bölükbaşı, Ancak Sakaryaspor'un başarısı için transferin açılması şart, bu nedenle ben de bu şartlar doğrultusunda dosyamı geri çekiyorum. Bu kulüp Sakarya'nın kulübü. Bununla ilgili sorumluluk hisseden herkesin çaba sarf etmesi gerekiyor şeklinde konuştu.
Sakarya'nın tüm ileri gelenleri tarafından bu çabamın doğru okunması gerekiyor diyen Bölükbaşı, Ben Sakaryaspor'un geleceği için bu fedakarlığı yapıyorum. Umarım diğer alacaklı arkadaşlarım da aynı duyarlılığı gösterir ve bu takım hak ettiği noktalara yükselir ifadelerini kullandı.