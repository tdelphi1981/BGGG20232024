Avustralya Açık gençlerde şampiyonlar belli oldu
Avustralya Açık Tenis Turnuvası'nda genç erkekler şampiyonu, Avustralyalı Nick Kyrgios oldu.Sezonun ilk grand slam turnuvası, Melbourne Park'ta devam ediyor. Genç erkekler şampiyonunun belirlendiği final maçında, gülen taraf 3 numaralı seribaşı Nick Kyrgios oldu. Rod Laver Arena'da vatandaşı Thanasi Kokkinakis'i 7-6 ve 6-3'lük setlerle 2-0 yenen Kyrgios, kupaya uzandı. İlk sette başa baş bir oyun çıkaran genç tenisçiler, karşılıklı alınan oyunlarla 6-6 berabere kaldı. İlk setin galibini belirlemek için oynanan tie-break setinde Kyrgios, Kokkinakis'e 7-4 üstünlük sağlayarak seti 7-6 kazandı. Nick Kyrgios, ikinci sette tutuk bir oyun sergileyen Kokkinakis'a 6-3 galip gelerek, şampiyonluğunu ilan etti.

Genç bayanlarda Hırvat Konjuh şampiyon
Genç bayanların şampiyonu ise, 2 numaralı seribaşı Çek Katerina Siniakova'yı 6-3 ve 6-4'lük setlerle 2-0 kazanan 3 numaralı seribaşı Hırvat Ana Konjuh oldu.