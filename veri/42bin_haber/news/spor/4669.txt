'Kirli oyunlar oynanıyor'
Wesley Sneijder'in eşi Yolanthe Cabau, kocasının Galatasaray'a transfer olup olmayacağı ile ilgili yeni bir açıklamada bulundu.
Galatasaray'a transferi için kesin kararını vermesi an meselesi olan Wesley Sneijder'in eşi Yolanthe Cabau, sosyal medyada son gelişmelerle ilgili bir mesaj yayımladı.

Takipçilerine üzgün olmamaları konusunda tavsiyede bulunan Cabau, "Kimse kapalı kapılar Ardında gerçekten ne olduğunu bilemez. Ben de sabırlı olmak zorundayım. Bu sevmekle alakalı olan bir şey değil. Yaşadığımız evreni çok seviyorum" şeklinde konuştu.

"İSTANBUL HARİKA BİR ŞEHİR"
Öte yandan Sneijder'in eşi İtalyan basınında çıktığı iddia edilen demecinde ise; İstanbul ile ilgili hiç bir problemi olmadığını belirterek; "İstanbul'da bir kaç defa bulundum ve gerçekten harika bir şehir" diye konuştu.

"KİRLİ OYUNLAR OYNANIYOR"
Kocasının kararı ile ilgili durumun henüz netleşmediğini de ifade eden Cabau; "Galatasaray ile ilgili gelişmeleri ben de bekliyorum. Bazı insanlar kirli oyunlar oynuyorlar. Yakında her şey açığa çıkacak. Herkes gibi ben de neler olacağını bilmiyorum. Bu süreç beni de tedirgin ediyor. Şu anda yaptığım tek şey beklemek. Inter'i de seviyorum özellikle de taraftarlarını" dedi.