Gönen Motosiklet Parkuru açılıyor
Gönen Motosiklet Parkuru hafta sonu yapılacak festivalle açılacak.Türkiye Motosiklet Federasyonu ve Gönen Belediyesi işbirliğiyle Balıkesir'in Gönen ilçesinde yapılan Gönen Motokros Parkuru, 10-11 Kasım tarihlerinde düzenlenecek festivalle hizmete girecek.

Motokros branşının Türkiye'deki ustalarından Ümit Dirin ve Memduh Şenkalaycı tarafından tasarlanan parkur, Babayaka köyü yolu üzerindeki fuar yerinde bulunuyor. Toplam uzunluğu bin 950 metre olan Gönen Motokros Parkuru, 19 küçük ve büyük rampadan oluşuyor. Dörtlü dünya standartlarında ondüleye sahip parkur, çok teknik ve zorlu olarak tanımlanıyor. 40 kişilik start alanı ile binlerce yarışseveri ağırlayabilecek alanların yanı sıra, parkurda ambulans yolları da yer alıyor.