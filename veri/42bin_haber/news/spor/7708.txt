Fenerbahçe'ye Yobo'dan kötü haber!
Fenerbahçe'nin Nijeryalı stoperi Yobo'nun, UEFA Avrupa Ligi'ndeki BATE Borisov maçına yetişmesi zora girdi.
Nijerya'nın Afrika Kupası'nda finale kalması F.Bahçe'nin planlarını bozdu. Yobo'lu Nijerya 10 Şubat Pazar günü Burkina Faso ile final mücadelesine çıkacak. Yobo en iyi ihtimalle 11 Şubat akşam saatlerinde İstanbul'da olacak. Sarı-lacivertli kafile ise 12 Şubat'ta BATE maçı için Belarus'un yolunu tutacak.

Teknik direktör Aykut Kocaman'ın Nijeryalı oyuncunun yorgunluğunu da düşünerek Yobo'yu BATE maçı kadrosuna almayacağı belirtiliyor. Son kararı Aykut Kocaman'ın Yobo ile görüştükten sonra vereceği belirtildi.