Neymar'ın Avrupa hayali...
Avrupa'nın devlerinin peşinde koştuğu Neymar, geleceği ile ilgili konuştu. Geç oyuncu, hayalinin halen Avrupa olduğunu da belirtti.
Santos'ta forma giyen ve birçok Avrupa kulübünün peşinden koştuğu Neymar, Bayern Münih'in içinde olduğu kendisi ile ilgili çıkan haberlerle beraber gelecek planları hakkında önemli açıklamalar yaptı.

Neymar, Bayern Münih'in dünyanın en büyük kulüplerinden biri olduğunu söylerken, "Olağanüstü oyuncuların yer aldığı bir kulüp. Schweinsteiger'e de hayranım. Çok güçlü bir oyuncu" ifadelerini kullandı.

Avrupa'ya gitme hayali olduğunu ancak ülkenin İspanya olmasının şart olmadığının altını çizen Neymar, Messi, Ronaldo ve Iniesta ile ilgili de konuşarak, "Onlar sahada bizim gibi gençler için birer rol model" diye konuştu.

2014 Dünya Kupası'nda ev sahibi ülke olarak kendilerinin baskı altında olmasının normal olduğunu söyleyen Neymar, "Taraftarlarımız bize güç vereceklerdir. Almanya ise güçlü oyuncuları ile final için bir aday" diyerek sözlerini tamamladı.