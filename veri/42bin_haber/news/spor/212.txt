Hem Ronaldo, hem Mourinho!
La Gazetta dello Sport son zamanların en çılgın iddiasını ortaya attı!
 "Ronaldo ve Jose Mourinho Paris Saint-Germain'e, Radamel Falcao ise Real Madrid'e gidecek"
 Gazetenin haberi dünya futbol kamuoyuna adeta bomba gibi düştü. Adeta çılgınlık olarak nitelendirilen bu hamlelere göre, yeni yatırımcılarının takıma yapılan Thiago Silva, Zlatan Ibrahimovic, Lavezzi gibi transferler neticesinde alınan başarılı sonuçlardan memnun kaldığı ve işleri 'biraz' daha büyütmeyi planladığı düşünülüyor. Bunun için de PSG'li yöneticiler gözlerini işin en zirvesindeki isimlere; Real Madrid'in iki Portekizlisi Ronaldo ve Mourinho'ya çevirdiler.
 Gazetenin haberinin ardından kulislerde konuşulan ise iki kulüp arasındaki görüşmelerin başladığı yönünde. Bu transfer hamlesinin PSG'ye maliyetinin ise tahmini olarak 100 milyon euro ve ilave ödemeler kadar olması bekleniyor.
 Konuyla ilgili olarak L'Equipe'e konuşan PSG teknik direktörü Carlo Ancelotti de, Ronaldo ile çalışmak istediğini dile getirdi: "Kulübün bu transferi gerçekleştirip gerçekleştiremeyeceğini bilmiyorum. Ronaldo, Real Madrid için sembol bir isim. Ancak hangi teknik adam Ronaldo'ya hayır diyebilir ki?" Ancelotti ayrıca Ronaldo'nun gelmesi halinde Ibrahimovic'le birlikte sıkıntı yaşamadan oynayabileceklerini ifade etti.
 La Gazetta dello Sport'un devam haberinde de Real Madrid'in bu sıralarda Atletico Madrid forması ile müthiş bir çıkış yakalayan Radamel Falcao'yu transfer etmek için zemin yokladığı yazıldı.
 Sporx