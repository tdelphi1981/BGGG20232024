Maurice Edu: Fenerbahçe maçı zor olacak
Bursaspor Kulübü'nun yenilenen Şehreküstü Bursastore mağazasında bugün düzenlenen imza gününe katılan yeşil beyazlı takımın ABD'li ön liberosu Maurice Edu, "Fenerbahçe maçı zor olacak" dedi.
"3 PUANI İSTİYORUZ"

Edu, takım arkadaşı Aziz Eraltay, Bursasporlu taraftarlarla bir araya gelerek aldıkları ürünleri imzaladı. Bursaspor'a kısa sürede uyum sağlayan ABD'li Edu, İstanbul'da Fenerbahçe'yi yenip 3 puanla Bursa'ya dönmek istediklerini söyledi. Edu, Pazar günü oynayacakları zorlu karşılaşmayla ilgili olarak şu değerlendirmeyi yaptı:

FENERBAHÇE MORALLİ

"Bakıldığında iki takım içinde çok zor geçmeye aday bir maç. Herkes bu maçın sonucunu bekliyor. Önümüzde maç için kısa bir süre kaldı. Bu zamanı çok iyi değerlendirmek, iyi çalışmak, konsantre olup İstanbul'dan 3 puanı almak istiyoruz. Takım olarak bu mücadeleye kendimizi hazırlıyoruz.

Fenerbahçe UEFA Avrupa Ligi'nde dün gece deplasmanda çok önemli bir galibiyet aldı. Bu bize hem avantaj, hem de dezavantaj getirebilir. Avantaj, Fenerbahçeli futbolcuların yorgun olarak dönmeleri. Bizim için dezavantaj ise rakibimizin aldığı galibiyet nedeniyle kendilerine olan güvenlerinin artmasıdır. Burada önemli olan bizim futbol anlayışımızı sahaya yansıtmamızdır. Bunu yaptığımızda taraftarlarımızı mutlu edecek sonuç alabiliriz."

"BÜYÜK HEYECAN OLACAK"

Bursaspor'un devre arasında Avustralya'dan kadrosuna dahil ettiği Aziz Eraltay, Fenerbahçe ile çok önemli bir maç oynayacaklarını söyledi. Aziz Eraltay, şöyle konuştu:

"Bursaspor ve Fenerbahçe içinde gerçekten büyük bir mücadeleye sahne olacak maç oynanacak. Biz oyuncular için, teknik direktörler için de önem derecesi yüksek bir maç. Biz ilk 4 içinde yer almak istiyoruz. Rakibimizin Plazen maçında kazandığı galibiyetle morali bir hayli yüksek. Zevkli ve heyecanlı bir maç oynayacağız. Kazanmak istiyoruz."