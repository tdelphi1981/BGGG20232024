Galatasaray ile Fenerbahçe kozlarını paylaşıyor
Süper Lig'deki derbi maçta Galatasaray, Ali Sami Yen Spor Kompleksi Türk Telekom Arena'da Fenerbahçe'yi saat 20.00'de konuk edecek. 
Galatasaray-Fenerbahçe maçının skoru ne olur... TIKLA OY VER

Galatasaray ile Fenerbahçe futbol takımları, Spor Toto Süper Lig'de yarın yapacakları 2012'nin son derbisiyle birlikte tarihlerinde 373'üncü kez karşı karşıya gelecek.

Türk Telekom Arena'da saat 20.00'de başlayacak dev maçı hakem Halis Özkahya yönetecek. Kariyerinde ikinci derbisine çıkacak Özkahya'nın yardımcılıklarını Ekrem Kan ile Volkan Narinç yapacak. Derbinin dördüncü hakemi ise Tolga Özkalfa olacak.
 
Şimdiki Fenerbahçe Şükrü Saracoğlu Stadı'nın bulunduğu "Papazın Çayırı" olarak adlandırılan yerde 17 Ocak 1909 tarihinde yapılan ve Galatasaray'ın 2-0 kazandığı özel maçla başlayan 103 yıllık rekabette, galibiyetlerde ve gol sayısında Fenerbahçe'nin üstünlüğü bulunuyor.

 Sarı-lacivertliler, geride kalan 372 maçtan 141'ini kazandı, sarı-kırmızılı ekip bu süre içinde 118 kez galip geldi. İki takım 113 maçta ise eşitliği bozamadı.

 "Sarı Kanaryalar"ın attığı toplam 521 gole, "Cim Bom" 473 golle karşılık verdi.

 İki takım arasında sezon başında Erzurum'da yapılan TFF Süper Kupa maçını Galatasaray 3-2 kazandı.

 -Geçen sezonki maçlar-

 Fenerbahçe ile Galatasaray, geçen sezon ligde 4 kez karşı karşıya geldi.

 34 haftalık Lig Grubu'nda Türk Telekom Arena'daki maçı evsahibi Galatasaray 3-1 kazandı, Fenerbahçe Şükrü Saracoğlu Stadı'ndaki randevu 2-2 bitti.
 
Geçen sezon uygulanan Süper Final Şampiyonluk Grubu'nda ise Türk Telekom Arena'da 2-1'lik skorla Fenerbahçe galip geldi, Kadıköy'de şampiyonu belirleyecek müsabaka 0-0 bitti ve Galatasaray, rakibinin sahasında şampiyonluk turu attı. 

-Ligde 111. randevu-

 Galatasaray ile Fenerbahçe, 55'inci sezonunu geçiren lig tarihinde şimdiye dek 110 kez karşı karşıya geldi.

Genel toplamdaki üstünlüğünü lig maçlarına da yansıtan Fenerbahçe, ezeli rakibine galibiyet sayısında 45-30 üstünlük kurdu. Ligdeki 35 maç da berabere sonuçlandı.

 Lig maçlarında sarı-lacivertlilerin attığı 143 gole, sarı-kırmızılılar 109 golle karşılık verebildi.

 -Rekabette son 10 maç-

 Fenerbahçe ile Galatasaray arasında yapılan son 10 maçta alınan sonuçlar şöyle:

 Tarih Stat Organizasyon Sonuç (FB-GS)
 --------------------------------------------------------------------
 25.10.2009 FB Şükrü Saracoğlu Lig 3 - 1
 28.03.2010 Ali Sami Yen Lig 1 - 0
 21.07.2010 Borussia Park Özel 1 - 0
 24.10.2010 FB Şükrü Saracoğlu Lig 0 - 0
 18.03.2011 Türk Telekom Arena Lig 2 - 1
 07.12.2011 Türk Telekom Arena Lig 1 - 3
 17.03.2012 FB Şükrü Saracoğlu Lig 2 - 2
 22.04.2012 Türk Telekom Arena Lig 2 - 1
 12.05.2012 FB Şükrü Saracoğlu Lig 0 - 0
 12.08.2012 Yeni Erzurum TFF Süper Kupa 2 - 3

Maya Takvimi esprisi

Kars'ta bir işletme sahibi, Maya Takvimi'ne göre kıyametin kopacağı inancını esprili bir şekilde ilanlarına taşıdı. 
Faik Bey Caddesi'nde bir kafe işletmesi sahibi, bu akşam Spor Toto Süper Lig'in 15. haftasında Ali Sami Yen Spor Kompleksi Türk Telekom Arena Stadyumu'nda Galatasaray ile Fenerbahçe arasında yapılacak derbi maçı öncesi, bir telefon hattı bakım kutusuna astığı ilginç ilanla müşteri çekiyor.

İşletme sahibinin bir kartona "Maya Takvimine göre son derbi" başlığıyla astığı ilanda şu ifadeler yer alıyor:

"(Maya Takvimine Göre Son Derbi) Galatasaray-Fenerbahçe maçı Taxim'de saat 20.00'de. Çaylar ikramımızdır."