Beşiktaş Fenerbahçe Maçı Özeti
Türkiye - Spor Toto Süper Ligde günün son karşılaşması ve dev derbi maçında ev sahibi ekip Beşiktaş konuk olan Fenerbahçe'yi 3-2 lik skor ile geçti.
Türkiye - Spor Toto Süper Ligde günün son karşılaşması ve dev derbi maçında ev sahibi ekip Beşiktaş konuk olan Fenerbahçe'yi 3-2 lik skor ile geçti.

Spor Toto Süper Lig'in 24. haftasında İnönü'deki son derbi oynandı. Başından sonuna kadar heyecanlı geçen derbide karşılıklı goller atıldı. Son anlara kadar gol pozisyonlarının olduğu maçta Beşiktaş Olcay ile mutlu sona ulaştı. 

İlk yarıda Beşiktaş sonradan toparladı

Karşılaşmanın ilk yarısına Fenerbahçe çok iyi bir başlangıç yaptı. Yaklşık yarım saat boyunca oyunun kontrolünü elinde tutan Fenerbahçe, öne geçmeyi de başardı.

Mçın 5. dakikasında Fenerbahçe atağında Gökhan Gönül, sağ kanattan rakip ceza alanına girdi 

10. dakikada Gökhan Gönül'ün başlattığı atakta topu orta alana yakın bölgede Meireles aldı, Kuyt'a pasını verdi, Hollandalı oyuncu defansın arkasına bir top attı ancak Sow de Webo da hareketlenemedi. 

13. dakikada Gökhan rakibinin sağından atıp solundan geçti ve hızlı bir depar attı, ardından ortaladı ancak kaleci McGregor topun kontrolünü sağladı.

Mücadelenin 19. dakikasında Emre korneri kullandı, Kuyt voleyi vurdu, kaleciden seken topa Webo dokundu ve topu filelere yolladı ancak bu pozisyon ofsyat sebebiyle iptal oldu. Sonrasında Webo ve Sow uzun süre itirazda bulundu. 

24. dakikada Fenerbahçe aradığı golü buldu. Kullanılan köşe vuruşunda kale sahasına gelen topa önce Egemen dokundu ve top arka direkteki Sow'a geldi. Senegalli oyuncu da kolay bir dokunuşla topu filelere yolladı. 

Fenerbahçe öne geçtikten sonra Beşiktaş toparlanmaya başladı. 30. dakikada Fernandes serbest vuruşta topu içeriye yolladı, Holosko kafayla dokundu ancak top direği sıyırdı. Yan hakem de ofsyatyı işaret etti. 

Beklediği gol ise 40. dakikada geldi. Fernandes topu doğrudan ceza alanına gönderdi. Kale sahası önünde oluşan karambolde Kuyt ters kafa vuruşuyla topu kendi kalesine yolladı. 

44. dakikada Fenerbahçe'nin serbest vuruşundan sonra kontraya çıkan Beşiktaş'a Niang topu solda Olcay'a yolladı. Onun hemen ortasında Holosko kafayı vurdu ama kaleci Volkan topu kontrol etti. 45+1'de Gelen ortaya çok müsait pozisyonda kafayı vuran Webo, topu auta yolladı. 

İlk yarı 1-1 sona erdi. 

Yine karşılıklı goller var!

Mücadelenin ikinci yarısı da oldukça çekişmeli geçti. İki takımın da karşılıklı goller attığı ikinci 45 dakikadaki orta alan mücadelesi dikkat çekti.

53. dakikada Bekir İrtegün defanstan çıkarak rakip alana koşu yaptı, iki rakibinden sıyrıldı ancak Webo'yu düşündüğü ara pası kaleci McGregor'da kaldı. Aynı dakikada içinde Dirk Kuyt sağ kanatta topla buluştu ve ceza sahasına girdi. Yerden içeriye bıraktı ancak Ersan Gülüm tehlikeyi önlemeyi başardı. 

57. dakikada Fenerbahçe golle burun buruna geldi. Emre korneri kullandı, Pierre Webo çok güzel bir vole vurdu ancak sağ direkte bekleyen Olcay topu çizgiden çıkarmayı başardı. 60. dakikada Beşiktaş öne geçmeyi başardı. Emre ceza sahasına ortasını gönderdi. Holosko da gelen topu kafayla Niang'a gönderdi ve Niang düzgün bir vuruşla topu ağlara göndermeyi başardı.

Fenerbahçe'nin bu gole cevabı 63. dakikada geldi. Gelişen Fenerbahçe atağında Kuyt topu kontrol etti ve ceza sahasına ortasını gönderdi. Kale sahası ön çizgisine gelen topa Sow yükseldi ve kafayla topu ağlara yolladı. 

66. dakikada Sow 
 
57'Emre korneri kullandı, Pierre Webo çok güzel bir vole vurdu ancak sağ direkte bekleyen Olcay topu çizgiden çıkarmayı başardı.

72. dakikada Fenerbahçe'de Webo az adamla yakalanan Beşiktaş savunması arkasına koşu yaptı ama vuruşunu yapmakta geç kalınca topu kaybetti. 

75. dakikada Fernandes'in kullandığı serbest vuruş defanstan sekti, ceza sahası dışında topla buluşan Oğuzhan kaleye vurdu ancak top auta çıktı. 

77. dakikada Sow pasını ceza sahası içindeki Webo'ya gönderdi. Webo'dan önce savunma topa dokundu. Caner Erkin gelen topa gelişine vurdu ama pozisyon aut ile sonuçlandı.

Mücadelenin 84. dakikasında Caner Erkin sol kanatta son çizgide topla buluştu ve ceza sahası arka direğine ortasını gönderdi ama gelen topu Beşiktaş savunması uzaklaştırdı. 90+1'de Beşiktaş sağ kanattan etkili geldi. Holosko on çizgiye indi, yerden ortaladı ancka Fenerbahçe savunması tehlikeyi önlemeyi başardı. 

Beşiktaş'a galibiyeti getiren golü 90+3'te Olcay getirdi. Kartal bir anda Fenerbahçe'yi az adamla yakaladı. Niang topu aldı ve ceza alanı önünden pasını Olcay'a verdi. Olcay ceza alanı içinde Volkan'la karşı karşıya kaldı ve topu ağlara gönderdi.

Mücadele 3-2 sona erdi.