Beşiktaş derbi kabusundan uyandı
Olcay Şahan'ın son dakika golü, Beşiktaşlıları bu sezon yaşadıkları 'derbi kabusundan' uyandırdı.

Spor Toto Süper Lig'de BJK İnönü Stadı'ndaki son derbi olması bakımından ayrı bir önem taşıyan dev maçta Fenerbahçe'yi santrası bile yapılmayan 90 artı 3. dakikada Olcay Şahan'ın golüyle 3-2 yenen siyah-beyazlılar, bu sezon takım sporlarında ilk derbi galibiyetini aldı. 
'Kara Kartallar', futbol, basketbol, voleybol ve tekerlekli sandalye basketbol branşlarında Fenerbahçe ve Galatasaray'a karşı, 14'ü lig, 1'i Türkiye Kupası, 1'i de Avrupa kupalarında olmak üzere, A takımlar seviyesinde, en üst kademe liglerde 16. maçta ilk derbi galibiyetini elde etti. 
İki büyük rakibine karşı basketbol, voleybol ve tekerlekli sandalye branşlarında bu sezonki 12 derbinin tamamını yitiren Beşiktaş, futboldaki 4 derbide ise 1 kez kazandı, 2 kez yenildi, 1 kez de berabere kaldı. 
-Derbiler- 
Beşiktaş'ın bu sezon takım sporlarında futbol, basketbol, voleybol ve tekerlekli sandalye branşlarında, A takımlar seviyesinde, en üst seviye liglerde Fenerbahçe ve Galatasaray ile yaptığı derbilerde aldığı sonuçlar şöyle: 
-Futbol: Spor Toto Süper Lig- Tarih Maç Sonuç 26.08.2012 Beşiktaş - Galatasaray 3-3 07.10.2012 Fenerbahçe - Beşiktaş 3-0 27.01.2013 Galatasaray - Beşiktaş 2-1 03.03.2013 Beşiktaş - Fenerbahçe 3-2 
-Basketbol: THY Avrupa Ligi (Top 16 turu grup maçı)- Tarih Maç Sonuç 15.02.2013 Fenerbahçe Ülker - Beşiktaş 78-72 
-Beko Basketbol Ligi- Tarih Maç Sonuç 05.11.2012 Fenerbahçe Ülker - Beşiktaş 83-74 02.12.2012 Galatasaray Medical Park - Beşiktaş 64-60 25.02.2013 Beşiktaş - Fenerbahçe Ülker 70-78 
-Basketbol: Spor Toto Erkekler Türkiye Kupası (Yarı Final - Eskişehir)- Tarih Maç Sonuç 08.02.2013 Beşiktaş - Fenerbahçe Ülker 66-75 
-Basketbol: Türkiye Kadınlar Ligi- Tarih Maç Sonuç 24.11.2012 Galatasaray - Beşiktaş 81-43 29.12.2012 Beşiktaş - Fenerbahçe 54-95 16.02.2013 Beşiktaş - Galatasaray 59-73 
-Voleybol: Acıbadem Bayanlar Ligi- Tarih Maç Sonuç 15.12.2012 Beşiktaş Bahçeşehir Üniversitesi - Galatasaray Daikin 0-3 06.01.2013 Beşiktaş Bahçeşehir Üniversitesi - Fenerbahçe 0-3 
-Tekerlekli Sandalye Basketbol Süper Ligi- Tarih Maç Sonuç 16.01.2013 Galatasaray - Beşiktaş RMK Marine 76-63 16.02.2013 Beşiktaş RMK Marine - Galatasaray 64-71