Savunmanın soluna yeni isim!
Bursaspor'un İngiltere'nin Queens Park Rangers takımında forma giyen Anton Julian Ferdinand transferinde sona yaklaştığı bildirilirken yeşil beyazlı takımda Aziz Behich'de gündeme geldi.
Ferdinand'la el sıkıştığı bildirilen yeşil beyazlıların Queens Park Rangers'tan gelecek cevabı beklediği, transferin önümüzdeki günlerde netlik kazanacağı belirtildi. İngiliz kulübünden olumlu cevap gelmesi durumunda Ferdinand'la sözleşme imzalayacağı öğrenildi.

SAVUNMANIN SOLUNA YENİ İSİM
Yeşil beyaz'lılarda savunmanın solu için ise Avustralya'nın Melbourne Heart FC takımında oynayan Aziz Behich için görüşmeler başladığı belirtildi. Geçen sezon ocak ayının en iyi futbolcusu seçilen Aziz Behich'in transferinin bitirilmesine çalışıldığı bildirildi. 17'inci haftası geride kalan Avustralya A-League'de 14 maça çıkan ve 2 asist yapan 22 yaşındaki oyuncunun Kuzey Kıbrıs Türk Cumhuriyeti pasaportu taşıdığı aıklandı.