Abdullah Avcı'dan Fenerbahçe'ye veto
Aykut Kocaman, Antalyaspor maçını pazartesi günü oynamak için yaptıkları başvurunun kabul edilmediğini açıkladı. Abdullah Avcının, A Milli Takımın programını bozmamak adına değişikliğe onay vermediği ortaya çıktı.
Fenerbahçenin, Süper Ligde Antalyasporla pazar günü deplasmanda oynaması gereken maçı pazartesi gününe aldırmak için Türkiye Futbol Federasyonuna başvurduğu, ancak olumsuz yanıt aldığı ortaya çıktı.

Aykut Kocaman, Plzen maçından sonra bir soru üzerine Antalya maçını yorgunluk nedeniyle pazartesi oynamak istediklerini söyledi. Kocaman, Daha önce milli maçlar nedeniyle bunun mümkün olmadığını düşünmüştüm ama yabancı oyuncularımız pazartesi lig maçı yaptıktan sonra milli takımlarına gidebileceklerini söylediler. Bunun üzerine biz de Antalya maçını pazartesi oynamak için başvurduk, ancak izin çıkmadı. Neden izin verilmediğini bilmiyorum. Çok önemli değil, turu geçmemiz önemli dedi.

TFFnin, Milli Takımın hocası Abdullah Avcının onay vermemesi nedeniyle Fenerbahçenin talebini geri çevirdiği belirlendi. Ay-yıldızlı ekibin pazartesi İspanyaya gideceğini belirten Avcı, kamp programını bozmamak için Fenerbahçenin isteğine sıcak bakmayınca, TFFnin, sarı-lacivertlilere olumsuz yanıt verdiği kaydedildi. Kocaman, Avrupa Liginde çeyrek finale kaldıkları için çok mutlu olduklarını belirterek, Sonuçta turu geçtik. Bunun tadını çıkarmalıyız. Fenerbahçe camiasına armağan olsun dedi.

Pazartesi maçı yok

2014 Dünya Kupası eleme grubu karşılaşmaları nedeniyle Avrupa ülkelerinin çok büyük bölümünde pazartesi gününe lig maçı konulmadı. Futbolcuların milli takım kamplarına gidecek olmaları yüzünden İngiltere, İspanya, İtalya, Almanya ve Fransada pazartesi günü lig maçı oynanmayacak.