Aslan'dan bilet açıklaması
Galatasaray Spor Kulübü, Manchester United ile oynadıkları maçta "mükerrer bilet" basıldığı ve kulübün bu şekilde maddi menfaat elde ettiği yönündeki iddialara yanıt verdi 
 Galatasaray Spor Kulübü, UEFA Şampiyonlar Ligi'nde 20 Kasım Salı günü Türk Telekom Arena'da İngiliz temsilcisi Manchester United ile oynadıkları grup karşılaşmasında "mükerrer bilet" basıldığı ve kulübün bu şekilde maddi menfaat elde ettiği yönünde basında yer alan iddialar üzerine açıklama yaptı
 
 Sarı-kırmızılı kulüpten yapılan açıklamada şu ifadelere yer verildi:
 "Söz konusu hadise, sponsor biletlerinin yerinin değişmesi sonucu iptal edilen 14 adet biletin sehven dağıtılması sonucu meydana gelmiştir. İptal edilen biletlerin sahipleri, stattaki rezerv olarak boş tutulan koltuklara yerleştirilmiş ve mağduriyet engellenmiştir. İlgili haberlerde söz konusu edildiği gibi Galatasaray Spor Kulübü’nün bu şekilde bir maddi çıkar elde etmesi iddiaları gerçek dışıdır."
 
 AA