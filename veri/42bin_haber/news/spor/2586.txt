Beşiktaş dokuzuncu maçını da kazanamadı
Türkiye Kadınlar Basketbol Liginin 9.haftasında Canik Belediyesi, sahasında konuk ettiği Beşiktaşı 90-57lik skorla mağlup etti.
Canik Belediyesi adına Janel Mc Carville 23 sayı- 13 ribaundluk double doubleı ile galibiyette önemli rol oynarken, Didem Süer 17 sayı- 7 ribaund, Nihan Anaz 14 sayı- 6 asist ve Maryam Gültekin de 12 sayıyla maçı tamamladı. Beşiktaşta ise Milica Jovanovic 19 sayı- 8 ribaund, Özge Kavurmacıoğlu 17 sayı- 8 ribaund- 2 asist ve Ayşe İpek Derici de 10 sayı- 6 ribaund- 4 asistle mücadeleyi noktaladı. 

Salon: Hasan Doğan
Hakemler: Sami Özel, Ahmet Taner İbin, Yiğit Kiriş
Canik Belediyespor: Nihal, Carville 23, Maryam 12, Nihan 14, İlknur, 9, Ebru 3, Cirov 10, Melike 2, Didem 17
Beşiktaş: Selay 2, Ayça, Gülşah 7, Yasemin, Ayşe 10, Özge 17, Hande, Jovanovic 19, İrem 2
1. periyot: 20-11
Devre: 35-24
3. periyot: 59-40

MAÇIN AYRINTILARI 
Oyuna iyi başlayan Canik Belediyesi, Mc Carville ile Nihanın sayılarıyla 4.dakikada skoru 10-3e getirirken, ilk periyotu da 20-11 önde tamamladı. İkinci periyotta Özge ve Selay ikilisiyle basketler bulan rakibi karşısında ev sahibi ekip, özellikle Mc Carvillein etkili oyunuyla devre sonunda soyunma odasına 35-24 üstün gitti. Mücadelenin ikinci yarısında baskılı oyununu sürdüren ve kontrolü de tamamen eline alan Canik Belediyesi, üçüncü periyotunu 19 sayı farkla 59-40 üstün geçtiği maçtan 90-57 galibiyetle ayrıldı.