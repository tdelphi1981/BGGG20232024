İstanbul BB ateşten çıkamadı
Spor Toto Süper Lig'in 25. haftasında İstanbul Büyükşehir Belediyespor, konuk ettiği Kayserispor'la golsüz berabere kaldı...
Atatürk Olimpiyat Stadı'nda oynanan maçta İstanbul Büyükşehir Belediyespor ile Kayserispor golsüz berabere kalırken, ev sahibi ekip puanını 29'a yükseltti.  
Konuk ekip Kayserispor ise haftayı 36 puanla tamamladı. 

KARŞILAŞMA SONRASI AÇIKLAMALAR

Stat: Atatürk Olimpiyat
Hakemler: Abdullah Yılmaz, İsmail Köse, Bahtiyar Birinci
İstanbul Büyükşehir Belediyespor: Eduardo, Geraldes, Zayatte (Dk. 65 Doka), Metin Depe, Ekrem Ekşioğlu, Ömer Can Sokullu (Dk. 65 Can Arat), Mahmut Tekdemir, Efe İnanç, Visca (Dk. 55 Tom Silva), Holmen, Zenke
Kayserispor: Ertuğrul Taşkıran, Salih Dursun, Khizanishvili, Simic, Kamil Ahmet Çörekçi, Sefa Yılmaz (Dk. 88 Ömer Bayram), Ceyhun Gülselam (Dk. 74 Okay Yokuşlu), Riveros, Mouche, Cleyton (Dk. 85 Biseswar), Bobo
Sarı kartlar: Dk. 22 Ekrem Ekşioğlu (İstanbul Büyükşehir Belediyespor), Dk. 61 Cleyton, Dk. 76 Okay Yokuşlu, Dk. 85 Riveros, Dk. 90 1 Salih Dursun, Dk. 90 3 Biseswar (Kayserispor) 
KARŞILAŞMADAN DAKİKALAR

Spor Toto Süper Lig'de İstanbul Büyükşehir Belediyespor ile Kayserispor arasında oynanan mücadelenin ilk yarısı 0-0 tamamlandı.
16. dakikada Holmen, rakip yarı alanda buluştuğu topu sol taraftan ceza alanına hareketlenen Visca'ya gönderdi. Kaleci Ertuğrul, tehlikeyi zamanında sezerek kalesini terk etti ve Visca'dan önce meşin yuvarlağın sahibi oldu.
19. dakikada Visca, Holmen'in sağ taraftan ceza alanına yaptığı ortada topa gelişine vurdu. Boşnak oyuncunun vuruşunda top az farkla auta çıktı.
31. dakikada Ekrem'in sol kanattan ortasına Holmen penaltı noktası üzerinde kafa vuruşunu yaptı ancak top az yandan farkla auta çıktı.
35. dakikada Riveros'un pasında Ekrem'den topu kurtararak ceza alanına giren Sefa, kaleci Eduardo'nun üzerinden meşin yuvarlağı aşırttı. Kaleye yönelen topu takip eden Ekrem, çizgi üzerinde meşin yuvarlağı kornere gönderdi ve mutlak bir golü önledi.
Kalan sürede önemli gol pozisyonu yaşanmadı ve karşılaşmanın ilk yarısı 0-0 sona erdi.
55. dakikada Cleyton'un ceza alanına gönderdiği topu penaltı noktası üzerinde göğsüyle kontrol eden Bobo, şutunu atacağı sırada İstanbul Büyükşehir Belediyespor'dan Metin, topla rakibinin arasına girerek çok önemli bir pozisyonu önledi.
57. dakikada sol kanatta topu alan Cleyton'ın ceza alanı çaprazından yaptığı vuruşta kaleci Eduardo, soluna gelen topu planjonla çıkartmayı başardı.
Karşılaşmanın kalan dakikalarında önemli bir gol pozisyonu olmadı ve mücadele 0-0 sona erdi.