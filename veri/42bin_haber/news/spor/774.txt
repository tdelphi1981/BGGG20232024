Spor tesislerine şampiyonların ismi verildi
Konya'nın Meram ilçesinde belediye tarafından yaptırılan iki spor tesisine, Londra Paralimpik Oyunları şampiyonu Nazmiye Muslu ile oyunlarda 4. olan Yasemin Ceylan'ın ismi verildi.Meram Belediye Başkanı Serdar Kalaycı, Nazmiye Muslu Spor Tesisleri ve Yasemin Ceylan Spor Tesisleri'nin açılış töreninde, fiziki hizmetlerde olduğu gibi sosyal, kültürel ve sportif hizmetlerle de halkın ihtiyaçlarına cevap verdiklerini söyledi.

Meram Belediyesporlu sporcuların paralimpik oyunlarında yakaladıkları başarıyla gurur duyduklarını aktaran Kalaycı, Bu iki kardeşimizin adını taşıyan tesisleri hizmete açmanın mutluluğunu yaşıyoruz. Şimdiye kadar 5 spor tesisini hizmete açtık. Bundan sonra da 4 yeni spor tesisini ilçemize kazandıracağız. Spora verdiğimiz destek artarak devam edecek diye konuştu.

Halterci Nazmiye Muslu ise isminin güzel bir tesise verilmesinden dolayı çok mutlu olduğunu söyledi.

Yapılan güzel tesislerden çok daha başarılı sporcuların çıkacağına inandığını vurgulayan Muslu, Bu, benim aldığım ilk madalya olabilir ama son madalya değil. Bundan sonraki hedefim 2016 Paralimpik Oyunları'nda yeni rekorlar kırmak dedi.

Oyunlarda 4. olan Yasemin Ceylan ise isminin bir spor salonuna verilmesini çok anlamlı bulduğunu belirterek, Başkan Kalaycı'ya teşekkür etti.

Konuşmaların ardından tesislerin açılışı yapıldı.