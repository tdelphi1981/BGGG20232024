Deneyimsiz ama kaliteli
Metenin en ciddi dezavantajı hakem yorumunu fazla kullanmaması. Kurallara fazla bağlı kalıyor. Psikolojisi baskıyı kaldırırsa, maçın ağırlığını taşır.
İNÖNÜ Stadının son, hakem Mete Kalkavanın ilk derbi heyecanı... Beşiktaş ile Fenerbahçe bu akşam zirve yarışını direkt etkileyecek karşılaşmada kozlarını paylaşacak. Dev mücadeleyi ise, Tecrübesiz olarak nitelenen Kalkavan yönetecek. Biz de Türk futbolunun son dönemde yetiştirdiği önemli hakemlerden biri olan Mete Kalkavanı, eski hakem Serdar Tatlıya sorduk. Serdar Tatlı da, genç hakemin özelliklerini şöyle sıraladı...
Çok kibar ve ölçülü...
- 1995 yılında hakemliğe başladı. 2000li yıllarda yardımcı hakemlik yaptı. 2007 yılında Süper Lig kadrosuna girdi.
- Yabancı dili çok iyi... Eğitimini yurt dışında almış ve kendini çok iyi yetiştirmiş. Önündeki hakemlerin çok başarılı olmaması nedeniyle bu sezon başında FIFA kokartı taktı. Bu karşılaşma onun ilk derbi deneyimi olacak.
- Çok iyi bir eğitim aldığı için futbolculara karşı da son derece kibar ve ölçülü... Asla oyunculara kaba davranmaz. Bu en önemli özelliklerden bir tanesi. 
Kartlara çok başvurmuyor 
ELİNDEN geldiğince kart kullanmaz. Kural bilgisi çok iyidir. Ancak sürekli kural kitabına göre maç yönetmesi en büyük eksikliği. Hakem yorumunu çok fazla kullanmıyor. Bu en önemli dezavantajı. Bu da deneyimsizliğinden ve tecrübesizliğinden kaynaklanıyor.
- İlk kez baskı altında maç yönetecek. Psikolojisinin nasıl olacağı çok önemli. Baskının altından kalkabilirse bu maçın ağırlığını taşıyacak kalitede 
Gözler Mete Kalkavanın üzerinde 
MERKEZ Hakem Kurulu (MHK) Üst Klasman Hakem Seminerine katılan UEFA Hakem Komitesi Üyesi ve MHK Danışmanı Jaap Uilenberg, bugünkü Beşiktaş-Fenerbahçe derbisini tribünden izleyerek hakem Mete Kalkavanı mercek altına alacak.  
Dün de Yıldırımı izledi 
Önceki akşam oynanan Gençlerbirliği-İstanbul Büyükşehir Belediyespor maçında Fırat Aydınusu gözlemleyen Uilenberg, ayrıca dünkü Eskişehirspor-Galatasaray karşılaşmasında da hakem Bülent Yıldırımı takip etti. Öte yandan Jaap Uilenberg, maç sonu toplantılarına da katılacağı öğrenildi.