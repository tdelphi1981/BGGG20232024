Galatasaray Melo'nun alternatifini buldu
Galatasaray'ın Marsilya'da kiralık forma giyen QPR'nin ön liberosu Joey Barton ile ilgilendiği iddia edildi.
Şampiyonlar Ligi'nde çeyrek finale kalan G.Saray için Avrupa basını transfer iddialarını sürdürüyor. Fransa'nın 'Le10sport' sitesi, sarı-kırmızılıların Marsilya'da kiralık forma giyen Queens Park Rangers'in ön liberosu Joey Barton'la temasta olduğunu iddia etti. 30 yaşındaki oyuncu ile Anzhi'nin de ilgilendiği ifade edildi. Aslan'ın sezon sonunda Juventus'tan Melo'nun bonservisini alamaması halinde Barton'un Florya'ya gelebileceği belirtildi.