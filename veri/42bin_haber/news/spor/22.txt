Mesut imaj yaptı
Real Madrid'in Türk asıllı süperstarı Mesut Özil, yaptığı değişiklikle dikkatleri üzerine çekti.
 Real Madrid'in başarılı hücum oyuncusu Mesut Özil, özellikle İspanya'ya transfer olduktan sonra çok daha başarılı imajlarıyla hayranlık uyandırıyor, dünyadaki genç kızların hayranlığını uyandırıyor.
 Mesut Özil, yine bir imaj değişikliğine gitti. Saçlarını oldukça kısa kestiren Mesut, resmi facebook sayfasından yayınladığı fotoğrafla yeni imajını hayranlarıyla paylaştı. Mesut Özil'e özellikle genç kızlardan yine hayranlık mesajları yağıyor. Real Madrid'e ilk geldiği günlerden beri uzun saçlı görmeye alıştığımız Mesut, kariyerinin ilk yıllarında bile bu kadar kısa saçlı olmamıştı.
 Gelsenkirchen'de 15 Ekim 1988 doğan Mesut Özil, 24. yaş gününü kutlamaya hazırlanıyor.