ManU'da sakatlık şoku!
Şampiyonlar Ligi'nde Galatasaray ile karşılaşacak olan Manchester United'da Nani'nin en az 10 gün sahalardan uzak kalacağı açıklandı.
 Galatasaray'ın Şampiyonlar Ligi'ndeki rakiplerinden Manchester United'da sakatlık şoku!
 İngiliz gazetelerine 'son dakika' olarak düşen habere göre, Braga maçında sakatlanan Portekizli kanat oyuncusu Nani'nin en az 10 gün sahalardan uzak kalacağı açıklandı. Sakatlıkla ilgili konuşan menajer Alex Ferguson da "Arka baldırında yaşadığı sakatlık nedeniyle yaklaşık 10 gün oynamayacak" sözlerini kullandı.
 Şampiyonlar Ligi H Grubu 5. maçında 20 Kasım Salı günü Galatasaray ile İstanbul'da karşılaşacak Manchester United'da Nani'nin iyileşse bile Ferguson tarafından riske edilmeyerek kadroya alınmayacağı tahmin ediliyor.
 Ferguson, sakatlığı bulunan diğer iki oyuncu Jonny Evans ile ilgili de takipte olduklarını, durumunun çok ciddi olmadığını açıkladı.
  