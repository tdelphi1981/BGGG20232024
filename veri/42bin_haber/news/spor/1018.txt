Mersin İdman Yurdu 1-1 Galatasaray
Cluj galibiyetiyle Devler Ligi'nde hayata dönen Galatasaray, Spor Toto Süper Ligin 11. haftasında Mersin İdman Yurdu ile deplasmanda 1-1 berabere kaldı... Ev sahibi takıma beraberliği getiren Mert Nobre, Türkiye kariyeri boyunca sarı-kırmızılı takıma 8. golünü atmış oldu.Tevfik Sırrı Gür Stadı'nda oynanan karşılaşmada sarı-kırmızılı takım mücadeleye hızlı başladı. Galatasaray, Umut ve Eboue ile yakaladığı pozisyonlarda direğe takıldı.    Galatasaray, 48. dakikada Umut Bulut'un attığı golle 1-0 öne geçti. Mersin İdman Yurdu takımına beraberliği getiren golü ile Mert Nobre kaydetti.   MAÇTAN KARELER - Adem Kabayel'in objektifinden    Sarı-kırmızılı takım puanını 22'ye yükseltti ve dün Antalyaspor'a kaptığı liderlik koltuğunu averaj farkı ile geri aldı. Mersin İdman Yurdu ise 9 puana yükseldi.    Galatasaray, Spor Toto Süper Lig'in 12. haftasında Türk Telekom Arena'da Kardemir Karabükspor'u konuk edecek. Mersin İdman Yurdu ise Bursaspor'a konuk olacak.    MAÇIN CANLI ANLATIMI   MERSİN İY: Sehic, Hakan, Mustafa, Stepanov, Ivan de Souza, Nduka(Dk 90+2 Bueno), Ben Yahia, Serkan, Ergin(Dk 85 Eren Tozlu), Culio, Nobre      GALATASARAY: Fernando Muslera, Eboue, Cris, Dany, Albert Riera, Hamit Altıntop(Dk 89 Sabri), Yekta Kurtuluş(Dk67 Amrabat), Selçuk İnan, Emre Çolak(Dk 77 Aydın), Burak Yılmaz, Umut Bulut   TARAFTARLAR ARASINDA GERGİNLİK  
Süper Lig'deki Mersin İdmanyurdu-Galatasaray maçında, sarı-kırmızılı taraflar arasında gerginlik yaşandı. Tevfik Sırrı Gür Stadı'ndaki maç öncesi Mersin İdmanyurdu taraftarları, Atatürk'ün ölümünün 74. yılı nedeniyle pankart açtı. Maç öncesinde Siirt'te düşen helikopterde şehit olan 17 asker için de saygı duruşunda bulunuldu. 
Yaklaşık 500 kişilik Galatasaray taraftarı da takımlarına destek için kendilerine ayrılan tribünde yerlerini aldı. Galatasaraylı taraftarlar arasında yer değiştirmek için gerginlik yaşandı. Polis taraftarları gaz ve jop kullanarak dağıttı. Bunun üzerine taraftar Burası İsrail değil Türkiye, Yönetim uyuma taraftarına sahip çık şeklinde slogan attı. Galatasaraylı yönetici Abdurrahim Albayrak, tribünlerin önüne gelerek taraftarı sakinleştirmeye çalıştı. 
Öte yandan maç öncesinde Mersin İdmanyurdu Kulüp Başkanı Ali Kahramanlı, Avrupa şampiyonu milli atlet Nevin Yanıt'a çiçek ve forma verdi.