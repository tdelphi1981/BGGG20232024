İkinci ligin namağlup üçlüsü
Spor Toto 2. Lig'de 11'inci hafta sonunda Beyaz ve Kırmızı Grup'ta Balıkesirspor, Polatlı Bugsaşspor ve Hatayspor namağlup unvanlarını korudu.Beyaz ve Kırmızı Grup liderleri, dün yapılan maçlarda galip gelerek, 11'inci haftayı lider tamamladı.

Balıkesirspor, kendi sahasında ağırladığı Gaziosmanpaşaspor'u 1-0, Polatlı Bugsaşspor ise evinde konuk ettiği İstanbul Güngörenspor'u 2-0 yenerek, grup liderliklerini sürdürdü.

Beyaz Grup lideri Balıkesirspor ile Kırmızı Grup lideri Polatlı Bugsaşspor ve üçüncü sıradaki Hatayspor, 11. hafta sonunda, ikinci ligde namağlup unvanlarını da korudu.

Polatlı Bugsaşspor ve Balıkesirspor, bay geçtikleri haftaların dışında, bugüne kadar yaptıkları 10 maçın 6'sından galibiyet, 4'ünden beraberlikle ayrıldı. 22'şer puanla lider iki takımdan Balıkesirspor, rakip fileleri 13 kez havalandırırken, kalesinde 5 gol gördü. Polatlı Bugsaşspor ise 17 gol attı, 7 gol yedi.

Kırmızı Grup'taki diğer namağlup ekip Hatayspor ise 4 galibiyet ve 6 beraberlikle elde ettiği 18 puanla üçüncü sırada bulunuyor. Hatay ekibi, 8 averaja sahip.

Beyaz Grup

Takımlar O G B M A Y AV P
--------------------------------------------------------------------
1. BALIKESİRSPOR 10 6 4 0 13 5 8 22
2. İNEGÖLSPOR 10 6 3 1 16 6 10 21
3. KIRKLARELİSPOR 11 4 6 1 10 8 2 18

Kırmızı Grup

Takımlar O G B M A Y AV P
--------------------------------------------------------------------
1. POLATLI BUGSAŞSPOR 10 6 4 0 17 7 10 22
2. KAHRAMANMARAŞSPOR A.Ş. 11 5 4 2 14 9 5 19
3. HATAYSPOR 10 4 6 0 17 9 8 18