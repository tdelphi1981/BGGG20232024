Kocaağaoğlu'nun altın kızları...
Avcılar Belediye Spor Kulübü'nün formasını giyen Türk asıllı Bulgar güreşçi kardeşler Elis ve Canan Ahmed, Avrupa'daki başarıları kadar, Türkiye'de de adlarından söz ettiriyor.Avcılar Belediye Spor Kulübü'nün formasını giyen Türk asıllı Bulgaristan vatandaşı Canan ve Elis Ahmed kardeşler, Avrupa'daki başarıları kadar, Türkiye'de de adlarından söz ettiriyor.

2012 yılında Avrupa'da umut veren sporcular seçilen, yıldızlar Avrupa şampiyonu Elis Ahmed (Elis Filipova) ile hem gençlerde hem de büyüklerde Avrupa üçüncüsü olan ablası Canan Ahmed (Canan Filipova), Türkiye'de de tanınmaya başladı.

Bulgaristan'da babaları Fahri Ahmed'in antrenörlüğünde yetişen Elis ve Canan kardeşler, 1.5 yıl önce transfer oldukları Avcılar Belediye Spor Kulübü'nde de antrenör Kamil Kocaağaoğlu ile çalışmalarını sürdürüyor.
Antrenör Kocaağaoğlu, yaptığı açıklamada, güreşte bayan ligleri kurulduktan sonra, kadrosunu güçlendirmek isteyen Avcılar Belediye Spor Kulübü'nün, iki sporcuyla da 2016 yılına kadar sözleşme imzaladığını belirtti.
Türkiye'de bayan güreşinin yeni yeni gelişmeye başladığını ifade eden Kocaağaoğlu, Sporcularımız Türk vatandaşlığına geçse, kadın güreşinde Avrupa'da söz sahibi oluruz. Elis ve Canan kardeşlerin annesi de babası da Türk. Çok da başarılılar. Neden bu başarılarını Türk Milli Takımı'nda sürdürmesinler ? dedi.

Elis Ahmed'in, geçen yıl sonunda Ankara'da düzenlenen Türkiye Şampiyonası'nda 67 kiloda 3. olduğunu, geçen hafta Kocaeli'de yapılan Gençler Türkiye Şampiyonası'nda ise birinciliğe ulaştığını anlatan Kocaağaoğlu, abla Canan Ahmed'in ise, burun ameliyatı olduğu için bu şampiyonaya katılamadığını söyledi.

Naim Süleymanoğlu ile akrabalar

Antrenör Kocaağaoğlu, Türk güreşini yeni ve başarılı isimlerle güçlendirmeye katkı sağlamak istediklerini belirterek, Uluslararası müsabakalarda mindere çıktığımız zaman, Türkiye olarak yenilen değil, kürsüye çıkan bir bayan takımıyla mücadele etmek istiyoruz. Bu kızlarımız ileride olimpiyatlarda da değerlendirilebilir diye konuştu. Elis ve Canan Ahmed kardeşlerin, sporcu bir sülaleden geldiğine dikkati çeken Kocaağaoğlu, onların, Avrupa, dünya ve olimpiyat şampiyonu rekortmen halterci Naim Süleymanoğlu'nun teyze çocukları olduğunu ifade etti.