Otelpuan Ödülleri sahiplerini buldu
Etstur’un, beşincisini düzenlediği Otelpuan Ödülleri, bu yıl da görkemli bir tören ile sahiplerini buldu. 
Kazananların Etstur tarafından kurulan, 3380 tesis için 300 bine yakın görüşün yer aldığı Otelpuan.com sitesinde değerlendirme yapan tatilcilerin özgür görüşleri ve bağımsız kuruluşlara yaptırılan denetimler ile belirlendiği ödüller Altınpuan, Gümüşpuan ve Bronzpuan kategorilerinde veriliyor. 

Törende Otelpuan Özel Ödülleri kategorisinde “En İyi Termal Tesis Ödülü”, “En İyi Kayak Tesisi Ödülü”, “En İyi Kıbrıs Tesisi Ödülü”, “Memnuniyet Artışı Özel Ödülü”, “Çevre Dostu Tesis Ödülü” sahiplerine verildi. 
ÖDÜL ALAN OTELLER
 
Turizm sektörünün önde gelen isimlerinin ve otel yöneticilerinin katıldığı ödül töreninde Akdeniz Bölgesi’nden Maxx Royal, Limak Atlantis De Luxe Hotel & Resort, Voyage Belek Golf & Spa, Limak Arcadia Golf & Sport Resort, Cornelia Diamond Golf Resort&Spa, Gloria Serenity Resort; Ege Bölgesi’nden ise Ersan Resort&Spa, Voyage Bodrum Altınpuan Ödülü almaya layık görüldüler.
 
Gümüş Puan ödüllerini Voyage Sorgun, Mardan Palace, Calista Luxury Resort, Barut Hotels Lara Resort Spa&Suites, Cornelia Deluxe Resort, Güral Premier Tekirova, Hilton Sarigerme Resort& Spa,Voyage Torba alırken, Bronzpuan ödüllerini ise Gloria Golf Resort, Paloma, Grida Village&Spa, Concorde De Luxe Resort, Limak Limra Resort, Titanic Resort Hotel, Hotel Baia Lara, Ali Bey Resort Side, Martı Resort Hotel ve Ephesia Resort Hotel almaya hak kazandı.
 
Otelpuan Özel Ödülleri’ni, “Termal Tesis” kategorisinde Güral Afyon Wellness&Convention, “Kayak Tesisi” kategorisinde Kaya Palazzo Ski& Mountain Resort, “Kıbrıs Tesisi” kategorisinde Merit Crystal Cove Hotel Casino&Spa, “Memnuniyet Artışı” kategorisinde Kartal Otel alırken, “Çevre Dostu Tesis Ödülü” ise Calista Luxury Resort’un oldu.
 
Ödül töreni konuşmasında Etstur Yönetim Kurulu Başkanı Mehmet Ersoy, “5 yıl önce Otelpuan.com sitesini kurarken amacımız, sektörümüzde misafir memnuniyetinin önemini vurgulamak ve turizm sektöründe hizmet kalitesini artırmak yönünde duyarlılık yaratmaktı. Bugün geldiğimiz noktada istatistiklerin bize gösterdiği genel memnuniyet oranındaki artış, bizi gelecek için daha da umutlandırıyor” dedi.