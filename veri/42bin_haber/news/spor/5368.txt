Barcelona ilk yenilgisini aldı
İspanya 1. Futbol Ligi'nin (La Liga) 20. haftasında lider Barcelona, deplasmanda Real Sociedad'a 3-2 yenilerek ligde bu sezon ilk yenilgisini aldı. 
Karşılaşmada 6. dakikada Messi ve 25. dakikada Pedro'nun golleriyle 2-0 öne geçen Barcelona, Chory Castro'nin 40 ve 63. Agirretxe'nin de 90 1. dakikalardaki gollerine engel olamayarak, yenilgi ile tanıştı. 
Maç sonrası düzenlenen basın toplantısında konuşan Barcelona Teknik Direktörü Tito Vilanova "Elbet bir gün mağlubiyet gelecekti" dedi. 
La Liga'da ikinci yarının ilk maçında yenilen Barcelona, 55 puanda liderliğini sürdürürken, 2. sıradaki Atletico Madrid, bugün Levante'yi yenmesi durumunda puanını 47'ye yükseltecek.