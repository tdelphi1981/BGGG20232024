"Yola 3 puanla devam etmek istiyoruz"
Orduspor Basın Sözcüsü Levent Yıldırım, bu hafta iç sahada oynayacakları Gaziantepspor maçından 3 puan kazanarak yola devam etmek istediklerini söyledi.Gaziantepspor maçının çok çekişmeli geçeceğini ve önemli bir maç olduğunun altını çizen Basın Sözcüsü Levent Yıldırım, teknik direktör Hector Cuper, teknik heyet ve futbolculara güvendiklerini kaydetti. Orduspor'un çok güçlü bir kadroya sahip olmasına rağmen geçen haftalarda çok büyük istenmeyen şanssızlıklar yaşadıklarına vurgu yapan Levent Yıldırım, "Şuanda 15'inci sıradayız, 29 puanımız var ve önümüzde 9 maç kaldı. Kalan bu maçların hepsi bizim için çok önemli, bu maçların tamamını almak gibi bir yol haritası çizdik. Bizim hedefimiz bu lig'de kalmak, burada kalabilmek içinde bu puanlar almalıyız. Artık sözün bittiği yerdeyiz. Artık bundan sonra var gücümüzle mücadele edeceğiz, bütün futbolcularımız bunun bilincindeler. Çok iyi bir ekip olmamıza rağmen gerçekten bu sezon çok büyük şanssızlıklar yaşadık, kart cezaları sakatlıklar gibi şanssızlıklar bizim yakamızı bırakmadı. Orduspor olarak şunu biliyoruz ki, kalan bütün maçları alabileceğimiz güçteyiz. Yeterki futbolcularımız buna inansınlar" dedi.

BİLET FİYATLARI İNDİRİLDİ
Taraftara destek çağrısı da yapan, bilet fiyatlarını indirdiklerini de anlatan Levent Yıldırım şöyle devam etti: "Şu anda ciddi manada taraftar desteğine de ihtiyacımız var. Bu zamana kadar yanımızda olan taraftarlarımızın daha ciddi olarak bundan sonrada yanımızda olmalarını istiyoruz. Futbolcularımız bunu daha çok hissedecektir. Gaziantepspor maçına çok iyi hazırlanıyoruz. Ciddi hazırlıklarımız var. Bilet fiyatlarında ciddi bir indirim yapılmıştı, kale arkası 2 lira, açık tiribün 5 ve kapalı tribün 10 liraya olmak üzere bir düşüş yaptık. Daha önceki haftalarda da böyle bir indirim yapmıştık. Bundan dolayı taraftarlarımızın çok yoğun bir ilgisi olduğunu gördük. Şimdiye kadar yarıdan fazla biletimiz satıldı, 2 bin 500 koltuk boşta onlarıda, maç saatine kadar dolacaktır. Coşkulu bir maç olmasını temenni ediyorum."

TAM KADROYLA HEDEF 3 PUAN
Gaziantepspor maçına tam kadro çıkacaklarını da belirten Levent Yıldırım, "Şu anda tam kadro hazırız, sakatlık vesaire hiç bir sorun yok. Tam kadro bu haftaya çıkacağız. Bizim için çok önemli olan bu maçı 3 puanla kapatıp aynı şekilde aynı kararlılıkla aynı düzenle devam edeceğiz. Biliyorum ki güzel bir maç olacak, üç puan alıp şuan bulunduğumuz yerden daha yukarılara çıkacağız" ifadelerini kullandı.