Açılışı mağlubiyetle yaptık
Uluslararası Buz Hokeyi Federasyonu'nca (IIHF) düzenlenen 18 Yaş Altı Dünya Şampiyonası 3. Klasman B Grubu'nda Türkiye, şampiyonaya 5-2'lik Güney Afrika yenilgisiyle başladı.Türkiye Buz Hokeyi Federasyonu'nun (TBHF) ev sahipliğinde Kocaeli Büyükşehir Belediyesi Olimpik Buz Sporları Salonu'nda yapılan maçta, konuk ekip ilk periyotun 9. dakikasında Krotz'un golüyle öne geçti. Periyodun genelinde üstün oynayan Güney Afrika, 13. dakikada Preez, 14. dakikada Austin'in golüyle periyotu 3-0 önde tamamladı.

İkinci periyota baskılı başlayarak oyuna ortak olmak isteyen Türkiye, 28. dakikada Preez'in golüne engel olamadı.

Başa baş bir mücadelenin yaşandığı son periyotta ise Türkiye 48. dakikada Mehmet'in golüyle farkı 3'e indirdi. Bu golün hemen ardından gelişen atakta Kaan'ın golüyle umutlanan ay yıldızlı ekip, 54. dakikada gelen Preez'in golüyle maçı 5-2 yenik tamamladı.

Maç sonunda Güney Afrika'dan Krotz, Türkiye'den ise Mehmet, en iyi oyuncu seçildi.

Bu arada, bugün yapılan maçta İsrail, İrlanda'yı 16-2 yendi.