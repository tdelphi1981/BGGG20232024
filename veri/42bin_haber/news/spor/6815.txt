Tükürükten 4 maç
PFDK, Beşiktaş derbisinde Oğuzhan'a tükürdüğü gerekçesiyle G.Saraylı Melo'ya 4 maç oynamama ve 10 bin TL para cezası verdi. G.SARAY, TAHKİM KURULU'NA itiraz edecek
  G.Saraylı Felipe Melo'ya tükürükten 4 maç ceza çıktı. Dün toplanan PFDK, Beşiktaş derbisinde  Oğuzhan'a tükürdüğü gerekçesiyle Brezilyalı futbolcuya 4 maç oynamama ve 10 bin TL para cezası verdi.  
 MAÇTAN sonra, "Çocuklarımın üzerine yemin ederim. Tanrı şahidim olsun ki, tükürmedim" diyen Melo'nun açıklamasını inandırıcı bulmayan Disiplin Kurulu, cezayı alt limitten verdi. G.Saray, F.Bahçeli Meireles olayında olduğu gibi Tahkim Kurulu'na duruşmalı toplantı talebinde bulunacak.   
 CEZA 2-3'E DÜŞEBİLİR   
 SARI-KIRMIZILILAR, Beşiktaşlı Oğuzhan'ın futbolcularını tahrik ettiğini, Melo'nun da rakibine tükürmediğini belirtip cezanın düşürülmesini talep edecek. Ceza 2 ya da 3 maça düşebilir.   
 PFDK, toplantıda kulüplere de para cezası yağdırdı. G.Saray, F.Bahçe ve Kasımpaşa'ya taraftarlarının saha olayları nedeniyle 10'ar bin lira ceza aldı. Ordu'nun kaleci antrenörü Fantaguzzi'ye 1 maç ve 10 bin TL ceza çıktı.   
  