Şampiyonluğu ikimiz de hak ettik
Sezon boyunca hemen hemen aynı derecede şanssızlıklar yaşadıklarını ifade eden Sebastian Vettel, kendisinin ve Fernando Alonso'nun şampiyonluğu eşit derecede hak ettiklerini açıkladı.
Ferrari pilotu Fernando Alonso, sezon boyunca hemen hemen hiç en hızlı otomobile sahip sahip olmasa da, hep şamiyonluk yarışının içinde yer almayı başarmıştı. 

Rakibi Sebastian Vettel ile oluşturduğu 42 puanlık fark, Red Bull'un son yarışlardaki büyük yükselişiyle erirken, Vettel üst üste dört yarışı kazanarak şampiyona da liderliğe yükseldi. 

Abu Dabi'de Vettel'in yarışa pitten başlamasıyla Alonso yeniden avantajlı konuma yükselme şansını elde etse de, Vettel muhteşem bir yükselişle podyuma kadar çıktı ve farkın kapanmasına izin vermedi. 

turkiyef1.com'un haberine göre; sezon boyunca Alonso ile benzer kayıplar ve şanssızlıklar yaşadığını belirten Vettel, her ikisinin de şampiyonluk tacını hak ettiğini düşündüğünü ifade etti.

Vettel yaptığı açıklamada; "Eğer şu ana kadarki yarışlara bakarsanız, Fernando ve benim yarış dışılarımın hemen hemen eşit kayıplara yol açtığını görebilirsiniz. Hala en çok hak edenin şampiyon olacağını düşünüyorum. Şüphesiz şu an çok iyi bir konumdayız ve umuyorum sezon sonuna kadar bunu sürdürüp şampiyon olmanın gururunu hak ederiz. 20 yarışlık bütün sezona bakarsanız, istemediğiniz kazalar ya da teknik sorunlarla karşılaşıyorsunuz. Biz de hepsini yaşadık. Artık bu bölümü geride bıraktığımızı düşünüyorum. Sorunsuz üst üste bir çok yarış çıkarmak çok zor. Böyle şeyleri hesaplayamazsınız ancak her şeye de hazırlıklı olmak gerekiyor." dedi.

Vettel açıklamasında, bu kilometre taşına ulaşmanın inanılması ne kadar zor bir olay olduğunu ifade ederek sözlerine şöyle devam etti;

"Zaman çok çabuk geçti. 100 yarış büyük bir rakam. Kulağa çok fazla geliyor. 100 start, 100 kez ilk viraja önde girme çabası. Buna rağmen Formula 1'e başlayalı çok uzun zaman olmuş gibi hissetmiyorum. Bu eğlendiğiniz ve yaptığınız işten keyif aldığınız zaman, zamanın uçup gittiğini gösteriyor. Şimdi ikinci 100'e yoğunlaşma zamanı!"