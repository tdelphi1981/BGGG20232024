Sneijder kaç numaralı formayı giyecek?
Galatasaray'ın Inter'den transferi Sneijder'in kaç numaralı forma giyeceği merak ediliyor.
Galatasaray'ın Hollandalı yıldız Wesley Sneijder'in transferini resmen duyurmasının ardından sarı-kırmızılı taraftarlar en çok kaç numaralı formayı giyeceğini merak ediyor.

Galatasaray'ın henüz resmi bir açıklama yapmamasına rağmen forma numarası konusunda kulisler çalkalanmaya başladı bile. İşte bu konuda en iddialı dedikodular:

10 NUMARA
Son iki sezonda kiralık olarak formasını giydiği Galatasaray'ın 10 numaralı forması Melo'nun sırtında. TFF'nin statüsünde "Forma numaraları, sezon boyunca herhangi bir nedenle (futbolcunun başka bir kulübe transfer olması vs.) başka bir futbolcuya devredilemez. Transfer edilen futbolculara kullanılmayan numaralardan birinin verilmesi zorunludur." ifadesi bulunuyor. Bu nedenle 10 numaralı forma en az yarım sezon daha Melo'da kalacak.

1 NUMARA
Kulislerde en çok konuşulan numaralardan bir tanesi de "1" numara. Kalecilerin çoğunlukla giydiği forma numarasının Galatasaraylı kaleciler tarafından tercih edilmemesi yani müsait olması iddiayı güçlendiriyor. Fakat 10 numara pozisyonunda oynayan yıldız futbolcunun 1 numarayı giymesine taraftarların pek gönüllü olmadığı sosyal medyadaki tepkilerden anlaşılıyor.

6 YA DA 14
Bu senaryolar artarken taraftarlar dünyaca ünlü orta saha futbolcusunun Galatasaray'da herhangi bir futbolcu tarafından seçilmemiş olan '6'nın ya da '14'ün tercih edilmesi konusunda neredeyse hemfikir.

Galatasaray'da sezon başında TFF'ye bildirilen 25 futbolcu ve forması şöyle:

4 Hamit ALTINTOP
5 Gökhan ZAN
7 Aydın YILMAZ
8 Selçuk İNAN
9 Johan ELMANDER
10 Felipe MELO
11 Albert RIERA
13 Dany NOUNKEU
15 Milan BAROS
17 Burak YILMAZ
19 Umut BULUT
22 Hakan BALTA
23 Furkan ÖZÇAL
25 Fernando MUSLERA
26 Semih KAYA
27 Emmanuel EBOUE
30 Tomas UJFALUSI
33 Çağlar BİRİNCİ
35 Yekta KURTULUŞ
50 Engin BAYTAR
52 Emre ÇOLAK
53 Nordin AMRABAT
55 Sabri SARIOĞLU
67 Eray İŞCAN
86 Ufuk CEYLAN