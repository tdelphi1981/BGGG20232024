'İki yıl sonra ülkeme döneceğim'
 
 Arjantinli yıldız, City'yle sözleşmesini tamamlayacağını, ama şu an City'de oynuyor olmak yerine, Boca Juniors'ta forma giymek istiğini vurguladı.
 
 City adına çok sayıda gole imza atan Tevez'in, kulüple ve özellikle menajer Roberto Mancini'yle fırtınalı bir ilişkisi var.
 
 Tevez geçen sezon bir Şampiyonlar Ligi maçında, yedek kulübesindeyken Mancini'in oyuna girmek üzere ısınma talimatına uymamış ve bu nedenle be ay kadro dışı bırakılmıştı.
 
 Tevez, Arjantin'deki Radio Rock & Closs radyosuna yaptığı açıklamada, "Avrupa'da iki yıl daha kalacağım ve sonra geri döneceğim. Boca Juniors'un başkanı kapının bana hep açık olduğunu söyledi ve Boca forması giymek için sabırsızlanıyorum" dedi.
 
 Tevez, "Kariyerimi Boca'da sona erdirmek istiyorum. Bu benim ve ailemin rüyası. River Plate maçında forma giymek isterdim ama sözleşmem nedeniyle İngiltere'de kalmak zorundayım" diye konuştu
 
 Tevez, bu sezon 12 kez giydiği City formasıyla altı gole imza attı.
 
 BBC Türkçe