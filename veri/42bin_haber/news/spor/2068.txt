Paşa, oldukça temkinli
Kasımpaşa Teknik Direktörü Shota Arveladze, Eskişehirspor karşılaşması öncesinde temkinli konuştu.
Shota Arveladze, Eskişehirspor'un Süper Lig'in kaliteli futbol oynayan takımlarından biri olduğunu dile getirerek, resmi internet sitesine yaptığı açıklamada şöyle konuştu: "Hücum oyununu seven, topu iyi çeviren ve iyi futbol oynayan bir takımla deplasmanda karşılaşacağız. Bizim için zor bir maç olacağı kesin. Diego, Dede, Tello, Alper, Kamara ve Necati gibi yetenekli oyunculara sahipler. Fenerbahçe ile oynadıkları maçta çok iyi bir futbol yansıttılar sahaya ama berabere bitti. Geçen hafta deplasmanda ise Trabzonspor'u net bir skorla mağlup ettiler. İyi bir hava yakaladıklarını düşünüyorum. Biz de oraya puan veya puanlar almak için gidiyoruz. Umarım iyi bir sonuçla İstanbul'a döneriz" dedi.