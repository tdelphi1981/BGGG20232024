Final yoluna Yunanistan engeli
U16 Yıldız Erkekler Turnuvası çeyrek finalinde Yıldız Milli Takımımız, büyük çekişmeye sahne olan karşılaşmada Yunanistana 77-59luk skorla mağlup olarak yarı final şansını kaybetti.
Yıldız Milli Takımımızda Rıdvan Öncel 13 sayı- 5 ribaund- 3 asist, Furkan Korkmaz 13 sayı- 5 ribaund- 2 asist ve Canberk Cevit ile Haluk Türkyılmaz da 7şer sayıyla maçı tamamladı.  
Yunanistanda ise Vasilis Charalampopoulos 24 sayı- 10 ribaund- 2 asist, Dionisis Skoulidas 10 sayı- 10 ribaund, Dimitris Flionis de 10 sayı- 1 ribaund- 3 asistle maçı tamamladı.  
Oyuna top kayıplarıyla başlayan Millilerimiz karşısında Yunanistan, Charalampopoulos ve Papagiannis ikilisinin önderliğinde 3.dakikada durumu 0-13e getirdi. İlk sayılarını Rıdvan Öncel ile bulan Millilerimiz, alan savunmasına döndü ve 7.dakikada skoru 9-19 yaptı. İlk periyotu 14-26 önde tamamlayan rakibi karşısında Ay Yıldızlılarımız, Arber Berisha ve Furkan Korkmaz ile basketler buldu. Ancak dış atışlarda iyi bir yüzde tutturan Yunanistan, devreyi de 28-45 önde kapattı. Mücadelenin üçüncü çeyreğinde savunmadaki direncini arttıran Millilerimiz, hücumda da Berkan ve Rıdvan ikilisiyle sayılar buldu. Üç sayı çizgisinin gerisinden isabetler bulan Yunanistan, son 10 dakikalık bölüme de 49-65 üstün girdi. Mücadelenin final periyotunda Canberkin üç sayı isabeti ve Berisha ile Egehanın da pota altı tipleriyle farkı 11 sayıya indirdi (56-57). Ancak kontrolü elinden bırakmayan Yunanistan, maçı da 59-77lik skorla kazandı.  
SALON: Sakarya Atatürk Spor Salonu
TÜRKİYE (59): Bahadır Erdem 5 (1 asist), Canberk Cevit 7 (2 asist), Haluk Türkyılmaz 7 (2 ribaund), Rıdvan Öncel 13 (5 ribaund- 3 asist), Egehan Arna 2 (3 ribaund), Arber Berisha 6 (4 ribaund), Furkan Korkmaz 13 (5 ribaund- 2 asist), Berkan Durmaz 2 (8 ribaund), Ercan Bayrak, Mert Başdan 1, Yunus Emre Akçay, Ömer Faruk Yurtseven 3 (2 ribaund)
YUNANİSTAN (77): Antonis Koniaris 9 (3 ribaund- 4 asist), Thanasis Douzidis 4 (8 ribaund), Dimitris Flionis 10 (1 ribaund- 3 asist), Giannis Mihaloutsos 6 (8 ribaund- 2 asist), Ilias Theodoridis, Dionisis Skoulidas 10 (10 ribaund- 1 asist), Dimitris Papadimitriou, Leonidas Kontopoulos, Vassilis Mouratos 7 (3 ribaund- 4 asist), George Papagiannis 7 (3 ribaund- 1 asist), Vasilis Charalampopoulos 24 (10 ribaund- 2 asist), Nikos Niplaros 
1.PERİYOT: 14-26
2.PERİYOT: 14-19
3.PERİYOT: 21-20
4.PERİYOT: 10-12