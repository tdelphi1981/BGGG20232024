Derbi gollerinde yabancıların imzası var
Galatasaray ile Beşiktaş futbol takımları arasında yarın yapılacak 2013'ün ilk derbisi öncesi, iki takım arasında son yıllardaki lig derbilerinde gollerin büyük bölümünü yabancı oyuncular attı. 
Rekabette Süper Lig'de oynanan son 14 lig maçında atılan toplam 43 golden 31'inde yabancı oyuncuların imzası bulunuyor. 
Beşiktaş'ın son 14 lig maçında Galatasaray'a attığı 20 golden 14'ünde, Galatasaray'ın ise aynı sürede filelere gönderdiği 23 golden 14'ünde takımdaki yabancıların imzası var.

 Beşiktaş adına Galatasaray'a son 14 lig maçında gol atan yerli oyuncular Yusuf Şimşek ve İbrahim Toraman oldu. Bu süre içinde siyah-beyazlıların golleri yabancıları Bobo, Ricardinho, Tello, Nobre (2), Delgado, Holosko (4), Sivok, Guti, Aurelio ve Simao'dan geldi, diğer 4 golü ise Galatasaraylı Mehmet Topal, Semih Kaya, Ujfalusi ve Melo kendi kalesine attı.

 Galatasaray'da ise yabancı oyunculardan Nonda, Baros (5), Kewell (2), Elmander (3) ve Melo (3), Türk oyunculardan da Emre Aşık, Hakan Kadir Balta, Servet Çetin, Mustafa Sarp, Arda Turan, Aydın Yılmaz, Umut Bulut ve Selçuk İnan, Beşiktaş'a karşı gol sevinci yaşadı. Ayrıca Beşiktaşlı Almeida da kendi kalesine gol kaydetti.

 -Son 14 lig maçı-

 Galatasaray ile Beşiktaş arasında yapılan son 14 lig maçında golleri atan futbolcular şunlar:

 Tarih Stat Sonuç (GS-BJK) Goller

---------------------------------------------------------------------------
 03.03.2007 BJK İnönü 1 - 2 Emre Aşık (GS), Bobo, Ricardinho (BJK)
 29.09.2007 Ali Sami Yen 2 - 1 Hakan Balta, Nonda (GS), Tello (BJK)
 02.03.2008 BJK İnönü 0 - 1 Nobre
 21.12.2008 Ali Sami Yen 4 - 2 Baros-3, Servet Çetin (GS), Delgado, Holosko (BJK)
 24.05.2009 BJK İnönü 1 - 2 Kewell (GS), Mehmet Topal (kk), Yusuf Şimşek (BJK)
 12.09.2009 Ali Sami Yen 3 - 0 Mustafa Sarp, Baros-2 
21.02.2010 BJK İnönü 1 - 1 Arda Turan (GS), Sivok (BJK)
 28.11.2010 Ali Sami Yen 1 - 2 Kewell (GS), Guti, Nobre (BJK)
 30.04.2011 BJK İnönü 0 - 2 Aurelio, Simao
 20.11.2011 BJK İnönü 0 - 0 -
 26.02.2012 Türk Telekom Arena 3 - 2 Elmander-2, Melo (GS), İ.Toraman, Semih Kaya (kk) (BJK)
 16.04.2012 BJK İnönü 2 - 0 Melo, Aydın Yılmaz
 06.05.2012 Türk Telekom Arena 2 - 2 Melo, Almeida (kk) (GS), Holosko, Ujfalusi (kk) (BJK)
 26.08.2012 BJK İnönü 3 - 3 Elmander, Umut Bulut, Selçuk İnan (GS), Holosko-2, Melo (kk) (BJK)