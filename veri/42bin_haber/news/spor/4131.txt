Marsel İlhan adım adım ana tabloya
Avustralya Açık eleme ikinci turunda Danai Udomchoke ile karşılaşan Marsel İlhan maçtan 4-6/6-3/6-1lik setlerle galip ayrıldı.
Dün ilk turda Hırvat rakibi Nikola Mektici 6-4/6-2 ile geçen milli raket, bugün elemelerin 28 numaralı seribaşı oyuncusu Danai Udomchoke ile karşı karşıya geldi. Mücadeleye pek de iyi başlamayan Marsel daha ilk servis oyununu kaptırsa da 3-3ü yakalamayı başardı. Dokuzuncu oyunda bir kez daha servisini kaptıran 25 yaşındaki tenisçi ilk seti kaybetti. 
Bu noktadan sonra seviyesini yükselten milli tenisçi, diğer iki seti rahatça hanesine yazdırarak elemelerin son turuna çıkmayı başardı. 
Marsel üçüncü ve son eleme turunda Ruben Bemelmans ile oynayacak. Elemelerin dört numaralı seribaşı oyuncusu Belçikalı tenisçi, Lucas Pouilleı 6-4/6-1 ile alt etti.