Sadri Şener ifade verdi
 
 Takımla birlikte Eskişehir'e gitmeden önce kulüp avukatı Nusret Yılmaz'la birlikte Trabzon Adliyesi'ne gelen Şener, Cumhuriyet savcısı Yüceler Aslan'a konuyla ilgili ifade verdi. Yaklaşık yarım saat Adliye'de kalan Başkan Şener, çıkışta yaptığı açıklamada, "Fenerbahçeli Avukatlar Derneği'nin şikayeti sonucu savcı beni çağırdı ve ifademi aldı. Şike soruşturması başladığı günden itibaren böyle işlerle uğraşıyoruz" dedi.
 
 Fenerbahçeli Avukatlar Derneği, Trabzonspor Başkanı Sadri Şener ve eski teknik direktör Şenol Güneş hakkında, "Basını aracı kullanmak suretiyle Trabzonspor taraftarı ve halkını kışkırtmak, bunun için örgütlü ve planlı bir şekilde hareket etmek, Trabzonspor ile Fenerbahçe arasındaki lig yarışını sokak hareketlerine kaydırarak kaos çıkarmayı hedeflemek" suçundan ceza davası açılması istemiyle İstanbul'da suç duyurusunda bulunmuştu.
 
 DHA