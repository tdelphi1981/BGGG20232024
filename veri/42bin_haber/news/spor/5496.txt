Sneijder Hooijdonk'u şaşırttı
Fenerbahçe'nin eski yıldızı Pierre Van Hooijdonk, vatandaşı Wesley Sneijder'in Galatasaray'a transferini değerlendirdi.
Eski Fenerbahçeli Pierre van Hooijdonk, Sneijder'in Galatasaray'a gitmesinin sürpriz olduğunu söyledi, 'Ancak kesinlikle büyük bir kulübe gitti' ifadelerini kullandı

Fenerbahçenin eski futbolcusu Pierre van Hooijdonk vatandaşı Wesley Sneijderin Galatasaraya transferinin kendisini çok şaşırttığını söyledi. Hollanda basınına konuşan Hooijdonk, Ben açıkçası İngiltere veya Almanyaya gitmesini bekliyordum. Galatasarayı seçmesi sürpriz oldu. Ancak Galatasaray kesinlikle büyük bir kulüp. Onun için muazzam bir deneyim olacak dedi.

"TÜRKİYE LİGİ SERTTİR"

Hooijdonk şöyle devam etti:

Ben Sneijderin izlediği yoldan daha önce geçtim. Türkiyede oynadım. Evet Avrupanın en üst seviye ligi değil ama her geçen gün kalitesi artan önemli bir arena. Pek çok kaliteli futbolcu orada top koşturuyor. Türk ligi biraz serttir ama neyse ki Sneijder İtalyadan bu duruma alışık olmalı. Ayrıca Galatasaray Şampiyonlar Liginde oynuyor. Dolayısıyla Sneijder burada da forma giyme şansı bulacak. Türkiyede kalitesiyle fark yaratacağını düşünüyorum.