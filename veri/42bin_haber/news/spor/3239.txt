Ersan'dan double double
Milwaukee Bucks'ın sahasında Brooklyn Nets'i 108-93 yendiği maçta, milli basketbolcu Ersan İlyasova 17 sayı ve 11 ribauntla double-double yaptı.
NBA'e 13 maçla devam edildi. Milwaukee'deki BMO Harris Bradley Center'da yapılan karşılaşmaya sonradan girip 27 dakika forma şansı bulan İlyasova, 17 sayı atttı, 8'i savunma olmak üzere 11 ribaunt alıp 4 de asist yaptı. İlyasova 3 kez de top çaldı. Bucks'ı galibiyete taşıyan isimler arasında 25 sayı üreten Brandon Jennings ile 20 sayı atıp, 6 top çalmayla sezon rekoru kıran Monta Ellis de yer aldı. 
Brooklyn temsilcisinde ise Brook Lopez'in 21 sayı ve 10 ribauntluk double-doubleı yenilginin önüne geçemezken, Boston Celtics maçında el bileği kırılan Deron Williams'ın yokluğu, takımın performansını olumsuz etkiledi.