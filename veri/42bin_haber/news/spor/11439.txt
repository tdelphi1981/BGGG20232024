Selçuk İnan: Güçlü bir rakiple karşılaşacağız
Sarı-kırmızılı takımın kaptanlarından Selçuk İnan, güçlü bir rakiple karşılaşacaklarını söyledi.
UEFA Şampiyonlar Ligi'nde geldikleri seviyede kolay maçın olmayacağını anlatan Selçuk İnan, şöyle konuştu:

'Elimizden gelenin en iyisini yaparak yarı finale kalmak istiyoruz. Tabi ilk maçın deplasmanda olması da bizim için bir avantaj olarak görülebilir. İlk maçtan avantajlı bir skorla ayrılabilirsek, buradaki maçta yarı finale kalabiliriz.'

Birçok kişi tarafından Real Madrid'in favori olarak gösterilebileceğini aktaran Selçuk İnan, 'Rakibimizin çok önemli ve dünya yıldızı olan oyuncuları var. Onun için favori gösterilmeleri normal. Geçtiğimiz sezon da orada bir hazırlık maçı yapmıştık. Çok güzel bir statta, güzel bir karşılaşma olacak. Bunun keyfini çıkartmaya çalışacağız' diyerek sözlerini noktaladı.