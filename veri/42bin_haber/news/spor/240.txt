Hayali gözlemci skandalı
Onsekiz Mart Üniversitesi Bahar Şenlikleri'nde gözlemci atanmış gibi bordro düzenleyen İl Hakem Kurulu hakkında soruşturma açıldıHakem ücretleri gecikince TFFHGD araştırdı üniversitenin 2 bin 763 lirası İHK'dan A.Tahsin Uçkaç'ın şahsi hesabında çıktı
 Murat Tarhan
 Türkiye'nin gündemine bomba gibi düşen Kırıkkale İl Hakem Kurulu'ndaki skandal, Çanakkale'ye de sıçradı. Üniversitede bölümler arası maça hayali gözlemci atayan ve bordro düzenleyerek görev parası alan İl Hakem Kurulu (İHK) üyeleri hakkında soruşturma açıldı. Ayrıca, İHK Başkanı Hasan Kırbıyık, toplam 2 bin 763 liralık hakem ücretlerinin Başkanvekili A.Tahsin Uçkaç'ın şahsi hesabına yatırılmasını talep etti ve üniversite de bu talebi yerine getirdi. Genç hakemler, Türkiye Faal Futbol Hakemleri ve Gözlemcileri Derneği'ne (TFFHGD) ücretlerini almadıklarını iletince, skandaldaki ikinci perde de ortaya çıktı.
 17 GöZLEMCiYi GÖRMEZLiKTEN GELDiLER!
 ÇANAKKALE'deki ilk skandal, Onsekiz Mart Üniversitesi'nin Bahar Şenliği'nde bölümler arası yapılan maçlarda yaşandı. İHK, resmi gözlemci ataması yapmamasına rağmen, sadece ilk hafta oynanan müsabakalar için sekiz farklı gözlemciye elden ödeme yapıldığı, diğer kalan 12 maça ise Çanakkale İHK üyelerinin kendi adlarını yazdığı tespit edildi. İHK üyeleri A.Tahsin Uçkaç 6, Hasan Kırbıyık ve Mehmet Baydemir de 3'er maçtan ücret aldı. İldeki 17 diğer gözlemci ise görmezlikten gelindi.
 NEREDEYSE ÇEREZ PARASINA YAPILIR MI?
 ASLINDA mevzuatta bulunmamasına rağmen 'gözlemci' adı altında ödenen paraların meblağları hiç de yüksek değil. Yani yolsuzluk iddialarına konu edilenler adeta 'çerez parası' niteliğinde. Kimi 32 lira 20 kuruş, kimi 33 lira 20 kuruş, en babaları ise 50 lira 30 kuruş...  En çok para 2 maça gözlemcilik (!) yapan Okan Kayataş'a ödenmiş. 25 kişi (17 hakem, 8 gözlemci) arasında pay edilen rakam ise toplam 2 bin 531 lira.
 ÜCRETLER UÇKAÇ'IN ŞAHSi HESABINA...
 Çanakkale Onsekiz Mart Üniversitesi'nin, hakemlerin ücretlerinin ödenmesi konusunda da yanıltıldığı anlaşıldı. TFFHGD'nin resmi saymanı ve hesabı olmasına rağmen hakem ücretleri, A.Tahsin Uçkaç'ın şahsi hesabına yatırıldı. Meblağ, 2 bin 763 lira. Kurumlar arasındaki yazışmanın altında, Çanakkale İl Hakem Kurulu Başkanı Hasan Kırbıyık'ın imzası var.
 DiĞER HAKEMLER BOŞ YERE BEKLEDiLER
 ÜNİVERSİTE bölüm maçlarına TFFHGD'nden hakem ataması yapılmasını talep etti. Dernek de atama işinin İHK'ya ait olduğunu bildirip, yazışmaların burayla yapılmasını istedi. Müsabakalara atanan hakemler, aylarca ücretlerin hesaplarına yatmasını bekledi. Gecikme uzayınca, durum derneğe bildirildi. TFFHGD de üniversite ile temasa geçip, skandaldaki 2. perdenin ayrıntılarına ulaştı. AKŞAM, o belgeleri ele geçirdi.
 HASAN KIRBIYIK'TAN ARKADAŞINA KIYAK
 ÜNİVERSİTE, Çanakkale İl Hakem Kurulu Başkanı Hasan Kırbıyık'ın 2 bin 763 lirayı bulan hakem ücretlerinin A.Tahsin Uçkaç'ın şahsi hesabına yatırılmasını talep eden yazıyı, derneğe gönderdi. Mali işlerden TFFHGD resmi olarak görevli olmasına ve şubenin Dernekler Masası'ndan yetkili sayman üyesinin bulunmasına rağmen İHK, derneği saf dışı bırakarak, Çanakkale Onsekiz Mart Üniversitesi'ne yazı yazıp, A.Tahsin Uçkaç'ın yetkili olduğu ve paranın kendisinin şahsi hesabına yatırılmasını sağladı.
 İŞTE O YAZIŞMA
 2011-2012 eğitim yılında, üniversite bünyesinde düzenlenen futbol maçlarında, tahakkuk eden 2 bin 763 TL hakem ücretlerinin, İl Hakem Kurulu Başkan Vekili A.Tahsin Uçkaç'ın, Garanti Bankası Çanakkale Şubesi'ndeki 455-6663998 / IBAN: TR16 0006 2000 4550 0006 6639 98 nolu hesabına aktarılmasını arz ederim. Saygılarımla,
 25 KiŞiNiN  ADI KARIŞTI
 Okan Kayataş (2 maç) 233,4 TL
 M.Ramazan Şahin (5 maç) 217,3 TL
 A.Tahsin Uçkaç  (6 maç)  193,2 TL
 Tuncay Ercan  (5 maç)  166 TL
 Mehmet Polat (5 maç)  166 TL
 Emrah Telli  (4 maç)  149,9 TL
 Doğan Demir  (4 maç)  132,8 TL
 Emre Keskin  (3 maç)  116,7 TL
 İ.Korhan Başer (2 maç)  100,6 TL
 Özgür Erdoğan  (2 maç)  100,6 TL
 Cüneyt Dönmez  (2 maç) : 100,6 TL
 İbrahim Akbaş  (2 maç)   100,6 TL
 Mehmet Yıldız  (3 maç)  99,6 TL
 Mehmet Baydemir  (3 maç)  96,6 TL
 Emrah Akar  (3 maç)  99,6 TL
 Hasan Kırbıyık (3 maç)  96,6 TL
 Rıdvan Şahin (2 maç)  83,5 TL
 Erdi Günay  (1 maç)  50,3 TL
 N.Eray Karatekin  (1 maç)  33,2 TL
 Cengiz Güler  (1 maç)  33,2 TL
 Hüseyin Ergene (1 maç)  33,2 TL
 Orhan Anşın (1 maç)  32,2 TL
 İbrahim Ötü  (1 maç)  32,2 TL
 Necati Sevim (1 maç)  32,2 TL
 Şükrü Sungu  (1 maç)  32,2 TL
 MHK soruşturma açtı
 KIRIKKALE'DEN sonra Çanakkale'de de yaşanan skandallar zinciri, Merkez Hakem Kurulu'nu (MHK) harekete geçirdi. Kendisine iletilen belgeleri inceleyen MHK Başkanı Zekeriya Alp, soruşturma açılması talimatını verdi. MHK'nin sadece bu iki ilde değil, diğer bölgelerde de inceleme yapması bekleniyor.
 Üniversite de fena karıştı
 ÇANAKKALE Onsekiz Mart Üniversitesi de bu skandaldan payını aldı. Çünkü, üniversite kurum veya şahısların kendisine ödeme yapıyor. Yani, hakemlerin hesaplarına ya da dernek resmi hesabına maç ücretlerini yatırması gerekiyordu. Oysa üniversite, tüm ücretleri A.Tahsin Uçkaç'ın şahsi hesabına yatırdı. Rektör Sedat Laçiner'in bu ödeme hakkında soruşturma açacağı öğrenildi.
  