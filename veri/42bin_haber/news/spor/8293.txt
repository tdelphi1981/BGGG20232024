Drogba'ya lisans çıktı!
Galatasaray'ın yeni transferi Didier Drogba için FIFA tarafından verilen geçici oynama lisansı, Türkiye Futbol Federasyonu'na (TFF) ulaştı.
Galatasaray Futbol Takımı İdari Direktörü Cenk Ergün, AA muhabirine yaptığı açıklamada Didier Drogba'ya FIFA tarafından verilen geçici oynama lisansının TFF'ye ulaştığını ve kendilerine da bilgi verildiğini kaydetti.

Didier Drogba, Çin'in Şanghay Shenhua takımıyla yaşadığı mali problemler sonrası sözleşmesini tek taraflı feshedip sarı-kırmızılı ekiple anlaşmış ancak forma giymek için FIFA'nın geçici lisansını beklemek zorunda kalmıştı.

Yıldız futbolcu, teknik direktör Fatih Terim'in şans vermesi halinde ligde 15 Şubat Cuma günü oynanacak Akhisar Belediyespor maçında forma giyebilecek.