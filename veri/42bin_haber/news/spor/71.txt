'Boksta seçimi durdurma kararı'
Ankara 11. Asliye Hukuk Mahkemesi, Boks Federasyonu'nun 21 Ekim Pazar günü planlanan olağan genel kurulunun yapılmasının durdurulması için ihtiyati tedbir kararı aldı.
  Kesirlik Hilal Spor ve Milli Eğitim Gücü Spor kulüpleri, delegelerin  belirlenmesinde usulsüzlük yapılması nedeniyle dava açtı. 11. Asliye Hukuk  Mahkemesi de davayı görüşerek, karara bağladı. Mahkeme, olağan genel kurulun  yapılmasının durdurulması yönünde ihtiyati tedbir kararı aldı.       
 AA muhabirine konuşan federasyon başkanı Eyüp Gözgeç, bu tür konularda  tek yetkili kurumun Tahkim Kurulu olduğunu söyledi.Tahkim Kurulu'ndan böyle bir kararın çıkması durumunda itiraz dahi  edemediklerini hatırlatan Gözgeç, ''Kararın kaldırılması için çalışıyoruz. Spor  Genel Müdürlüğü'nün görüşlerini aldık. Bugün kararı veren 11. Asliye Hukuk  Mahkemesi'ne başvurumuzu yapacağız. Eğer bu karar değişmezse, bugüne kadar  yapılan tüm federasyonların genel kurulları iptal edilir'' diye konuştu.             