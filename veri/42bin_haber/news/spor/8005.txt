Ersan ve Enes'ten 15'er sayı
NBA'de dün gece 5 maç oynandı. Temsilcilerimizden Ersan ve Enes, 15'er sayı attı. 
Ersan İlyasova'nın takımı Milwaukee, sahasında Detroit Pistons'a 105-100 mağlup oldu. 35 dakika sahada kalan Ersan maçı 15 sayı ve 10 ribaunta double double yaparak tamamladı. 
Diğer temsilcimiz Enes Kanter'in takımı Utah ise Sacramento'ya 120-109'luk skorla mağlup oldu. Maçta 25 dakika süre alan Enes Kanter 15 sayı 4 ribaunt'luk bir bir performans sergiledi.  
Gecenin diğer maçında Dallas ile Golden State karşılaştı. Dallas maçı 116-91 kazandı.

Denver ile Cleveland mücadelesi ise 111-103 Denver'ın üstünlüğüyle tamamlandı. Chandler dışında tüm oyuncuların çift haneli rakamlara ulaştığı Denver'da Danilo Gallinari 19 sayı ve 9 ribauntluk performansıyla öne çıktı. 
Philadelphia, evinde Charlotte'u 87-76 ile geçerken ev sahibi ekipte Lavoy Allen, 14 sayı 22 ribauntluk katkısıyla dikkat çeken bir performansa imza attı.

NBA'de bu gece 9 maç oynanacak.

20:00 NEW YORK -L. A. CLIPPERS
22:30 MIAMI-L. A. LAKERS - CNN TÜRK CANLI
01:00 BOSTON -DENVER
01:00 ORLANDO-PORTLAND
01:00 TORONTO-NEW ORLEANS
01:00 MEMPHIS-MINNESOTA
03:00 BROOKLYN-SAN ANTONIO
03:00 PHOENIX-OKLAHOMA
04:00 SACRAMENTO-HOUSTON 