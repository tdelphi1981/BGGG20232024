Ersan'ın gücü yetmedi
NBA'de milli basketbolcumuz Ersan İlyasova'nın da formasını giydiği Milwaukee Bucks sahasında San Antonio Spurs'ü konuk etti. Bradley Center'da oynanan mücadeleyi konuk Spurs 117-110'luk skorla kazanmayı başardı.
San Antonio Spurs'te 28 sayı 13 ribaund ve 6 asist ile oynayan Tim Duncan geceye damgasını vuran isim olurken; 23 sayı 11 asistlik bir performans sergileyen Tony Parker galibiyette önemli bir pay sahibi oldu. Konuk ekibin bir diğer yıldızı Manu Ginobili ise karşılaşmayı 16 sayı ile tamamladı. 
Milwaukee Bucks cephesinde ise Brandon Jennings'in 31 sayısı galibiyet için yeterli olmazken; John Henson 20 sayı 9 ribaundluk performansı da mağlubiyeti engelleyemedi. Karşılaşmaya kenardan başlayan ve 24 dakika süre alan Ersan İlyasova ise 3 sayı ve 10 ribaund ile oynadı.  
Bu sonuçla birlikte üst üste 7. maçından da galibiyetle ayrılan San Antonio Spurs toplamda 26. galibiyetini alırken; Milwaukee Bucks bu sezonki 14. mağlubiyetini tattı.