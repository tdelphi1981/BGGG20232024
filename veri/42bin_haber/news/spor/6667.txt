Fenerbahçe Belhanda'dan vazgeçti
 
 Fenerbahçe Kulübü, Fransa'nın Montpellier takımında forma giyen Younes Belhanda'nın transferinden vazgeçtiğini açıkladı.
 
 Fenerbahçe'den yapılan açıklamada "Montpellier futbol takımının futbolcusu Younes Belhanda’nın transferi ile ilgili Kulübümüz Yönetim Kurulu Üyesi Sayın Şekip Mosturoğlu’nun Fransa’da yaptığı çalışmalar sonucunda hem Fransız kulübü, hem de Faslı futbolcu Belhanda’nın üzerinde anlaşılan bonservis ücreti ve futbolcunun talep ettiği transfer bedelleri hakkında sürekli değişiklik içeren talepleri üzerine Fenerbahçe Spor Kulübü işbu transferden, Fenerbahçe’nin prensipleri ve menfaatleri doğrultusunda vazgeçmiştir" denildi. 
 
 NTV SPOR