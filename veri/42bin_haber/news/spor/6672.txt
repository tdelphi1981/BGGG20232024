Aslan fırsat tepti
Sarı-Kırmızılılar, savunmada baştan sona kötü oynadığı mücadelede Hawkins'i çok aradı. Kalitesinde olmayan Almanlar'a maçı hediye etti
 Eurocup TOP 16  turunda G.Saray, İstanbul'da devirdiği Alman R.Ulm'den 21 sayı fark yedi. Bryant, Ray ve Guenther'in sayılarıyla Almanlar, 9. dakikayı 10 farkla 25-15 önde geçti. 2. periyotta Aslan toparlandı, Arroyo, Dudley ve Ender'in skor üretimi ile bu periyodun galibi olsa da, farkı ancak 6'ya düşürebildi. Devre 39-33 Ulm lehine sona erdi.  
 ÜÇÜNCÜ periyoda fırtına gibi başlayan temsilcimiz, 3 basketle 21. dakikada skoru eşitledi: 39-39. Ancak iyi gününde olan Panzerler, üst üste 2 üçlükle tekrar momentumu ele geçirdi ve 24.46'da 49-39 ile 10 farkı yakaladı. Daha sonra tekrar toparlanan Ataman'ın öğrencileri skoru 56-53'e getirdi ve final periyoduna umut taşıdı.   
 SAVUNMASIZ!   
 ANCAK evdeki hesap çarşıya uymadı ve son çeyreğin ilk 4 dakikasında Ulm adeta bir NBA takımı gibi oynadı ve potamıza sayı olup yağdı. 17-2'lik bir seriyle G.Saray'a salonu dar eden Ulm, 37. dakikada farkı 22 sayıya çıkardı ve karşılaşmadan ummadığı bir zaferle ayrıldı. Diğer favori Rus U.Kazan'ın da Kızılyıldız'a mağlup olmasıyla grupta hesaplar alt üst oldu.     
 RATIOPHARM-GALATASARAY   
 n SALON: Ratiopharm Arena   
 n R.ULM: Gunther 5, Betz 13, Theis 2, Ray 18, Esterkamp 3, Schwethelm 12, Jeter 10, Nankivil 8, Bryant 20   
 n G.SARAY: MP: Gordon 7, Markoishvili 8, Engin, Cenk 7, Furkan, Ndong 2, Macvan 10, Arroyo 23, Ender 3, Dudley 10   
 n PERİYOTLAR: 25-17, 14-16, 17-20, 35-17   
 n 5 FAUL: Dudley (39.47)   
 n HAKEMLER: Marek Cmikiewicz (Polonya), Petar Obradovic (B.Hersek), Anastasios Piloidis (Yunanistan)   
    
  