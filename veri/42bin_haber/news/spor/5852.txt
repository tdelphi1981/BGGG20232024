Barçalıların hayallerini G.Saraylı yıldız süslüyor
alatasaray'ın kalesini bir buçuk sezondur başarıyla koruyan Uruguaylı eldiven Fernando Muslera Barcelona taraftarının hayallerini süslüyor.
İspanya ve Avrupa futboluna son yıllarda damga vuran kulübü Barcelona, kalecisi Valdes'in kontrat uzatmayı kabul etmemesinin ardından kaleci arayışlarını hızlandırdı. Katalan ekibinin kalesi için birçok isim ortaya atılırken, Galatasaray'ın başarılı file bekçisi Fernando Muslera'nın da adı geçmeye başladı.

Barcelona'ya yakınlığıyla bilinen El Mundo Deportivo gazetesi, 'Barcelona'nın yeni kalecisi kim olsun?' anketi başlattı ve Uruguaylı eldiveni de adaylar arasında gösterdi. Dünya'nın önemli kalecilerinin yer aldığı listede 24 kaleci yer alırken Chelsea'den Petr Cech, Juventus'tan Buffon, Bayern Münih'ten Manuel Neuer, Manchester United'dan David De Gea gibi isimler bulunuyor.

MUSLERA TARAFTARIN GÖZDESİ

Dünyanın en önemli kalecilerinin yer aldığı listede Barcelona taraftarların kalelerini emanet etmek istediği isim Portekizli eldiven Rui Patricio'dan sonra Galatasaray'ın file bekçisi Muslera oldu. 

Sitede 24 Ocak 2013 gününe kadar kullanılan yaklaşık 13000 oyun yüzde 17'sını alan Muslera alırken, Sporting Lisbon'dan Rui Patricio ise oyların yüzde 32'sini aldı. Uruguaylı eldivenin, daha önce de Manchester United ve Liverpool ile de adı anılmıştı.