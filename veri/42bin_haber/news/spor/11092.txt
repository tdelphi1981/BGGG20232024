Bayern'e kafa tutan mavi ejder
Almanya, İngiltere, İspanya, İtalya, Fransa ile Türkiyenin 1 ve 2. ligleri baz alındığında Kayseri ekibi, yakaladığı yenilmezlik serisiyle Alman devi Bayern Münihle yarışıyor.
AVRUPA futbolunun önde gelen 5 ligi; Almanya, İngiltere, İspanya, İtalya ve Fransa... Bu ülkelerin 1 ve 2 numaralı ligleri baz alındığında, 2013 senesinde mağlubiyet yüzü görmeyen takım sayısı ise sadece 5 oldu.
Namağlup takımlar arasında ise Almanya Bundesliga devi Bayern Münih, Fransa Ligue 1 ekibi Saint Etienne, Bundesliga 2den Köln, Fransa Ligue 2den Monaco... 
Ve tanıdık bir takım; PTT 1. Lig lideri Kayseri Erciyesspor yer aldı. Bir diğer deyişle Kayserinin Mavi Ejder lakaplı ekibi, 8 maçta yenilgi yüzü görmeyerek, Bavyera takımı Bayerne kafa tuttu! 
BAYERNDEN 10 MAÇTA 27 GOL  
PEP Guardiolanın teknik direktörlük görevine gelmesinin ardından yeni bir çehreye bürünen Bayern Münih, 19 Ocak 2013ten bu yana çıktığı 10 karşılaşmanın tamamını kazandı. Bundesliga lideri, 8 lig, 1 Almanya Kupası ve 1 şampiyonlar ligi maçında rakiplerine geçit vermedi.
Kırmızı beyazlı Alman devi, söz konusu mücadelelerde rakip fileleri 27 kez havalandırdı ve kalesinde sadece 4 gole izin verdi. 
PTT 1. Lig ekibi Kayseri Erciyesspor da, 8 lig maçında 5 galibiyet, 3 beraberlik aldı. Erciyes, bu müsabakalarda 12 gol kaydetti. Kalesinde ise 8 gol gördü. 
SAİNT ETİENNE GERİ Mİ DÖNÜYOR? 
FRANSIZLARIN eski günlerine dönüş sinyalleri vermeye başlayan efsane takımı Saint Etiennee de 2013 yılı uğurlu geldi. Yeşiller, 2013e girildikten sonra lig, Fransa Kupası ve Fransa Lig Kupasında toplamda 13 karşılaşma oynarken, sahadan 9 defa galip ayrıldı. Yalnızca 4 beraberlik aldı.
Bundesliga 2de mücadele eden Köln ve Ligue 2nin lideri Monaconun da 2013te şimdiye kadar bileği bükülmedi. Köln, 6 maçta 90 dakikayı 4 kez zaferle noktaladı. İki kez de puanları paylaştı. Fransa 2. Liginde Monaco fırtınası esti. Kırmızı beyazlılar, 2013teki 9 maçın 6sını galip kapadı, 3 defa da beraberliğe razı olup yenilgisizlik unvanını korudu. 
Gohou damga vurdu 
ERCİYESSPORun Fildişi Sahilli golcüsü Gerard Gohou, bu sezon 23 maça çıktı. Gohou, bu karşılaşmalarda kaydettiği 16 golle takımına hayat verdi. Fildişili, gollerinin yanı sıra 5 de asist yaparak, takım arkadaşlarına gol yollarında yardımcı oldu.  
 PTT 1. LİGDE NELER OLUYOR 
PTT 1. Ligde puan tablosunun tepesinde 4 şampiyonluk adayı sivrilirken, küme düşme hattı yangın yerini andırıyor. 
2013te müthiş bir ivme yakalayan Kayseri Erciyesspor, zirveye adını sağlam harflerle yazdırdı. Ancak Manisaspor da, şampiyonluk için iddialı. Rizesporun en ciddi kozu teknik direktör Mustafa Denizli iken, Sercan ve Ereni Rizeye gönderen 1461 Trabzon rakiplerinin ardından çıkış arıyor. 
EKONOMİK anlamda yaşadığı problemler sonrası ligin dibine demir atan A.Gücü, son kozlarını oynarken aldığı puanlarla rakiplerinin canını yaktı. Göztepe, Tavşanlı ve Kartal, düşme potasından çıkma mücadelesi verirken, Samsun ateş hattından uzaklaşmaya çabalıyor.
 