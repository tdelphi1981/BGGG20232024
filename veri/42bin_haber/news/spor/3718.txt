Samet Aybaba'dan Fernandes açıklaması!
Beşiktaş Teknik Direktörü Samet Aybaba, uzun süredir sakatlığı nedeniyle takımdan ayrı kalan Manuel Fernandes'in ikinci yarının ilk maçında oynayabileceğini söyledi.
 İkinci yarı hazırlıkları kapsamında Side'de yapılan ilk antrenman sırasında gazetecilerle sohbet eden tecrübeli teknik adam, medya mensuplarının gündemle ilgili sorularını cevaplandırdı. Aybaba, futbolcularda yapılan yağ ölçüm testlerinin olumlu çıktığını ve bütün oyuncularının tatilde kendilerine iyi bakmış olduğunu kaydetti.
         
 Takıma devre arasında yapılacak takviyeler konusuna değinen Samet Aybaba, takımın ihtiyacı ve kendilerine yararlı olacak oyuncuları kadrolarına katmak istediklerini ifade etti. Menajerlerin kendilerini yoğun bir şekilde aramasından bunaldıklarını kaydeden tecrübeli teknik adam, "Neredeyse her dakikada bir menajer bizi arıyor. Bizde transferde dikkatli olmak zorundayız. Beşiktaş'ta transferde eskisi gibi davranmayacağız. Takımımıza katkı yapacak oyuncuları kadromuza dahil edeceğiz." dedi.
 Aybaba, transferde gündemlerinde bulunan Nene olayının tamamen kapandığını, Shakthar Donetks forması giyen Razvan Rat'ın uzun süreli kontrat istemisnden dolayı bu tranfserin gerçekleşmeyeceğini kaydetti. Samet Aybaba, sol bek için gündemlerine gelen ve geçtiğimiz yıl Fenerbahçe'de kiralık olarak forma giyen Ziegler'in transferinde sorun çıktığı için vazgeçtiklerini kaydetti.
 GÖKHAN SÜZEN'İ SÜZEMEDİK
 İlk transfer döneminin son gününde İstanbul Büyükşehir Belediyespor'dan Beşiktaş'a transferi gündeme gelen fakat son anda gerçekleşmeyen Gökhan Süzen konusunda girişimlerin olduğunu açıklayan deneyimli hoca, "Görüşmelerimiz devam ediyor. Belki Gökhan Süzen'in transferi olabilir." dedi.
 Sezon başında Beşiktaş'a tranfser olan fakat bazı kesimler tarafından devamlı eleştirilen Uğur Boral'a da sahip çıkan Aybaba, "Eleştirilere bakıyorum. Birçok maçta değişik yerlerden goller yemişiz ama herkes faturayı Uğur Boral'a kesiyor. Bir takımdan gol yiyoruz. Oyuncu 30 metreden sert vuruyor gol oluyor bunda da suç Uğur'un mu. Çok gol yediğimiz söyleniyor doğru bunda savunmanın suçundan ziyade bir takımda savunma en uçtan başlar." diye konuştu.
 Samet Aybaba, Uzun süredir sakatlığı nedeniyle takımdan ayrı kalan Mehmet Akgün'ün Beşiktaş için yeni bir transfer gibi olduğunu kaydetti.
 MİLAN BAROS'U HİÇ DÜŞENMEDİK
 Öte yandan sezon başından beri gündemde olan Ricardo Quaresma-Milan Baros takası şeklindeki haberler için tecrübeli teknik adam, "Biz hiçbir zaman Milan Baros'u düşünmedik. Milan Baros bizim gündemimize gelmedi." dedi.
 Bir gazetecinin "Hocam ilk yarıda bir puan hedefi yapmış mıydınız. Yaptıysanız bu hedefi tutturdunuz mu  ?" sorusuna Aybaba, "Bizim takım olarak ilk yarıda bir hedef puanımız yoktu." cevabını verdi.
 Samet Aybaba, takımdaki bazı oyuncuları kiralık olarak vereceklerini sözlerine ekledi.
 (CİHAN)