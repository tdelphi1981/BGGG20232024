İstanbul BŞB'ye büyük onur
İstanbul Büyükşehir Belediyesi Spor AŞ, Avrupa Fair Play Birliği (EFPM) ve Avrupa Olimpiyat Komiteleri Birliği (EOC) tarafından 2012 yılının 'Şeref Diploması' ödülüne layık görüldü.
İstanbul Büyükşehir Belediyesi Spor AŞ'den yapılan açıklamada, 'Topluma ve gençliğe fair play kuralları içinde yaptığı hizmetler, işletmesini yaptığı tesislerdeki sportif faaliyetlerin yanı sıra, düzenlediği ulusal ve uluslararası organizasyonlardan' dolayı İstanbul Büyükşehir Belediyesi'nin bir kuruluşu olan Spor AŞ'nin EFPM ve EOC tarafından 2012 yılının 'Şeref Diploması' ödülüne ittifakla layık görüldüğü bildirildi.

Açıklamada, İstanbul Haliç Kongre Merkezi Sadabad Salonu'nda 9 Şubat Cumartesi günü düzenlenecek törenle İstanbul Büyükşehir Belediye Başkanı Kadir Topbaş'a Şeref Diploması ödülünün, EFPM Başkanı Christian Hinterberber tarafından takdim edileceği dile getirildi.