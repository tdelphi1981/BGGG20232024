Ümit Milliler İstanbul'da toplandı
Ümit Milli Futbol Takımı, 14 Kasım Çarşamba günü deplasmanda Almanya ile yapacağı hazırlık maçı için İstanbul'da toplanmaya başladı.Aday kadroya davet edilen oyunculardan kulüp takımlarıyla lig maçlarını oynayanlar Polat Renaissance Hotel'de bir araya geldi.

Hazırlıklarını bugün ve yarın Atatürk Olimpiyat Stadı'nın yanındaki sahada gerçekleştireceği antrenmanlarla sürdürecek ümit milliler, 13 Kasım Salı günü sabah uçakla Köln'e gidecek.

Almanya ile Türkiye ümit milli futbol takımları arasındaki özel maç çarşamba günü Bochum kentindeki Rewirpower Stadı'nda TSİ 19.00'da başlayacak.

Teknik direktör Tolunay Kafkas yönetimindeki Ümit Milli Takım'ın aday kadrosunda şu isimler bulunuyor:

Cem Özdemir (Adanaspor), Oğulcan Gökçe (Altay), Oğuzhan Özyakup (Beşiktaş), Ömer Kahveci (Bucaspor), Okan Deniz, Musa Çağıran (Bursaspor), Oğuzhan Berber (Denizlispor), Orhan Gülle (Gaziantepspor), Furkan Şeker (Göztepe), Bertul Kocabaş (Kardemir Karabükspor), Ethem Ercan Pülgir (Kartalspor), Emre Öztürk (Kayseri Erciyesspor), Deniz Doğan Mehmet, Engin Bekdemir, Kamil Ahmet Çörekçi, Nurettin Kayaoğlu, Okay Yokuşlu (Kayserispor), Bülent Cevahir (Manisaspor), Emrah Başsan (Medical Park Antalyaspor), Ömer Ali Şahiner (Torku Konyaspor), Hakan Çalhanoğlu (Karlsruher), Kenan Karaman (1899 Hoffenheim).