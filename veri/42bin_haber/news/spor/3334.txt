Olimpiyatı almaya çok yakınız
Milli Olimpiyat Komitesi Başkanı Uğur Erdener, Genç nüfusumuz, olimpiyatın ülkemize bırakacakları, spora verdiğimiz önem, bizim güçlü yanlarımız dedi.
MİLLİ Olimpiyat Komitesi Başkanı Prof. Dr. Uğur Erdener, İstanbul daha öncekilere oranla ilk kez bu denli olimpiyat almaya yakın. Güçlü argümanları var dedi. Türkiye Spor Yazarları Derneği (TSYD) tarafından Antalyanın Serik ilçesine bağlı Belek beldesindeki Gloria Golf Otelde düzenlenen 50. Yıl Sporun Zirvesi Seminerinin ikinci gününde Olimpik seyircimiz ve yeterli sayıda olimpik sporcumuz var mı? Ülkece fair Play ruhuna sahip miyiz? başlıklı oturum yapıldı. 
7 Ocakta açıklanacak 
Oturumda konuşan Milli Olimpiyat Komitesi Başkanı Uğur Erdener, İstanbulun olimpiyatlara adaylık belgesinin 7 Ocak 2013ta Lozanda teslim edileceğini söyledi.  
Belgenin 70-80 uzman tarafından hazırlandığını belirten Uğur Erdener, İstanbulun daha önce dört kez olimpiyatlara aday olup kaybettiğini, ancak hiçbirinde bu denli kapsamlı bir çalışmanın yapılmadığını vurguladı. 
Eksiklik olmasını beklemiyoruz 
İstanbulun adaylık dosyasının bu kez çok ciddi bir ekip tarafından hazırlandığının altını çizen Erdener, Teknik yönden herhangi bir eksiklik olmasını beklemiyoruz dedi. Oylamanın 7 Eylül 2013de Buenos Aireste yapılacağını belirten Erdener, İstanbul daha öncekilere oranla ilk kez bu denli olimpiyat almaya yakın. Güçlü argümanları var. Bu argümanlar genç nüfusumuz, olimpiyat oyunlarının kente bırakacağı bırakacağı miras, ülkenin spora verdiği önem. İstanbulun güçlü yanları. Ama sonuçta bu oyla ortaya çıkan bir durum dedi.