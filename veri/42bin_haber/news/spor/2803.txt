O hareketin anlamı ne?
Kariyerindeki ilk kırmızı kartı Arena'da gören, ardından da hakeme büyük tepki gösteren Meireles'in yaptığı olay hareketin anlamını Portekizli gazeteciler anlattı 
 Galatasaray derbisinde çift sarı karttan oyun dışı kalınca, maçın hakemi Halis Özkahya’ya büyük tepki gösteren  Meireles’e verilecek ceza tedirginlik içinde bekleniyor.
 
 Dün bir gazetede çıkan, “Özkahya, kırmızı kart sonrası Portekizli yıldızın kendisine ‘gay’ işareti yaptığını, bunu sözleriyle tekrarladığını raporunda belirtti. Bunun karşılığı 3 ile 7 maç arası ceza” haberi camiada tedirginlik yaratırken, Özkahya’nın raporunda böyle bir şey olmadığı öğrenildi. Raul Meireles, “Hakeme, ‘29 yaşındayım. Kariyerim boyunca hiç kırmızı kart görmedim. Sen bana hak etmediğim şekilde kırmızı kart gösteriyorsun’ diye tepki gösterdim. Bunda da haklıydım” dedi. Meireles’in, yaptığı hareketi Portekizli gazetecilere sorduk. Onlar, olay hareketin fotoğraflarına bakıp, bunun ülkelerinde “.... yemez” anlamına geldiğini söyledi.
 
 Yıldız oyuncunun, “Sıkıyorsa rakipten de aynı şekilde oyuncu atsana ama ..... yemez” anlamında böyle bir harekette bulunduğu öğrenildi. Meireles, yarın akşamki kupa mücadelesinde takımındaki yerini alamayacak. Hakemin raporu doğrultusunda ceza ağırlaşır ve 4 maç olursa ilk yarının son haftasındaki Karabük ve Ziraat Türkiye Kupası’ndaki Sivas, 1461 Trabzon, Bursa mücadelelerinde forma giyemeyecek olan Meireles, 5 maç olması halinde ayrıca ikinci yarının ilk haftasındaki Elazığ, 6 olursa kupadaki Bursa, 7 olursa ligdeki Gaziantep maçlarında oynayamayacak.        
 
 Yusuf Dursun/Fanatik