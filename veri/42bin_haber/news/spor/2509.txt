Aybaba uyarıyor
Siyah beyazlıların teknik direktörü Samet Aybaba futbolcularıyla özel bir toplantı yaparak, Toparlandık dediğimiz dönemde sarsıntı geçiriyoruz. Antalya maçında yardımlaşmadan eser yoktu. Kendimize çeki düzen vermeliyiz diye konuştu.
BEŞİKTAŞ Teknik Direktörü Samet Aybaba, Süper Ligde Gençlerbirliği ile oynayacakları zorlu maç öncesi futbolcularını uyardı. Aybaba, Başkentteki karşılaşma öncesi futbolcularıyla yönetici Ahmet Kavalcının da katıldığı bir toplantı gerçekleştirdi. 
Oyuncuların tek tek fikirlerini aldı 
Oyuncularıyla yaptığı görüşmede Aybaba, takım olarak sezon başından bu yana fizik, kondisyon ve taktik olarak en başarılı ekiplerden biri olduklarını söyledi. Tec-rübeli teknik adam, başta kap-tan İbrahim Toraman olmak üzere, Necip Uysal ve diğer futbolcuları da tek tek dinledi. Daha sonra da, Burada ortak amacımız Beşiktaşın menfaatleri. Başarılı olmak için birlik ve beraberlik içerisinde hareket etmeliyiz diyerek şu uyarılarda bulundu... 
1- Toparlandık derken sarsıntı geçiriyoruz. Fer-nandes olmadan oynamaya alışmalıyız.
2- Antalyaspor maçında orta sahamız verimsizdi. Rakip karşısında top tutamıyoruz.
3-Takım içindeki yardımlaşmayı sürdürün. Antalya maçında bundan eser yoktu.
4- Özellikle orta alanda oynayan oyunculara söylüyorum; Farkımızı göstermeliyiz.
5- Rakip kim olursa olsun elini kolunu sallayarak kaleye gitmesine izin vermemeliyiz. 
Kartal Başkent virajında 
KUPADA Antalyaya elenip yara alan Beşiktaş, bunun telafisini ligin 16. haftasında Gençlerbirliği deplasmanında yapmaya çalışacak. Bu akşam saat 19.00da oynanacak karşılaşma öncesi siyah beyazlılarda, Oğuzhan cezası nedeniyle forma giyemeyecek. Ayrıca Kartal da, Fernandes, Mehmet, Mustafa ve İsmail sakat... Gençlerbirliğinde ise Mehmet Sedef, Serkan ve Zec, sakatlıklarından ötürü forma giyemeyecek.
 


 