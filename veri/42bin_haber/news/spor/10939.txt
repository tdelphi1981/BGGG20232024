Yıldırım: Hakemliğinizi bitiririm
Bursaspor cephesi, Aziz Yıldırım'ın hakemlere "Sizi bitiririm" diye bağırdığını iddia etti.
Deplasmanda Fenerbahçe'ye 4-1 mağlup olan Bursaspor cephesi, maçın ardından flaş bir iddia ortaya attı. Bursasporlu yöneticiler "İlk devre bittikten sonra Fenerbahçe Başkanı Aziz Yıldırım bizi ve hakemleri karşıladı. Aziz Yıldırım hakemlere 'Ben federasyon falan dinlemem, alayınızın cezasını veririm; hakemliğinizi bitiririm' diye bağırdı. Türk futbolu için kara bir gün" iddiasında bulundu.

"HAKEME OLAN İNANÇ AZALDI"

Bursaspor Teknik Direktörü Hikmet Karaman da "Farklı mağlup olduk. Biz kendimizi eleştiririz ama futbolda böyle maçlarda bazen kırılma noktaları önemlidir. Maç 1-1. İkinci yarının başında yediğimiz ikinci golden önce kaleciye faul var mı, ofsayt var mı diye tartışılıyor. Yan hakem orta sahaya koşmuyor. Orta hakem, bir yardımcı hakeme bak. Yardımcı hakem 'Ofsayt var' demiş. Bu pozisyondan sonra hakeme karşı olan inanç da azaldı" dedi.