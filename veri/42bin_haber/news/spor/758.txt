McCalebb: NBA için kendime söz verdim
Fenerbahçe Ülker'in bu sezon başında Montepaschi Siena'dan transfer ettiği Bo McCalebb, Alman spor sitesi Spox'un sorularını yanıtladı.
İşte Bo McCalebb'in röportajı: 
-Ekim ayının başlarında Boston Celtics'i devirdiniz. Oldukça sansasyonel bir galibiyetti. Sen de Rajon Rondo'ya karşı forma giymiştin. Bu başarılarla dolu yeni dönemin bir habercisi mi? 
Bunu söylemek çok güç. Celtics maçından sadece 3-4 gün önce toparlanıp, çalışmalara başlamıştık. Takım olarak nasıl oynayabileceğimizi kestirmeye çalıştık. Öncelikle bir takım gibi uyumlu oynamayı öğrenmemiz gerekiyor. 
-Partizan ve Siena ile Euroleague'de Final Four oynamıştın. Sence Fenerbahçe'de bu başarıyı tekrarlayabilecek misin? Romain Sato, David Andersen ve coach Simone Pianigiani ile birlikte Avrupa'nın en iyi 4 takımı arasına girebilecek misiniz? 
Kesinlikle bunu yapabilecek bir potansiyelimiz var ancak bunları konuşmak ve bu tip beklentiler içine girmek için henüz çok erken. Öncelikle neler yapabileceğimizi keşfetmeliyiz. 
-Fenerbahçe Ülker'e Pianigiani ile birlikte geldin. Bu senin kararında etkili oldu mu? 
Pianigiani kesinlikle İstanbul'a gitmem için büyük bir sebep oldu. Siena'dayken sadece oyun  olarak değil, kişisel olarak da gelişimime büyük katkısı olmuştu. Son iki yılda kendimi çok fazla  geliştirdim. O gerçekten harika bir insan. 
-İnanılmaz yeteneklerine karşın 1.83'lük boyun seni NBA'den uzak tuttu. Bu konuda ne düşünüyorsun? 
Zamanla bu problemi aşmayı öğrendim. Boyutlarının küçüklüğünü, tutkunun büyüklüğüyle örtebilirsin.

-2008 yılında Sacramento Kings ile Yaz Ligi'ne katılmıştın ancak sürekli benchte kaldın?

Benim için oldukça zor zamanlardı. Bu tecrübenin ardından kendi kendime bir daha Yaz Ligi'ne gitmeyeceğime dair söz verdim. NBA'den minimum kontrat almak için kesinlikle değmez.  
-Avrupa'da yaşamak senin için neler ifade ediyor? Dünyayı dolaşmak senin için bir çocukluk hayali miydi?

Avrupa'da yaşayacağımı hiç düşünmemiştim. Neredeyse bütün hayatımı New Orleans'da harcadım. Sonra birden Sırbistan'da oynamaya başladım. İlk haftalar gerçekten çok zordu ancak daha sonra kendimi rahat hissetmeye başladım. Sırbistan, İtalya, Türkiye derken Avrupa benim evim haline geldi.