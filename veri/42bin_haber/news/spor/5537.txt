Falcao'dan müjdeli haber!
 
 İspanya'nın Atletico Madrid takımının yıldız futbolcusu Radamel Falcao'dan gelen haber teknik heyeti sevindirdi.
 
 La Liga'nın 20. haftasında Atletico Madrid'in 2-0 kazandığı Levante maçında sakatlanarak oyundan çıkmak zorunda kalan Falcao'nun durumunun ciddi olmadığı bildirildi.
 
 Atletico Madrid kulübü, bu sabah bir dizi sağlık kontrolünden geçen Falcao'nun sakatlığının olduğu sol bacak baldırındaki kaslarda korkulduğu gibi bir yırtılma görülmediğini açıkladı. İspanyol kulübü, geçmişte diğer futbolcuların sakatlıklarında olduğu gibi Falcao'nun da iyileşme süresiyle ilgili herhangi bir tarih vermedi.
 
 Bugünkü antrenmana çıkmayan Falcao'nun iyileşme sürecine göre bu hafta oynanacak Kral Kupası ve lig maçlarında forma giyme olasılığı belirlenecek.  
 NTV Spor