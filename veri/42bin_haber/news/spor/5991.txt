Bursaspor'a İngiltere'den ikinci kötü haber
Bursaspor'un kadrosuna katmaya çalıştığı Anton Julian Ferdinand ile ilgili açıklamalarda bulunan Queens Park Rangers teknik direktörü Harry Redknapp, "Kadroya oyuncu katmadan, kimsenin gitmesine izin veremem" dedi.
Bursaspor'da savunmanın solu için düşünülen Aziz Behich'e izin vermeyen Avustralya'nın Melbourne Heart takımının teknik direktörü John Aloisi, "Sezon sonuna kadar kalmasını istiyorum" açıklamasının ardından yeşil beyazlı kulübe stopere düşünülen Anton Ferdinand konusunda da olumsuz verildi.

Queens Park Rangers'ın teknik direktörü Redknapp, İngiliz basınına yaptığı açıklamada, "Kadroyu güçlendirmemiz gerekiyor. Bu nedenle de kadroya oyuncu katmadan, kimsenin gitmesine izin veremem" diye konuştu.

Öte yandan Queens Park Rangers'ın Porto'da forma giyen savunma oyuncusu Rolando'yu kadrosuna katmaya çalıştığı, bu transferi gerçekleştirdikleri durumda Ferdinand'ın kiralık olarak gitmesine olumlu bakabileceği belirtildi.