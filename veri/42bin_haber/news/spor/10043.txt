UEFA'dan Fenerbahçe taraftarına mesaj!
UEFA Hakem Komitesi Üyesi ve TFF Merkez Hakem Kurulu eğitimcisi Jaap Uilenberg, Türkiye'de yorumculuk yapan eski ve ünlü hakemlerin yaptığı eleştirilerin ve yorumların hakemlik camiasına zarar verdiğini söyledi.
Jaap Uilenberg, Türkiye Barolar Birliği (TBB) Konuk Evi'nde düzenlenen seminerde, 18 ilin hakemleriyle bir araya geldi. Seminer öncesi gazetecilerin sorularını cevaplayan Uilenberg, yorumculuk yapak eski hakemleri hedef aldı. Türk hakemliğini nasıl değerlendiğine yönelik soruya, Türkiye'de ilk çalıştığı dönemlerde birazcık şaşırdığını belirterek cevaplayan Uilenberg, şunları söyledi:

'Çünkü Türkiye çok büyük bir futbol ülkesi ve niye bu çok büyük futbol ülkesinden çok üst düzey maçları yöneten hakemler çıkmıyor. Mesela şu anda beni Türk hakemliğiyle ilgili olumlu konuşmaya sevk eden, motive eden Cüneyt Çakır'ın 2014 Dünya Kupası'na katılma ihtiyacı var. Katıldığı takdirde, Doğan Babacan'dan sonra yani 40 yıl sonra Dünya Kupası'na katılmış bir hakem olacak. Artık Türk hakemliğinin böyle bir periyodu yaşamaması gerekir diye düşünüyorum."

"YORUMCU ESKİ HAKEMLER ELEŞTİRİLERİYLE CAMİAYA ZARAR VERİYOR"

Son zamanlarda Spor Toto Süper Lig'deki hakemlerle ilgili eleştirilerin fazlalaşmasıyla ilgili ise Uilenberg, şu yanıtı verdi, 

"Öncelikle bence de bu konu çok önemli bir konu ve üzerinde konuşulması gereken bir konu. Yalnız şunu söylemek istiyorum; dünyanın her yerinde, bütün liglerinde hakemler eleştirilir. Bu konuşmak istediğimiz şey değil. Hakem her zaman eleştirilir zaten buna her zaman açığız ancak Türkiye'de bu bazen rahatsız edici boyutlara ulaşabiliyor. Fair-play yani 'adil oyun' diyoruz, bu eleştirilerde de adil olmalı. Yani eğer doğru bir eleştiriyse zaten bunu hem biz hem de hakemlerimiz alıyoruz. 

Ancak beni üzen şu; Türkiye'de eski ve ünlü hakemler farklı yönde eleştiriyorlar ve bu hakemlik camiasına zarar veriyor. Bir de bunlar eski ve ünlü hakemler, onlara sevgi ve saygılarımızı yolluyoruz, çok önemli hakemlerdi, çok önemli maçlara çıktılar ancak onların hakemlik yaptığı dönemle şu andaki hakemlik arasında bayağı bir farklar var. Futbol çok değişti, hakemlik çok değişti. Bu aradaki değişim bile bazen yaşadığımız ana problemlerin nedeni olabiliyor."

"FENERBAHÇE TARAFTARI TAKIMINA BÜYÜK ZARAR VERİYOR"

UEFA Disiplin Komitesi'nin Şükrü Saraçoğlu Stadyumu'nda seyircisiz oynadığı maçta stat dışından sahaya yabancı madde atılması nedeniyle Fenerbahçe'ye ceza vermesine yönelik ise Uilenberg, şunları söyledi:

"3 yılı geçen bir süredir Türkiye'de çalışıyorum ve devamlı sürprizlerle karşılaşıyorum. Bu da hakikaten onlardan biri bence. Fenerbahçe Avrupa'da çok ünlü bir kulüp, devamlı haberlerini okuyoruz. Fenerbahçe'nin Türkiye'de çok büyük reytingi var ancak bence Fenerbahçeli taraftarların oturup düşünmeleri gerekiyor. Kendi kulüplerine çok büyük zarar vermeye başladılar. Yani bu konuyu çok fazla açmak istemiyorum ama hakikaten Fenerbahçe taraftarlarının oturup kendi kulüplerine bu cezayı verdirmeleri ne kadar doğru düşünmeleri gerekiyor."

"FIFA'DAKİ TÜRK HAKEMLERİNİN SAYISININ ARTMASI İMKANSIZ"

FIFA'daki Türk hakemlerinin sayısının artmasını imkansız, olarak değerlendiren Uilenberg, UEFA ve FIFA'nın bu konuyla ilgili uyguladıkları çok net bir politika olduğunu, çok büyük futbol ülkeleri haricinde diğer ülkelerin 7 veya daha az FIFA hakemleri olduğunu, Türkiye'nin ve kendisinin 7 sayısından çok memnun olduklarını kaydetti. 

Ankara'daki seminerin içeriğine ilişkin değerlendirmeler de yapan UEFA Hakem Komitesi Üyesi Uilenberg, "Ben bugün Ankara'daki hakemlere Türkiye'de nasıl çalışıyoruz, en üst seviyeden en alt seviyelere kadar neleri hedefliyoruz ve neleri başardık onları anlatacağım. Bunun yanında çok çalışırsanız, doğru zamanda doğru şeyleri yaparsanız ve kendinizi motive ederseniz başarının geleceğini net bir şekilde görmelerini sağlayacağız." dedi.