Nazilli'nin Sakaryaspor ile puan yarışı
Spor Toto İkinci Lig Kırmızı Grup'ta yarın deplasmanda Sakaryaspor ile karşılaşacak Nazilli Belediyespor'un teknik direktörü Cüneyt Biçer, Sakarya deplasmanından da 3 puan bekliyoruz dedi.Biçer, yaptığı açıklamada, Faturavizyon Kahramanmaraşspor karşısında aldıkları galibiyetin daha anlamlı olabilmesi için yarınki maçı kazanmak zorunda olduklarını söyledi.

Teknik direktör Biçer şöyle konuştu: Deplasmanda oynayacağımız Sakaryaspor maçını alıp, deplasman başarılarımıza bir yenisini eklemek, hemen ardından da kendi sahamızda oynayacağımız Giresunspor maçını da kazanarak seri yapmak istiyoruz. Takım olarak yakaladığımız olumlu havayı sürdürmek hedefimiz. Sakaryaspor deplasmanından da 3 puan bekliyoruz. Ali Seterekli dışında sakat oyuncumuz yok. Faturavizyon Kahramanmaraşspor karşılaşmasında sakatlanan Muğdat'ın durumu ise maç saatinde belli olacak.