"Galatasaray üç Drogba'yı kaldıracak güçte"
Orduspor Kulüp Başkanı Nedim Türkmen, Galatasaray Kulübü'nün bir değil üç Drogba'yı bile kaldıracak gücünün olduğunu söyledi.
Orduspor Kulüp Başkanı Doç. Dr. Nedim Türkmen, gündeme dair önemli açıklamalar yaptı.

Lig'deki gelir dağılımının bozuk olduğunu ve futbolun bir rekabetten ibaret olduğunu ifade eden Başkan Türkmen, "Ben her beyanımda bu ligin adaletsiz olduğunu, gelir dağılımının bozuk olduğu ve takımların değer bakımından on kat, yirmi kata ulaştığını hep söyledim. Futbol aslında Türkiye'de endüstriyeldir ve 535 milyon Euro'dur. Türkiye'de futbolun bir yıllık gelir döngüsüdür. Eğer bu rakamları çıkartabiliyorsanız çok bir problem yok. Şampiyonlar ve UEFA Ligi'nde gidebilirsiniz orada da gelirler var. Tabii İstanbul takımları büyük bir camia gerek forma satışı gerekse stad gelirleri fazla. Türkiye'de futbol bir rekabettir. UEFA'nın mali kriterlerinin hep Türkiye'de maliyeti bozuk sanılan kulüpleri kapsadığı sanılır oysa öyle değildir. Şeyhlerin takımları satın alması ile beraber M.City olsun Paris Saint Germain, çok astronomik paralar ödendiği için UEFA burada müdahale etti rekabeti ortadan kaldırıyor diye. Onun için rekabet önemli ve bizim ligimizde rekabeti ortadan kaldıracak koşullar var. Ama ona rağmen Anadolu takımları ve bizler doğru işler yapmaya çalışıyoruz." diye konuştu.

Başkan Türkmen, sözlerini şöyle sürdürdü:

"Türkiye futbolu çok seviyor ve herkesin üzerinde konuşabildiği tek şey futbol. Ülkemizde o yüzden futbolcu, teknik direktör ve kulüp yöneticisi olmak çok zor. İnsanlar futbol konusunda konuşurken hep kendilerini yetkili görüyorlar, onlardan iyi bilen yok ve bu sebepten yaptıklarınızı beğendiremiyorsunuz. Türkiye'de vergi avantajıda olduğu için yaklaşık o da %15 civarında, diğer ülkelerde %55'i bulan vergiler var. Kulüpler net anlaşma yaptıkları için yabancı oyuncular için Türkiye tam bir cennet. Dolayısıyla hiç gelmez denilen oyuncuları buraya gelmesi çok normal. Ama Türk futbolunu yönetenlerin şunu bir sorgulaması lazım. 5, 10 milyon Euro'lar veriyoruz ama Türk futbolunu geliştirecek olan alt yapılara bu yatırımları yapmıyoruz. Bu konunun üzerine biraz daha düşünmemiz lazım. Şuan transfer dönemindeyiz ama alacak yerli oyuncu bulamıyoruz. Alt yapılar maalesef çok kötü durumda. Futbolunda geleceğini düşünmek zorundayız. Kulüpler bunların da sonu gelecek ve borç yatağına doğru sürükleniyor. Şimdi çevirebilirsiniz borcu ama gelen bir başarısızlıkta çeviremeyebilirsiniz. Buda kulüpleri felakete götürür. O yüzden UEFA'nın mali kriterlerine uygun, Türk futbolununda geleceğini düşünen bir yapıda ilerlerse Türk futbolu herkes mutlu olur." 

GALATASARAY ÜÇ DROGBA'YI DA KALDIRABİLİR
Ara transfer döneminde iki üst düzey oyuncuyu kadrosuna katan Galatasaray'ın mali konularda çok zorlanmayacağını belirten Türkmen, sarı - kırmızılıların taraftarlarına çok güzel bir jest yaptığını kaydetti. Başkan Türkmen, "Şampiyonlar Ligi'nde bir eleme oynayacaksınız kaybedebilirsinizde o kadar çok önemli değil. Ama Galatasaray gibi büyük bir camia ve bir Drogba değil üç Drogba'yıda kaldırabilir. Çünkü tarafatarınıza güveniyorsunuz. Yaklaşık 50 binin kişinin üstünde bir stadınız var. Naklen yayından da geliriniz var. Mesela Anadolu takımları'nın gelirlerinin % 90'nı naklen gelirde iken İstanbul takımlarının % 45 civarında. Onların tekstil cirosu bile bizlerden fazla. O yüzden Sneijder ve Drogba transferlerinin Galatasaray'ı sarsacağını pek sanmıyorum. Ve bu yüzden taraftarına böyle güzellikler yapması normal. Keşke bizimde böyle imkanlarımız olsada Ordusporlu taraftarlarımıza heyecanlar yaşatsak ama ayağımızı yorganımıza göre uzatmak durumundayız." şeklinde konuştu.

ANADOLU TAKIMLARI İÇİN BU LİGDE KALMAK BAŞARIDIR
Yaklaşık 26 yıl sonra Süper Lig'e çıktıklarını hatırlatan Başkan, az masrafla çok işler yapmak istediklerini belirtti. Orduspor Başkanı Türkmen, "Şimdi ekonomik gerçeklere baktığınız zaman bir Anadolu takımı için bu ligde kalmak en büyük başarıdır. Camiamız yaklaşık 26 yıl sonra Süper Lig'e çıkmış ve biraz yüksek hedefler koyalım hep beraber camiayı hereketlendirelim, büyütelim, sıradan olmayalım, farkındalık oluşturalım istiyoruz. İlk beş ve Avrupa kupalarını hedefleyelim ve bununlada ilgili çalışıyoruz öyle lafta da kalmıyor. İlerde hedefimiz Süper Lig şampiyonluğu olsun ki bunu başaran Anadolu takımları da var. Burda akıllı, doğru işler yaparak güzel işler yapmak istiyoruz. Bazen rekabet kalkıyor ama sonuçta da hiç bir maç oynanmadan kazanılmıyor. Mesela biz ilk devre Galatasaray'ı yenmiştik. Oyuncunun da performansı önemli. Çok paralar verdiğiniz oyuncu ile az maliyeti olan oyuncu sahaya çıktığı zaman bakıyorsunuz az masraflı olan oyuncu daha çok işler yapmış oluyor." diye konuştu.
 
ŞENOL GÜNEŞ FUTBOLUN FİLOZOFU
Orduspor Kulüp Başkanı Nedim Türkmen, Bursaspor'daki görevinden istifa eden Ertuğrul Sağlam'ın son jenerasyonun en başarılı teknik direktörü olduğunu, Trabzonspor'daki görevinedn istifa eden Şenol Güneş'in ise futbolun filozofu olduğunu kaydetti.

Orduspor Kulüp Başkanı Nedim Türkmen, ligde Eskişehirspor'a 1 - 0 yenildikleri karşılaşma için; oyuncu eksiklerinin bulunduğunu ve hakemin vermiş olduğu kararların da doğru olduğunu belirtti.

Mor - beyazlı kulübün başkanı, "Eskişehirspor maçı bizim için çok zor bir maçtı. Çünkü ileri uçta oynayan üç oyuncu eksikti. İkisi cezalı biride sakattı. Dolayısıyla biz A2 takımından aldığımız genç bir oyuncu ile başladık. Ve 20. dakikada penaltı ve kırmızı kart oldu. Hakemin vermiş olduğu kararda doğruydu. Futbolcunun böyle şeylere dikkat etmesi gerekiyor. Sonra ikinci penaltı verildi ama onda da hakemin haklı olduğunu düşünüyorum. Hakem ikinci golden önce rakip oyuncunun yaptığı faulu görmedi. Ben Türk hakemliğini Türk futbolunun önünde olduğunu düşünüyorum. Hatalar mutlaka olacak futbolun doğasında bu var. Antalya'da düzenlenen hakem seminerinde de aynı şeyleri söyledim. Yeterki kötü niyet olmasın. Maçlar arasında yeterli standartlar tutturulursa Türk hakemleri asla sorun yaşamaz. Aynı kartı Eskişehirspor maçında gösterip eğer burda bir maçta gösteremezseniz olmaz. Standartı yakalarsanız dediğim gibi bir sorun olmaz. Ordulu oyuncuyu, Fenerbahçeli ve Galatasaraylı oyuncuyu da aynı pozisyonda attım derseniz kimse size niye böyle yapıyorsun demez. Geçen yılın 19. haftası ile karşılaştırdığımızda takımımızı o zamanlar 19 puanımız vardı şimdi ise 21 puanımız var. Ligdeki 18 takım 16 ile 36 puan arasında 20 puan bandında. Ben teknik ekip ile oyuncularımıza güveniyorum. Transferler ile de güçlendiriyoruz. Çok iyi çalışıyor takımımız. Bunun bir karşılığı olacak. Kötü gittik beraberlikler oldu galibiyetler alamadık ama bunun bu hafta sonundan itibaren döneceğini düşünüyorum. Tabii bütçeye göre yatırım yapıyorsunuz kadronuz dar, sakatlık ve cezalar oluyor. Onun için maalesef sonucu değiştiremiyorsunuz. İnşallah yeni trasferlerler bundan sonra bir çıkışa geçeceğiz." şeklinde konuştu.

CUPER VE OYUNCULAR ÇOK ÇALIŞIYOR
Son dönemde aldıkları kötü sonuçlar sonrası eleştiri oklarına hedef olan Orduspor Teknik Direktörü Hector Cuper'e de sahip çıkan Başkan, Türkiye'de futbol bilgisi olmayan insanların acımasızca eleştiriler yapmasından yakındı.

ORTADA ON BEŞ HOCA VAR, YENİLERİNE YER AÇMIYORLAR
Orsusporlu taraftarın sakin olmasını ve kendilerine güvenmelerini isteyen başkan Nedim Türkmen, her oyuncunun ve takımın inişleri ve çıkışları olabileceğini kaydetti. Nedim Türkmen, "Şimdi hocayla takımı kurmuşsunuz istediklerini almışsınız ve bir yola çıkmışsınız. Görüyorum bende çok çalışıyor takım yetmiş dakika on kişi çok güzel mücadele etti. İnişler çıkışlar olacak. Oyuncuların performansında da düşüşler olacak. Her başarısılıkta birilerini kurban etmememiz lazım. Sabretmeliyiz. Bende isterim bütün maçları kazanıp lider olmayı ve bütün TV kanalları Orduspor'dan bahsetsin. Ama olmuyor. Ortada bir güç dengesizliği var. Her maç üstün performans sağlayan oyuncu yok. Kart cezalısı oluyor sakatlık oluyor inişler çıkışlar oluyor. Bu işin de doğasında başarısızlıkla başarıyı kabul edersek ve insanların mesleki deneyimlerine, bilgi birikimlerine saygı gösterirsek çok daha iyi yerlere gideriz. Türkiye'de yıllardır bir kısır döngü var. On beş tane hoca var. 6 ay burda 8 ay şurda. Ve yeni insanların da girmesini engelliyor. Yabancı getiriyoruz diye TV programlarına bir bakın nerede ise bizi suçlu ilan edecekler. Ben yerli yabancı ayırımında değilim. İşini düzgün yapan ile yapmayanı ayırmak yerli hocalar aslanım, koçum diyerek gaza geliyorlar ve o yüzden mi azaba yerli hocalar başarı sağlıyor. Gerçi üç beş hafta sonra düşüyor bu durum." diyerek sözlerini tamamladı.