"Yanal'ın geldiğini tv'den öğrendim"
Es Esin başkan adayı Hoşcan kulüpte yaşananların öteki yüzünü anlattı.
ARKA arkaya gelen istifalardan sonra tüm dikkatler bir anda Eskişehirspora çevirildi. Yaşananları eski asbaşkan ve gelecek seçimde başkan adayı olan Mesut Hoşcana sorduk. Hoşcan son dönemde nelerin değiştiğini ve görevden ayrılmasının perde arkasını anlattı. Hoşcanın sözlerinden satır başları şunlar oldu... 
Tek adamlığa soyundu  
ALT ligden alıp takımı layık olduğu Süper Lige çıkardıktan sonra akıl almaz işler olmaya başladı. Tek adamlılık dönemi başladı ve hala da devam ediyor. Başkanımız bir karar alıyor ve uyguluyor. Biz ise televizyonlardan veya gazetelerden öğreniyoruz. 
Menajerler çöreklendi 
KULUBÜN başına çöreklenmiş menajerler var. Onlar ne derse o oluyor. Daha ilginci futbolcularımızdan bazıları eğer o menajerlerle çalışmıyorlarsa kadroya girmeleri bile zor hatta imkansız oluyor. Futbolcu satarken bile menajerlere para ödüyoruz. Hadi alırken bir şekilde ödeniyor ama satarken nasıl ödeniyor hala anlayamadım. 
 
Lincoln gelecekti 
SKIBBEyi kovup Yanalı kimseye danışmadan göreve getirmesi bardağı taşırdı. Skibbe, Dedeyi çok ucuz bir maliyetle getirdi. Gekas ile arada menajer olmadan anlaşmıştık. Hatta daha büyük bomba Lincoln geliyordu. Hem de yıllık 500 bin Euro gibi bir paraya. Bunlar olurken başkanımız benden Skibbenin tercümanını göndermemi istedi. Yanlış olacağını söyledim. Tercümanı gönderince Skibbe rahatsız oldu ve bana aynen, Bu bana bir hakarettir. Beni göndermek istiyor ama sebebini anlayamadım dedi. 
Başkan inkar etti 
Başkanla konuştum ve bana, Kesinlikle öyle bir şey yok dedi. Kamptan önce ki son maçımız Mersin ile ve deplasmana gittik. O maçı Yanalın yardımcıları da izlemiş. Başkan ile konuşuyorum ve bana Ersun Yanal ile ilgili bir tasarrufları olmadığını ve Skibbenin görevine devam ettiğini söylüyor. Dönüyoruz ve ertesi gün telefonlarımız susmuyor ama bir şeyden haberimiz yok. Televizyonlardan Ersun Yanalın göreve getirildiğini öğreniyoruz. 
İtibarımız geri gelecek 
SÜREKLİ Avrupa da oynayacak bir takım olacak. Bunu herkes ilk üç senede görecek. Şike döneminde ve son dönemde kaybolan itibarımızı tekrar geri getireceğiz. Önce güven olacak ve büyük Eskişehirspor projesi geliyor. Projelerimizi hayata geçireceğiz, itibarımızı yeniden kazanacağız, Eskişehirspor tıkır tıkır işleyen bir saat gibi doğru dürüst yolunda gitmeye başlayacak. Kesinlikle tek başlı bir yönetim ve tek adamlılık devri bitecek.  
Kulübü tiranlıktan kurtaracağım 
BEN Eskişehirsporun iyi yönetilmediğini gördüğüm için göreve talip oldum. Benimle birlikte 7 kişi istifa etti ve daha da edecekler var. Şeffaflık olacak. Bu güne her şey gizlenmiş. Her ay internet sitemizde, neye ne verdik ne yaptık camiamız ile paylaşacağız.