Grekoromen Milli Takım tam gaz
Grekoromen Güreş (A) Milli Takımı, Uluslararası Vehbi Emre Golden Grand Prix Turnuvası öncesi İstanbul'da kamp çalışmalarını sürdürüyor.Sarıyer'deki Mersinli Ahmet Kamp Eğitim Tesisleri'nde 51 sporcunun katılımıyla gerçekleştirilen kampın ikinci gün sabah antrenmanında güreşçiler ağırlık çalışması yaptı.

Grekoromen Güreş (A) Milli Takımı Antrenörü Serkan Özden, AA muhabirine yaptığı açıklamada, Türkiye Şampiyonası'nın ardından ikinci kez kamp yaptıklarını belirterek, Kampta, başarılı sporcularla, gelecek vaat eden sporcuları bir çatı altında topladık. Kamp sonunda katılacağımız Vehbi Emre Turnuvası ve daha sonra mücadele edeceğimiz turnuvaların ardından milli takımı belirleyeceğiz. En iyi kadromuzla mart ayındaki Avrupa Şampiyonası'na gideceğiz ve inşallah orada başarılı olacağız diye konuştu.

Serkan Özden, güreşte yeni bir dönemin başladığını kaydederek, Yeni bir dönem, yeni bir ekip var. Biz bir yandan genç sporcularla rezerv kadro oluşturup rekabeti arttırmayı hedefliyoruz, bir yandan da 2016 Olimpiyatları'na hazırlanıyoruz ifadelerini kullandı.

Federasyon başkanı Hamza Yerlikaya'nın eski takım arkadaşı olduğunu vurgulayan Özden, şunları söyledi:

Hamza Yerlikaya içimizden gelmiş, büyük şampiyonluklar kazanmış bir insan. Beraber aynı dönemde güreş yaptık. Hedefleri her zaman büyük olan bir sporcuydu. Şu an başkanlık döneminde de aynı şekilde. Bu işe beraber gönül verdik. Ondan beklenti her zaman çok olmuştur. Ama her zaman kendisi bu beklentilere fazlasıyla karşılık vermiştir. Başkanlık döneminde de beklentileri fazlasıyla karşılaşacaktır. Kimsenin bundan şüphesi olmasın. İnşallah birlikte büyük başarılar kazanacağız.