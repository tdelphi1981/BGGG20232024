Rooney: Daha da penaltı atmam!
Manchester United formasıyla toplamda 10 kez penaltı atışından yararlanamayan Wayne Rooney takımdaki bu sorumluluğunu devretmeye hazırlanıyor.
Manchester United'in golcü futbolcusu Wayne Rooney takımın penaltıcısı olmayı istemediğini menajer Alex Ferguson'a bildirdi.

Manchester United kariyerinde toplamda 10 kez penaltı kaçıran ve bu sezon 2 penaltı atışından yararlanamayan Wayne Rooney takımdaki bu görevini devretmek istediğini Alex Ferguson ile paylaştı.

Konuyla ilgili olarak MUTV'ye konuşan golcü oyuncu, "Bu benim tercihim. Menajerimle konuştum ve bu sorumluluğu Van Persie'ye devredebileceğimi söyledim. Bu sezon iki penaltı atışında hedefi bulamadım ve başarılı olamadım." ifadelerini kullandı.

Rooney'in bu kararının ardından takımın yeni penaltıcısının Van Persie olması bekleniyor.