Olay hareket!
 
 İtalya Serie A mücadelesinde  Sampdoria, Roma'yı konuk etti. Sampdoria'nın 3-1'lik üstünlüğü ile biten gerilimi yüksek mücadeleye, Sampdoria teknik direktörü Delio Rossi'nin yaptığı hareket damga vurdu. Maçın son anlarında Romalı bir futbolcuya orta parmağını gösteren İtalyan teknik adam, maçın ardından yaptığı hareketi yalanlasa da İtalyan medyasının yayınladığı görüntüler, Rossi'yi zor duruma düşürdü.
 
 Rossi, yaptığı hareket yayıncı kuruluş tarafından ortaya çıkarılınca,  "Romalı futbolcularla daha sonra konuştum. Sahada olan sahada kalır" ifadelerini kullandı. Roma'nın tecrübeli futbolcusu Danielo De Rossi ise "Rossi haddini aştı, kendini kaybetmişti. Bir futbolcuya böyle bir hareket popülist bir tavır. Eğer bana olsaydı ben ona birkaç soru sorardım" açıklamasında bulundu.
 
 Geçtiğimiz yıl Fiorentina'yı çalıştıran İtalyan teknik adam,  Adem Ljajic ile maç sırasında kavga etmiş ve bu olayın ardından Fiorentina'dan ayrılmıştı.
 
 Fanatik