Lionel Messi kopyalanacak!
Katalan devi Barcelona'nın Arjantinli süperstarı Lionel Messi'nin klonlanabilmesinin mümkün olduğu iddia edildi 
 Bu inanılmaz görüşü ortaya atan genetik uzmanı doktor Ricky Joshi, Arjantin Cumhurbaşkanı Cristina Fernandez’in bir laboratuvar açılışında, “Keşke Messi’yi klonlayabilseydik” demesinin ardından konuya açıklık getirdi. 25 yaşındaki yıldızın kopyalanabileceğini savunan Joshi, “Zaten hayvanları klonlayabilen bir teknolojiye sahibiz. Bunu insanlar üzerinde hiç denemedik ama pratik olarak bunun mümkün olduğunu söyleyebilirim” diye konuştu. Kopyalama işleminin orjinaliyle birebir olabilmesinin, yemek alışkanlıklarından yaptığı idmana kadar Arjantinli yıldızla aynı şekilde yaşamasıyla mümkün olacağını belirten Joshi, “Messi’yle birebir özellikleri barındıran, sol ayağını kullanabilen bir kopya yapabiliriz” dedi.
 
 Fanatik
  