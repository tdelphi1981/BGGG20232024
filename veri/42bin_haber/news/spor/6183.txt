Galatasaray'dan 20 sayı fark!
Beko Basketbol Ligi'nde Galatasaray Medical Park, sahasında Antalya Büyükşehir Belediyesi'ni 20 sayı farkla 85-65 mağlup etti.
Galatasaray Medical Park: 85 - Antalya Büyükşehir Belediyesi: 65

Salon: Abdi İpekçi

Hakemler: Murat Biricik, Uğur Özen, Sertan Kırklar

Galatasaray Medical Park: Arroyo 20, Gordon 2, Cenk Akyol 6, Furkan Aldemir, Macvan 7, Can Korkmaz 2, Engin Atsür 2, Sertaç Şanlı 6, Furkan Aldemir 9, N'Dong 14, Ersin Dağlı 10, Ender Arslan 7

Antalya Büyükşehir Belediyesi: Theodore 9, Lewis 14, Reha Öz 9, Eren Beyaz 13, Davidson 4, Beray Gürlek, Seray Yıldırım, Valentin Pastal 2, Carney 14

1. Periyot: 21-21

Devre: 41-32

3. Periyot: 64-42

Beko Basketbol Ligi'nde Galatasaray Medical Park, sahasında Antalya Büyükşehir Belediyesi'ni 20 sayı farkla 85-65 mağlup etti.

Karşılıklı basketlerle başlayan maçın ilk 5 dakikası 10-10 eşitlikle geçildi. Galatasaray Medical Park, rakibinin hızlı hücumlardan ürettiği sayılara Ender Arslan ve Arroyo ile karşılık verince ilk çeyrek 21-21 berabere bitti.

Dengeli başlayan ikinci periyotta Galatasaray Medical Park pota altını iyi kullanarak 16. dakikayı 32-28 önde geçti. Dış şutlardan bulduğu isabetli atışlarla sarı-kırmızılı takım çeyreğin sonunda farkı açarak soyunma odasına 41-32 üstün gitti.

İkinci yarıya hızlı başlayan sarı-kırmızılılar, 23. dakika içinde farkı 16'ya çıkardı: 50-34. Etkili oyununu bu dakikadan sonra da devam ettiren Galatasaray Medical Park son çeyreğe 64-42 önde girdi.

Son çeyrekte konuk Antalya Büyükşehir Belediyesi'nin farkı eritme çabaları yeterli olmadı ve Galatasaray Medical Park müsabakadan 85-65 galip ayrıldı.

Müsabakanın en skorer ismi Galatasaray Medical Park'ta 20 sayı üreten Arroyo oldu. Konuk ekipte ise Lewis ve Carney'nin 14'er sayısı mağlubiyete engel olmadı.

Bu arada beş gün önce vefat eden Türkiye Basketbol Federasyonu ve Türkiye Futbol Federasyonu eski başkanlarından Faik Gökay için saygı duruşu yapıldı.