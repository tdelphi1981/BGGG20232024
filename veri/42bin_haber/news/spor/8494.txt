Lakers yine son anda
Los Angeles Lakers, Kobe Bryantın 4 sayı üretebildiği maçta Phoenix Sunsı 91-85 yenmeyi başardı.
Bu sezon istenen basketbolun çok uzağında olan Los Angeles Lakers, son 11. maçındaki sekizinci galibiyetini son çeyrekteki etkili oyunuyla Phoenix Suns karşısında aldı. 
Batı Konferansı'nda playoff bileti almak için çabalayan Los Angeles Lakers, konferansın son sırasındaki Phoenix Suns'ı 91-85 yendi.

Evsahibi Lakers'ın, 27,4 sayı ortalamasıyla sayı krallığında 3'üncü sırada bulunan yıldızı Kobe Bryant, 35 dakikada 8'de 1 isabetle yalnızca 4 sayı kaydedebildi. Bryant böylece hem 2005'de 2 sayı attığı maçtan beri hem de 17 yıllık NBA kariyerinde 27 dakika ve daha uzun süre aldığı maçlardaki en düşük skorunu üretti. Karşılaşmada 5 ribaund ve 9 asist kaydeden Bryant, 8 top kaybetti.

Lakers'da Dwight Howard, 19 sayı, 18 ribaund ve yedek oyuncu Antawn Jamison, 19 sayı, 10 ribaundla double doublea imza attı. Metta World Peace ise 17 sayı, 8 ribaund ve 4 top çalmayla galibiyette önemli rol oynadı.

Üst üste 4'üncü maçını kaybeden Suns'da ise Luis Scola'nın 15 sayı, 11 ribaund, 4 top çalma ve yedek oyuncular Jermaine O'Neal'ın, 12 sayı, 13 ribaund, 5 blok ve Marcus Beasley'nin 18 sayı, 5 ribaundluk performansı mağlubiyeti önleyemedi.