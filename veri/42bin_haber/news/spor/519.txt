Muratpaşa Belediyesi seri galibiyetler istiyor
Hentbol Bayanlar Süper Ligi takımlarından Muratpaşa Belediyespor'un Antrenörü Birol Ünsal, Ligde yakaladığımız 5'te 5'lik galibiyet serisini önümüzdeki haftalarda da devam ettirmek istiyoruz dedi.Birol Ünsal, yaptığı açıklamada, maçın ilk yarısının berabere sonuçlandığını ve istedikleri oyunu sahaya yansıtmakta güçlük çektiklerini ifade etti. 

Karşılaşmanın ikinci yarısında üstün oynayan taraf olduklarını anlatan Ünsal, Oyuncularım maçı kazanmak için çok iyi bir mücadele ortaya koydu ve farklı bir skorla galip gelen takım olduk diye konuştu.

Ligde namağlup şekilde yollarına devam ettiklerini anlatan Ünsal, Türkiye Kupası'nda 2'nci tur eleme maçlarında Ankara Yeni Mahalle Belediyespor Kulübü ile karşılaşacaklarını ve rakibin iyi oyunculardan kurulu güçlü bir ekip olduğunu kaydetti.

Türkiye Kupası'nda 2'nci turu çok rahat geçeceklerine inandığını dile getiren Ünsal, hedeflerinin kupayı kazanmak olduğunu ve bunun için ciddi bir hazırlık sürecinden geçtiklerini belirtti.

Bayanlar Süper Ligi'nde Çarşamba günü deplasmanda yapacağımız Kastamonu Araç Belediyespor maçı hazırlıklarına başlayacaklarını kaydeden Ünsal, Ligde yakaladığımız 5'te 5'lik galibiyet serisini önümüzdeki haftalarda da devam ettirmek istiyoruz dedi.