Alper Potuk için flaş açıklama!
Fenerbahçe maçına taraftarlarının desteği ile 3 puan için çıkacaklarını belirten Eskişehirspor Başkanı Halil Ünal, gözde oyuncuları Alper Potuk için teklifler geldiğini doğruladı 
 Eskişehirspor Kulübü Başkanı Halil Ünal, Fenerbahçe maçına taraftarlarının desteği ile 3 puan için çıkacaklarını söylerken, Alper Potuk için Galatasaray'ın teklif yaptığını, bu oyuncularını Trabzonspor'un da istediğini doğruladı.
 
 Kulüpler Birliği'ne sponsor olan Filiz Makarna'nın lansmanından sonra açıklamalarda bulunan Halil Ünal şunları söyledi:
 "Fenerbahçe gibi bir takımı ağırlamaktan gurur duyacağız. 3 ihtimalli bir maç. Biz kazanmak istiyoruz. Biz daha öce de büyük takımları yendik, bu maçta da yapabiliriz. Aslında ligde büyük takım kavramı kalmadı, herkes herkesi yenebiliyor. Taraftarımızın da desteği ile, bütünleşerek, Fenerbahçe'yi yenmek için elimizden geleni yapacağız"
 
 "SATILIK OYUNCUMUZ YOK"
 
 Alper Potuk'un durumu ile ilgili soruları da yanıtlayan Ünal; "Oyuncumuzla bazı kulüplerin ilgilendiği doğrudur. Galatasaray bize bir teklif yaptı. Fakat futbolcu transfer sezonunda alınır. Şu anda satılık oyuncumuz yok. Trabzonspor da Alper'i istedi ve onlara da transfer sezonunda görüşürüz dedik" cevabını verdi.
 
 DHA