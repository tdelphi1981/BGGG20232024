F.Bahçeli yönetici müjdeyi verdi
Fenerbahçe yöneticisi Ömer Temelli, Fenerbahçeli taraftarların transferle ilgili sorularını cevapladı.
Twitter hesabından kendisine yöneltilen sorulara cevap veren Temelli, sarı lacivertli taraftarların transferlerin gecikmesi konusundaki eleştirilerini yanıtladı. Temelli, bir taraftarın "Ömer Bey, taraftar çıldıracak, sabır kalmadı. Transfer yok mu?" şeklindeki sorusuna "Haklısınız gecikme kötü oldu" şeklinde cevap verirken 1-2 güne kadar transferin yapılacağını söyledi.

Temelli,transfer konusunda ser verip sır vermezken Belhanda'nın dışında başka transfer olabileceğinin de mesajını verdi. Ayrıca alt yapıyı güçlendirmeye devam edeceklerini de belirten Ömer Temelli, kadrolarına 2 genç ismi daha katacaklarını söyledi. Gençlerin A takıma geç takviye edildiğine katılmadığını belirten Ömer Temelli, "Bazıları futbolcuyu dün alıyorsun ve hemen oynuyor olduğunu zannediyor, bu işler bu kadar kolay değil. Gençleri takıma monte etmek zaman istiyor. Biz alt yapıya yıllardır yatırım yapıyoruz. Bugün oynayan Beykan, Recep, Mert gibi gençler 6-7 yıl gibi süre öncesinden itibaren kadromuza dahil edildi" diye konuştu.
 
Asbaşkan Temelli paniğe kapılmamaları gerektiğini ve sakin olunmasında fayda olacağını dile getirerek, yakında transferin sonuçlanacağını ima etti. Bankaların sarı lacivertli kulübe kredi vermediğine dair haberlerin asılsız olduğunu da vurgulayan Temelli, ezeli rakipleri Galatasaray'ın Sneijder ve Drogba transferlerine 'İyi transferler' yorumu yaptı.
 
Yönetimin, teknik kadronun ve futbolcuların şampiyonluğa ve Avrupa'da başarıya inandığını ifade eden Temelli, hiç kimsenin karamsarlığa kapılmamasını istedi.