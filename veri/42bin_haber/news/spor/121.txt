Onurlu yanıt
MARATON ekibi futbola bayıldı. Mücadeleyi alkışladı. Onur için de 'Milli Takıma alınmalıydı' denildi
 ŞANSAL BÜYÜKA: Alınmaması hatalı
 - İlk yarı Trabzon, ikinci yarı Beşiktaş oynadı. Özellikle ikinci yarı Batuhan'ın yerine Olcay'ı alıp yüksek vitese çıkan Beşiktaş, olağanüstü oyun oynadı. Trabzonspor kalecisi Onur da olağanüstü oyunuyla Beşiktaş'a eşlik etti.
 - Onur, 93'teki kurtarışı ve maç performansıyla gündemi boşuna meşgul etmediğini dosta düşmana açıkça gösterdi. Milli Takıma alınmaması hatalı. 
 - Maç sonu perişan halde yatışları bile Beşiktaş'ın ne kadar maçı istediğini gösterdi. Trabzonspor ikinci yarıda inanılmaz ve anlaşılmaz şekilde düştü. 
 - Volkan çok topla oynuyor, çok topla oynayınca kaybediyor.
 HAKAN ŞÜKÜR: Almeida solda olmaz
 - Omuz omuza, nefes nefese, kora kor... Bu maç için söylenecek şeyler net şekilde bunlar, açıkçası biz mücadeleden dem vuruyoruz özellikle Beşiktaş'ın mücadelesinden. Hakikaten son damlasına kadar inanılmaz mücadele ettiler.
 - Belki oyuncu pozisyonları farklıydı Beşiktaş'ın. İki takım da çok mücadele etti, bilhassa 2. yarı şablonu değiştirdikten sonra Beşiktaş'ın maçı hak ettiğini söyleyebiliriz. 
 - Olcay'ın yedek kalması düşünülebilir bir şey belki ama bir şey üretmediği için ilk 11'e girmedi. 
 - Bu maçta da ilk yarı boyunca müthiş mücadele iki takımın da üretememesine neden oldu. Olcay ikinci yarıda girmenin meyvesini yedi. Çok koşan, defansın arkasına sarkan bir oyuncu. Olcay adına her şeye sünger çekecek pozisyonda Onur'un müthiş başarısı var. 
 - Batuhan tercihi Almeida ile birlikte yanlıştı. Samet Hoca farklı şey düşünebilir ama iki oyuncu aynı tip oyuncu ve mücadele etmeyen oyuncu. İkinci yarıda değişiklik olunca da Beşiktaş farkını hissettirdi. 
 - Stoper çok önemlidir. Ersan iyiyse öndekiler de iyi oluyor. Bugün G.Saray'da savunma sıkıntısından öndekiler de kötü gözüküyor. 
 - Halil ağır kalıyor ve etkisiz...
 TÜMER METİN: Kartal %100 hak etti
 - Beşiktaş'ın verdiği tek pozisyonda Volkan golü atamadı. Mücadeleyi bolca alkışlıyorum. 
 - Samet Hoca'nın feda politikası ve 'mücadele etmekten geri vites yapmacağız' sözlerini Beşiktaş ispat etti. Yalnız oynamak için biraz daha kalite lazım, bu eksik. İkinci yarıdaki oyunla kazanmayı yüzde 100 hak ettiler.  
 - Ersan'ın psikolojisini iyi anlıyorum. Kolay değildir sakatlık, aynı yerden iki sakatlık üstelik. Geldiği zamanki çıkışını yakalar mı yakalamaz mı, çok zordur. Sahanın iyi oyuncularından birisiydi. Sakatlık öncesi Ersan gibiydi. Hoca tercih etse bile Ersan kesinlikle stoper oynamalı. 
 - Tamam kadro sıkıntısı var, bazen oyuncular mecbur kalıyor başka yerlerde oynamaya. Fakat oyuncular hocaya gidip 'ben burada iyi oynarım' diyebilmeli. 
 - Oğuzhan için olumlu şeyler söylenebilir. Ayakları çok iyi, topun arkasına geçmesi çok iyi. Hocanın kurgusunda istediği her şeyi yaptı.
 MARKUS MERK: Çakır'ın hatası çok!
 - Trabzon'dan oyun olarak daha iyisini bekledim. Açıkçası bu kadar düşük bir takım beklemiyordum. 1 puan kardır.
 - Beşiktaş'ı yürekten tebrik ederim. İnanılmaz şekilde mücadele ettiler, iyi ivme yakaladılar. Beşiktaş galibiyeti hak etti. 
 - Temel olarak; bir oyuncu her serbest vuruşta 9.15'e açılmak zorunda değil. Burada önemli olan topun oyuna hızlı sokulmasıdır. 
 - Buradaki pozisyon Cüneyt Çakır için iyi pozisyon değil. Trabzonlu centilmenlik dışı hareket yapıyor. Cüneyt burada müdahil olup sarı vermeliydi. Hakem müdahil olsa pozisyon ortaya çıkmayacaktı. Açıkça söylüyorum, serbest vuruş nizami şekilde kullanılmadı. 
 -  Ayrıca şu da var. Manuel Fernandes pozisyonda daha akıllıca davranmalıydı. Risk aldı ve kaybetti.