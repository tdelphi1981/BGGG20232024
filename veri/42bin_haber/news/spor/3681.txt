"Kendi sahamızda fark olması normal"
Galatasaray Kadın Basketbol Takımı Başantrenörü Ekrem Memnun, 85-58 kazandıkları TED Ankara Kolejliler maçında çok iyi bir performans ortaya koyduklarını söyledi.Maçın ardından düzenlenen basın toplantısında açıklamalarda bulunan Memnun, rakiplerine hak ettikleri saygıyı göstererek oynadıklarını belirterek, Oyunu hiç bir anda bırakmadık. Kendi sahamızda böyle bir fark oluşması normal. Kadro kalitesi olarak TED Ankara Kolejliler'den öndeyiz. Bu gücümüzü sahaya yansıttık. Türkiye kupası maçları öncesinde ritmimizi bulmak açısından bu maçı önemsiyorduk şeklinde konuştu.
Galatasaraylı oyuncu Ayşe Cora, kendileri için kolay bir maç olduğunu ifade ederek, Rakibimiz de iyi mücadele etti. Mücadelelerinden dolayı tebrik ederiz diye konuştu.