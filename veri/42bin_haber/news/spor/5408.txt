Sneijder için 2 milyon forma!
YALOVA'da Galatasaray Taraftar Dernekleri Federasyonu Başkanı Mesut Fidan, sarı-kırmızılı takıma transferi gündemde olan Inter'in Hollandalı yıldızı Wesley Sneijder için 2 milyon forma bastırıldığını söyledi.
Yalova Galatasaray Taraftarlar Derneği Lokali'nde yapılan Marmara Bölge Toplantısı'na aynı zamanda Kırklareli Taraftarlar Derneği Başkanı olan Mesut Fidan'ın yanı sıra 2'nci Başkanı Eren Cicioğlu, Başkan Yardımcısı Adem Koç ve yönetim kurulu üyeleri ile 11 il ve 34 ilçenin Galatasaray Taraftarlar Derneği Başkanları katıldı. Burada konuşma yapan Mesut Fidan, Hollandalı yıldızın adının yazıldığı 2 milyon formanın hazır halde bekletildiğini, Sneijder'in Atatürk Havalimanı'na inmesi durumunda bu formaların hemen satışa çıkarılacağını bildirdi. Fidan, şöyle dedi: "Şu an takımımızın transfer gündeminde ilk sırada bulunan Hollandalı Wesley Sneijder adına 2 milyon Galatasaray forması bastırıldı. Sneijder'in transferi konusunda kulübümüz, Inter'le anlaşma sağlamıştır. Sneijder'in Inter ile arasında para problemi var ve oyuncunun bu konuda kulübüyle sorunlarını hallettikten sonra İstanbul'a geleceğine inanıyoruz. Sneijder, Atatürk Havalimanı'na iner inmez 2 milyon Sneijder Galatasaray forması satışa çıkarılacaktır.