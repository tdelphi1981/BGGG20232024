Phoenix Enes'i üzdü
NBA'de milli yıldızımız Enes Kanter'in de formasını giydiği Utah Jazz, Phoenix Suns deplasmanına konuk oldu. US Airways Center'da oynanan karşılaşmayı Phoenix Suns 99-84'lük skorla kazanmayı başardı.
Utah Jazz'da 14 sayı 11 ribaund ile oynayan Al Jefferson takımının en etkili ismi olurken; Millsap 12, Marvin Williams 11 sayıyla mücadeleyi tamamladı. Kenardan gelen ve yaklaşık 14 dakika sahada kalan Enes Kanter ise karşılaşmayı 6 sayı ve 5 ribaund ile bitirdi. 
Phoenix Suns cephesinde ise Jared Dudley 22 sayıyla gecenin en skorer ismi olurken; Marcin Gortat'ın 12 sayı 14 ribaundluk performansı da galibiyette önemli rol oynadı. Goran Dragic de karşılaşmayı 17 sayı ile tamamladı. 
Bu sonuçla birlikte Utah Jazz bu sezonki 11. mağlubiyetini alırken; Phoenix Suns 9. kez sahadan galip ayrılan taraf oldu.