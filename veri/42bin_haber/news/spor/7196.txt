Avrupa devi G.Saray
'Sneijder ve Drogba, İngiliz kulüpleri yerine Avrupa'nın yükselen değeri G.Saray'ı seçti. Türk takımı bu transferlerle Şampiyonlar Ligi'nde iddialı.'
  
 Şampiyonlar Ligi'nde 2. tura adını yazdıran G.Saray'ın Wesley Sneijder ve Didier Drogba transferleri, İngilizler'in gözünü korkuttu. BBC'nin resmi internet sitesinde Simon Austin imzasıyla çıkan haber-yorumda, G.Saray'ın gelirleri, vizyonu ve hedefleriyle  Avrupa'nın devlerinin korkulu rüyası haline geldiği belirtildi. G.Saray Kulübü Sportif Direktörü Bülent Tulun'un, 'Müthiş tansferler yaptık. Şampiyonlar Ligi'ni kazanabiliriz' sözlerine de yer verilen analizde çarpıcı tespitler var. İşte BBC'nin G.Saray'la ilgili değerlendirmesi:
 LİVERPOOL SNEiJDER'I ALAMADI
 AVRUPA'nın bütün fanları şimdi şu soruyu soruyor: 'Sneijder ve Drogba, İngiliz kulüpleri yerine niye G.Saray'ı seçti?' 3 yıl önce İnter'le her şeyi kazanan Sneijder, Hollanda ile Dünya Kupası'nı finalde kaybetti. Wesley Sneijder'ın 2015'e kadar sözleşmesi olduğu halde İnter'den ayrılması ilginç. Daha ilginç olan ise Liverpool'un yerine G.Saray'ı tercih etmesi...
 CHELSEA DROGBA'YI GETİREMEDİ
 G.SARAY, bu transferle zirveye oynamak istediğini kanıtladı.  Snejder'ın ardından G.Saray'ın transferin son günlerinde Drogba'yı kadrosuna katması İstanbul ekibinin şansıydı. Kolo Toure için de girişimlerde bulunan G.Saray bu transferi gerçekleştiremedi. Chelsea de eski yıldızını takıma geri getirmek için teklifte bulundu ama Fildişili tercihini G.Saray'dan yana kullandı.
 FATiH TERiM KARiYERLi BiR HOCA
 DEVLER Ligi'nde 2. turda Schalke ile karşılaşacak olan G.Saray, bu transferlerle 2. tura şimdiden renk kattı. Teknik Direktör Fatih Terim, daha önce Türkiye, Fiorentina ve Milan'ı da çalıştırmıştı. G.Saray'ı 2000'de UEFA Şampiyonluğuna da taşımıştı. G.Saray, Karpatlar'ın Maradona'sı Hagi önderliğinde UEFA finalinde Arsenal'i, Süper Kupa da ise Real Madrid'i devirmişti. G.Saray, kariyerli tam 10 yabancı futbolcuya sahip.
 BAŞKAN AYSAL EN ZENGiN 42. TüRK
 LİVERPOOL, genç ve geleceği olan oyunculara yönelirken G.Saray kariyerli oyuncuları tercih ediyor. Didier Drogba, 18 ay için G.Saray'dan 8.6 milyon pound alacak. Wesley Sneijder'a ise yıllık 3.7 milyon pound ödenecek. G.Saray 81.4 milyon poundluk geliriyle Futbol Para Ligi'nde de 30. sırada yer alıyor. Mayıs 2011'de görevi devralan G.Saray Kulübü Başkanı Ünal Aysal, 317.3 milyon poundluk servetiyle Türkiye'nin en zengin 42. adamı. G.Saray, 23 bin kapasiteli Ali Sami Yen Stadı'ndan 53 binlik Türk Telekom Arena'ya geçiş yapıp gelirini ve gücünü katladı.
  