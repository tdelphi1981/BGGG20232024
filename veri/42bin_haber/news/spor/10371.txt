Bu takım geleceğe damga vurur
Kocaman, yenilgiye rağmen oynanan futboldan çok memnun kaldı.Sarı lacivertli teknik adam maçı Samandırada tekrar izledi ve şu yorumu yaptı: F.Bahçe bu oyunla önümüzdeki dönemin en iyi takımı olmaya aday.
FENERBAHÇE Teknik Direktörü Aykut Kocaman, Beşiktaş yenilgisi sonrası çok üzgündü. Basın toplantısı öncesi karşılaştığımız teknik adam kara kara düşünürken kimseyle de konuşmuyordu. Soyunma odasında oyuncularını kutlayan Kocaman, ardından takım otobüsüne binerek Samandıraya gitti. Burada maçın tekrarını izlemeye başladıktan sonra ise fikrini değiştirdi. Yardımcıları ile konuşan Kocaman karşılaşmanın değerlendirmesini şu sözlerle yaptı: 
1-SON YILLARIN EN İYİ EKİBİ  
F.BAHÇEnin son yılların ve önümüzdeki dönemin en iyi takımı olmaya aday haline geldiğini belirten Kocaman, sadece ilk 30 dakikadaki futbolu 90 dakikaya yaymaları gerektiğini vurguladı. Sarı lacivertli teknik adam, oyundan çok memnun olduğunu belirtti ve neden kaybettiklerinin yanıtını bulmaya çalıştı. 
2-ÇOK İSTEMEK ZARAR VERİYOR 
TAKIMININ Beşiktaş karşısında maçı kazanmayı gereğinden fazla istemesinin yenilginin en büyük nedeni olduğunu belirten Kocaman, bu nedenle son dakikada yenilen golün kendileri için çok üzücü olduğunu söyledi. Son dakikalarda savunma güvenliğini bırakmalarını hata olarak niteleyen F.Bahçe Teknik Direktörü, bunu da galibiyeti çok istemelerine bağladı. 
3-MENTAL SORUNLAR OLUŞUYOR 
DERBİNİN 30 ve 50. dakikaları arasında takımın geriye çekilmesinin nedenini de irdeleyen Kocaman, bunu futbolcuların kafalarında oluşan hata yapmama ve puan kaybetmeme düşüncesine dayandırdı. Stresin takıma zarar verdiğini belirten tek-nik adam, bu konuda devre arası futbolcuları uyardığını belirtti. Kocaman 2. devrede ise takımın kendi istediği düzene döndüğünü söyledi. 
4-HAKEM KRİTİK HATALAR YAPMIŞ 
SARI lacivertlilerin teknik direktörü, maç sonunda söylediği sözlerin aksine Samandırada maçı tekrar izleyince hakemle ilgili sıkıntılarını paylaştı. Webonun attığı gol, Sow gole giderken çalınan faul ve Beşiktaşın ilk golünde Meirelese çalınan elle oynama düdüğünün sonuca direkt etki edecek hatalar olduğunu belirten Kocaman maçın kaderini hakemin belirlediğini söyledi.