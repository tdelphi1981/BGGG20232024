Takıma tarihi prim
Şampiyonlar Ligi'nde 10 yıl aranın ardından bir üst tura çıkmayı başaran Galatasaray'da, yönetim de kesenin ağzını açtı 
 “Paket prim” sistemiyle, gruplardaki tüm karşılaşmaları ve son 16’ya kalmayı kapsayan ödüllendirme hesabına göre, futbolculara tam 100’er bin Dolar dağıtılacağı öğrenildi. Bu haber, takımda da tam anlamıyla doping etkisi yaratmış durumda. Galatasaray Yönetimi, bu primleri Şampiyonlar Ligi’ndeki başarı nedeniyle UEFA’dan gelecek paralarla karşılayacak.
 
 İŞTE HESAP ÖZETİ
 
 UEFA, Galatasaray’a ayak bastı parası olarak 8.6 milyon Euro veriyor. Fenerbahçe’nin elenmesi nedeniyle yayın geliri sadece Cim Bom’un olacak. Bu paranın da oynanacak maç sayısına göre en az 14 milyon Euro civarında olması bekleniyor. Grup maçlarındaki puanlarla 3.5 milyon Euro elde edildi. Son 16’ya kaldığı için de Aslan’a 3.5 milyon Eura daha ödenecek. Burada da galibiyetlere 1 milyon, beraberliğe 500 bin Euro veriliyor. Çeyrek finale çıkılırsa, 3.9 milyon Euro daha ödül var. 
 Fanatik