'Fahişe gibi...'
Alex, Galatasaray'da forma giyen Felipe Melo'nun kendisi hakkındaki "Fahişe gibi gönderdiler" sözlerine gülerek yanıt verdi 
 Brezilya'da düzenlenen Soccorex fuarında Türkiye'nin tanıtım yüzü olan Alex de Souza, çarpıcı açıklamalarda bulundu.
 
 Fenerbahçe'den ayrılması sırasında pek de hoş olaylar yaşanmadığını söyleyen Alex, "Yine de hiç kimseye kırgın değilim" dedi.
 
 Fenerbahçe Teknik Direktörü Aykut Kocaman'la aralarında antrenör-futbolcu ilişkisi olduğunu belirten Alex, ''Futbol bu her şey olur, biz yolumuza devam ederiz" dedi. 
 
 'FAHİŞE GİBİ GÖNDERİLMEDİM'
 Galatasaray'da forma giyen Felipe Melo'nun kendisi hakkındaki "Fahişe gibi gönderdiler" sözlerine gülerek yanıt veren Alex, "Bu Felipe'nin fikri. Katıldığım söylenemez. Evet çok kötü ve sancılı bir süreçten geçtik, çok hoşuma gitmeyen şeyler yaşandı ama sonuçta karşılıklı anlaşarak anlaşmayı feshettik" diye konuştu.
 
 'TÜRKİYE'YE DÖNMEYİ DÜŞÜNMÜYORUM'
 Brezilya'da mutlu musun sorusunu evet diye yanıtlanan Alex, Türkiye'ye dönmeyi düşünmediğini söyledi.
 
 HOOİJDONK İLE HASRET GİDERDİ
 Alex, Türk Milli Takımı'nda en fazla forma giyen eski takım arkadaşı Rüştü Reçber’le, Brezilya-Hollanda arasında oynanan Soccorex Kupası final maçını izledi.
 
 Türkiye Futbol Federasyonu Başkanı Yıldırım Demirören'in de katılacağı fuar etkinliklerinde, futbolun uluslararası aktörlerine 2013 yılında Türkiye'de yapılacak FIFA 20 Yaş Altı Dünya Şampiyonası, Türk Milli Takımı, Spor Toto Süper Lig ve Riva Hasan Doğan Milli Takımlar Kamp ve Eğitim Tesisleri'nin yakından tanıtılacak.  
 DHA