Ömer'in double'ı Houston Rockets'a yetmedi
Ömer Aşık'ın double - double yaptığı karşılaşmada Houston Rockets, Philadelphia Sixers'a deplasmanda 107 - 100 mağlup oldu.
Evsahibi ekibin 5 maçlık mağlubiyet sersine son veren galibiyette Jrue Holiday 30 sayı, Thaddeus Young ise 18 sayı ve 12 ribaundla önemli rol oynadılar. Evsahibi ekipte toplam 5 oyuncu da çift haneli rakamlara ulaşmayı başardı. 
Roketler ise başarılı performanslarının ardından başlayan düşüşlerini bu maçta da sürdürdüler ve üst üste 3. maçtan da mağlubiyetle ayrıldılar. Houston forması giyen milli basketbolcumuz Ömer Aşık ise 40 dakikada 16 sayı, 10 ribaundla oynadı.  
NBA'de gecenin diğer karşılaşmalarında şu sonuçlar alındı; 
Orlando Magic 104 - 101 Los Angeles Clippers
Atlanta Hawks 83 - 93 Washington Wizards
Charlotte Bobcats 88 - 96 Indiana Pacers
Utah Jazz 90 - 87 Detroit Pistons
Phoenix Suns 97 - 81 Chicago Bulls
Memphis Grizzlies 83 - 104 Dallas Mavericks
Miami Heat 128 - 99 Sacramento Kings
  
 