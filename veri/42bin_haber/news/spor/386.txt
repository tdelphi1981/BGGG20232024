Barbaros'un torunları denize küskün
Türkiye Sualtı Sporları Federasyonu Başkanı Ahmet İnkılap Obruk, Türk insanı denize sadece bakmayı ve balık yemeyi seviyor. 'Barbaros'un torunlarıyız' diyoruz, ama pek denizle barışık toplum değiliz dedi.Ahmet İnkılap Obruk, Dünya Sualtı Konfederasyonu ve Türkiye Sualtı Sporları Federasyonu tarafından Antalya'da düzenlenen 3. Avrupa Serbest Dalış Şampiyonası'nın tanıtım adına önemli bir organizasyon olduğunu söyledi.

Konfederasyonda 4 yıldır yönetim kurulu üyeliği yaptığını anlatan Obruk, 2013 Nisan ayında Filipinler'de yapılacak seçimli genel kurulda yönetim kurulu üyeliği ve asbaşkanlığa adaylığımı açıkladım. Asbaşkanlık görevine gelmem halinde 15-16 Türk eğitmen konfederasyon kurullarında görev yapabilecek. Türk hakemlere uluslararası hakemlik kapısı açılacak dedi.
Obruk, Türk sporcuların serbest dalışta bugüne kadar önemli başarılara imza attığını, takım sıralamalarında dünya ikinciliğine kadar yükseldiklerini dile getirerek, ancak Türkiye'nin sualtı sporları branşında sporcu sayısının yeterli olmadığını ifade etti.

Türk insanının denize küskün olduğunu kaydeden Obruk, şöyle konuştu:

Türk insanı denize sadece bakmayı ve balık yemeyi seviyor. 'Barbaros'un torunlarıyız' diyoruz, ama pek denizle barışık toplum değiliz. Biraz denize küskün toplumuz. Denizden faydalanmayı sevmiyoruz. Türkiye'ye gelen yabancılar denizlerimizi bizden daha çok kullanıyor. Denizi daha çok kullanmış olsak daha çok ve daha iyi sporcular yetiştirebiliriz.

Türk Milli Takımı'nın önündeki önemli hedeflerinden birinin de Dünya şampiyonasına hazırlık olduğuna dikkati çeken Obruk, denizaltında elde edilecek başarılar için çocukları ve gençleri sualtı sporlarına teşvik etmek gerektiğini söyledi.