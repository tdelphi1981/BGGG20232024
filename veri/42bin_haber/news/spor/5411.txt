Utaka'da son dakika
 
 Kara Kartal’da transfer çalışmaları tüm hızıyla devam ediyor. Nene ve Djebbour transferinde mutlu sona ulaşamayan Siyah-Beyazlılar, alternatifler üzerinde yoğunlaştı. Bu isimler arasında ise John Utaka bir adım öne çıktı. Teknik direktör Samet Aybaba’nın transferine onay verdiği Montpellier’in 30 yaşındaki forveti John Utaka için çalışmaların tüm hızıyla devam ediyor. Tecrübeli teknik adamın DVD’lerini izleyip, oldukça beğendiği Utaka’nın menaceri konusunda küçük bir sıkıntı yaşandı. Nijeryalı futbolcunun tam 4 menaceri, elinde yetki belgesi olduğunu iddia edip, görüşmeleri yürütmek istedi. Ancak son olarak Ayhan Yeşilbaş’ın gerçek temsilci olduğu ortaya çıktı ve görüşmeler hız kazandı. 
 BONSERVİSİ 1 MİLYON EURO
 
 Nijeryalı’nın temsilcisi İstanbul’a davet edilirken, Utaka’nın 3 yıllık sözleşmede ısrarcı olduğu belirtildi. 30 yaşındaki yıldız, yıllık 1 milyon Euro’luk talebinde indirime giderse anlaşma sağlanacak. Bu transferde Utaka’nın kulübü Montpellier’e de 1 milyon Euro bonservis bedeli ödenecek.
 
 Orhan Yıldırım/Fanatik