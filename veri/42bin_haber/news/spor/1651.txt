Roma'da kesintisiz 6 saat yarışacak
Borusan Otomotiv Motorsport, 24-25 Kasım tarihleri arasında İtalya'da gerçekleştirilecek Roma 6 Saat yarışına katılacak.Borusan Otomotiv Motorsport, kesintisiz 6 saat sürecek yarışta, Roma şehir merkezine 32 kilometre uzaklıktaki Vallelunga yarış pistinde başarı kovalayacak. İbrahim Okyay, Aytaç Biter ve Nicola Ferrato'dan oluşan ekip, yarışa ilk kez kullanacağı BMW M3 yarış otomobiliyle katılacak. Ekip, 2012 sezonunda Dubai 24 Saat ve Barcelona 24 Saat yarışlarından sonra Roma 6 Saat ile üçüncü kez bir dayanıklılık yarışında yer alacak.

Ekipte yer alan İbrahim Okyay, yarışta kendileri için 3 yenilik olduğunu belirterek, İlk kez çıkacağımız bir pistte, ilk kez kullanacağımız yarış otomobiliyle başarı arayacağız, bunun dışında takımımızda ilk kez yabancı bir pilot görev alacak. Bu yarışta, Borusan Otomotiv Motorsport'un bir diğer pilotu Kaan Gürgenç'in henüz ayağındaki sakatlığın tam olarak iyileşmemesi nedeniyle, onun yerine İtalyan sporcu Nicola Ferrato takımda start alacak ifadelerini kullandı.

Roma'da 24 Kasım Cumartesi günü yapılacak sıralama turlarının ardından 25 Kasım Pazar günü yarış gerçekleştirilecek ve mücadele kesintisiz 6 saat sürecek.