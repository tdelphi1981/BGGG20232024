Mersin'e kaleci takviyesi
Spor Toto Süper Lig ekiplerinden Mersin İdmanyurdu, kaleci Orkun Uşak ile anlaştı. 
Kırmızı lacivertli ekibin Futbol Şube Sorumlusu Mehmet Işık, AA muhabirine yaptığı açıklamada, transfer çalışmalarını Teknik Direktör Giray Bulak'ın verdiği rapor doğrultusunda sürdürdüklerini söyledi.

Verilen rapor doğrultusunda, bir süre önce Medical Park Antalyaspor ile yollarını ayıran kaleci Orkun Uşak ile prensipte anlaştıklarını ifade eden Işık "Takımımızı daha güçlü hale getirebilme adına bazı isimlerle görüşmelerimiz devam ediyor. Önümüzdeki süreçte takıma bir kaleciyi daha dahil etmeyi
düşünüyoruz" diye konuştu.

Takımdaki bazı mevkilerin güçlendirilmesi yönünde görüşmelerin sürdüğünü anlatan Işık, en kısa sürede gerekli bölgelere takviyeler yaparak lige hazır hale geleceklerini kaydetti.