Yengeden Türkçe provası
 
 Sadece oyuncu ve kulüpler değil, Sneijder’in Galatasaray’a yaklaştığı süreç boyunca birçok yan unsur da devredeydi. Bunlar arasındaki en önemli figürlerden birisi, kuşkusuz Sneijder’in eşi Yolanthe Cabau. Rol aldığı kısa filmlerden, seksi pozlarına kadar her hareketi konuşulan Yolanthe’nin twitter’daki takipçi sayısı da bir anda onbinlerce artış göstermişti. Zaman zaman İstanbul hakkında da mesajlar veren Yolanthe Cabau’nun dün attığı twit, Galatasaray taraftarı arasında heyecan yarattı. Çünkü mesaj Türkçeydi. Yolanthe, “Tatlı mesajlar için teşekkür ederiz!” diye yazdı. Sarı-Kırmızılılar bu mesajı yorumlarken, “Yenge demek ki Türkiye’ye hazırlık yapıyor. Bu bir müjde” demekten kendilerini alamadılar.
 
 Fanatik
  