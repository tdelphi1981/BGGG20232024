Dakar Rallisi yağmura takıldı
Dakar Rallisi'nde birçok otomobil sürücüsününün, şiddetli yağış nedeniyle yarışı tamamlayamaması nedeniyle etap yarıda bırakıldı. 
34. Dakar Rallisi'nde, Arjantin'in Salta ile Tucuman kentleri arasındaki sekizinci etabına, yağmur damgasını vurdu. Yalnızca 12 aracın bitiş noktasına gelebildiği otomobil kategorisinde, genel klasman ikincisi ve 2011 şampiyonu Nasser al-Attiyah ve genel klasmanın üçüncü basamağındaki 2009 şampiyonu Giniel de Villiers'in dahil olduğu birçok sürücü, yer yer 3 metreyi bulduğu söylenen su birikintilerini geçemedi.

 Fransız Guerlain Chicherit'in en hızlı pilot olduğu, genel klasman lideri vatandaşı Stephane Peterhansel'in ise liderin 12 dakika arkasında 5'inci tamamladığı etap yarıda kesildi. Henüz kesinleşmese de sekizinci etabın iptal edilmesi gündemde.

 -Motosiklet-

 İspanyol Joan Barreda Bort'un üçüncü etap birinciliğini elde ettiği motosiklet kategorisinde ilk 3'e giren sürücüler ise şöyle:

 Sürücü Ülke Takım Süre
 -------------------------------------------------------------
 1-Joan Barreda Bort İspanya Husqvarna 2:07:26 saat
 2-Johnny Campbell ABD Honda 7:04 dakika
 3-Ivan Jakes Slovakya Nad Ress 7:57 dakika

 -Genel Klasman-

 Dakar Rallisi'nin 8'inci etabı sonunda genel klasman şöyle oluştu:

 Otomobil
 --------
 1. Stephane Peterhansel (Fransa) 16:23:43
 2. Nasser Al-Attiyah (Katar) 3:14
 3. Giniel De Villiers (Güney Afrika) 44:03

 Motosiklet
 ----------
 1. David Casteu (Fransa) 19:56:33
 2. Ruben Faria (Portekiz) 11:16
 3. Francisco Lopez Contardo (Şili) 12:00

 Dakar Rallisi, bir günlük aranın ardından Arjantin'in Tucuman ile Cordoba kentleri arasındaki 851 kilometrelik dokuzuncu etapla devam edecek.