Elmander yok, Erkan var!
İsveç Milli Takımı'nın İrlanda ve Slovakya ile oynayacağı maçların kadrosunda sürpriz bir isim yer alıyor.
2014 Dünya Kupası Avrupa Elemelerinde C Grubunda mücadele eden İsveç Milli Takımının kadrosu açıklandı. Teknik Direktör Erik Hamren, Spor Toto Süper Ligde Eskişehirspor forması giyen Erkan Zengini de gösterdiği başarılı performans sonrasında 22 Martta İrlanda ile oynanacak grup maçının kadrosuna dahil etti. İsveç bu maçın ardından 26 Martta Slovakya ile bir hazırlık maçı da oynayacak.

İlk kez A Milli Takım forması giyme hakkı kazanan Erkan Zengin, daha önce 2006 yılında İsveç 21 Yaş Altı Milli Takımında forma giymişti. İsveç medyası tarafından Erik Hamrenin Erkan Zengini kadroya dahil etmesi büyük sürpriz olarak değerlendirilirken, Kasımpaşa kalesini koruyan Andreas Isaksson ve Gençlerbirliğinde oynayan Jimmy Durmaz da kadroda yer buldu. Galatasarayda sakatlığı devam eden Johan Elmander ise kadroda yer almadı.

İsveç Milli Takımının kadrosu şu şekilde:

KALECİ: Andreas Isaksson (Kasımpaşa), Johan Wiland (FC Köpenhamn), Kristoffer Nordfeldt (Heerenveen)

DEFANS: Mikael Antonsson (Bologna), Andreas Granqvist (Genoa), Mikael Lustig (Celtic), Jonas Olsson (West Bromwich), Martin Olsson, Per Nilsson (Freiburg), Behrang Safari (Anderlecht)

ORTA SAHA: Jimmy Durmaz (Gençlerbirliği) Rasmus Elm (CSKA Moskva), Samuel Holmén (İstanbul BB), Alexander Kacaniklic (Burnley), Kim Källström (Spartak Moskva), Sebastian Larsson (Sunderland), Anders Svensson (Elfsborg), Pontus Wernbloom (CSKA Moskva), Erkan Zengin (Eskişehirspor)

FORVET: Zlatan Ibrahimovic (PSG), Ola Toivonen (PSV Eindhoven), Tobias Hysén (IFK Göteborg), Alexander Gerndt (Young Boys)