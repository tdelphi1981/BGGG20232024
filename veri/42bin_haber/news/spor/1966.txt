Kayseri Erciyesspor'un tur inancı tam
Ziraat Türkiye Kupası 4. turunda yarın Altay'a konuk olacak Kayseri Erciyesspor'un teknik direktörü Osman Özköylü, turu geçeceklerine inandığını söyledi.Özköylü yaptığı açıklamada, Ziraat Türkiye Kupası'nın kendileri için öncelikli hedef olmadığını, ancak kupada gidebildikleri yere kadar gitmek istediklerini belirtti.

Kupada şimdiye kadar çok forma şansı bulmayan oyuncuları oynattıklarını hatırlatan Özköylü, Altay karşısında da mümkün olduğu kadar şans vermediğimiz oyuncularımıza şans vereceğiz. Kayseri Erciyesspor olarak hangi rakibe karşı olursa olsun sahaya kazanmak için çıkıyoruz. Yarın da Altay karşısında bunu başarmaya çalışacağız. Kupa maçları zordur. Özellikle bir alt ligdeki takımlara karşı oynanan maçlar üst ligdeki ekibin konsantrasyonu açısından zordur. Böyle bir sorun yaşamayıp, Altay karşısında turu geçeceğimize inanıyorum dedi.