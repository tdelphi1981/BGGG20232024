Kayserisporlu Steinsson ameliyat oldu
Kayserispor'un İzlandalı savunma oyuncusu Gretar Rafn Steinsson, İstanbul'da ameliyat oldu.Acıbadem Fulya Hastanesi Sporcu Sağlığı Merkezi'nden yapılan açıklamada, Steinsson'un dizindeki kıkırdak sorunları nedeniyle ortopedi ve travmatoloji uzmanı Dr. Sarper Çetinkaya tarafından ameliyat edildiği belirtildi. Kayserisporlu oyuncunun, ameliyatın ardından rehabilitasyon tedavisi göreceği ve 4-6 hafta sonra sahalara döneceği bildirildi.