UEFA'ya 'FIFA Sopası' mı geliyor?
FIFA Başkanı Sepp Blatter, UEFA Başkanı Michel Platini'yi ziyaret edip, ırkçılık ve ayrımcılığa ceza verme konusunda neden tereddüt edildiğini ve cezaların neden yeterince sert olmadığını soracak.
 Uluslararası Futbol Federasynları Birliği FIFA Başkanı Sepp Blatter, Avrupa Futbol Federasyonları Birliği UEFA Başkanı Michel Platini' ye ırkçılık ve ayrımcılık konusunda hesap sormak için geliyor.
 Sırbistan'da Sırbistan ve İngiltere U21 takımları arasında oynanan karşılaşmada İngiltere'nin siyahi oyuncu Danny Rose hakkında ırkçı söylemlerde bulunulması sonrası, UEFA konuyu incelemeye aldığı açıklandı. Ancak, daha sonra bu konuyla ilgili herhangi bir cezai yaptırım gelen yaptırımlar futbol kamuoyunu yeterince memnun etmedi. FIFA Başkanı Sepp Blatter de bu konu hakkında yakından bilgi almak istiyor.
 Blatter yaptığı açıklamada; "Sadece ırkçılık değil, ayrımcılığında futbol dünyasında yeri yok. Bu konuda 0 tolerans uygulanmalı. Eminim ki UEFA da bu konuda aynı fikirdedir. Futbol dünyasındaki her organ, her konfederasyon ve bütün ulusal federasyonlar bu konuda sert olmalı ve bir futbolcu ırkçılık, ayrımcılık yaptığında ağır cezalandırılacağını bilmeli." dedi.
 Hala bu konuda bir cezanın gelmemesiyle ilgili de fikirlerini beyan eden Blatter; "UEFA başkanıyla birlikte bu konuyu her yönüyle tartışacağız. Platini'nin UEFA Disiplin Komitesi'ni etkileyip etkilemediğini bilmiyorum. Ancak, bu konuda derhal sert bir ceza verilmeliydi. Böyle davranınca, ırkçılık ve ayrımcılığa karşı sert ve yeterli bir mesaj vermiş olmuyorsunuz." dedi.
 Detayları ve durumu bilmediğini söyleyen Blatter, konuyla ilgili bilgisininin şu an yeterli olmadığını ancak soruşturmayı ve verilen cezaları tüm hatlarıyla inceleyeceğini söyleyerek sözlerine son verdi.
 Ne ceza gelmişti?
 UEFA Kontrol ve Disiplin Kurulu, Sırbistan Futbol Federasyonu'na (FSS), 21 yaş altı milli takımının, 16 Ekim'de İngiltere'ye karşı oynadığı 2013 21 Yaş altı Avrupa Futbol Şampiyonası eleme maçı ve sonrasında çıkan olaylar nedeniyle 1 maç seyircisiz oynama ve 80 bin avro para cezası verildiğini açıkladı.
 UEFA, Sırbistan'ın teknik direktör yardımcısı Predrag Katic'in, son 6 ayı deneme süresine bağlı olarak 3 yıl tecil edilmek üzere ve fitness antrenörü Andreja Milunovic'in 1 yılı deneme süresine bağlı olarak, 3 yıl tecil edilmek üzere 2'şer yıl futbol etkinliklerinden men edildiğini bildirdi.
 Sırbistan 21 Yaş altı Milli Takımı oyuncularından Goran Causic'e 4, Ognjen Mudrinski ve Filip Malbasic'e 3 ve Nikola Ninkovic'e 2 maç oynamama cezası veren UEFA, İngiltere'den Steven Caulker'a 2 ve Thomas Ince'e ise 1 maç oynamama cezası verildiğini belirtti.
 Krusevac kentindeki Mladost Stadı'nda yapılan ve İngiltere'nin 1-0 kazanarak, 5-18 Haziran 2013 tarihlerinde İsrail'de düzenlenecek 21 Yaş altı Avrupa Futbol Şampiyonası'na katılma hakkı kazandığı maçı, Hüseyin Göçek, Cem Satman ve Kemal Yılmaz'dan oluşan hakem üçlüsü yönetmişti.