Barcelona'da Kral Kupası sürprizi
İspanya Kral Kupası çeyrek final ilk maçında Barcelona, evinde Malaga'yla 2-2 berabere kaldı.
İspanya La Liga'da açık ara liderliğini sürdüren Barcelona, İspanya Kral Kupası çeyrek final ilk maçında Malaga'yı Nou Camp'ta konuk etti.

Maçın 26. dakikasında Iturra'nın golüyle öne geçen rakibi karşısında Barcelona, 29. dakikada Messi'yle skora dengeyi getirdi. Bu golden sadece 1 dakika sonra ev sahibi ekipte bu kez sahneye Puyol çıktı ve kaydettiği golle takımını 2-1 öne geçirdi.

İlk yarısını Barcelona'nın 2-1 önde tamamladığı maçın 75. dakikasında Malaga'da Monreal kırmızı kartla oyun dışında kalırken, bu dakikadan sonra Barcelona'nın farkı artıracağını düşünenler yanıldı.

Zira, Malaga adına 90. dakikada sahneye çıkan Camacho, kaydettiği golle maçın skorunu ilan etti. 2-2 İki ekip arasındaki rövanş mücadelesi Malaga'nın sahasında yapılacak ve yarı finale yükselecek takım belli olacak.