Elvan Abeylegesse sezonu açıyor
Milli atlet Elvan Abeylegesse'nin, yaklaşık 8 aylık bir aranın ardından Birleşik Arap Emirlikleri'nde (BAE) sezonu açacağı belirtildi.Türkiye Atletizm Federasyonu'ndan yapılan yazılı açıklamada, 5000 ve 10000 metrede olimpiyat ikinciliği bulunan milli atlet Elvan Abeylegesse'nin, yaklaşık 8 aylık bir aranın ardından BAE'nin kuzey sahilinde yer alan Ras al-Khaimah'ta düzenlenecek RAK Yarı Maratonu ile 2013 sezonundaki ilk yarışına çıkacağı bildirildi.

Sakatlığı sebebiyle 2012 Londra Olimpiyatları'nı kaçıran Abeylegesse'nin, 2010 yılında 67:07 dakikalık derecesiyle kazandığı RAK Yarı Maratonu'ndaki rakipleri arasında, 2009 dünya croos country şampiyonu ve 2010 dünya yarı maraton şampiyonu Kenyalı Florence Kiplagat ve Londra Olimpiyatları maraton ikincisi Kenyalı Priscah Jeptoo gibi isimlerin bulunduğu bilgisi verildi.

Erkeklerde Patrick Makau'nun, 2009'da 58:52 ile, kadınlarda ise 2011'de Mary Keitany'nin 65:50 ile yarı maraton dünya rekorunu kırdığı RAK Yarı Maratonu, yarın TSİ 05.00'de başlayacağı ve yarışlar sonunda toplam 250 bin dolar ödül dağıtılacağı da kaydedildi.