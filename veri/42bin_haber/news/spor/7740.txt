Celtics Lakers'ı ezdi geçti!
NBA'de gecenin iki maçından biri Boston Celtics ile Los Angeles Lakers arasında oynandı.
 NBA'de gecenin iki maçından biri Boston Celtics ile Los Angeles Lakers arasında oynandı. TD Garden'da oynanan mücadeleyi 116-95 Boston Celtics kazanmayı başardı. Son haftaların flaş ekibi Celtics böylelikle galibiyet serisini 6 maça çıkartmış oldu.
 Ev sahibi ekipte Paul Pierce 24 sayı, 7 ribaunt ve 6 asistle galibiyetin mimarlarından oldu. Altı basketbolcunun çift haneli sayılara ulaştığı Boston cephesinde Kenardan gelen Jeff Green 19 sayı kaydederken Kevin Garnett bu maçı 15 sayıyla tamamlayarak kariyerindeki 25 bininci sayısını elde etti ve buna ulaşan NBA'de 16. oyuncu olma unvanını yakaladı.
 Lakers'ta ise geçen maç Pau Gasol'ün sakatlanmasından doğan üzüntü Dwight Howard'ın dönüş yapmasıyla biraz hafiflerken Howard'ın dönüşü Los Angeles ekibine yetmedi. Kobe Bryant 27 sayı ve 7 ribauntluk performansıyla takımda tek ayakta kalan isim olurken. Dwight Howard da maçı 9 sayı ve 9 ribauntla tamamladı.
  