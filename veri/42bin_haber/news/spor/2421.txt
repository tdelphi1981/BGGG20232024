İşte derbi kanunları
Aslan'ın hocası Fatih Terim, Fenerbahçe derbisine sayılı günler kala Florya'nın kapılarını dış dünyaya kapattı 
 1) Sow’a ceza alanı çevresinde tek bir adım bile attırılmayacak
 
 2) Pres rakip kaleciden itibaren başlayacak, aralıksız sürecek   
 
 3) Topu şişirmek yok. Kanatlar ve göbek sonuna kadar zorlanacak
 
 Oyuncularından tamamen bu maça motive olmalarını isteyen tecrübeli teknik adam, rakibi tüm unsurlarıyla öğrencilerine ezberletiyor. Öncelikle defans oyuncularına uyarılarda bulunan Terim, “Moussa Sow’a ceza alanı çevresinde top göstermek bir yana, adım bile attırmayacaksınız. Bir anlık gözden kaçırma, kalemizde gol olarak bize döner. Sow’u durdurmak, oyunu büyük ölçüde ele almak anlamına geliyor” dedi. Ardından hücum oyuncularına dönen deneyimli hoca, “Prese rakip kaleciden itibaren başlayacaksınız. Ama hücum pres iki kişiyle olmaz, kademe kademe herkes öne çıkacak, top nereye giderse orada çoğalıp baskı kuracaksınız” ifadesini kullandı.
 
 "YAPTINIZ, YİNE YAPIN"
 
 Orta saha oyuncularıyla da konuşan Terim, “Topu şişirmenizi istemiyorum. Yerine göre uzun top, kabul. Ancak asıl hedefimiz, kanatları ve göbeği olabildiğince zorlamak olmalı. Bunu da üçgenler kurarak, 1’e 2’ler yaparak başarabiliriz. Çalıştık, bunları yaptınız, yapacaksınız” sözleriyle derbi kanunlarını belirledi.             
 
 Metin Karabaş/Fanatik