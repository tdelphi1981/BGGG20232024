"Açık ara en iyi yılım"
ATP Sezon Sonu Turnuvası yarı finalinde veda eden Andy Murray, geride kalan sezonun kariyerinin en iyi sezonu olduğunu söyledi.
Dünya 3 numarası andy murray, ATP Sezon Sonu Turnuvası yari finalinde Roger Federer'e 7-6/6-2 kaybederek finale çıkamadı. Maçtan sonra geride kalan sezon ile ilgili konuşan Murray'in açıklamaları şu şekilde: 
"Bu gece kaybetmeme rağmen iyi oynadığımı düşünüyorum, özellikle ikinci sette toplara istediğim gibi vuramasam da oyunları Federerin yönetmesine izin vermedim, ki eskiden bunu çok yapardım. Bu sene oynadığım büyük maçlarda kazanmak için şanslar elde ettim ve bunları değerlendirerek önemli başarılar kazandım, bu beni çok mutlu ediyor. Hâlâ öğrenmem gereken şeyler var, mesela toplara saha sağlam vurmak, bu zamanla gelişen bir durum. Ama bu seneye dair beni en çok sevindiren şey bir takım başarılar kazanmak için rakiplerimin kaybetmesini beklemek yerine onlar için savaşmış olmam. Wimbledonda zafer kazanıp Britanyanın 76 yıllık özlemine bir son vermeyi gerçekten çok istedim ama olmadı. Bu sene kesinlikle kariyerimin en iyi senesiydi. Geriye dönüp baktığımda negatif olmak yerine Olimpiyatta ve Amerika Açıkta zafere ulaştığım için mutlu olmayı tercih ediyorum. Sezon başında Ivan Lendl ile çalışmaya başladım, bana ve oyunuma büyük katkılar sağladığı bir gerçek. Benim yerime verdiği kararlar beni hep daha ileriye taşımaya yönelik (tr.eurosport.com)