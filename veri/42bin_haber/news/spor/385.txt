Reşit Akçay patladı
PTT 1. Lig'de sahasında Kartalspor'a 1-0 mağlup olan 1461 Trabzon'un teknik direktörü Mustafa Akçay, Çok avantajlı bir haftayı lehimize çevirebilirdik ancak olmadı dedi.Akçay, Kartalspor karsında aldıkları mağlubiyetin üzüntüsünü yaşadıklarını belirterek, Uzun süredir mağlubiyetle tanışmamış bir takım olarak Kartalspor'a yenilmemiz üzücü ama futbolda bunlar da var. Çok avantajlı bir haftayı lehimize çevirebilirdik ancak olmadı diye konuştu.

Oynadıkları futbol ile yenilgiyi hak etmediklerini savunan Akçay, Stratejimizde mi oyuncularımızın potansiyelinde mi rakibin iyi hazırlanmış olması ya da söylemek istemediğim başka faktörler mi bu zemini hazırladı bilmiyorum ama müsabakanın genel hatlarına baktığımızda beraberlik gözüken bir maç olduğu söylenebilir. İyi mücadele ettik ancak son bölgelerde zorlayıcı ve hedefi bulmakta çok iyi değiliz. Bu hafta kazanamadık ancak önümüzdeki hafta kazanarak en azından ligde varlığımızı yeniden hissettirmek zorundayız, bunu başarabiliriz diye konuştu.

Mustafa Akçay, 1461 Trabzon'un satılacağı yönündeki söylemlerin takımı etkileyip etkilemeyeceğine ilişkin ise şunları söyledi: Etkiler ama o bizim derdimiz değil, yöneticilerin derdi. Futbolcunun ve teknik adamın öyle bir derdi olmamalı. Bunu bahane eden bir futbolcu da mesleki açıdan etik olmayan bir davranış gösterir, teknik adam da. İşimizi yapacağız, rakiplerimizi yenmeye çalışacağız. Kulübün satılması ne futbolcunun derdidir ne de teknik adamın. Herkes kendi dertleriyle ilgilenecek. Kulübün derdi yöneticilerin işi. Yönetici satacakmış, satmayacakmış bizi çok da ilgilendirmiyor. O kulübün, seçilmiş, yöneten insanların işi. Çok fazla gündeme getirilmesi speküle edilmesi yanlış.