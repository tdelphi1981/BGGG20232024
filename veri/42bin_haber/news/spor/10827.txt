Rockets, Warriors'ı devirdi
Golden State Warriors takımı iç sahada Houston Rocketsa 94-88 skorla mağlup oldu.Amerikan Ulusal Basketbol Ligi'ne (NBA) 12 maçla devam edilirken milli basketbolculardan Ömer Aşık'ın formasını giydiği Houston Rockets deplasmanda Golden State Warriors'ı 94-88 mağlup etti. 

California eyaletinin Oakland kentindeki Oracle Arena'da yapılan maça ilk 5'te başlayan ve 40 dakika forma şansı bulan Ömer Aşık, 6 sayı attı, 15'i savunma olmak üzere 17 ribaunt aldı.

Chandler Parsons'ın 26 sayıyla maçın en skoreri olduğu karşılaşmada Rockets adına öne çıkan bir diğer isim ise 20 sayı üreten James Harden oldu. Jeremy Lin de eski takımına karşı, 15 sayıyla üreterek galibiyete katkı sağladı.
Ev sahibi ekipte Stephen Curry'nin 24, Klay Thompson'ın da 22 sayılık performansları yenilginin önüne geçemedi.