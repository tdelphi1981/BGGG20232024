Çeyrek final bile göremediler
Samet Aybaba Avrupa'da dökülen 3 büyük takımı yerden yere vurdu
 Şampiyonlar Ligi'nde bir çeyrek final bile göremiyorlar. Bu harcamaya başarı beklersiniz. Gelmiyorsa, hesabını soracaksınız. Biz de 3 yılda çok harcadık elde bir şey yok
 Beşiktaş Teknik Direktörü Samet Aybaba, üç büyüklerin Avrupa kupalarındaki performansı hakkında Skytürk360'a çok çarpıcı değerlendirmelerde bulundu:
 'BEŞİKTAŞ futbolcularına son 3 senede büyük paralar verdi. Ne bir sportif başarı elde etti, ne de elinde doğru düzgün bir kadro oluşturabildi. 
 BAŞKA takımlar da bunu denedi ama ne oldu; Türk futbolu Şampiyonlar Ligi'nde bir çeyrek final bile göremedi. Ama eğer böyle yüksek maliyetli oyuncular alıyorsanız ki alabilirsiniz, bu da bir sistemdir. 
 ANCAK bunun karşısında sportif bir başarı beklersiniz. Gelmiyorsa bunu sorgularsınız.
 F.BAHÇE'NiN ŞANSI GS'DEN YüKSEK
 AVRUPA'DA G.Saray iyi başlayamadı ama hala oradan çıkabilirler. Milli takımda iyi başlayamadı ama onlar da çıkabilir gruptan. Desteklemek lazım. Özellikle milli takımımız. Yeni bir oluşuma gittiler. Eksikleri var mı? Var. Abdullah Avcı bizim arkadaşımızdır. Çok severiz. Onun biraz daha eksikleri görüp üzerine gitmesi lazım. Toparlar. Böyle hemen 3 maçta, 5 maçta antrenör, yönetim değişikliği futbolumuza kesinlikle hiçbir şey getirmedi. F.Bahçe'nin şansı hepsinden çok daha yüksek tabiki.
 ESCUDE R.MADRiD'DE OYNAYABiLiR
 AZ maliyetli, az transfer yaptığınızda insanlar iğneyle arıyorlar. Biz Escude'yi aldığımızda Sivok'un geri dönüşüyle ilgili kesin bir anlaşma yoktu. Egemen de gitmişti. Ersan da sakattı. Bir tane stoperimiz vardı o da sadece İbrahim Toraman'dı. Onun dışında başka bir oyuncumuz yoktu. 
 BİZ onun için aldık bu oyuncuyu. Sevilla'da oynar, Beşiktaş'ta oynayamaz. Belki gider R.Madrid'de süper oynar. Bu sadece sahada yaptığı işlerle ilgili değil takıma, sisteme ve ortama adapte olmasıyla ilgili işler.
 HER OYUNCUM BiR PRENS
 TAKIMIN tamamı, bütün oyuncular benim için prenstir. Teknik direktör adil ve adaletli olacak. Gerektiğinde gerekene formayı verecek, oyuncu da tabi bu adaletli dağıtımdan yararlanmak için daha çok çalışacak, daha çok isteyecek ve formasını alacak. Bu kadar basit bir sistemdir bu. Lig çok enterasan geçiyor. Herkes herkesi yeniyor. Anormal bir çekişme var.
 YAPILANIN TERSi YAPILACAK
 TRANSFER maliyetlerini aşağı çekmek istiyoruz. Maliyetleri aşağı çekerken de Beşiktaşlılık duygusunun, sevgisinin ve bir oyuncunun saha içinde neler yapması ile ilgili yukarı gitmek istiyoruz. Bunun içinde altyapımıza yönelik bir iskelet kadro oluşturabilirsek zaten yolun yarısını geçmiş oluyoruz. Sonrasında bunun üzerine yabancı transfer yapacağız. Yani biz bu ülkede yapılanın tam tersini yapmaya başladık.
 Fernandes'in alternatifi var
 Aybaba: 'Fernandes olmadığı zaman takım içerisinde bir alternatif üretiriz tabiki. Fernandes bizim saha içindeki liderimiz. Gerçekten başkanımızla da konuştuk ilerleyen zaman içerisinde sözleşmesinin uzatılmasıyla da ilgili bir çalışmamız var.'