Kemal Kılıç'a başarılı baypas operasyonu
PTT 1. Lig ekiplerinden Göztepe'nin teknik direktörü Kemal Kılıç'ın 3 damarına baypas ameliyatı gerçekleştirildiği, ameliyatın son derece başarılı geçtiği bildirildi.Hastaneden yapılan yazılı açıklamada, Kılıç'ın eforla gelen göğüs ağrısı yakınmasıyla dün hastaneye başvurduğu hatırlatıldı. Açıklamada, şu ifadelere yer verildi: 

Akut koroner sendrom nedeniyle acilen koroner anjiografi uygulandı. 2 ana damar ve 1 yan dalda çok ciddi düzeyde darlık saptandı. Anjioplasti ve stent uygulamaya uygun olmadığı için erken ameliyat planlandı. Gerekli ön hazırlık yapıldı. 15 Kasım saat 14.00'de ameliyata alındı. 3 damara baypas ameliyatı gerçekleştirildi. Ameliyat son derece başarılı geçti. Kısa sürede sağlığına kavuşacağına inanıyoruz.