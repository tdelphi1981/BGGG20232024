"Ligin ikinci yarısında işimiz kolay değil"
TED Ankara Kolejliler'in başantrenörü Ercüment Sunter, "Ligin ikinci yarısında işimiz kolay değil, çünkü çok zorlu bir lig olacak dedi.Beko Basketbol Ligi takımlarından TED Ankara Kolejliler'in başantrenörü Ercüment Sunter, ligin ilk yarısını 7'nci sırada bitirdiklerini belirterek, Ligin ikinci yarısında işimiz kolay değil, çünkü çok zorlu bir lig olacak dedi.

Ercüment Sunter, sezon başında hem ligde hem de kupada kendilerine ilk 8 içinde olma hedefi koyduklarını ve kupada bunu gerçekleştirdiklerini belirtti.

Kupada 8 Şubat'ta yapılacak finallerde daha iyi işler yapmak istediklerini ifade eden deneyimli teknik adam, Kupada şimdi ilk 4'ü hedefledik. Hedefleri büyük tutmazsan bu iş olmuyor diye konuştu.

Sunter, şunları söyledi: Ligin ikinci yarısında işimiz kolay değil, çünkü çok zorlu bir lig olacak. Bir taraftan sıralamanın üst taraftarında yer kapma, bir taraftan düşmeme, bir taraftan da play-off'a katılma savaşları olacak. Çok zorlu bir lig olacak ama biz yine hedefimiz yolunda gidiyoruz. İlk yarıda daha iyi yapabilirdik bence. Ekstradan 2 galibiyet daha fazla almış olsaydık şimdi play-off'u düşünmüyor olacaktık ama olmadı. Benim istediğim şey, kolejin ligde ilk senesinde mücadele eden, her rakibin çekinerek geldiği ve mücadeleyi bırakmayan, zevk veren bir takımdı. O takımı sürdürüyoruz. İnşallah hedeflerimize de varırız. Genel olarak takımın performansından memnunum. En önemlisi de takımdaki arkadaşlık, çalışma ve disiplin çok iyi durumda.

Ligin ikinci yarısının hazırlıklarına 3 günlük iznin ardından başladıklarını dile getiren Sunter, ikinci yarının ilk maçını da Bursa deplasmanında TOFAŞ ile karşılayacaklarını ifade etti.

Sunter, TOFAŞ ile zorlu bir karşılaşma oynayacaklarını anlatarak, TOFAŞ bizden 2 galibiyet daha geride. Onların da play-off hedeflerini gerçekleştirebilmeleri için mutlaka kazanmaları gereken bir maç. Biz de kazandığımız takdirde play-off için önemli bir adım atacağız. O yüzden önemli bir karşılaşma olacak diye konuştu.

Milli takımdaki antrenör arayışları

Ercüment Sunter, milli takımda başantrenör arayışlarıyla ilgili olarak ise, Gönlüm yerli antrenörden yana. Burada bu görevi yapabilecek çok sayıda genç ve başarılı antrenörlerimiz var. Federasyonun kararı ama dediğim gibi benim gönlüm yerli antrenörden yana. Bence öyle olması gerekiyor ifadelerini kullandı.