Nadal Avustralya'da da yok
İspanyol tenisçi Rafael Nadal, mide virüsü nedeniyle Avustralya Açık'a katılmayacağını açıkladı. 
Erkekler 2012 sezonunu dünya sıralamasının 4'üncü basamağında tamamlayan İspanyol tenisçi Rafael Nadal, yaptığı açıklamada sezonu açmayı planladığı Abu Dabi Turnuvası'na katılmasını engelleyen mide virüsünün, Katar Açık'ın yanı sıra 14 ile 27 Ocak tarihleri arasında yapılacak sezonun ilk "Grand Slam"ı Avustralya Açık'ta da izin vermeyeceğini belirtti.

26 yaşındaki Nadal, Wimbledon'ın ikinci turunda Lukas Rosol'e kaybettiği Haziran ayındaki maçtan beri sol dizindeki sakatlığı nedeniyle kortlardan uzak kalmıştı.