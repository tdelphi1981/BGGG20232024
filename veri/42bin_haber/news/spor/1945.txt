F1'de sezonun ardından...
Formula 1'de dün koşulan Brezilya Grand Prix'siyle sona eren 2012 sezonunda 6 takım ve 8 pilot, yarış birinciliği elde etti. Formula 1'de 20 yarıştan oluşan ve Sebastian Vettel'in şampiyonluk ipini göğüslediği 2012 sezonu, Avustralya Grand Prix'siyle start alırken, dün koşulan Brezilya Grand Prix'siyle sona erdi.Formula 1'de dün koşulan Brezilya Grand Prix'siyle sona eren 2012 sezonunda 6 takım ve 8 pilot, yarış birinciliği elde etti. Formula 1'de 20 yarıştan oluşan ve Sebastian Vettel'in şampiyonluk ipini göğüslediği 2012 sezonu, Avustralya Grand Prix'siyle start alırken, dün koşulan Brezilya Grand Prix'siyle sona erdi.

Formula 1'de 2012 sezonunun ilk 7 yarışı, 5 farklı takım ve 7 farklı pilotun galibiyetiyle başladı. 18 Mart'ta koşulan ve sezonun ilk yarışı Avustralya'da damalı bayrağı ilk gören McLaren-Mercedes'in Büyük Britanyalı pilotu Jenson Button oldu. Sonraki yarışlar, Malezya Grand Prix'sini Ferrari'den İspanyol Fernando Alonso, Çin Grand Prix'sini Mercedes-AMG'den Alman Nico Rosberg, Bahreyn Grand Prix'sini Red Bull-Renault'dan Alman Sebastian Vettel, Almanya Grand Prix'sini Williams-Renault'dan Venezuelalı Pastor Maldonado, Monaco Grand Prix'sini Red Bull-Renault'dan Avustralyalı Mark Webber ve sezonun 7. yarışı Kanada'yı McLaren-Mercedes'den Büyük Britanyalı Lewis Hamilton kazandı.

Sezonun 3. yarışı Çin Grand Prix'sini kazanan Mercedes-AMG'nin Alman pilotu Nico Rosberg ve 5. yarış İspanya Grand Prix'sini kazanan Williams-Renault'nun Venezuelalı pilotu Pastor Maldonado, kariyerlerinde ilk kez podyumun zirvesine çıktı. Formula 1 2012 sezonundaki yarışlarda birinci olan pilotlar şöyle:

Yarış Pilot Ülkesi Takım
----- ----- ------ -----

1. Avustralya Jenson Button (Büyük Britanya) McLaren-Mercedes
2. Malezya Fernando Alonso (İspanya) Ferrari
3. Çin Nico Rosberg (Almanya) Mercedes-AMG
4. Bahreyn Sebastian Vettel (Almanya) Red Bull-Renault
5. İspanya Pastor Maldonado (Venezuela) Williams-Renault
6. Monaco Mark Webber (Avustralya) Red Bull-Renault
7. Kanada Lewis Hamilton (Büyük Britanya) McLaren-Mercedes
8. Avrupa Fernando Alonso (İspanya) Ferrari
9. Büyük Britanya Mark Webber (Avustralya) Red Bull-Renault
10. Almanya Fernando Alonso (İspanya) Ferrari
11. Macaristan Lewis Hamilton (Büyük Britanya) McLaren-Mercedes
12. Belçika Jenson Button (Büyük Britanya) McLaren-Mercedes
13. İtalya Lewis Hamilton (Büyük Britanya) McLaren-Mercedes
14. Singapur Sebastian Vettel (Almanya) Red Bull-Renault
15. Japonya Sebastian Vettel (Almanya) Red Bull-Renault
16. Güney Kore Sebastian Vettel (Almanya) Red Bull-Renault
17. Hindistan Sebastian Vettel (Almanya) Red Bull-Renault
18. Abu Dabi Kimi Raikkonen (Finlandiya) Lotus-Renault
19. ABD Lewis Hamilton (Büyük Britanya) McLaren-Mercedes
20. Brezilya Jenson Button (Büyük Britanya) McLaren-Mercedes

Vettel yine şampiyon

Sezonu şampiyon tamamlayan Sebastian Vettel, kazandığı 5 yarışın 3'ünde ilk sıradan (pole position) başlarken, sezonun 14. yarışı Singapur Grand Prix'sinde 3. cepten ve 16. yarış olan Güney Kore Grand Prix'sinde de 2. cepten start almasına rağmen yarışı birinci bitirmeyi başardı.

Vettel, 20 yarış içinde sadece 24 Haziran'da koşulan ve Red Bull'un bu sezonki Aşil tendonu alternatör arızası nedeniyle Avrupa Grand Prix'sini tamamlayamazken, 3 yarışta 2'ncilik, 2 yarışta da 3'üncülük kazandı.

Ferrari'den Alonso'nun 3 puan önünde, üst üste 3. şampiyonluğunu elde eden 25 yaşındaki Vettel, bu başarısıyla hem Brezilyalı Ayrton Senna'ya ait 3 kez Formula 1 şampiyonu en genç pilot unvanını aldı hem de Arjantinli Juan Manuel Fangio ve vatandaşı Michael Schumacher'den sonra üst üste 3 kez şampiyonluk yaşayan üçüncü pilot olarak tarihe geçti.

Alonso 2010'da olduğu gibi yine ikinci

Ferrari'nin İspanyol pilotu Fernando Alonso, 2012 sezonunda Malezya, Avrupa ve Almanya Grand Prix'si olmak üzere 3 kez podyumun zirvesine çıktı. Sezonda yalnızda iki kez gridin en önünde yarışa başlayan Alonso, bu yarışlardan Büyük Britanya'da 2'nci, Almanya'da ise 1'inci oldu. 5'er kez 2'ncilik ve 3'üncülük elde eden Alonso, tamamlayamadığı iki yarışta da teknik bir sorun yaşamadı.

11. yarış Macaristan'ın ardından en yakın rakibi Red Bull'dan Mark Webber'e 40, Vettel'e ise 42 puan fark atan Alonso ve Ferrari için her şey yolunda gidiyordu. Sezona verilen yaklaşık bir aylık arada Red Bull Takımı'nın Büyük Britanyalı teknik patronu Adrian Newey, ilk 11 yarışta bekleneni veremeyen RB8'i bir kere daha gelişim şampiyonu yaptı. Öyle ki, ilk 11 yarışta tek 1'incilik ve 2'ncilik elde eden Vettel, geliştirilen RB8 ile 9 yarışta, art arda olmak üzere 4 birincilik ve 2 de ikincilik kazandı.

Alonso, Vettel'in 4 yarışlık galibiyet serisinin son yarışı Hindistan'ın sıralama turlarında 5. cebi aldıktan sonra Şu anda yalnızca Sebastian'a karşı değil, aynı zamanda Newey'e karşı da savaşıyoruz demişti.
Alonso için 2010'da yaşadıklarının bir benzeri de 2012 sezonunda yaşandı ve şampiyonluk şansıyla girdiği son yarışta, şampiyonayı yine 2'ncilikle tamamladı. Alonso, 15 puan farkla şampiyona lideri olarak gittiği 2010 sezonunun son yarışı Abu Dabi'de 7. olmuş ve yarışı kazanan Vettel, Alonso'yu 4 puanla geçerek, kariyerinin ilk Formula 1 şampiyonluğuna uzanmıştı.

2012'nin istatistikleri

Sezonda markalar klasmanında yarışan 12 takım adına, 25 farklı pilot mücadele etti. Pilotlar arasında sadece Lotus-Renault'nun Belçikalı test pilotu Jerome d'Ambrosio, Belçika Grand Prix'sinde kazaya neden olduğu için bir yarış ceza alan Romain Grosjean'ın yerine İtalya'da yarıştı. Jerome d'Ambrosio, yalnızca İtalya'da mücadele ederek, en az direksiyon başında kalan sürücü oldu.

2012 sezonundaki 20 mücadelede, Jenson Button, Fernando Alonso, Nico Rosberg, Sebastian Vettel, Pastor Maldonado, Mark Webber, Lewis Hamilton ve Kimi Raikkonen olmak üzere 8 pilot birinciliği tattı.
Ferrari'nin Brezilyalı pilotu Felipe Massa'nın Japonya'daki 2'nciliği ve Brezilya'daki 3'üncülüğü dışında hiçbir yarışta podyuma çıkamaması göze çarptı. 4 galibiyetle, 5 yarış kazanan ve sezonu şampiyon tamamlayan Vettel'den sonra 2012 sezonunun en fazla yarış birinciliği kazanan ismi Lewis Hamilton'ın, teknik sorunlar ve peşini bırakmayan aksilikler nedeniyle 5 kez yarış dışı kalması ve sürücüler klasmanını 4. sırada tamamlaması dikkat çekti.

Sezonun olayı

2012 sezonuna damgasını vuran olay ise McLaren'den Lewis Hamilton'ın 28 Eylül'de, gelecek sezon Mercedes-AMG koltuğuna geçeceğinin duyurulmasıydı. Formula 1'in efsane pilotu Michael Schumacher, transferi takiben 4 Ekim'de sezon sonunda emekli olacağını açıkladı.

Yılın kazası ise Belçika Grand Prix'sinde yaşandı. Starttan sonraki ilk virajda Lewis Hamilton'ın McLaren'ine temas eden Lotus-Renault'nun Fransız pilotu Romain Grosjean, kendisi ile Lewis Hamilton, Ferrari'den Fernando Alonso ve Sauber'den Sergio Perez'in yarış dışı kalmasına neden oldu. Grosjean'a, 1 yarışlık men ve 50 bin avro para cezası verildi.

Ev sahipliği yapan pistler

Formula 1 yarışlarına bu sezon 19 farklı ülke ev sahipliği yaparken, İspanya bu önemli organizasyonu ilk olarak 13 Mayıs'ta Barcelona kentinde Katalunya Grand Prix'si, ardından da 24 Haziran'da Valencia kentinde Avrupa Grand Prix'si ile iki kez düzenledi.

En çok tur atılan pist, 78 turla Monaco Grand Prix'si oldu. Şehir içindeki caddelerde düzenlemesi sebebiyle zorluk seviyesi yüksek olan pistte bu sezon zaferle ayrılan sürücü Red Bull'dan Mark Webber olurken, diğer yarışlara göre daha az tur attıkları 44 turluk Belçika Grand Prix'sini, McLaren'den Jenson Button kazandı.

ABD'nin Texas eyaletindeki Austin Pisti'nde düzenlenen ABD Grand Prix'si de bu sezon ilk kez Formula 1'e ev sahipliği yaptı. Yarışta damalı bayrağı ilk gören isim, Mclaren'den Lewis Hamilton oldu.