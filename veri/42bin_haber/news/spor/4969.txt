Banvit Buducnost'u rahat yendi
Ülkemizi Eurocupta temsil eden Banvit, I Grubunda bu akşam Buducnost Voli Podgorica ile oynadığı maçı 89-80 kazandı.
Eurocup Top 16 I Grubu ikinci hafta mücadelesinde Banvit, Karadağ temsilcisi Buducnost Voli Podgorica takımını konuk etti. Maçtan temsilcimiz, 89-80 galip ayrıldı. Uzun bir süre faul sorunu nedeniyle kenarda oturmak zorunda kalan Chuck Davis maçı 17 sayı ile tamamlayarak galibiyette önemli rol oynarken Vladimir Stimac da 17 sayı, 9 ribaund ile takımına katkı verdi.  
BANVİT(89): Serkan Erdoğun 14 (2 ribaund-2 asist), Şafak Edge, Chuck Davis 17 (2 ribaund-1 asist), Sammy Mejia 14 (2 ribaund-4 asist), İzzet Türkyolmaz (2 ribaund), Keith Simmons 8 (1 asist), Kalin Lucas 12 (5 ribaund-3 asist), Vladimir Stimac 17 (9 ribaund-1 asist), Erkan Veyseloğlu, Kenan Bajramovic 7 (4 ribaund), 
BUDUCNOST VOLİ PODGORİCA(80): Marko Popovic 6 (2 ribaund), Milan Milosevic 3 (2 ribaund-1 asist), Strahinja Milosevic 10 (5 ribaund-1 asist), Gerald Lee 8, Cedomir Vitkovac 15 (1 ribaund-4 asist), Dusko Bunic 9 (4 ribaund-1 asist), Aleksa Popovic 16 (2 ribaund-3 asist), Nikola İvanovic 2 (2 ribaund-3 asist), Pavlin İvanov (1 ribaund), Demarquis Bost 11 (3 ribaund-1 asist),

1.PERİYOT: 18-22
2.PERİYOT: 30-20
3.PERİYOT: 21-23
4.PERİYOT: 20-15

MAÇIN AYRINTILARI

Maça Chuck Davis- Keith Simmons ikilisinin basketleriyle başlayan Banvit, Aleksa Popovic ve Cedomir Vitkovacın sayılarına engel olamadı ve ilk periyodu konuk takım 18-22 önde tamamladı. İkinci periyoda alan savunması yaparak başlayan temsilcimiz, Serkan Erdoğan ile Vladimir Stimacın hücumdaki etkili oyunlarıyla üstünlüğü ele geçirerek soyunma odasına 48-42 önde gitti.  
Üçüncü periyotta farkı bir ara 9 sayıya kadar çıkartan temsilcimiz, Sammy Mejia ve Vladimir Stimac ile skor buldu. İkili oyunlar sonunda pota altından sayılar bulan Buducnost Voli Podgorica farkı eritirken son periyoda Banvit, 69-65 önde girdi. Final periyodunda Chuck Davis ile etkili olan temsilcimiz, farkı çift haneli rakamlara çıkartırken, son 5 dakikasına 78-68 önde girdiği maçtan üstünlüğünü koruyarak 89-80 galip ayrıldı.