Filede milliler iyi başladı
Yıldız Erkekler Avrupa Şampiyonası günün 3. ve son maçında Türkiye, Litvanya'yı 3-0 yendi.
Voleybol: Yıldız Erkekler Avrupa Şampiyonası 2. tur elemeleri 
Türkiye: 3 - Litvanya: 0
Salon: TVF Başkent
Hakemler: Vugar Jafarov (Azerbaycan), Vlatko Ristovski (Makedonya)
Türkiye: Yiğit, Yasin, Emre, Cansın, Melih, Kaan (Furkan, Emincan)
Litvanya: Uljano, Rumsevicius, Navikas, Kazdailis, Jancevskij, Kirsa (Sitnikas, Marcinkevicius, Miliukas)
Setler: 25-16, 25-12, 25-13
Süre: 58 dakika (20, 19, 19)

Voleybolda, Yıldız Erkekler Avrupa Şampiyonası 2. tur elemeleri (D) Grubu'nda günün 3. ve son maçında Türkiye, Litvanya'yı 3-0 yendi.

Türkiye Voleybol Federasyonu (TVF) Başkanı Özkan Mutlugil, maçı yönetim kurulu üyeleriyle protokol tribününden izlerken, TVF eski başkanı Erol Ünal Karabıyık da yıldız millilere, seyirci tribününden destek verdi.

Yıldız Milli Takım, gruptaki 2. maçını yarın saat 19.00'da Romanya ile yapacak.