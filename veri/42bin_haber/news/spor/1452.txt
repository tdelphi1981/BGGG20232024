Clippers seriyi 4'e çıkardı
Gecenin dikkat çeken maçında Los Angeles Clippers, ağırladığı son şampiyon Miami Heat'i 107-100 mağlup ederek, üst üste 4'üncü galibiyetini aldı. 
Clippers'da kenardan gelerek 11'de 7 saha içi isabet oranıyla 22 sayı kaydeden Jamal Crawford, takımının en skorer ismi oldu. NBA'in elit oyun kurucularından Chris Paul'ün 16 sayı, 10 asist ve 4 top çalmayla "double double"yaptığı Clippers'da Blake Griffin de 20 sayı, 14 ribaund ve 6 asistle etkili oldu.

Ligin yıldız isimleri Dwyane Wade'in 10'da 2 isabetle 6 sayı ve 6 asist, Chris Bosh'un ise 13'de 3 isabetle 11 sayı, 9 ribaund ve 3 blok ürettiği maçta Heat adına ayakta kalan tek isim, 30 sayı, 5 ribaund, 7 asist ve 2 blokla oynayan LeBron James oldu. Heat'de benchten gelerek, 14 sayı kaydeden Ray Allen ve 11 sayı kaydeden Rashard Lewis'in gayreti, mağlubiyeti önleyemedi.