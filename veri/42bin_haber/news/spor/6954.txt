Kayseri söktü aldı
Spor Toto Süper Lig'de Kayserispor, deplasmanda 1-0 geriye düştüğü müsabakada Akhisar Belediyespor'u 2-1 mağlup etti.
Akhisar Belediyespor: 1 - Kayserispor: 2

Stat: Yeni Buca
Hakemler: Mustafa İlker Coşkun, Serhan Malkoç, Serkan Çimen

Akhisar Belediyespor: Oğuz, Emrah, Sonko, Uğur, Güray, Sertan (Dk. 79 Kerem), Emin (Dk. 54 Mustafa), Bilal (Dk. 54 Merter), Kenan, Bruno, Gekas

Kayserispor: Ertuğrul, Salih, Eren, Simic, Abdullah, Sefa, Ceyhun (Dk. 58 Biseswar), Mouche (Dk. 87 Engin), Nunez, Cleyton (Dk. 90+4 Okay), Bobo

Goller: Dk. 43 Gekas (Akhisar Belediyespor), Dk. 49 Bobo, Dk. 65 Mouche (Kayserispor)

Sarı kartlar: Dk. 33 Bilal, Dk. 45 Emin, Dk. 79 Kenan (Akhisar Belediyespor), Dk. 29 Abdullah (Kayserispor)

Karşılaşmanın 17. dakikasında Kayserispor'un kullandığı kornerde topla buluşan Cleyton'un vuruşunda savunma oyuncuları meşin yuvarlağı uzaklaştırdı.

32. dakikada Bruno'nun yaklaşık 35 metreden attığı sert şutta kaleci Mahmut'tan seken topu savunma oyuncuları uzaklaştırdı.

37. dakikada Bruno'nun pasında müsait pozisyonda ceza alanı içine topla buluşan Gekas'ın kalecinin üzerinden kaleye göndermek istediği meşin yuvarlığı Ertuğrul kornere çıkardı.

43. dakikada Akhisar Belediyespor öne geçti. Bruno'nun sağ kanattan yaptığı ortada Kenan'ın vuruşunda savunmadan seken topla buluşan Gekas, rahat bir vuruşla meşin yuvarlağı ağlara gönderdi: 1-0

Karşılaşmanın ilk yarısı Akhisar Belediyespor'un 1-0 üstünlüğüyle sona erdi.

İlk yarısı 1-0 Akhisar Belediyespor'un üstünlüğüyle tamamlanan karşılaşmada, Kayserispor ikinci yarıya golle başladı. Cleyton'un güzel pasıyla ceza alan içinde topla buluşan Bobo, düzgün bir vuruşla takımın beraberlik sayısını attı: 1-1

56. dakikada sol kanattan Kenan'ın yaptığı ortada topa iyi yükselen Bruno'nun kafa vuruşunu kaleci Ertuğrul kornere çıkardı.

61. dakikada Bruno'nun sağ kanattan ceza alanına yaptığı ortada Gekas'ın kafa vuruşu ağlarla buluşmasına rağmen pozisyon ofsayt olduğu gerekçesiyle gol geçerlilik kazanmadı.

65. dakikada Kayserispor öne geçti. Biseswar'ın pasıyla hareketlenen Mouche topu ilk önce Sefa'ya aktardı. Sefa'nın pasıyla ceza alanı içinde meşin yuvarlakla buluşan Mouche, rahat bir vuruşla takımının üstünlük sayısını kaydetti: 2-1

87. dakikada ani gelişen Akhisar Belediyespor atağında sol çapraz pozisyonda kaleciyle karşı karşıya kalan Gekas'ın vuruşunda top, kaleci Ertuğrul'un müdahalesiyle kornere çıktı.

Karşılaşma Kayserispor'un 2-1 üstünlüğüyle sona erdi.