İki futbolcuyla yollar ayrıldı!
Spor Toto Süper Lig takımlarından Kardemir Karabükspor, bir önceki sezon renklerine bağladığı Hamza ve Mehmet Çakır ile yollarının ayrıldığını bildirdi.
Kardemir Karabükspor Basın Sözcüsü Ziya Alak, yaptığı açıklamada, büyük umutlarla bir önceki sezon başında Trabzonspor'dan aldıkları Mehmet Çakır ve Kayserispor'dan aldıkları Hamza Çakır ile tek taraflı sözleşmenin feshedildiğini söyledi.

Her iki futbolcunun da bir süredir kadroda yer alamadığını hatırlatan Alak, 'Her iki futbolcumuz görev yaptıkları zaman içinde takıma destek verdi. Ellerinden geleni yaptılar. Kulübümüze verdikleri hizmetler için kendilerine teşekkür ediyorum. Her iki futbolcu da kulübümüzle olan sözleşmelerini tek taraflı feshetmişlerdir. Sözleşme gereği konu mahkemeye taşınmıştır. Her iki futbolcumuza bundan sonra çalışacakları kulüplerde başarılar diliyoruz' diye konuştu.