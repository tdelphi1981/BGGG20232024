Emniyet Müdürlüğü'nden saldırı açıklaması
Ordu Emniyet Müdürlüğü, Spor Toto Süper Lig'de Pazartesi günü oynanan Orduspor-Trabzonspor maçının ardından Orduspor kafilesini taşıyan otobüse yapılan taşlı saldırıda asıl hedefin teknik direktör Hector Cuper olduğuna dair bazı basın yayın kuruluşlarında yer alan iddiaların gerçeği yansıtmadığını bildirdi.İl Emniyet Müdürlüğü'nden yapılan açıklamada, olayla ilgili çalışmaların hassasiyetle devam ettiği belirtildi.

Olayın ardından kamuoyunda bilgi kirliliği yaşandığının vurgulandığı açıklamada, şunlar kaydedildi: Saldırıda asıl hedefin teknik direktör Hector Cuper olduğuna dair bazı basın yayın kuruluşlarında yer alan iddialar ve olay öncesi kolluk kuvvetlerinde buna dair bilgi olduğu iddiası gerçeği yansıtmamaktadır. Konuyla ilgili Ordu Emniyet Müdürlüğü'müzce çalışmalar hassasiyetle devam etmektedir.