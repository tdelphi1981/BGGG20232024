Taffarel: Barcelona onu mutlaka almalı
Brezilya Milli Takımı ve Galatasaray'ın eski kalecilerinden Claudio Taffarel, Barcelona'nın transfer dönemindeki öncelikli hedefinin Neymar olması gerektiğini ifade etti.
Galatasaray Kaleci Antrenörü Claudio Taffarel, Barcelona'nın başarı geleneğini sürdürebilmesi adına Neymar'ı kadrosuna katması gerektiğini söyledi.

Basında yer alan haberlerde Brezilyalı yıldızı transfer etmek için Real Madrid ve Bayern Münih'in kıyasıya bir yarış içinde olduğu belirtiliyor.

Neymar hakkında çıkan transfer haberleriyle ilgili olarak Sport'a konuşan Taffarel ise Brezilyalı yıldızın Barcelona adına doğru tercih olacağını ifade ederek, "Messi elde edebileceği bütün başarılara Barcelona formasıyla ulaştı. Neymar'ın katıldığı bir Barcelona bütün kupaları kazanacak düzeye gelecektir. Transfer sezonunda ya da Dünya Kupası'ndan sonra Barcelona'ya katılması kulübe çok şey katacaktır." yorumunu yaptı.

Tito Vilanova'nın daha önce takımdan ayrılacağını açıklayan Victor Valdes'in yerini doldurmak için çalışmalara başlaması gerektiğini de ifade eden Taffarel, "Neuer takımından ayrılması durumunda Barcelona için öncelikli alternatif olmalı. Valencia forması giyen Diego Alves de son derece yetenekli bir kaleci. Ayaklarını ellerine göre daha etkili kullanabilen bir oyuncu." şeklinde konuştu.