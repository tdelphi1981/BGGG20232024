PSG'nin gözü onda!
Fransız devi Paris Saint Germain, ara transfer döneminde uzun yıllar takıma hizmet edecek genç defans oyuncusunun peşine düştü.
  
 Diego Lugano ve Mamadou Sakho'nun takımdan ayrılma ihtimalininin kuvvetlenmesinden sonra arayışa geçen Paris Saint Germain, savunmadaki alternatifini buldu.
 L'Equipe'in haberine göre; Fransız ekibi 21 yaşındaki Valenciennesli defans oyuncusu Nicolas Isimat-Mirin'e gözünü dikti.
 Isimat-Mirin, bu sezon 18 kez lig maçında forma giyerken 1.87 cm boyundaki genç futbolcu sadece 1 lig maçını kaçırdı. Hava toplarındaki hakimiyeti ile dikkatleri üstüne çeken Fransız oyuncunun Valenciennes ile 2014 yılına kadar sözleşmesi bulunuyor.
 TEKRAR KİRALAMAYA SICAK BAKIYORLAR
 PSG, genç oyuncuyu başka dev kulüplere kaptırmamak için bonservisini bir an önce almak isterken, oyuncuyu sezon sonuna kadar Valenciennes'e kiralamaya sıcak bakıyor. Futbolcunun değerinin ise 5 milyon euro civarında olduğu tahmin ediliyor.
  