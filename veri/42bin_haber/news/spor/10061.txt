El Clasico öncesi Barça'ya şok
Salı günkü Real Madrid maçında sakatlanan Barcelona'nın deneyimli yıldızı, cumartesi günkü Clasico'da forma giyemeyecek.
Cumartesi günü ligde Real Madrid ile karşılaşacak olan Barcelona'ya yıldız futbolcusu Xavi'den kötü haber geldi.

33 yaşındaki futbolcu takımının salı günü Real Madrid ile oynadığı kupa maçını ağrılarla tamamlamıştı.

Kulüpten yapılan açıklamada Xavi'nin sol arka bacak adalesinde yırtık tespit edildiği ve 10-15 gün kadar forma giyemeyeceği duyuruldu.

Xavi'nin 12 Mart Salı günü Şampiyonlar Ligi'nde Milan ile oynanacak zorlu rövanş maçına yetişip yetişmeyeceği ise merak konusu.