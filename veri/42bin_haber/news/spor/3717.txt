Mehmet Ekici'ye vize yok
Almanya Birinci Futbol Ligi (Bundesliga) takımlarından Werder Bremen, milli futbolcu Mehmet Ekici'yi bırakmak istemiyor.
Kulübün profesyonel futbolcular sorumlusu Frank Baumann, yaptığı açıklamada, planlarını değiştirmediklerini belirterek, kulübün menajeri Klaus Filbry'nin Mehmet'i kiralık vermek istemedikleri ve ikinci yarıda ondan faydalanmak istedikleri yönündeki sözlerini yineledi.

Werder Bremen'de ilk yarıda toplam 28 dakika forma giyen Mehmet'i Trabzonspor'un kiralamak istediği belirtildi.

Mehmet'in Werder Bremen'in Belek'te 5-12 Ocak tarihleri arasında yapacağı kampa götürüleceği kaydedildi.