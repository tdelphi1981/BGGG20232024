İsrail'den fark yedik
Kocaeli Büyükşehir Belediyesi Olimpik Buz Sporları Salonunda oynanan 18 Yaş Altı Dünya Buz Hokeyi Şampiyonasında Türkiye ile İsrailin karşılaştığı maçta bir grup taraftar, Başbakan Recep Tayyip Erdoğanın fotoğrafının bulunduğu, One Minute yazılı pankart açtı. Pankart, kısa süre sonra polisler tarafından kaldırıldı. Karşılaşma ise İsrailin 6-1 üstünlüğüyle sona erdi.
Uluslararası Buz Hokeyi Federasyonunca (IIHF) Kocaeli Büyükşehir Belediyesi Olimpik Buz Sporları Salonunda düzenlenen şampiyonada 3üncü Klasman B Grubunda mücadele eden Türkiye ile İsrail dün karşı karşıya geldi.

Maç öncesi ve sırasında polis geniş güvenlik önlemleri aldı. Seyirciler salona üst araması yapıldıktan sonra alındı. Taşkınlık yapabileceği şüphesiyle de 4 taraftar karsılaşmanın yapılacağı salona alınmadı. Karşılaşmanın 5inci dakikasında bir grup taraftar üzerinde Başbakan Recep Tayyip Erdoğanın Davosta çekilen fotoğrafının bulunduğu ve One Minute yazılı pankartı açtı. Pankartı gören polisler hemen müdahalede bulundu. Pankart kısa süre indirilirken, açanlar ise salon dışına çıkartıldı.