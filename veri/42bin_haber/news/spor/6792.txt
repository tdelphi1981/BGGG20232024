Deportivo'dan Batuhan'a büyük şok!
 
 Dün Beşiktaş ile sözleşmesini fesh eden ve bu sabah Deportivo La Coruna ile mukavele sözleşme imzalamak için İspanya'ya giden Batuhan Karadeniz, UEFA'nın bir futbolcu bir sezon için aynı seviyede mücadele eden 3 farklı takımda forma giyemez kuralı sebebiyle İspanyol kulübü ile anlaşma sağlayamadı. 
 BATUHAN BU SEZON NELER YAŞADI 
  
 Genç oyuncu sezon başında Eskişehirspor forması ile mücadele verirken Kırmızı-Beyazlı ekibin teknik direktörü Ersun Yanal ile sözlü tartışma yaşamış ve 1 sezon için Beşiktaş'a kiralanmıştı. Dün Siyah Beyazlı takım ile mukavelesini fesh eden Batuhan, bugün İspanya'nın Madrid kentine giderek Deportivo La Coruna yetkilileri ile buluştu. Ancak Batuhan UEFA'nın kuralı sonrası bir anlamda ortada kaldı. 
 KURAL NE DİYOR ?
  
 Batuhan Karadeniz'in 19 Temmuz 2012 tarihinde Eskişehirspor forması ile UEFA Avrupa Ligi ön eleme maçında St. Johnstone karşısında Kırmızı-Siyahlı formayı giydi ve 69 dakika oyunda kaldı. Genç oyuncu Beşiktaş ile de bu sezon resmi maça çıktığı için, UEFA'nın bir oyuncu, bir sezonda aynı kategoride mücadele eden 3 farklı takımda forma giyemez kuralına takıldı. Yani Eskişehirspor ve Beşiktaş Türkiye'nin en üst liginde mücade ettikleri için ve Deportivo La Coruna'da İspanya'nın en üst liginde (La Liga) yer aldığı için bu transfer gerçekleşmedi. Eğer Deportivo La Coruna İspanya ikinci liginde mücadele etseydi, Batuhan'ın transferi gerçekleşebilecekti. 
 BATUHAN SEZON SONUNA KADAR PTT BİRİNCİ LİG VEYA DAHA ALT LİGLERDE TOP KOŞTURABİLECEK 
  
 Batuhan bu gelişmenin ardından yarın İstanbul'a dönecek. Spor Toto Süper Lig'de başka bir takıma transfer olamayacak olan genç oyuncu Eskişehirspor'da da oynayamayacağı için sezon sonuna kadar Ptt 1. Lig takımlarından birine veya farklı bir ülkenin alt liglerinde forma giyebilecek. 
 ÖVÜNÇ ÖZDEM/İSTANBUL,(DHA)