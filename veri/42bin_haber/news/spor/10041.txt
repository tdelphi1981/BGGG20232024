"Hedefimiz için kazanmak zorundayız"
Yarın sahasında Kartalspor'u ağırlayacak olan Çaykur Rizespor'da Kulüp Basın Sözcüsü Aykut Ferah, İlk iki hedefinden uzaklaşmamak için kazanmak zorundayız dedi.Ferah, yaptığı açıklamada, Kartalspor'un son deplasman maçında Boluspor gibi önemli bir rakibi yendiğini belirterek, Rakibimiz özellikle deplasman maçlarında iyi sonuçlar alıyor. Bir an önce alt sıralardan kurtulma çabası içerisinde. Biz ise Süper Lig'e yükselme mücadelesi veriyoruz. Bu tür maçlar çok zordur. İlk iki hedefinden uzaklaşmamak için kazanmak zorundayız diye konuştu.

İç saha maçlarında en önemli gücün taraftar desteği olduğunu, son oynanan Boluspor maçında taraftarın çok önemli bir güç olduğunu gördüklerini dile getiren Ferah, şöyle devam etti:

Rakiplerimiz iç saha maçlarında gerçek taraftar gücünü görmeye başladı. Süper Lig hedefinde taraftar itici güç olmaya başladı. Taraftarımızdan Kartalspor maçında takımına daha fazla sahip çıkmasını bekliyoruz. Sahada mücadele eden futbolcuların taraftarı arkasında hissetmesi onların enerjisini ve mücadele azmini artıracaktır.