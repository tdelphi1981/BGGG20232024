Onur Kıvrak transfer iddialarına cevap verdi
Trabzonspor'un başaralı kalecisi Onur Recep Kıvrak, Türkiye'de Trabzonspor'dan başka bir kulüpte oynamayı düşünmediğini belirtti.
TrabzonCell abonelerinin sorularını cevaplandıran Onur, bir kalecide olması gereken en önemli hususun, defans bloğu ile sağladı uyum olduğunu dile getirdi. Kaleci defansla ne kadar iyi anlaşırsa rakibe pozisyon verme riskinin de o kadar azalacağına inandığını kaydeden tecrübeli file bekçisi, "İkincisi de sürekli oyunda kalabilmek, oyunu iyi okuyabilmek. Nereden şut gelir, nereden orta yapılır, bunları takip edebilmek önemli." dedi.

Trabzonspor formasını ilk giydiğinde kendisiyle gurur duyduğunu anlatan Onur, Trabzonspor'da olmasa İngiltere Premier Lig'in de üst düzey bir takımda giymeyi istediğini söyledi. Küçükken atlamayı, zıplamayı çok sevdiğini ifade eden Onur, kaleci olmasının da bunun bir neticesi olduğunu belirtti. Bütün maçlara elinden gelenin en iyisini yapmak için çıktığına vurgu yapan başarılı kaleci, başarı için çalışma ve sabrın da önemli olduğuna dikkat çekti. Onur, şöyle konuştu: 

"Sabretmek gerçekten çok önemli bir erdem. Eğer ben sabırlı olmasaydım, oynamadığım dönemdeki devre arasında ya da sezon sonunda takımdan ayrılmak için bir çaba gösterseydim, belki de şimdi bulunduğum noktaya hiç gelemezdim. Daha çıkacak çok basamağın olduğunu biliyorum. Bu nedenle aceleci olmamalıydım. Bir kaleci antrenmanlarda ne kadar iyi olursa olsun, bu durumu maç oynamakla asla bir tutulamaz." 

Başarılı eldiven, bir taraftarın 'futbol hayatını Trabzon'da noktalamanı temenni ediyoruz' sözlerine; "Trabzonspor'dan başka bir Türk kulübünde oynamayı düşünmüyorum. Bana 'Trabzonlu değilsin ama Trabzonlu gibisin' diyorlar. Gerçekten Trabzonspor'u çok seviyorum." diye karşılık verdi.