Cimnastik Milli Takımı, Bolu'da kampa girdi
Milli takım antrenörü Mahir Şenol, yaptığı açıklamada, ilk hedeflerinin 2016 Dünya Olimpiyatları olduğunu belirtti.Milli takım antrenörü Mahir Şenol, yaptığı açıklamada, ilk hedeflerinin 2016 Dünya Olimpiyatları olduğunu belirterek, çalışmalarını olimpiyatlara göre ayarladıklarını söyledi. Kampın 14 gün süreceğini ifade eden Şenol, eğitime devam eden sporcuların izin konusunda sorun yaşaması nedeniyle yarıyıl tatilinde kamp yaptıklarını bildirdi.

Kampta 5'i milli, 20'si milli sporcu adayı 25 cimnastikçi bulunduğunu kaydeden Şenol, Aday sporcuları kampa dahil etmemizin sebebi, 2016 Olimpiyatları'na bazı çocuklarımız yetişiyor, bazıları yetişemiyor. Hedefimiz, küçük çocuklar arasından 2020 ve 2026 olimpiyatlarına çıkabilecek sporcuları belirleyip, ona göre şimdiden üstlerine düşmek diye konuştu.

Türkiye'nin cimnastik branşında olimpiyatlara bireysel katılımlarla dahil olduğunu hatırlatan Şenol, amaçlarının takım halinde olimpiyatlara katılarak madalya kazanmak olduğunu dile getirdi. Bizim birinci hedefimiz, olimpiyatlara tek sporcu değil de takım olarak gidebilmek diyen Şenol, Onun için de Bolu'da bir kamp düzenledik. Kampta şu anda 2. günümüz ve çok güzel bir şekilde devam ediyor. Sıcaklık konusunda hiçbir derdimiz yok, barınma olarak sıkıntımız yok, yemek konusunda hiçbir sıkıntımız yok, tek sıkıntımız olimpiyatlara sporcu götürebilmek şeklinde konuştu.

Şenol, sözlerini şöyle tamamladı: 2013'de Büyükler Ferdi Avrupa Şampiyonası ve Aerobik (AEROC) Şampiyonası var. AEROC Şampiyonası'nda 4 sporcumuz var. Hedef gösterilen 2 sporcumuz madalya alabilecek durumda. Aynı zamanda Avrupa Şampiyonası'na gidecek ferdi sporcularımız arasında Bolu'da yarışan Ümit Şamiloğlu, İzmir'den Ferhat Arıcan ve İbrahim Çolak var. Bu sporcularımızdan madalya bekliyoruz. Bu sene hedeflerimiz çok fazla.
Bu seneyi 5-6 madalya ile kapatmayı düşünüyoruz.