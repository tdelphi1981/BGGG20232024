Bursaspor zorlu Fenerbahçe virajında
Deplasmanda yarın Fenerbahçe'ye konuk olacak Bursaspor, zorlu maçta, 3 puan almanın hesabını yapıyor.
88'İNCİ RANDEVU

Bursaspor ile Fenerbahçe, yarınki maçla birlikte lig tarihinde 88'inci kez karşı karşıya gelecek. İki takım arasında şimdiye dek yapılan 87 maçtan 43'ünü Fenerbahçe, 13'ünü Bursaspor kazanırken 31 maç berabere sonuçlandı. Fenerbahçe'nin attığı toplam 133 gole, Bursaspor 69 golle karşılık verdi. Ligin ilk yarısında Bursa'da oynanan karşılaşma ise 1-1 eşitlikle sonuçlanmıştı. 

EN FARKLI SKORLAR

Fenerbahçe, Bursaspor karşısında tarihinde en farklı skorlu galibiyetini, 2002-03 sezonunda Ankara'da oynanan maçta 7-1'lik skorla aldı. Bursaspor ise lig tarihinde 13 kez yendiği rakibi karşısında şimdiye dek en fazla 2 farklı skorlarla sahadan ayrıldı. Yeşil beyazlılar, 1970-71, 1990-91 ve 2007-08 sezonunda sahadan 2-0 galip ayrıldı.

BURSASPOR'DA 5 SAKAT

Bursaspor'da sakatlıkları bulunan Michael Basser, Sebastian Pinto ve Bekir Sevgi'nin yanı sıra sol dizinin arkasında ödem oluşan Serdar Aziz ve bileğinden tekrar sakatlanan Ferhat'ın Fenerbahçe maçında forma giyemeyeceği öğrenildi. 

ÖZKALFA YÖNETECEK

Yarın saat 19.00'da Şükrü Saraçoğlu Stadı'nda oynanacak karşılaşmayı Tolga Özkalfa yönetecek. Özkalfa'nın yardımcılıklarını Muhittin Gürses ve İsmail Şencan yapacak. Mücadelenin 4'üncü hakemi ise İsmail Şencan.