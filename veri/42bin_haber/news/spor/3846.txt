THY Avrupa Ligi'nde son durum
Basketbol THY Avrupa Ligi 'Top 16' turu ikinci haftasında, Türk ekiplerinden Anadolu Efes gruptaki ilk galibiyetini aldı, Beşiktaş ve Fenerbahçe Ülker ise rakiplerine yenildi.

(E) Grubu'ndaki ilk maçında deplasmanda Rusya'nın CSKA Moskova takımına 19 sayı farkla (90-71) mağlup olan Anadolu Efes, ikinci maçında Yunanistan'ın Panathinaikos ekibini konuk etti. Abdi İpekçi Spor Salonu'nda oynanan karşılaşmada Yunan temsilcisini 78-64 yenen Anadolu Efes, ilk galibiyetini aldığı grupta averajla 4'üncü sıraya yükseldi.

(F) Grubu'nda geçen hafta sahasında karşılaştığı Rusya'nın Khimki takımına 80-75 mağlup olan Beşiktaş, ikinci maçını deplasmanda Yunanistan'ın Olympiakos takımı ile oynadı. Karşılaşmada rakibine 77-64'lük skorla yenilen siyah-beyazlı takım, ikinci maçından da mağlubiyetle ayrıldı ve grupta averajla 7'nci sırada yer aldı.

Aynı grupta ilk maçında deplasmanda İspanya'nın Barcelona Regal takımına 22 sayı farkla (100-78) yenilen Fenerbahçe Ülker, İstanbul'da İtalyan temsilcisi Montepaschi Siena ile karşı karşıya geldi. Mücadeleyi 98-92 kaybeden sarı-lacivertli takım, ikinci maçında da galibiyetle tanışamadı ve averajla son sırada kaldı.

'Top 16' turunda Beşiktaş ve Fenerbahçe'nin yanı sıra Maccabi Electra, Brose Baskets ve Alba Berlin ilk iki haftada galibiyet alamayan ekipler oldu.

THY Avrupa Ligi 'Top 16' turu ikinci hafta maçları sonunda (E) Grubu'nda CSKA Moskova averajla liderliğini sürdürürken, (F) Grubu'nda ise Khimki averajla zirveye yerleşti. Böylece zirvede 2 Rus takımı yer aldı.

-Sonuçlar ve puan durumu-
THY Avrupa Ligi 'Top 16' turu ikinci hafta maçlarında alınan sonuçlar ve puan durumları şöyle:

(E) Grubu
Brose Baskets-Real Madrid.........: 67-82
Anadolu Efes-Panathinaikos........: 78-64
Zalgiris Kaunas-Unicaja Malaga....: 75-63
Alba Berlin-CSKA Moskova..........: 57-75 Takımlar O G M A Y P Av. 1-CSKA Moskova 2 2 0 165 128 4 37 2-Real Madrid 2 2 0 159 130 4 29 3-Zalgiris Kaunas 2 1 1 141 130 3 11 4-Anadolu Efes 2 1 1 149 154 3 -5 5-Unicaja Malaga 2 1 1 148 157 3 -9 6-Panathinaikos 2 1 1 131 144 3 -13 7-Brose Baskets 2 0 2 149 167 2 -18 8-Alba Berlin 2 0 2 120 152 2 -32 

(F) Grubu
Khimki-Barcelona Regal............: 78-65
Maccabi Electra-Caja Laboral......: 70-71
Fenerbahçe Ülker-Montepaschi Siena: 92-98
Olympiakos-Beşiktaş...............: 77-64 Takımlar O G M A Y P Av. 1-Khimki 2 2 0 158 140 4 18 2-Montepaschi Siena 2 2 0 177 161 4 16 3-Caja Laboral 2 2 0 153 144 4 9 4-Barcelona Regal 2 1 1 165 156 3 9 5-Olympiakos 2 1 1 151 146 3 5 6-Maccabi Electra 2 0 2 139 150 2 -11 7-Beşiktaş 2 0 2 139 157 2 -18 8-Fenerbahce Ülker 2 0 2 170 198 2 -28