Sivasspor'a kötü haber Sercan 1 ay yok
Spor Toto Süper Lig'in 21'inci haftasında Trabzonspor'u konuk edecek olan Sivasspor, bu karşılaşmanın hazırlıklarına kulüp tesislerinde yaptığı antrenmanla başladı.
Spor Toto Süper Lig'in 20'inci haftasında İstanbul deplasmanında Fenerbahçe'den aldığı 3 puanla moral bulan Sivasspor, rotasını Trabzonspor maçına çevirdi. 10 Şubat pazar günü karşılaşacağı Karadeniz ekibine kendi evinde puan vermek istemeyen kırmızı beyazlılar, Teknik Direktör Rıza Çalımbay nezaretinde karşılaşmanın hazırlıklarına başladı. Düz koşu ve ısınma hareketlerinin ardından kondisyon çalışması yapan futbolcular 5'e 2 pas çalışması ile antrenmanı tamamladı. İstanbul Sivas Platformu bünyesinde görev yapan üniversite öğrencilerinin de izlediği antrenmanda, futbolcuların Fenerbahçe galibiyeti nedeniyle neşeli oldukları gözlemlendi. Antrenmana, Fenerbahçe maçında sakatlanan Sercan Yıldırım, ülkesi Polanya'nın milli takımına giden Kamil Grosicki, Ümit Milli Takım kampına katılan Ziya Erdal ve hafif rahatsızlığı bulunan Hayrettin Yerkikaya katılmadı.
 
SERCAN 1 AY YOK
Öte yandan devre arasında Galatasaray'dan kiralanan ve Fenerbahçe maçında oyuna girdikten kısa süre sonra sakatlanran Sercan Yıldırım'ın arka adelesinde yırtık tespit edildiği ve en az bir ay sahalardan uzak kalacağı belirtildi. Kırmızı-Beyazlılarda Sercan ile birlikte kart cezalısı durumuna düşen Fenerbahçe maçının yıldızı Eneramo da Trabzon'a karşı forma giyemyecek. 
 