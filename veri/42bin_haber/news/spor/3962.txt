"Pınar Karşıyaka bu senenin flaş ekibi"
Beko Basketbol Ligi'nin 14. hafta mücadelesinde evinde Pınar Karşıyaka'ya 64-54 mağlup olan Erdemirspor'un antrenörü Özhan Çıvgın, karşılaşmanın ardından yaptığı değerlendirmede iyi defans yaptıklarını ancak kendilerinin de sayı atamadığını söyledi.
Çıvgın, rakiplerini tebrik ettiğini de  vurgulayarak, Pınar Karşıyaka takımını tebrik ediyorum. Bu senenin flaş  ekiplerinden biri. İyi mücadele ediyorlar. Biz de bunun farkındaydık, savaşmamız  gerektiğini biliyorduk. Rakibimizi 64 sayıda tuttuk ama biz de 54'te kaldık. Söylenecek fazla bir şey yok Karşıyaka'yı tebrik ediyorum diye konuştu. 
Oyuncu Emre Bayav da rakiplerini tebrik ettiğini, çekişmeli geçen maçı  son dakikalarda kaçırdıkları atışlarla kaybettiklerini kaydetti.