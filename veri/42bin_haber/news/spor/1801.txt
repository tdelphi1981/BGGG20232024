Samsunspor'un kritik Ankaragücü sınavı
PTT 1. Lig ekiplerinden Samsunspor'un teknik direktörü Besim Durmuş, Puan sıralamasında güvenli bir yer edinmek için Ankaragücü maçı çok önemli dedi.Durmuş, yaptığı açıklamada, yarın deplasmanda Ankaragücü ile karşılaşacaklarını anımsattı.

Teknik direktör Erhan Altın'ın istifası sonrasında Samsunspor Kulübü'nün kendilerini göreve getirdiğini belirten Durmuş, Her zaman değişimlerde farklılıklar olur. Bunu oyuncularımıza da yansıtmaya çalışıyoruz. Samsunspor, ligde 9 beraberlik alan bir ekip. Bu bir algıya dönüşmüş. Biz bunu inşallah 'kazanan' davranışa dönüştürmeyi düşünüyoruz. Kazanamasak da kaybetmemeyi planlıyoruz diye konuştu.

Oyuncuların üzerinde kazanamama baskısı olduğu belirten Durmuş, Bu baskıyı ortadan kaldırıp, kazanan ve kendine güvenen bir ekip haline dönüştürmeyi hedefledik. Ayrıca puan sıralamasında güvenli bir yer edinmek için Ankaragücü maçı çok önemli. Bu maça iyi konsantre olduk. İyi mücadele ederek galibiyetle Samsun'a döneceğimize inanıyorum dedi.

Durmuş, Uğur Tülümen, Şenol Demirci ve Burak Çalık'ın sakatlığının sürdüğünü, Musa Sinan Yılmazer ile Nsumbu'nun iyileştiğini dile getirerek, Musa Sinan ve Nsumbu iyileşti ama bu maçta riske etmek istemiyoruz. Bir hafta kazanacağız diye 4 haftamızı kaybetmemek adına bu oyunculara bu maçta yer vermeyi planlamıyorum ifadelerini kullandı.