ManU son dakika kurbanı
İngiltere Premier League'in 23. haftasında lider Manchester United, deplasmanda Tottenham Hotspur ile 1-1 berabere kalırken, en yakın takipçisi Manchester City haftayı Fulham galibiyetiyle kapadı.

Haftaya Manchester City'nin 7 puan önünde giren 'Kırmızı Şeytanlar', zorlu Tottenham Hotspur deplasmanında Robin van Persie'nin attığı golle ilk yarıyı 1-0 önde tamamladı. Mücadelenin son dakikalarına kadar üstünlüğünü koruyan konuk ekip, 90+3. dakikada Dempsey'in golüne engel olamayınca bir puana razı oldu.

Ligde beş hafta önce Swansea City deplasmanında 1-1 berabere kalarak bu sezon ilk beraberliğini alan Manchester United, 4 haftalık galibiyet serisinin ardından bu kez de Tottenham deplasmanında 2 puan bıraktı.

Son 3 haftayı galibiyetle kapatan Manchester City, Fulham deplasmanında üç puana David Silva'nın 2 ve 69'uncu dakikalarda attığı gollerle uzandı. Son şampiyon, bu galibiyetin ardından ezeli rakibiyle puan farkını da 5'e indirdi.

Londra derbisinde Chelsea, sahasında Arsenal'ı ağırladı. 'Maviler', Mata ve Lampard'ın penaltıdan attığı gollerle ilk yarıyı 2-0 önde kapatırken, Arsenal 58. dakikada Walcott ile farkı bire indirdi ancak kalan dakikalarda skoru korumasını bilen Chelsea 3 puanın sahibi oldu.

Kötü bir sezon geçiren Liverpool, Norwich City deplasmanından farklı galibiyetle döndü. 'Kırmızılar', Henderson, Suarez, Sturridge, Gerrard ve Bennett'in (kendi kalesine) golleriyle rakibini 5-0 mağlup etti.

-Gol krallığı-
Gol krallığı yarışında Manchester Unitedlı Robin van Persie, 18 golle ilk sırada yer alıyor. Bu futbolcuyu 16 golle Luis Suarez (Liverpool), 14 golle Demba Ba (Chelsea), 13 golle Michu (Swansea City) ve 10 golle de Edin Dzeko (Manchester City), Rickie Lambert (Southampton), Steven Fletcher (Sunderland), Jermain Defoe (Tottenham Hotspur) izliyor.

Ligde bu hafta diğer maçlarda alınan sonuçlar şöyle:

Newcastle United-Reading............: 1-2
Swansea City-Stoke City.............: 3-1
West Bromwich Albion-Aston Villa....: 2-2
West Ham United-Queens Park Rangers.: 1-1
Wigan Athletic-Sunderland...........: 2-3

-24. hafta-

29 Ocak Salı:
Aston Villa-Newcastle
QPR-Manchester City
Stoke-Wigan
Sunderland-Swansea

30 Ocak Çarşamba:
Arsenal-Liverpool
Everton-West Bromwich
Norwich-Tottenham
Fulham-West Ham
Manchester United-Southampton
Reading-Chelsea

-Puan durumu- Takımlar O G B M A Y P 1 Manchester United 23 18 2 3 57 30 56 2 Manchester City 23 15 6 2 45 19 51 3 Chelsea 23 13 6 4 47 22 45 4 Tottenham Hotspur 23 12 5 6 40 28 41 5 Everton 22 9 10 3 35 26 37 6 Arsenal 22 9 7 6 41 26 34 7 Liverpool 23 9 7 7 40 28 34 8 West Bromwich 23 10 4 9 33 32 34 9 Swansea City 23 8 9 6 34 27 33 10 Stoke City 23 6 11 6 22 27 29 11 Sunderland 23 7 7 9 27 31 28 12 West Ham United 22 7 6 9 25 28 27 13 Norwich City 23 6 8 9 24 39 26 14 Fulham 23 6 7 10 33 40 25 15 Southampton 22 5 7 10 30 40 22 16 Newcastle United 23 5 6 12 28 41 21 17 Aston Villa 23 4 8 11 19 44 20 18 Reading 23 4 7 12 28 43 19 19 Wigan Athletic 23 5 4 14 25 43 19 20 Queens Park R. 23 2 9 12 18 37 15