Drogba ile 30 dakika
Hücumdaki en büyük silahını Schalke sınavına saklayan sarı kırmızılı teknik adam, Fildişili golcüyü 60. dakika civarında oyuna almayı planlıyor. Galatasaraylı taraftarları ise şimdiden bu tarihi anın heyecanı sardı.
GALATASARAYda gözler, Akhisar Belediye maçı ile birlikte özellikle bir futbolcunun üzerinde olacak. Lisansı çıkan sarı kırmızılıların yeni transferi Didier Drogba, bu akşamki karşılaşmada taraftarları ile buluşacak. 
Ancak salı gününden itibaren takımla birlikte çalışmaya başlayan Fildişili yıldız, bu akşam ilk 11de olmayacak. Teknik direktör Fatih Terim, sarı kırmızılı oyuncularla 3 kez taktik idmanına çıkan Fildişi Sahilli golcüsünü 2. yarıda, 60. dakika civarında oyuna sürme kararı aldı.  
SCHALKE MAÇINDA İLK 11DE 
DROGBAdan, bu maç yerine şampiyonlar liginde oynanacak Schalke karşılaşmasında büyük katkı bekleyen Terim, bugünkü mücadeleyi takıma ısınma olarak görüyor. Golcü futbolcunun fizik açıdan eksiğini, Amerikalı kondisyoner Scott Pirinin hazırladığı özel programla kapatmaya çalışan sarı kırmızılı teknik adam, tüm planlarını çarşamba günü oynanacak Schalke maçı üstüne yaptı. Akhisar karşısına 2-0 kazandığı Antalya maçının 11i ile çıkacak olan Terim, Drogbayı Schalke karşısında ise 90 dakika oynatacak. 
SABRİ EBOUEYİ KULÜBEYE GÖNDERDİ 
BU arada deneyimli teknik adamın, merak edilen sağ bek tercihini de formda olması nedeniyle Sabriden yana kullanacağı öğrenildi. Böylece Emmaunel Eboue de Galatasaraydaki 2. sezonunda 4. kez kulübeye oturmuş olacak. Sağ bekin değişilmez ismi olan Fildişi yıldız, bu sezon sarı kırmızılı takımın Şampiyonlar Ligi ve Spor Toto Süper Ligde oynadığı 23 maçta da ilk 11de forma giydi. 
Eboue, 2011-12 sezonunda oynadığı 32 maçın 29una ilk 11de başlarken, sadece 3 maçta yedek kulübesinde oturup sonradan oyuna dahil oldu.