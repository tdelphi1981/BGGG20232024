Kadıköy'de çift forvete dönüş
Fenerbahçenin deneyimli teknik adamı, iki forvetle birlikte rakiplerine üstünlük kurmaya çalışacak. İkinci kaptan yapılan Emre Belözoğlu da, hücuma destek verecek.
TRANSFER döneminin son günlerinde hareketlenen Fenerbahçede Belhanda transferi olmayınca planlar değişti. Bu gece 00.00da sona erecek transfer döneminin bitimine kadar 10 numara pozisyonunda oynayacak bir oyuncu için arayışlarını sürdürecek olan sarı lacivertliler, eğer istedikleri tarzda bir oyuncu transfer edemezlerse takım içinde yeni planlamalar yapacak.  
Sezon başından beri yaşanan saha içindeki liderlik problemini Emre Belözoğlu çözecek. Teknik direktör Aykut Kocaman, tecrübeli futbolcuyu saha içinde ve dışında takıma liderlik yapacak bir role büründürecek.  
DUVAR VAZİFESİ GÖRECEK  
Fenerbahçenin yeni transferi Pierre Webo, kulübede bir güç olacak. Rakip savunmaların kapandığı anlarda, Kamerunlu forvetin devreye girmesi bekleniyor. Webonun oynadığı zamanlarda, Sow kanada çekilecek ve daha çok boş alan bulması sağlanacak.  
Webo da, duvar görevi görüp; Kuyt ve Sowa boş alanlar yaratacak. Bu taktik daha çok iç sahadaki maçlarda uygulanacak. Aykut Kocaman, Şükrü Saracoğlu Stadındaki maçlarda, Moussa Sow, Dirk Kuyt ve Webonun aynı anda sahaya sürecek.  
RETO ZIEGLER ALTERNATİF OLACAK 
Yeni transfer Reto Ziegler de, Hasan Alinin alternatifi olacak. Ziegleri yabancı kısıtlaması nedeniyle kulübede oturtmak zorunda kalacak olan Kocaman, İsviçreli oyuncuyu oynatacağı zaman başka bir yabancıyı kulübeye çekecek.  
Emrenin transferinin ardından forvet arkası olarak oynayan Cristian, Mehmet Topal ile değişimli olarak ön liberoya geçecek. Yabancı sayısına göre  bazen Topal bazen de Cristian bu görevi üstlenecek.  
Fenerde neşeli idman 
FENERBAHÇE, ligde 3 Şubat Pazar günü Sivasspor ile yapacağı maçın hazırlıklarına ara vermeden başladı. Ziraat Türkiye Kupasında önceki gün deplasmanda Sivasspor ile yaptığı maçın ardından İstanbula dönen sarı lacivertli ekip, Fenerbahçe Can Bartu Tesislerinde basına kapalı çalıştı.
İşleri nedeniyle kulüpte bulunan teknik direktör Aykut Kocamanın yokluğunda yardımcı antrenörler İsmail Kartal ve Fahrudin Ömeroviç yönetiminde çalışan takımda, Türkiye Kupası karşılaşmasında forma giymeyen futbolcuların pas ve kanat organizasyonları ile şut çalışmaları yaptıkları bildirildi.