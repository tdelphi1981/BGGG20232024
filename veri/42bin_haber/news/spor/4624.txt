Djokovic'ten seri başlangıç
Dünya 1 numarası Novak Djokovic, ilk turda karşılaştığı Paul-Henri Mathieu önünde zorlanmadı ve 6-2/6-4/7-5 ile tur atlayan taraf oldu 
 Son iki yılın Avustralya Açık şampiyonu, Melbourne’de üst üste üç kez zafere ulaşarak bunu başaran ilk tenisçi olmak için mücadele ediyor. İlk turda eski dünya 12 numarası Mathieu karşısına çıkan Djokovic servis kırarak başladığı ilk seti 6-2 ile hanesine yazdırdı. İkinci setin ikinci oyununda Fransız rakibi tarafından zorlansa da üç servis kırma puanı çeviren Sırp tenisçi, bu seti kazandıktan sonra daha yakın geçen üçüncü setin 11. oyununda rakibinin servisini çaldı ve maçtan galip ayrıldı.
 
 Djokovic’in ikinci turdaki rakibi Ryan Harrison oldu. ABD’li genç tenisçi ilk turda karşılaştığı Santiago Giraldo’yu 2-6/6-4/7-5/6-4 ile mağlup ederek dünya 1 numarası ile kozlarını paylaşma şansı yakaladı. 
 
 İSPANYOL SERİ BAŞLARINA ÇETİN CEVİZ
 
 Seribaşılardan Tomas Berdych, Stanislas Wawrinka ve Jurgen Melzer , rakipleri karşısında set vermeden ikinci tur vizesi aldı. 10 numaralı seribaşı Nicolas Almagro, elemelerden gelen 1989 doğumlu Steve Johnson karşısında öldü öldü dirildi ancak maçı 7-5/6-7/6-2/6-7/6-2 ile kazandı. Bir başka beş setlik maç 22 nolu seribaşı Fernando Verdasco ile Xavier Malisse arasındaydı. Belçikalı genç yetenek Goffin, eski ilk 10 oyuncularından Verdasco’yu çok zorlasa da galibiyeti elde edemedi. İspanyol tenisçi maçtan 6-3/3-6/4-6/6-3/6-4 ile galip ayrıldı.  
 Eurosport Türkiye