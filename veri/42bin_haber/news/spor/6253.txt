Amatör küme maçında yumruklar konuştu
Yalova'da cumartesi günü oynanan Akköyspor ile Taşköprüspor 1inci Küme karşılaşmasının 67nci dakikasında kırmızı kart gören oyuncular arasındaki kavga, boks maçını hatırlattı.Zaman zaman sert geçen müsabakanın 67nci dakikasında, Akköysporun kalecisi Hakan Erden ile Taşköprüsporda oyuna sonradan dahil olan Suat Coşkun, kırmızı kart görerek oyun dışı kaldı. İki oyuncunun arasındaki tartışma soyunma odasına giderken devam etti. Hırslarını alamayan iki futbolcu biranda tekme tokat birbirine girdi.

Daha sonra sahadaki futbolcular, polis ve görevliler, iki oyuncuyu ayırmaya çalıştı. İki oyuncunun yumruklu kavgasının sona ermesinin ardından 5 dakika duraksayan mücadele, kaldığı yerden devam etti. Maç ise 0-0 sona erdi.