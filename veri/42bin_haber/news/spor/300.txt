Ukraynalı golcü Türkiye'yi istiyor
Sezon başında Beşiktaş ve Trabzonspor'un transfer gündeminde yer alan Ukraynalı golcü Artem Milevskiy, Türkiye'de futbol oynamak istiyor.Ukrayna Milli Takımı'nın da formasını giyen, Dinamo Kievli futbolcunun, İtalya'nın Fiorentina takımından da teklif aldığı; ancak Türkiye'nin kendisi için son derece önemli bir opsiyon olduğu öğrenildi. 
 
FIORENTINA TALİP, TÜRKİYE YA DA İTALYA'DA OYNAMAK İSTİYOR
 
Radyospor'da Özgür Sancar'ın canlı yayın konuğu olan Milevskiy'nin menajeri Malik Arkinov, "Bir kaç gün önce toplantı yaptık. Dinamo Kiev'le yollarını ayırmak istiyor. İtalya veya Türkiye'de oynamak istiyor. Kendisine Rusya ve İngiltere'den de teklifler var; ama Rusya ya da İngiltere'de oynamak istemiyor.  Fiorentina'yla görüşüyoruz" dedi.
 
DINAMO KIEV, 7 MİLYON EURO İSTİYOR; AMA RAKAMI DÜŞÜRMEYE ÇALIŞIYORUZ
 
Dinamo Kiev Başkanı'nın Milevskiy için 7 milyon euro istediğini belirten Arkinov, "Ancak biz bunu daha aşağıya çekmek için Dinamo Kiev'le görüşmelerimizi sürdürüyoruz. Milevskiy, 3 yıl kontrat istiyor. Önceden gece hayatıyla gündeme geliyordu; artık sadece futboluyla gündeme gelmek istiyor. 28 yaşında ve bu dönemi çok iyi geçirmek istiyor. Türkiye'deki Beşiktaş, Galatasaray ve Fenerbahçe gibi büyük takımlara gelmek istiyor. Kendisi benden Türkiye için çalışma yapmamı istedi. Türkiye'de oynamayı istiyor" diye konuştu.
 
BİRİNCİ TERCİHİ GALATASARAY OLUR 
 
Malik Arkinov, önümüzdeki günlerde Milevskiy'le ilgili bir görüşme yapabileceklerini belirterek, "Sezon başında ben Milevskiy'le çalışmıyordum. Trabzonspor ve Beşiktaş'ın onunla ilgilendiğinden bahsedildi; ama kendisine hiç bir teklif gelmemiş. Şu anda tüm temsil haklarını ben aldım ve ciddi bir çalışma yürütüyoruz.  Bana göre yıldız bir futbolcu ve Türkiye'de de yıldız bir futbolcu olabilir. Ukrayna Milli Takımı'yla Dünya Şampiyonası'nda oynuyor. Dinamo Kiev'le Avrupa Şampiyonası'nad oynadı.  Galatasaray, Beşiktaş, Fenerbahçe, üç takımı da iyi biliyor; ama Galatasaray, şampiyonlar ligi'nde oynuyor, bu bakımdan önemli. Bana göre şartlar oluşursa Milevskiy'nin birinci tercihi Galatasaray olur" dedi.