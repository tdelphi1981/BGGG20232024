Fenerbahçe
Fenerbahçe, deplasmanda yendiği AEL Limassol'u bu kez Kadıköy'de ağırladı.
FENERBAHÇE: 2 - AEL LIMASSOL: 0

90' Dakika : Hakem Kristinn Jakobsson maçı bitiren düdüğü çalıyor. UEFA Avrupa Ligi C Grubu dördüncü maçında temsilcimiz Fenerbahçe kendi sahasında karşılaşmayı 2-0 kazanarak puanını 10'a yükseltiyor. 

45' Dakika : Hakem Kristinn Jakobsson ilk yarıyı bitiren düdüğü çalıyor. Ilk yarı 2-0 Fenerbahçe'nin üstünlüğüyle sona eriyor.

40' Dakika : GOOOOOLLLLL!!!!! GOOOOOLLLLL!!!!! GOOOOOLLLLL!!!!! Fenerbahçe Sow ile 2. golü buldu.

10' Dakika : GOOOOOLLLLL!!!!! GOOOOOLLLLL!!!!! GOOOOOLLLLL!!!!! Fenerbahçe Kuyt'ın attığı gol ile 1-0 öne geçiyor.



FENERBAHÇE: Volkan, Gökhan, Bekir, Yobo, Hasan Ali, Meireles, Mehmet Topal, Cristian, Stoch, Kuyt, Sow

AEL: Depra, Parpas, Airosa, Carlitos, Edwin, Miguel, Nikolaou, Sergio, Dede, Monteiro, Vouho,

Fenerbahçe Teknik Direktörü Aykut Kocaman, UEFA Avrupa Ligi (C) Grubu'nda Kıbrıs Rum Kesimi'nin AEL Limassol takımıyla yaptıkları maçta sakatlıkları geçen Meireles ve Yobo'ya ilk 11'de yer verdi.

Fenerbahçe'nin Spor Toto Süper Lig'in 7. haftasında Beşiktaş ile yaptığı derbi maçın ardından sakatlıkları nedeniyle bir süre takımdan ayrı kalan iki futbolcu, sarı-lacivertli ekip için önemli olan Avrupa Ligi mücadelesinde takımdaki yerlerini aldı.

Meireles ve Yobo, Beşiktaş maçının ardından, ligde Bursaspor, Medical Park Antalyaspor ve Akhisar Belediyespor maçlarının yanı sıra AEL Limassol ile deplasmanda yapılan maçta forma giyememişti.

Teknik direktör Kocaman, Meireles ve Yobo'nun takıma dönüşüyle bu akşam, ligde son oynadıkları Akhisar Belediyespor maçının 11 kişilik kadrosundan iki değişiklikle takımını sahaya sürdü.

Akhisar Belediyespor maçında ilk 11'de yer alan Selçuk Şahin ve Serdar Kesimal, Meireles ve Yobo'nun ilk 11'e girmesiyle yedek kaldı.

Sakatlığı bulunan Egemen Korkmaz'ın yanı sıra Mehmet Topuz, Orhan Şam, Özgür Çek ve Bienvenu 18 kişilik kadroda bulunmadı.

-Selçuk Şahin'e sevgi gösterileri-

Kısa bir süre öncesine kadar performansı nedeniyle eleştirilen ve tribünlerin hedefi olan Selçuk Şahin, karşılaşma öncesi tribünlerden sevgi gösterileri gördü.

Maçta yedekler arasında bulunan Selçuk, taraftarların çağrısı üzerine tribünlerin önüne giderek, seyirciyi selamladı.

-Maç öncesi, tribünlerde KKTC bayrakları açıldı-

Fenerbahçeli taraftarlar, maç öncesinde tribünlerde Kuzey Kıbrıs Türk Cumhuriyeti'nin (KKTC) bayraklarını açtı.

Bir taraftar, Fenerbahçe bayrağının diğer tarafına eklediği bayrağı Türk Telekom kale arkası alt bölümde, diğer bir taraftar da KKTC Bayrağı'nı kale arkası üst tribünde zaman zaman dalgalandırdı.

Seremoni sırasında da kale arkası üst tribünde ve maraton üst tribünde KKTC bayrakları açıldı.

Sarı-lacivertli ekibin, Kıbrıs Rum Kesimi'nde rakibiyle yaptığı ilk maça giden taraftarlar, uyarılar üzerine tribünlere KKTC bayrakları götürmemişti.

-Notlar-

-Maç öncesi takımlar sahaya çıktıktan sonra yapılan seremoni sırasında, maraton üst tribününü boydan boya kaplayan Türk Bayrağı açıldı.

-Fenerbahçe Şükrü Saracoğlu Stadı'nın misafir seyirci tribününde, AEL Limassol'un 40 kişilik taraftar grubu yer aldı.