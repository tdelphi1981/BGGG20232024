Sneijdere Terim onayı
Daha önce Kakayı istiyorum açıklaması yapan G.Saray teknik patronu, Brezilyalı yıldızın Türkiyeye gelmek istememesi üzerine Başkan Aysalın 1 ay önce teklif ettiği Hollandalıya tamam dedi.
Galatasaray'da merakla beklenen transfer zirvesi dün gerçekleşti. Ve başkan Ünal Aysalın perşembe gecesi İstanbula dönmesinin ardından, Türk Telekom Arenada gerçekleşen zirvede bir yıldızın adı ön plana çıktı: Wesley Sneijder... 

Sarı kırmızılı takımın teknik direktörü Fatih Terim, 8 Aralıkda Diego ve Sneijdere hayır, Kakaya evet açıklaması yaparken, Hollandalının transferine gelişen şartlar sonrası onay verdi.  
Devler liginde oynayabilecek 
Terim, transferdeki 1 numaralı gözdesi Kakanın Türkiyeye gelmek istememesi ve oyuncu ile birlikte Real Madridin de negatif tutumu sonrası Sneijdere yöneldi. Bu tutumu Başkan Ünal Aysalı da memnun etti. Sneijderin şampiyonlar liginde forma giyebilecek olması ve kulübü Interin yüksek bonservis bedelini 8-10 milyon Euroya kadar indirmesini de göz önünde bulunduran Terim, Hollandalı hakkında Mevcut şartlarda transferi G.Saraya yararlı olur ifadesini kullandı.  
Yıllık 5 milyon Euro teklif edecekler 
Bu gelişmeler üzerine sarı kırmızılılar, transferi bitirebilmek için harekete geçti. Tottenham, Liverpool ve Rus temsilcisi Anzhi de Sneijder için devrede. Ancak Başkan Aysal, Terimden de onay çıkması üzerine gerekli fedakarlığı yapma kararı aldı. G.Saray Yönetimi, yıldız futbolcunun Interdeki 6 milyon Euro yıllık ücretine karşılık, İtalyadaki vergi sistemi nedeni ile eline geçen paranın düşük olmasını fırsata çevirmek istiyor. Bu nedenle de 29 yaşındaki oyuncuya 5 milyon Euro net yıllık ücret teklifi yapacak.  
 