"P.Karşıyaka ve TOFAŞ mağlubiyetleri bizi üzdü"
Mehmet Özcan, yaptığı açıklamada, Pınar Karşıyaka ve TOFAŞ karşısında aldıkları mağlubiyetlerin kendilerini üzdüğünü söyledi.Mehmet Özcan, yaptığı açıklamada, Pınar Karşıyaka ve TOFAŞ karşısında aldıkları mağlubiyetlerin kendilerini üzdüğünü söyledi.

Takım olarak karşılaşmanın ilk periyotunda ortaya koydukları başarılı oyunla üstünlük sağladıklarını ifade eden Özcan, şunları kaydetti:

Evimizde oynadığımız ikinci maçta da mağlubiyet almak, bizim için çok üzücü oldu. Bu mağlubiyet ağır oldu. Takımımızda forma giyen Omar Sneed'in Amerika'da yaşayan 3,5 yaşındaki oğlunun hayatını kaybetmesi bizim için ayrı bir üzüntü nedeni oldu. Buna rağmen oyuncularımız seyircinin verdiği destekle maçı kazanmak için ellerinden geleni yaptılar. Maçı iki kez kurtarmak noktasına gelsek de, rakibimiz dirençli oynayarak maçı uzatmaya kadar götürdü. Sahada iyi bir oyun sergiledik ama oyunu skora yansıtamadık. Kıl payı galibiyeti kaçırdık. Mağlubiyetlere son verip, çıkışa geçmek istiyoruz. Takıma olan güvenimiz sonsuz. Oyuncularımız bu takımın daha iyi yerlerde olması için ellerinden geleni yapacaktır.

Ligin 17'nci haftasında sahasında, uzatmalarda TOFAŞ'a 85-88 mağlup olan Mersin Büyükşehir Belediyesi, 22 puanla ligin 12. sırasında yer aldı. Mersin ekibi, ligin 18. haftasında Fenerbahçe Ülker'i ağırlayacak.