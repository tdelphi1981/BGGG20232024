Emre İspanya'da manşet oldu!
İspanyol basını, Emre Belözoğluna Zokoraya karşı ırkçı söylemde bulunduğu iddiasıyla açılan davayı manşetlere taşıdı. Savcı, Emre Belözoğlunun 6 ay ile 2 yıl arasında hapis cezasına çarptırılmasını istemişti.
Milli futbolcumuz Emre Belözoğlu'nun Zokora ile yaşadığı ırkçılık davası İspanya'da manşetlere taşındı.
İspanyol gazeteler, Emre'ye ırkçılıktan Türkiye'de mahkemenin 6 ay ile iki yıl arasında hapis cezası istendiğini vurgulayarak Atletico Madridli oyuncunun karışık bir durumun içinde girdiğini yazdılar.

İspanya'nın dünyaca ünlü siyasi gazetesi El Pais, bu davaya geniş şekilde yer vererek "Emre'nin başı belada" başlığını attı. Gazete davanın kronolojisine okuyucularının dikkatini çekerek Emre'nin 2007 yılında da Evertonlı futbolcular Joleon Lescott, Tim Howard ve Joseph Jobo tarafından da ırkçılıkla suçlandığını hatırlattı.

İspanya'da ücretsiz dağıtılan ve milyonlarca İspanyol tarafından okunan 20minutes gazetesi de Emre'nin Atletico Madrid formalı fotoğrafını yayınlayarak milli futbolcunun Türkiye'de hapis cezası alabileceğine işaret etti.