Schalke 04 bombayı patlattı
Bundesliga'da zor günler geçiren Schalke kadrosunu Lyon'dan Michel Bastos'u transfer ederek güçlendirdi.
Galatasaray'ın Şampiyonlar Ligi'ndeki rakibi Schalke, Lyon'un yıldızı Michel Bastos'u kiralık olarak renklerine bağladı.

Goal.com geçtiğimiz hafta iki kulüp arasındaki temasları duyurmuştu. Transfer için doğrulama da Alman cephesinden geldi.

Schalke Sportif Direktörü Horst Heldt kulübün resmi internet sitesine yaptığı açıklamada, "Michel Bastos'u kadromuza kattığımız için çok mutluyuz. Özel yetenekleri olan, deneyimli bir milli futbolcuyu transfer ettik. Özellikle Şampiyonlar Ligi'nde kendisinden beklentimiz büyük." ifadelerini kullandı.

Bu sezon Ligue 1'de Lyon forması altında 12 maça çıkan Brezilyalı kanat oyuncusu 5 gole imza atmıştı.