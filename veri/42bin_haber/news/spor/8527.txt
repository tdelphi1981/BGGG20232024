Daniele Robinson galibiyeti getirdi
TKBLnin on sekizinci haftasında oynanan maçta Tarsus Belediyesi, Homend Antakya Belediyesini 69-64 yendi.
Kadınlar Birinci Liginde beşinci sırada yer alan Tarsus Belediyesi, onuncu sıranın sahibi Homend Antakya Belediyesi ile karşılaştı. Maçtan Tarsus Belediyesi 69-64 galip ayrıldı. Danielle Robinson 23 sayı ile karışlaşmanın en skorer ismi olurken Melisa Can da ürettiği 17 sayı ile takımının galibiyetinde önemli rol oynadı. 
Mücadeleye ev sahibi takım Danielle Robinson ile Homend Antakya Belediyesi ise Naile İvegin Çırak ile basketler bularak başladı ve ilk periyot 21-15 Tarsus Belediyesi üstünlüğünde noktalandı. İkinci periyotta Ana Turcinovicin skora katkısı ile üstünlüğü ele geçiren konuk takım (28-29), Shay Doronun ve Melisa Canın sayılarına engel olamadı. İlk yarı Tarsus Belediyesinin 34-31 önde kapattı. Üçüncü periyotta boyalı alan sayılarıyla birbirlerine üstünlük kurmaya çalışan takımlardan Tarsus Belediyesi, Danielle Robinsonın sayıları ile son periyoda 53-51 önde girdi. Maçın final periyodunda Melisan Can ile potasındaki basketlere cevap veren Tarsus Belediyesi, Jana Vesela ve Jolene Andersonun basketlerine engel olamadı. Son dakikaları büyük çekişmeye sahne olan mücadeleden Tarsus belediyesi 69-64 galip ayrıldı.