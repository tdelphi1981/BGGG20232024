Aldığım para birilerinin gözüne battı
Üzerime çok gelindi. Beşiktaşta zor da olsa iki yıl dayanabildim. Yaşadıklarım kolay şeyler değildi. Sürekli kazancım gündeme geldi. Sanki para alan bir tek ben vardım o takımda. Türk olduğum için dikkat çektim.
BEŞİKTAŞtan sancılı bir şekilde ayrılan ve geçen yıl futbol kariyerini noktalayan Nihat Kahveci, Hürriyetin sorularını yanıtladı...
Bir dönem başarıyla formasını terlettiği İspanyanın Villarreal Kulübünde şu an altyapı teknik direktörlüğü görevini sürdüren eski milli futbolcu, birçok konuda çarpıcı açıklamalarda bulundu... İşte, Nihat Kahveci ve söyledikleri... 
Beşiktaştan neden ayrıldın?. Portekizli oyuncuların arasında mı ezildin?
- Her ne kadar yıldız da olsalar bizim üstümüze kimse etkili olamaz. İkinci kez Beşiktaşa dönüşümde ben etkisiz kaldım ve beklentilere cevap veremediğim için de ayrıldım. Kısacası başarısız oldum. Bunu da anladığım için ayrılmak zorunda kaldım. 
BEŞİKTAŞ İLK YARIDA ÇOK BAŞARILI OLDU 
ALDIĞIN para sık sık gündeme geldi?
- Türkiyede başarılı insanlar yerden yere vuruluyorsa ben sahanın içinde başarısızdım. Eleştiriler normaldi. İki sene dayanabildim Beşiktaşta. Yaşadıklarım kolay şeyler değildi. Sırf kazancım yüzünden inanılmaz şekilde eleştirildim. Sanki para alan bir tek ben vardım o takımda. Göze batan ben oldum. Belki Türk olduğumuz için daha çok dikkat çekiyoruz. İnşallah bu mantalite bir gün değişecek. 
Beşiktaştan ayrıldıktan sonra eski takımını nasıl buldun?
- Beşiktaş zor bir dönemden geçiyor. Bu zor sezonun ilk yarısını kısıtlı bütçe ve mevcut transferlerle çok iyi kapattılar. Bol gollü maçlar oynadılar, keyifli maçlar izlettiler. 
 
SÜPER LİG KALİTELİ BİR LİG DEĞİL 
TÜRKİYEde futbol kalitesi düştü mü?
- Süper Ligde puanları birbirine yakın takımların olması güzel bir şey. Bu da lige heyecan katıyor. Artık dört büyüklere karşı diğer takımlar da favori gösterildiği gibi kafa da tutabiliyor ve kazanıyor. Süper Ligde futbol kalitesi kesinlikle yok. 
Beşiktaş flaş transferlere rağmen neden başarılı olamadı?
- İyi para verirsiniz, iyi oyuncular alırsınız. Burada önemli olan büyük oyuncuları transfer etmek değil. Önemli olan takım olmak ve takım oyununu oynayabilmektir. Biz o dönemde bunu başaramadık. 
Futbolcuların kişiliği ile olan bir şeydi bu. Tüm gücüyle mücadele eden yıldızlar yoktu. Ancak bu sezon takım oyunu iyi oynanıyor. Özellikle ligin ilk yarısında ben bunu gördüm. Ancak ikinci yarıya kötü başlangıç yaptı Beşiktaş. 
Gençlere ne önerirsin?
- Genç oyunculara öncelikle sabır diliyorum. A takım için önlerinde büyük engeller var. Çünkü yabancı sayısı çok fazla. O yüzden gençlerin çok çalışıp, kaliteli yabancılarla mücadele etmek için çok ter dökmeleri gerekiyor.  
Yabancılar havalimanında omuzlara alınıyor. Türk futbolcusu nasıl etkileniyor?
- Beni etkilemedi. Bu kadar insanın karşılaması gelen adam için güzel, onlar da şaşırıyor. Giderken de keşke o kadar kalabalık uğurlasak. Bu karşılamaları gerçekten abartılı buluyorum.  
Her zaman yerli hocadan yanayım 
YERLİ mi, yabancı hoca mı iyi?
- Milli takımın başında iyi bir hoca var. Ona sabır gösterilmeli, zaman verilmeli. Tek suçlu teknik direktör olamaz. Önemli olan ülkenin futbolcu sayısını arttırmak değil, kaliteli oyuncu sayısını yükseltmektir. Ben yerliden yanayım. 
Fikret Ormana çok kırgınım 
Bana, Bağcıların çocuğu Nihat Kahveci denmesi çirkindi. Bu yüzden Fikret Ormana kırgınım. Ben Bağcıların çocuğu olmaktan gurur duyuyorum. 
-BEŞİKTAŞta ve Türkiyede kırgın oldukların var mı?
- Siyah beyazlı kulüpte ikinci dönem başarılı geçmedi. Beklentiler büyüktü, karşılık veremedim. O yüzden de çok eleştirildim. Tek kırgınlığım başkanımızın benim hakkımda yapmış olduğu açıklamalardı. 
Beşiktaşta bana kapılar kapandı. Fikret Ormanın, Bağcıların çocuğu Nihat Kahveci demesi de çirkindi. Ben ise Bağcılar çocuğu olmaktan gurur duyuyorum. Başkan ile aramızda sadece bir kırgınlık oldu. Kişisel anlamda bu tür konuşmalar ona yakışmadı. Benim Beşiktaşlılığımı kimse tartışamaz. 
Profesyonelsin, İspanyada alt yapıda teknik adamlık yapıyorsun. Bizimle aramızdaki farkları ne?
- Çalışırken çok şeyler öğrendiğime inanıyorum. Futbolu farklı bir açıdan izliyorum. Bütün seviyelerdeki futbolcuların neler yapması gerektiği, teknik, taktik, giydikleri malzemeler, saha, tesis ve kramponlar çok farklı. Her türlü imkanlara sahipler. 
Şifo Mehmet en iyisiydi 
Beşiktaş tarihinde unutamadığın futbolcular kimlerdi?
- Benden önce Hakkı Yetenler, Süleyman Sebalar, Yusuflar. Sanlılar Benim dönemimde, Metin, Ali, Feyyazı, arkadaşları, hocaları ile birlikte kimse unutamaz. Şifo Mehmet birlikte oynadığım en iyi futbolcuydu. Sergen Yalçın, Hakan Şükür, Rüştüyü de unutamam. 
Türk Milli Takımından teklif gelirse gider misin?
- Şu anki hedefim burada olmak ve yola devam etmek. Hayatımızda her an bir şeyler değişiyor. Türkiye benim vatanım, yapılması istenen bir görev varsa koşa koşa gelirim. 
Galatasarayın transferleri süper 
Türk futbolunu nasıl görüyorsun?
- Yapılan transferlerden sonra Avrupalıların dikkatleri Türkiyeye çevrildi. Bizim liglerimiz pek izlenmiyordu. Yabancılardan dolayı bakış açısı çok değişti. Galatasarayın Avrupada başarılı olacağını umuyorum. 
Utancımdan kaçmıştım 
Gün ışığına çıkmamış olayın var mı?
- Ç.Dardanel maçımız vardı. Sürpriz şekilde kupa maçında yenilmiştik. Kimselerin yüzüne bakamaz Tesislerden çıkamaz olduk. Bodrum da bir arkadaşımda kalmak zorunda kalmıştım. 
Türkiyede mahalle futbolu oynanıyor 
Doldurt, boşalt felsefesiyle Türk futbolu, bir yere varamaz. Bu yüzden Türkiyede mahalle futbolu yani kötü bir futbol oynanıyor. 
TÜRKİYEde futbol nasıl oynanıyor?
- Türkiyede mahalle futbolu oynanıyor. Yani doldur, boşalt. Yıldız oyuncular var ama meziyetlerini takım oyununa adapte edemiyoruz. Önemli olan dünyanın en iyilerini transfer etmek değil, onların karakteristik yapılarını takım oyununa monte edebilmektir. Türk futbolcularına maç öncesi modern futbolun ısınma hareketleri yaptırılmıyor. Yıllarca 19.00daki maça saat 13.00de başlatılan ısınma hareketleriyle hazırlandık. Daha sonraları bu süre 40 dakikaya indirildi. Siz futbolcuyu maçtan önce yaptırdığınız bir devrelik ısınma ile maça yorgun çıkartmıyor musunuz? Oysa İspanyada önemli maçlardan önce bile ısınma süresini en fazla 20 dakika ile sınırladık. 
BEŞİKTAŞTA AYRIMCILIK OLMAZ 
BEŞİKTAŞta yabancı tekeli var mı? 
- Herkes tarafından sevilen bir kulüpte ayrımcılık olmaz. Yıldız oyunculara karşı bir ilgi olur o da normaldir. 
Beşiktaşın alt yapısı senin zamanındaki durumla aynı mıydı?
- Yakın zamana kadar alt yapıda şartların iyi olmadığını biliyordum. Şimdi şartlar çok farklı. Altyapı artık çim sahada çalışıyor. İmkanların daha iyi olduğu da bir gerçek.