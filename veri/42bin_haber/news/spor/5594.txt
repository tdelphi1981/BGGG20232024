Mersin deplasmanda 3 puanı kaçırdı
Spor Toto Süper Lig'in 18. haftasında Orduspor ile Mersin İdmanyurdu 1-1 berabere kaldı. 
19 Eylül Stadı'nda oynanan karşılaşmada Mersin İdmanyurdu'nun golünü Nduka kaydederken, Orduspor'un golünü 87. dakikada Şamil attı. 
Maçtan Dakikalar

8. dakikada Mersin İdmanyurdu'nun ani geliştirdiği atakta ceza sahası içinde Nobre'nin indirdiği topa Nduka sert vurdu. Kaleci Fornezzi meşin yuvarlağı son anda kornere çeldi. 
25. dakikada misafir takımın kazandığı serbest atışı Culio kullandı. Bu futbolcunun ceza sahası içine yaptığı ortaya iyi yükselen Nobre kafayla vurdu, kaleci Fornezzi'nin çizgi üzerinden çeldiği topu Nduka tamamladı. Meşin yuvarlak üst direğe çarparak, oyun alanına geri döndü. 
34. dakikada Culio'nun pasıyla buluşan Burhan'ın ceza sahası içine girer girmez vuruşunda, kaleci Fornezzi, topu son anda uzaklaştırdı. 
42. dakikada Burhan'ın pasıyla ceza sahası içinde topla buluşan Nduka, topu filelere gönderdi. 0-1 
Karşılaşmanın ilk yarısı Mersin İdmanyurdu'nun 1-0 üstünlüğüyle sona erdi.
63. dakikada çalımlarla ceza sahasına giren Monje'nin altıpas içinden attığı sert şutta, kaleci David topu uzaklaştırdı. 
69. dakikada misafir takımın kazandığı korner atışını Nduka kullandı. Bu futbolcunun ceza sahası içine yaptığı ortaya iyi yükselen Nobre kafayla vurdu, top kaleci Fornezzi'de kaldı. 
72. dakikada Barral'ın şutunda top kaleci David'de kaldı. 
74. dakikada Nobre'nin ceza sahası çizgisi üzerinden yerden vuruşunda kaleci Fornezzi, topu iki hamlede kontrol etti. 
82. dakikada Şamil'in pasında ceza sahası içinde topla buluşan Barral'ın yerden sert vuruşunda kaleye giden topu sonda defans kornere çeldi. 
87. dakikada Umbides'in ortasında ceza sahasında Barral'ın kafayla aşırttığı topa, yine kafayla Şamil vurdu, yan direğe çarpan meşin yuvarlak ağlarla buluştu. 1-1 
Karşılaşma 1-1 berabere sona erdi. 
Stad: 19 Eylül
Hakemler: Ali Palabıyık, Cem Satman, Engin Erdem
Orduspor: Fornezzi, Garcia, Roversıo (Dk. 46 Monje), Atila, Ali, Şamil, Nizamettin, Umbides, Yiğit (Dk. 23 Müslüm), Barral, Stancu
Mersin İdmanyurdu: David, Murat Ceylan, Stepanov, Ivan, Nduka (Dk. 85 Nurullah), Culio, Nobre, Burhan, Milan Mtrovic, Hakan, Serkan
Goller: Dk. 42 Nduka (Mersin İdmanyurdu), Dk. 87 Şamil (Orduspor)
Sarı kartlar: Dk. 45+1 Ali, Dk. 67 Nizamettin, Dk. 80 Monje, Dk. 83 Barral, Dk. 89 Atila (Orduspor), Dk. 6 Murat Ceylan, Dk. 38 Nobre, Dk. 89. Culio (Mersin İdmanyurdu)