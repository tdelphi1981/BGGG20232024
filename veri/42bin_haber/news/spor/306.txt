TÜFAD Genel Kurulu Ankara'da yapıldı
Türkiye Futbol Antrenörleri Derneği (TÜFAD) Genel Merkez 22. Olağan Genel Kurulu, Ankara'da yapıldı.
Nazım Hikmet Kültür Merkezi'nde yapılan ve 830 delegeden 545'inin katılımıyla gerçekleştirilen genel kurulda, divan başkanlığına Şaban Acarbey seçildi. Yönetim kurulu faaliyet raporu, gelir-gider hesap raporu, bilanço ve denetim kurulu raporları ibra edildi. 
Daha sonra tek liste olarak gidilen ve açık oylamanın yapıldığı seçimde, mevcut başkan İsmail Dilber oy birliğiyle yeniden başkanlık görevine getirildi. 
TÜFAD Başkanı İsmail Dilber genel kurul sonrası yaptığı teşekkür konuşmasında, derneklerini en saygın yerde tutmak ve en işi işleri ortaya çıkarmak için ellerinden geleni yapacaklarını söyledi. 
Yönetim Kurulu: İsmail Dilber, Abdullah Tanyolaç, Ahmet Birdal, Alaaddin Naganlu, Abdusselam Gökçan, Bülent Fil, Hakkı Bayrak, Hüdai Doğu, Ali Cömert, Mehmet Sümer, Metin Türel, Münir Yılmaz, Nevzat Güzelırmak, Nurettin Balaban, Osman Tezcan, Osman Yozgat, Remzi Demirer, Üstün Türközer, Samet Aybaba, Selami Tavukçuoğlu, Tınaz Tırpan. 
Disiplin Kurulu: Mustafa Meteertem, Tevfik Ata Tekin, İsmet Savcıoğlu.