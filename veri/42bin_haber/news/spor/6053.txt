Yenilerle son 15 dakika
Hollandalı star Sneijder sarı kırmızılı formayla ilk kez taraftarının karşısına çıkacak. Brezilyalı Dentinho ise Türkiye macerasına derbiyle başlayacak.
YILIN futboldaki ilk derbisi yarın akşam TT Arena Stadında Galatasaray ile Beşiktaş arasında oynanacak. Zirve mücadelesine renk katacak olan dev maçta gözler bir anlamda sarı kırmızılıların yeni transferi Wesley Sneijder ile siyah beyazlıların çiçeği burnunda yıldızı Dentinhonun üzerinde olacak. İstanbula adım atar atmaz Beşiktaşa karşı oynamak istediğini dile getirerek, Fatih Terime Hazırım mesajı gönderen Sneijder, Arenada sarı kırmızılı formayı ilk defa giyecek. 
ASLANDAN TEK SANTRFORA DÖNÜŞ 
En son 26 Eylül 2012 tarihindeki Chievo-Inter karşılaşmasında oynayan ve yaşadığı sakatlığın ardından uzun süre sahalardan uzak kalan Hollandalı yıldız, Arenadaki dev derbinin son 15 dakikasında forma giyecek.
 3 gündür takımla birlikte antrenmanlara çıkan ve fizik olarak fazla eksiği bulunmayan Wesley Sneijderı, 18 kişilik maç kadrosuna alacak olan Fatih Terim, yıldız futbolcuyu ilk 11de sahaya sürmeyecek. 
İmzalı forması 199 TL 
G.SARAY, Sneijder transferinin parasını çıkartmak için 2. hamlesini de yaptı. Hollandalı yıldızın 140 TLden satılan orijinal formalarının imzalı olanları da çıktı. İmzalı formalar 199 TLden satışa sunuldu. 
İdmanda iyi sinyaller verdi 
BEŞİKTAŞ cephesinde dünkü idmanda yedek takımla çalışan Dentinho bir hayli hazır göründü. Teknik direktör Samet Aybaba, genel direktör Semih Ustaya, sambacıyı G.Saray maçı kadrosuna alacağını söyledi. Aybaba da Dentinhoyu son 15 dakikada oyuna sokacak.