En güzel gelenek
Ankaraspordan gördüğü centilmence davranışı gelenek yapan F.Bahçe, Eskişehir ile oynanan U-15 maçından sonra, Buca ile yaptığı U-14 maçında da eksik kalan rakibi için 1 oyuncusunu kenara aldı. Buca da jeste aynı şekilde karşılık verdi.
F.bahçe artık rakip 10 kişi kalınca TFF yetkilisi, hakem ve rakip teknik direktörden izin alarak maça 10 kişi devam ediyor Alt Yapı Koordinatörü Şenol Çorlu bunun bir F.Bahçe geleneği olduğunu belirterek amaçlarının maç kazanmak değil, sporcu yetiştirmek olduğunu söyledi. Bu uygulamanın ilginç öyküsü şöyle başladı: Geçtiğimiz Ekim ayında Ankaraspor U-14 ile F.Bahçe U-14 takımları arasında oynanan maçta Batuhanın burnunun kırılmasıyla oyuncu değiştirme hakkını tamamlamış olan Fenerbahçe, oyuna 1 kişi eksik devam etmek zorunda kaldı. Bunu adil bulmayan Ankaraspor Antrenörü Nuri Yakupoğlu, 1 oyuncu çıkararak, 10 kişi devam etti. İşte bu davranış bir geleneği başlattı.  
ANKARADA BAŞLADI 
Fenerbahçe, önce Eskişehirsporun U15 takımı maçında bunu uyguladı.. Geçtiğimiz cumartesi günü Bucaspor ile oynanan U-14 maçında da rakip kırmızı kart görünce, F.Bahçe 1 oyuncu çıkarıp sayıyı eşitledi. Bu jest karşılıksız kalmadı. Aynı gün oynanan U-15 maçında bu kez F.Bahçe değişiklik hakkını doldurduktan sonra Sefa sakatlandı. Buca da oyuncu çıkarıp centilmenlik yaptı. 
METİN DİYADİN 
BU uygulama A takımlarda olmaz... Alt yapılarda eğitim için sayısal olarak eşitlik daha iyi. Oyuncu yetiştirmek sonuçlardan daha önemli. Güzel düşünmüşler... 
YILMAZ VURAL 
rakİp eksik kaldı diye oyuncu çıkarmayı saçma buluyorum. Futbolun esprisi kaybolur. Kırmızı kart görene kendi cebinden ağır para cezası verilmesi daha caydırıcı olur.. 
Fuat Çapa 
BÖYLE bir şeyin üst yapılarda uygulanması için kuralları değiştirmeniz gerek. Oyuncunuzu da çıkartırsanız onu da cezalandırmış olursunuz. Bunu doğru bulmadım.