Del Potro ve Serena Williams gülen taraf oldu
Takvimin en önemli Masters turnuvalarından Indian Wells ve Miami Masters öncesi, tenisin yıldızları Madison Square Gardenda bir gösteri turnuvasında boy gösterdi.
Geçen ay gerçekleştirdiği Güney Amerika turundan iki kupa ve bir final ile dönen, cumartesi günü vatandaşı David Ferreri harika bir oyun ile korttan silen Rafael Nadal, Juan Martin del Potro ile karşı karşıya geldi ve mücadeleden mağlup ayrıldı.

Yaklaşık 11 aylık aranın ardından ilk kez sert zeminde maça çıkan İspanyol raket ilk seti tie-breake götürmeyi başardı ve 4-2 üstünlüğü yakaladı. Fakat 2009 Amerika Açık şampiyonu Delpo, sonraki beş puanı da alarak seti hanesine yazdırdı.

İkinci sette daha üstün olan Arjantinli bu setten de 6-4 ile galip ayrılarak maçı noktaladı.

Tek gülen Serena
Kadınlarda dünya sıralamasının zirvesindeki iki isim, Serena Williams ve Victoria Azarenka, eğlendirici olmaktan çok uzak bir mücadelede karşı karşıya geldi. Gösteri turnuvalarının alışılmış sıcak ve şova yönelik taraflarından pek de nasibini almayan ve Azarenkanın Maria Sharapova taklidine rağmen seyircileri pek güldüremeyen karşılaşmayı ABDli tenisçi 6-4/6-3 kazandı.