Fenerbahçe'de Caner şoku!
Spor Toto Süper Lig'de haftayı Mersin İdman Yurdu galibiyetiyle kapatan Fenerbahçe'de gözler Avrupa mesaisine çevrildi.
BATE Borisov maçının hazırlıklarına başlayan sarı-lacivertlilere Caner Erkin'den kötü haber geldi. Mersin maçı sonrası MR'ı çekilen milli oyuncunun Belarus deplasmanında forma giyemeyeceği öğrenildi.

Ligde Mersin İdman Yurdu galibiyetiyle moral bulan Fenerbahçe BATE maçının hazırlıklarına ara vermeden başladı.

Nijerya Milli Takımı ile Afrika Uluslar Kupasını kazanan Yobo antrenmanda yer almadı. Sol arka alt adalesinde sertleşme bulunan Mehmet Topuz, tedbir amaçlı antrenmana katılmazken Sezer Öztürk de takımdan ayrı çalıştı. Geçtiğimiz hafta 19 yaş altı milli takımıyla İspanya'da turnuvaya katılan Recep Niyaz ise bir haftalık aranın ardından antrenmanda yer aldı.

Sarı-lacivertlilere Mersin maçında sakatlanan Caner Erkin'den ise kötü haber geldi. Antrenmana katılmayan ve MR'ı çekilen tecrübeli oyuncunun sağ dizinde birinci derecede zorlanma ve ödem tespit edildi. Tedavisine hemen başlanan milli oyuncunun Belarus deplasmanına götürüleceği ancak karşılaşmada forma giyemeyeceği öğrenildi. 

Mersin maçı sonrası MR'ı çekilen Sow'un ise durumunun iyi olduğu açıklandı. Senegalli oyuncu Bate Borısov karşısında takımdaki yerini alabilecek.

Geniş bir kadroyla çarşamba günü Belarus'a gidecek Fenerbahçe kafilesi pazar gece yarısı İstanbul'da olacak.

Teknik heyetin isteği üzerine Fenerbahçe kafilesi Beluras'tan direkt Trabzonspor ile oynayacağı lig maçı için Trabzon'a hareket edecek ve karayoluyla rize'ye geçecek. Sarı-lacivertli ekip maç gününe kadar Rize'de konaklayacak.