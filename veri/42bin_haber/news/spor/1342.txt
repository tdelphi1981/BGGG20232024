"Türkiye'de devam etmek istiyorum"
Önceki gün İstanbul Büyük Şehir Belediyesporla yollarını ayıran Portekizli teknik adam Carlos Carvalhal, ayrılış nedeni, eski takımı Beşiktaş ve siyah beyazlı takımda forma giyen yurttaşları için çarpıcı açıklamalar yaptı.Radyospordan Özgür Sancarın sorularını yanıtlayan Carvalhal, Fernandes şu anki performansıyla para verip izlemek istediğim bir oyuncu dedi.
 
Deneyimli teknik adam, Fernandes çok büyük bir futbolcu. Beşiktaşta mükemmel bir dönem yaşıyor. Şu anki performansıyla, Fernandes para verip izlemek istediğim oyunculardan bir tanesi. İyi çalışıyor. Saha içerisinde en iyisini yapmaya çalışıyor. Şu andaki pozisyonu onun daha büyük bir özgüvenle hareket etmesini sağlıyor şeklinde konuştu.
 
KULÜPLE İLETİŞİMİ BÖYLE DEVAM EDERSE, ÇOK DAHA İYİ BİR FERNANDES İZLEYECEKSİNİZ   
 
Carvalhal, Fernandesin geçen sezona oranla çok daha iyi olduğunu belirterek, Bana göre geçen sezondan daha iyi işler yapıyor. Beşiktaş taraftarı da onunla varlığından son derece hoşnut. Bu açık, görünen bir gerçek. Bana göre Beşiktaşla birlikte Fernandes de çok iyi seviyelere geldi. Yeteneklerini çok daha iyi sergiliyor burada. Beşiktaşı gerçekten çok seviyor. Geçen seneye oranla bu sevginin çok daha fazla olduğunu arttığını söyleyebilirim. Çarşı Grubuyla ve Beşiktaşın içerisindeki insanlarla iletişimi çok iyi. Onun futbol seviyesi gerçekten çok yükseldi. Bu iletişim böyle devam ettiği sürece Fernandesin futbol seviyesi çok daha yüksek olacak dedi.   
 
FUTBOLDA AYRILIKLAR SON DERECE DOĞALDIR, DOSTÇA AYRILDIK 
 
İst.B.Bld.Spordan ayrılığını da değerlendiren, Portekizli teknik adam, Aslında hiçbir sorunumuz yoktu. Ayrılık için bir neden aramamak gerekiyor. Bunları bir evliliğe benzetebilirsiniz. Her şey iyi başlar. Mutlusunuzdur; ama bir noktadan sonra, enerjiniz düşer. O eski sinerjiyi yakalayamazsınız. Boşanırsınız; ama burada, zorunlu olarak, sorun adamdan ya da kadından kaynaklanıyor diyemezsiniz. Birbirlerine aşıktırlar; ama boşanmaları gerekir. Bu durumu da böyle algılamak gerekir. Başkanla oturduk, konuştuk. Başkan, bana antrenör değişikliği istemediklerini söyledi. Böyle bir değişikliği düşünmediklerini söyledi. Ama ben böyle olması gerektiğini düşündüm. Kendisiyle anlaştık. Hiçbir sorun yok. Her şey iyi dedi.
 
TÜRKİYEDE DEVAM ETMEK İSTİYORUM, TÜRKİYE VE TÜRK FUTBOLUNU SEVİYORUM
 
Carlos Carvalhal, Portekizde daha ayrıntılı düşüneceğim; ama ben Türkiyede kalmak istiyorum. Burada yaşamayı seviyorum. Burayı, buradaki anlayışı biliyorum. Biraz Türkçe konuşup, anlayabiliyorum Türk futbolunu tanıyorum. Türkiyede devam etmeyi arzu ediyorum. Ne olacağını göreceğiz. Üzerimde baskı yok. Yarından itibaren değerlendirmeler yapacağız. Gelecek ay ne olur bilemeyiz; Portekizde düşünmem gerekir; ama elbette ki Türkiyede devam etmeyi isterim. İstanbulda yaşam çok önemli değil. Ben Türk futbolunu seviyorum. Geçen sezon Beşiktaşta çok önemli bir deneyimim oldu. Çok güçlü bir taraftara, çok sıcak bir ortama sahipti. Ben böyle ortamlarda çalışmayı arzu ediyorum. Canlı, güçlü bir yaşam var. İnsanlar futbolla çok yaşıyorlar. Çok tutkulular. Bu açıdan Türkiye pek çok ülkeden farklı. Bütün bunlar Türk futbolu içerisinde yer almam için yeterli nedenler ifadelerini kullandı. 
 
BEŞİKTAŞ EN AZ 4 PUAN DAHA FAZLA ALMALIYDI
 
Carvalhal, eski takımı Beşiktaş için ise Ben Beşiktaşın bugünkü durumu hakkında çok fazla konuşmak istemiyorum. Lige iyi başlayamadılar. Ancak hafta hafta daha iyi oldular. Yarışmacı güçler arttı. Ancak bazı maçlarda yeterince şanslı değillerdi. Belki bugün çok daha fazla puanları olması gerekiyordu. En az 4 puan daha fazla. Bana göre haftalar ilerledikçe çok daha iyi oluyorlar dedi. 
 
QUARESMA MESELESİ
 
Carvalhal, Beşiktaş ve Quaresma konusunda yorum yapmam mümkün değil. Bu doğru da olmaz. Yaşananlar nedir, bunu yüzde yüz bilmediğimiz için bir yorum yapmamız da söz konusu olamaz. Bu durumda getirebileceğiniz her türlü yorum hatalı olur. Olayın derinliklerini bilmeden konuşma yapmak bana göre doğru bir yaklaşım değil. Bun nedenle bir şey diyemem. Beşiktaş büyük bir kulüp, Quaresma büyük bir oyuncu. Şu anda yaşananlar çok sıcak. Yorum yapmak ya da bir şey söylemem mümkün değil şeklinde konuştu.   
 
MADRİDTE MAÇTAN SONRA NE OLDU
 
Portekizli teknik adam geçen sezon İspanyada Atletico Madrid maçından sonra Quaresmayla arasında geçen olayla ilgili olarak ise Geçen sezon Atletico Madridle, İspanyada yaptığımız maçtan sonra Quaresmayla yaşananları Türk basını yazdı. Ne olduysa yazıldı. Bir şeyler oldu. Biz bunu kulüp ve yönetim olarak çözüme kavuşturduk ve işimize döndük. Herkes hata yapabilir. Hata yaptı diye bir insanı öldüremeyiz. Hata yapıldı ya da yanlış davranıldı diye insanları hapse de gönderemeyiz. İşimize sorunsuz dönmenin yollarını aramalıyız dedi.  