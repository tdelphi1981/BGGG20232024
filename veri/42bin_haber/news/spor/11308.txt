Kırklaerlispor play-off istiyor
Spor Toto 2. Lig Beyaz Grup ekiplerinden Kırklarelispor'un kulüp başkanı Volkan Can, play-off hedeflerine emin adımlarla ilerlediklerini söyledi.Volkan Can, yaptığı açıklamada, Trakya'nın tek profesyonel takımı olarak taraftardan destek beklediklerini söyledi. Güçlü bir kadroyla her geçen gün hedefe bir adım daha yaklaştıklarını belirten Can, Ligdeki başarımızı sürdürmek için çalışıyoruz. Hafta sonu kendi sahamızda oynayacağımız Körfez Futbol Kulübü karşılaşmasında sadece Kırklarelili değil, tüm Trakyalı sporseverleri tribünde görmek istiyoruz. Bu maç her iki takım için de çok önemli. Artık kavgaya küslüğe gerek yok. Trakya'nın tek profesyonel takımı Kırklarelispor'a halkımızın sahip çıkmasını bekliyoruz. Körfez Futbol Kulübü maçından galip ayrılabilirsek, ulaşmak istediğimiz hedefe bir adım daha yaklaşacağız. Play-off hedefimize emin adımlarla ilerliyoruz diye konuştu.