Buruk: Gaziantepspor karşısında istediğimizi alamadık
Akhisar Belediyespor Yardımcı Antrenörü Fuat Buruk, Gaziantepspor karşısında istediklerini alamadıklarını belirterek, Bundan sonraki maçlara bakıyoruz.
Aynı mücadeleyi bütün maçlarda gösterebilecek güce ve kaliteye sahibiz. dedi. 

Gaziantepspor maçının ardından düzenlenen basın toplantısında konuşan Buruk, Buraya kazanmak için geldik. 75 dakika çok iyi oynadık. Oyunun son 15 dakikasında rakip üstümüze çok geldi, dayanamadık. 

Oyuncu değişikliğini de yaptık ama istediğimiz gibi olmadı. diye konuştu. Rakibin iki gol bulduktan sonra son dakikalarda galip de gelebileceğini hatırlatan Buruk, Oyunun genelinde iyi oynadık. 

Daha çok pozisyona girdik. Daha farklı olabilirdi. İstediğimizi alamadık. Bundan sonraki maçlara bakıyoruz. Aynı mücadeleyi bütün maçlarda gösterebilecek güce ve kaliteye sahibiz. İnşallah bundan sonraki maçlarda istediğimize ulaşacağız. şeklinde konuştu. 

Akhisar Belediyesporlu futbolcu Ahmet Cebe de 3 puan için geldikleri Gaziantepten 1 puanla döndüklerini kaydederek, 2 puan kaybettiğimiz için çok üzgünüz. Bunu unutup Sivasspor maçına bakacağız. İnşallah Sivas maçından 3 puanla ayrılırız. açıklamasını yaptı. Uğur Demirok ise şunları aktardı: Maçı kazansaydık Gaziantepsporla aramızda 3 puan fark kalacaktı. Bir nevi takibimiz olacaktı. İlk yarı çok iyi top oynadık. 

Deplasmanda oynanması gereken topu oynadık. Skor avantajımızaydı ama ikinci yarı bir türlü kaleye gidemedik. 70. dakika sonunda Gaziantep 2 gol buldu. Kaybedebilirdik. 1 puana sevinçli değiliz ama maçı 2-0dan 2-2ye getirebiliyorsak oturup düşünmemiz lazım. Kendimizde suç aramamız lazım.