Ümraniye'de yumruk yumruğa
Siyah beyazlıların dün sabahki idmanı çok yüksek tempoda geçti. Fernandes, kendisine agresif müdahalede bulunan Gökhanın yüzüne vurdu. Gökhan da, cevabı yumrukla verdi. Olay sonrasında Fernandes, Hata bendeydi, 10 yaşında çocuk gibi davrandım. Ama sonuç olarak barıştık dedi.
K ARTALda Galatasaray derbisi öncesi keyifler kaçtı... Siyah beyazlıların dün sabah Ümraniye Nevzat Demir Tesislerinde yaptığı antrenmanda takımın yıldızı Manuel Fernandes ile yeni transferi Gökhan kavga etti. 
Teknik direktör Samet Aybaba yönetimindeki idmanda yapılan çift kale maçta gerginlik yaşandı. Bir pozisyon sırasında Manuel Fernandese sert müdahalede bulunan Gökhan Süzeni, Portekizli oyuncu sert bir şekilde sözlü olarak uyardı. 
Gökhan Süzen, Fernandesin üzerine yürüyünce tecrübeli futbolcu, genç takım arkada-şının yüzüne kafa attı. 
AYBABA İKİSİNİ DE İDMANDAN ÇIKARDI 
GÖKHAN  Süzen aldığı darbe sonrası, kısa süreli bir şok yaşadı. Daha sonra Fernandesin sol gözüne isabet eden bir yumrukla Portekizliye yanıt verdi. Araya giren takım arkadaşları, iki futbolcuyu güçlükle sakinleştirdi.
Olaya müdahale eden teknik direktör Samet Aybaba, Manuel Fernandes ile Gökhan Süzeni antrenmandan çıkardı.
Çift kale maç yarıda kalırken, idman sonrası kaptan İbrahim Toraman iki oyuncuyu bir araya getirdi. Birbirinden özür dileyen ikili, böylelikle olayı tatlıya bağladı. 
FOTOĞRAF TEKLİFİNİ DE REDDETTİ 
ANTRENMAN sonrası Beşiktaş Teknik Direktörü Samet Aybaba, Fernandesle görüştü. Portekizliye, Toplu fotoğraf çekilip, siteye koyalım. Olayın büyük bir şey olmadığını herkes görsün dediği öğrenildi. Ancak Manuel Fernandesin bu teklife, Yaşandı ve bitti. Zaten çok büyük bir olay değildi. Tatlıya da bağlandı. O nedenle böyle bir hareketi yapmamıza gerek yok cevabını verdiği belirtildi.
Öte yandan Fernandesten aldığı kafa darbesi sonrası Gökhana, buz tedavisi uygulanması dikkat çekti. 
10 yaşında çocuk gibiydim 
Gökhan ile kavga eden Fernandes, Hata bendeydi, 10 yaşında çocuk gibi davrandım. Ama sonuç olarak barıştık dedi. 
İDMANDA Gökhan Süzenle sert bir tartışma yaşayan Beşiktaşın Portekizli yıldızı Manuel Fernandes, olay sonrası özeleştiri yaptı. Portekizli futbolcu, siyah beyazlı ekibin sabah yapılan antrenmanındaki tatsız kavgayla ilgili şöyle konuştu: 
Sinirlerime hakim olamadım
Evet aramızda bazı tatsız şeyler yaşandı, olmaması gerekirdi. Hata bendeydi 10 yaşındaki çocuk gibi davrandım, sinirlerime hakim olamadım. Ama daha sonra tokalaştık birbirimizden özür diledik. Olay tatlıya bağlandı. Ben profesyonelim ve futbol dünyasında belirli bir yerdeyim, bulunduğum yerde bu tip davranışlar olmamalı. 
Pozisyon gereği sertlik yaşandı 
Beşiktaş Futbol Komitesi Üyesi Ahmet Kavalcı, Fernandes ile Gökhanın tartışmasının büyütülmemesi gerektiğini söyledi. 
DÜNKÜ antrenmanda yaşanan Fernandes, Gökhan Süzen kavgasıyla ilgili Beşiktaş Futbol Komitesi Üyesi Ahmet Kavalcı açıklamalar yaptı. Kavalcı, şu ifadeleri kullandı:
- İdmanda Fernandes ve Gökhan arasında pozisyon gereği bir sertlik yaşanmıştır. 
Olay tatlıya bağlandı 
- Teknik direktörümüz Samet Aybaba, iki futbolcumuzu da sakin olmaları için uyardı. Manuel Fernandes ve Gökhan Süzen soyunma odasında birbirinden el sıkışıp özür diledi ve gerginliği tatlıya bağladı.