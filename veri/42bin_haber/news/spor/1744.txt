Çılgın koleksiyoncu Abramovich
Londra ekibi sezon sonuna kadar yoluna Liverpoola İstanbulda Şampiyonlar Ligi Kupası kaldırtan İspanyol çalıştırıcıyla devam edecek. Benitez sonrası ise Chelsea, Pep Guardialoya emanet edilecek.
CHELSEAnin milyarder sahibi Roman Abramovich, Londra ekibinde teknik direktör kıyımına devam ediyor... 
Son olarak Roberto Di Matteo ile yollarını ayıran Rus iş adamı takımın başına Rafa Benitezi getirirken, ilginç bir istatistiğin de sahibi oldu... 
Başarıya endeksli yönetim tarzıyla beklemeye tahammülü olmayan Abramovich, 2004 yılından bu yana 8. teknik direktörün görevine son verirken, Di Matteonun ipinin çekilişinin perde arkasındaki ismin ise Fernando Torres olduğu konuşuluyor. 
 
84 MİLYON POUND TAZMİNAT ÖDEDİ 
BUGÜNE kadar Ancelotti, Villas-Boas ve son olarak Di Matteonun sonunu hazırlayan Torresin sürekli oynaması için dayatmalarda bulunan Abramovichin soyunma odasında da güçlü taraf olması teknik adamların sonunu hazırlayan etkendi. Takımın başına geldiği tarihten itibaren dünyanın en iyi teknik adamlarıyla çalışan Abramovich bunun bedelini de fazlasıyla ödedi. Milyarder iş adamı sadece teknik direktörlerin tazminatları için toplam 84 milyon Pound ödedi.
Göreve getirdiği teknik direktörlerle ortalama 8 ay çalışan Abramovich, sadece Mourinho ve Ancelotti ile bir yıldan fazla çalıştı. 
ABRAMOVİCH İLE ÇALIŞMAK ÇOK ZOR 
1- İstekleri bitmek bilmez. 
2- Mazeret kabul etmez. 
3- Sadece kazananları ister. 
4- Sabır onun erdemi değildir. 
5- Onunla çalışmak imkansıza yelken açmaktan farksızdır. 
İstanbul kahramanı 
RAFA Benitez için teknik direktörlük kariyerinde İstanbulun ayrı bir yeri bulunuyor. Liverpoolu çalıştırdığı dönemde Devler Liginde final oynayan Benitez, Milan karşısında 30 geriye düştüğü karşılaşmayı taktik dehasıyla çevirerek penaltılar sonucunda zafere ulaşan isim olmuştu. 
Roberto Di Matteonun görevine son veren Chelsea, Benitez ile sezon sonuna kadar anlaşma sağladı. Abramovichin uzun yıllardır rüyalarını süsleyen Guardiolanın sezon sonunda görüşelim demesi üzerine vatandaşı Beniteze yöneldi.