"Takım olarak iyiyiz"
Pınar Karşıyaka Başantrenörü Ufuk Sarıca da kendileri için önemli bir deplasman galibiyeti aldıklarını belirterek, Antalya Büyükşehir Belediyesi'nin, bulunduğu konum itibarıyla kolay gibi gözüken zor bir deplasman takımı olduğunu söyledi.
Sarıca, Kazanmak için sahaya çıktık. Arka arkaya kendi evimizde maçlar kazandık. Bunların kıymetini, değerini artırmak için mutlaka bu tip deplasmanlardan kazanarak dönmemiz lazım. İlk yarıda benim arzuladığım basketbolu ve oyunu ortaya koyamadık. Belki 45 sayı attık ama 47 sayı yedik ve bu bizim için oldukça fazla bir rakam. Böyle başarılı olamazdık, ikinci yarı 27 sayı yiyerek, oyunu domine ettik. Takım olarak çok iyiyiz dedi.

Pınar Karşıyakalı oyuncu Onur Çalban da galibiyet serisine devam ettiklerini ve hedefledikleri seviyeye, gelecek haftalardaki maçları da kazanarak, ulaşacaklarını kaydetti.

 
"BU MAÇIN TELAFİSİNİ YAPACAĞIZ"  
Beko Basketbol Ligi takımlarından Antalya Büyükşehir Belediyesi'nin başantrenörü Altar Tunçkol, Pınar Karşıyaka karşısında aldıkları yenilgiye ilişkin, Bu maçın telafisini gelecek hafta TOFAŞ maçıyla yapmak istiyoruz dedi.

Tunçkol, maçın ardından düzenlediği basın toplantısında, karşılaşmadan önce sahalarındaki ilk galibiyeti almayı çok arzuladıklarını belirterek, Karşıyaka'nın kuvvetli bir takım olduğunu söyledi.
Maça çok iyi başladıklarını ancak ilk periyotta 27 sayı yediklerini dile getiren Tunçkol, savunma yapmayan takımın maçı kazanma şansının da olmadığını böylece Karşıyaka gibi kapasiteli bir takımı yenmenin de zorlaştığını vurguladı.

Tunçkol, Pınar Karşıyaka çok haklı bir galibiyet aldı, kendilerini tebrik ediyorum. Sezonda ilk yarının sonlarına geliyoruz. Bir an önce galibiyet alıp alt sıralardan kurtulmak istiyoruz. Bu maçın telafisini gelecek hafta TOFAŞ maçıyla yapmak istiyoruz. Ligi, 4 galibiyetle bitirmek istiyoruz diye konuştu. Antalya Büyükşehir Belediyesi oyuncusu Hakan'ın Gaziantep ile anlaşmasıyla ilgili bir soruya Tunçkol, söz konusu oyuncunun beklenen performansı sergileyemediğini ve karşılıklı anlaşmayla takımdan ayrıldığını söyledi.

Antalya Büyükşehir Belediyesi oyuncusu Eren de çok iyi başladıkları karşılaşmaya daha sonra bir türlü tutunamadıklarını ifade eti.