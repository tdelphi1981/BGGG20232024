Burada oynamak benim için şans
Beko Basketbol Ligi ekiplerinden Türk Telekom'da forma giyen ABD'li Lance Williams, Türkiye Ligi'ndeki basketbol seviyesinin üst düzeyde olduğunu söyledi.Lance Williams, AA muhabirine yaptığı açıklamada, Türkiye'de daha önce 4 yıl basketbol oynadığını ve kariyerinin büyük bir bölümünün burada geçtiğini anlattı.
Beko Basketbol Ligi'nin Avrupa'nın en iyi ligi olduğunu ifade eden Williams, şunları söyledi:
Ligimizden sonra İspanya ve Rusya liglerinin geldiğini düşünüyorum. Ligde basketbol seviyesi gerçekten üst düzey. Bir ABD'li olarak bu ligde forma giymek önemli bir şans. Bulunduğumuz ligin her geçen sezon kendini geliştirdiğini düşünüyorum. Her sezon basketbol seviyesi yükseliyor. Galatasaray, Fenerbahçe, Banvit ve Anadolu Efes gibi çok iyi takımlar var. Yabancı olarak bu ligde bulunmak, benim için çok iyi bir fırsat.
Türkiye'de bulunmayı çok seviyorum diyen Williams, Bu yüzden Türkiye'yi tekrar seçtim. Türk Telekom iyi insanların olduğu bir kulüp. Bu yüzden Türk Telekom'u seçtim. Öncelikle ben ve ailem Türkiye'de bulunmaktan çok mutluyuz. Burada daha önce uzun yıllar geçirdik ifadelerini kullandı.

Şampiyonluk için birçok aday var

Lance Williams, Beko Basketbol Ligi'nde şampiyonluk için birçok takımın şansı bulunduğunu dile getirdi.

Türk Telekom'un şampiyon olmasını istediğini belirten Williams, sözlerini şöyle tamamladı: Şampiyonluk için tabii ki birçok aday var ama gönlümden geçen Türk Telekom'un şampiyonluğu kazanması. Banvit çok güçlü bir kadroya sahip. Onları şanslı görüyorum. Galatasaray çok iyi. Fenerbahçe, Anadolu Efes ve Türk Telekom gibi iyi takımlar var. Birçok takım bu yarışın içinde olacaktır.