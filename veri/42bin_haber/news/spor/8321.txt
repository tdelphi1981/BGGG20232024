9 milyon Euroluk sert ve yıldızsız rakip
F.Bahçeyi yarın ağırlayacak olan Belarus ekibi çok faul yapıyor, kanatları kullanmıyor. Hleb dışında isim yapmış oyuncuları yok.
UEFA Avrupa Liginde Fenerbahçe ile karşılaşacak olan Bate Borisov ülkesinde son yıllarda şampiyonluklara ambargo koyan bir takım. 9 milyon Euroluk Belarus ekibini mercek altına aldığımızda sert oynayan ve kanatları kullanmayan bir takımla karşılaşıyoruz. İşte, Bate Borisov...  
1-EN ÜNLÜ OYUNCULARI HLEB 
Almanyada Stuttgart ardından İngilterede Arsenal, İspanyada Barcelona forması giyen Hleb en büyük yıldızları. Takımın bütün yükünü bu star oyuncu çekiyor. Fenerbahçe karşısında da büyük koz. 
2-1.5 GOL ORTALAMASIYLA OYNADILAR 
şampiyonlar liginden elenip geldiler ve toplam 9 gol attılar. Maç başına 1.5 gol ortalamasıyla oynuyorlar. Bu gollerin altısını ceza alanı içinden attılar. Kafa golleri yok. F.Bahçe savunması rahat edebilir. 
3-AZ ŞUT ATIP İSABET SAĞLIYORLAR 
ALTI maçta kaleye 33 gol vuruşu yaptılar. Bunlardan 16sı ceza alanı içinden. Bu şutların sadece 13ü kaleyi buldu. Şampiyonlar Liginde kaleye en az şut atan takımlar arasında yer alırken, isabet oranı dikkat çekti. 
4-SARARAN VE KIZARAN BİR RAKİP 
ÇOK faul yapıyorlar. Takımlar sıralamasında altı maçta 99 faulle üçüncü sıradalar. Sadece S.Moskova ve Cluj, onlardan fazla faul yapmış. Bununla birlikte 18 sarı ve 1 kırmızı kartla ligin en sert ekibi konumundalar. 
Hocaları Devler Ligi tarihine geçti 
BATE Borisovun hocası Victor Goncharenko, 2008 yılında 32 yaşındayken Şampiyonlar Liginde takımının başında görev aldı. Bu ona Şampiyonlar Ligi tarihinin en genç çalıştırıcısı olma unvanını kazandırdı. Dev takımların idmanlarını canlı izliyor.