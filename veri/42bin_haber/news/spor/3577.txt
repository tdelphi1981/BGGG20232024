Giray ağrılardan bu kez kaçamadı
Trabzonspor'un başarılı savunma oyuncusu Giray Kaçar korkuttu.
 Takımıyla birlikte Antalya Belek'te kampta bulunan 27 yaşındaki futbolcu, önceki akşam göğüs ağrısı şikayetiyle hastanelik oldu. Kardiyoloji bölümüne sevk edilen Giray'ın göğüs filmi çekildi. Yapılan tetkiklerin ardından sağlık durumunun iyi olduğu belirlenen Giray, yaklaşık 1 saat hastanede kaldıktan sonra taburcu edildi. Kampa katılan Giray'ın göğüs ağrılarının daha önce idmanda kaburga kemiğine aldığı darbeden kaynaklandığı belirtildi.
  