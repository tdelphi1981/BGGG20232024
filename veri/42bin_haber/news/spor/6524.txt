Galatasaray'dan müthiş plan!
Dünya Galatasaray'ın devre arasındaki yaptığı flaş transferleri konuşuyor.
Ünal Aysal yönetimi de bu transferler için kaynak olarak locaları 3 yıllığına satışa çıkardı. Hatta loca sahiplerine duyuruyu yapıldı bile. Bu plana göre localar 2014 Ocak ayından 2017 Ocak ayına kadar yine üç yıllığına satılacak.

Galatasaray'ın Wesley Sneijder ve Didier Drogba'ya parçalı formayı giydirmesi, sarı kırmızılı camiayı ve taraftarları ayaklandırmış durumda. Bu iki önemli transferin bütün detayları medyaya malzeme olurken, doğal olarak yüksek ekonomik maliyetleri de tartışma konusu olmuş durumda. Şimdi herkes birbirine "Galatasaray bu ücretleri nasıl ödeyecek ?" diye soruyor. Çünkü 2014 yılında başlayacak FIFA kriterleri sonrasında kulüplerin gelir ve giderleri tamamen kontrol altında olacak. 

G.Saray'a Sneijder 3,5 yıl için 23 milyon euro, Drogba ise 1,5 yıl için 10.5 milyon euro ek maliyet getirecek. G.Saray Yönetimi, bu sezon mutlak lig şampiyonluğunu ve yine şampiyonlar ligi gelirlerini planlarken, asıl güvendikleri gelir kalemi ise Ali Sami Yen Spor Kompleksi Türk Telekom Arena Stadı'nın loca gelirlerinden bekleniyor. Bilindiği gibi Arena'nın locaları Adnan Polat yönetimi döneminde 3 yıllığına satılmıştı. Ünal Aysal yönetimi de aynı yolu izleyerek, locaları 3 yılılğına satışa çıkardı ve loca sahiplerine duyuruyu yaptı bile. Bu plana göre localar 2014 Ocak ayından 2017 Ocak ayına kadar yine üç yıllığına satılacak. Böylece G.Saray'ın sadece loca satışından elde edileceği gelir ise 92 milyon dolar yani 70 milyon euro.

SEZON SONU ŞAMPİYONLAR LİGİ'NE KATILMAK GARANTİLENİRSE YILDIZ TRANSFERLERİNE DEVAM EDİLECEK

G.Saray Yönetimi Sniejder ve Drogba gibi yıldızları alarak; locaları satın alacak taraftarlar için daha cazip hale getirmeyi planladı ve sezon sonunda G.Saray'ın Şampiyonlar Ligi'ne katılmayı garantilemesi halinde yıldız transferine yine devam edilecek.