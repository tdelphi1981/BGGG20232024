Fatih Terim'den Süper Lig takımlarına: Bunlar bizim rakiplerimiz değil
Galatasaray'ın basına kapalı yapılan şubat ayı divan toplantısında sarı kırmızılı ekibin teknik direktörü Fatih Terim, 1,5 saat süren bir sunum yaptı. Fatih Terim'in açıklamalarının divan üyeleri tarafından büyük bir heyecanla karşılandı ve sık sık alkışlarla kesildi.
Geçtiğimiz haftalarda Divan üyeliği beratını alan Galatasaray Teknik Direktörü Fatih Terim, bu yeni unvanıyla ilk kez bir toplantıya katıldı.

Sözlerine Ali Sami Yen'in, "Amacımız Türk olmayan takımları yenmek" mottosundan alıntı yaparak başlayan Fatih Terim'in konuşması ayakta alkışlanırken, bazı üyeler gözyaşlarına hakim olamadı.

Arasına dahil olduğu üyelere futbol konulu bir konuşma yapmak için kürsüye çıkan tecrübeli hoca, bir barkovizyon gösterisi sundu. Hocanın teması, Ali Sami Yenin kulübü kurarken dile getirdiği ve tüzüğe yazdırdığı, Amacımız Türk olmayan takımları yenmek üzerine kuruluydu. Terimin verdiği örneklerden biri de şöyle gerçekleşti: İmparator, aralarında Süper Lig kulüplerinin bulunduğu 17 logoyu göstererek, Bizim rakiplerimiz bunlar mı? diye sordu. Ardından cevabı patlattı: Tabii ki hayır. Bizim rakiplerimiz işte bunlar dedi ve Real Madrid, Juventus ve Borussia Dortmund gibi kulüplerin logolarını gösterdi.

Benim önceliğim insan

Ardından altyapı konusunda bilgilendirme yapan Terim, Bir şampiyonluk eksik ya da fazla, ne önemi var. Ben buraya insan yetiştirmeye geldim. Öncelikli amacım bu ifadesini kullandı. İşte tam da bu sırada Divan Kurulu üyeleri, hocanın konuşmasını ayakta alkışlayarak böldü. Hatta bazı üyelerin gözyaşlarına hakim olamadıkları gözlendi.