1860 Münih, Malik Fathi'yi transfer etti
Almanya İkinci Ligi (Bundesliga 2) takımlarından 1860 Münih, Kayserispor'da forma giyen Malik Fathi'yi transfer etti.
Münih kulübünden yapılan açıklamada, Fathi ile sezon sonuna kadar sözleşme imzalandığı belirtildi. Kulübün sportif direktörü Florian Hinterberger, uzun zamandan beri izledikleri Malik'in, ligde 3. sıra için mücadelede takıma katkı vereceğine inandıklarını kaydetti.

Malik de kulübün hedeflerine ulaşması için elinden geleni yapacağını belirtti.

Malik Fathi, Kayserispor'dan önce Mainz 05, Spartak Moskova ve Hertha Berlin takımlarında da forma giydi.