İlk yarı umduklarından fazlasını buldular
Ardeşen Gençlik Spor Kulübü Antrenörü Durak: Takımımız beklenilenin üzerinde performans sergileyerek ligin ilk yarısını dördüncü sırada bitirdiBayanlar Hentbol Süper Ligi'nde mücadele eden Ardeşen Gençlik ve Spor Kulübü'nün Antrenörü Hüsnü Kemal Durak, Takımımız beklenilenin üzerinde performans sergileyerek ligin ilk yarısını dördüncü sırada bitirdi dedi.

Durak, yaptığı yazılı açıklamada, Ardeşen Gençlik ve Spor Kulübü'nün üst seviyede, kadrolarında alternatiflere sahip güçlü takımların arasında yer aldığı belirtti.
Üst düzeyde başarıyı sürekli kılmak için kurumsal yapıya ihtiyaç olduğunu ifade eden Durak, şöyle devam etti:
Ayrıca alt yapıyı oluşturarak planlı programlı çalışmak da gerekiyor. Biz de bu yola çıkarak yetenekli sporcuları seçtik. Uzun hedefte, anlayış ve yeteneği iyi eğitimle desteklemek kaliteli sporcular çıkarmak ve hentbole kazandırmak istiyoruz. Öncelikle eğitime önem veriyoruz. Kendi değerlerimizi bularak yatırım yapıyoruz. Disiplin, düzen, düşünce ve gönül birlikteliği başarımızın en önemli mimarlarıdır. Takımımız beklenilenin üzerinde performans sergileyerek ligin ilk yarısını dördüncü sırada bitirdi. Bu başarıda katkısı olan başta yönetim kuruluna, bizleri gerek kendi evimizde, gerek deplasmanda hemen hemen her maçımızda destekleyen taraftarlarımıza ve sporcularımıza çok teşekkür ediyorum.