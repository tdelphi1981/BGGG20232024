"Çok iyi hazırlandık ve kazandık"
Galatasaray'ı İstanbul'da yenen KASKİ'nin Antrenörü Ayhan Avcı, "İstanbul'a kazanmak için gelmiştik. İstediğimizi de elde ettik" dedi.
Avcı şöyle konuştu: 
"Yüzde 100 kazanmamız gereken bir maç olduğunu biliyorduk. Çok iyi hazırlandık. Oyuncular da galibiyete çok inandı. Bizim için iyi bir sonuç ama ana rakiplerimize yenilmezsek avantaj haline gelebilir. 
Anahtar oyuncu Asjha Jones'a hala sahip değiliz. Tedavisi tamamlandıktan sonra Türkiye'ye gelecek. Onun yokluğunda bu galibiyeti almamız bir ayrıca mutlu etti. 
Yerlisiyle, yabancısıyla hem saha içinde, hem saha dışında çok iyi bir takım olduk. Umarım hem Avrupa'da, hem ligimizde hedeflediğimiz yerlere geliriz"