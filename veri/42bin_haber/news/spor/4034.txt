Hakan Şükür'den Sneijder açıklaması
Galatasaray'ın eski futbolcusu Hakan Şükür, sarı-kırmızılı takımın eski kulübü Inter'den transfer etmek istediği Wesley Sneijder hakkında konuştu.
TRT Spor ekranlarında konuşan Hakan Şükür, Sneijder transferi hakkında önemli ipuçları verdi. Şükür, Sneijder'in Galatasaray'a gelmesi halinde Spor Toto Süper Lig'e renk geleceğini ifade etti.

Hakan Şükür açıklamasında, "Fiyatlar buraya yansıyan şekilde değil. Şu rakama alındı deniyor ama Inter kulübü söylenen rakamlara bırakmayacak. Herkesin bildiği üzere Sneijder'in çok kaliteli bir isim olduğunu ben de biliyorum. Renk getirecektir, hava getirecektir. Ama bu işler son ana kadar belli olmuyor. Oyuncunun 6.5 milyon euroluk bir bonservisi var. En son konuşmadan anladığım kadarıyla bu işi sponsorlar çözmeye çalışıyor. Size bir haber vereyim kulüple bu şekilde kendi aralarında anlaşmışlar. Olur ya da olmaz orasını artık hep birlikte göreceğiz" şeklinde konuştu.