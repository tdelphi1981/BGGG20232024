Daha yukarılarda olmayı hak ediyoruz
Bordo mavililerin Brezilyalı oyuncusu, Hakkımdaki sağlıklı olmadığım yönünde çıkan dedikoduları oyunumla bitirdim dedi.
TRABZONSPORda sezon başladıktan sonra alınmasına rağmen performansıyla bir istikrar abidesi olan Brezilyalı Emerson Da Conceiçao, bordo mavili takımın çok daha iyi yerlerde olması gerektiğini söyledi. Sezonun ilk yarısında takımın sergilediği inişli çıkışlı performansı da değerlendiren Brezilyalı futbolcu, İyi ve yetenekli oyunculara sahibiz. Şunu çok iyi biliyoruz ki bulunduğumuz yerden yukarıda olmalıydık. Temsil ettiğimiz değerler bunu gerektiriyor dedi.  
Fikirlerimizi paylaşıyoruz 
İlerisi için umutlu olduğunu kaydeden sambacı, İkinci devre çok daha iyi işler yapabiliriz. Hızlı bir şekilde yukarıya tırmanabiliriz. Bu konuda hem oyuncular hem de teknik ekip olarak fikirlerimizi paylaşıyoruz. Mayıs ayına kadar devam edecek periyotta daha iyi sonuçlar almayı bekliyoruz diye konuştu.  
Söylentileri performansımla bitirdim 
Transfer sürecinde hakkında çıkarılan sakatlık spekülasyonlarını da değerlendiren Emerson, şu ifadeleri kullandı:
Bu söylentiler çıktığında hiçbir şekilde üzüntü yaşamadım çünkü kendimden emindim. Lillede uzun dönem oynadım ardından Benficada forma giydim. Küçük sakatlıklar dışında hiçbir sıkıntı yaşamadım. Bu nedenle söylentilere de kulak asmadım. Sağlık kurulu detaylı bir kontrol yapmıştı zaten. Ben de kendimden emindim. Büyük bir üzüntü ve huzursuzluk yaşamadım. Çok şükür düzenli bir şekilde oynadım. Kamuoyunun kafasındaki soru işaretleri de gitmiştir herhalde. 
Anasının kuzusu  
TRABZONa getirdiği annesi Mara ve ağabeyiyle yaşayan Emerson, , Annem birkaç ay geçirmiş olmasına rağmen Trabzonu çok sevdi ve  çabuk alıştı. Benimle birlikte yaşamaktan çok memnun dedi. 
Uyumadan antrenmana çıktım sözleşme imzaladım 
AİLESİNİN futbol oynamasını istemediğini belirten Emerson, futbola 14 yaşında başladığını, Brezilyada pek çok yerde seçmelere katıldığını belirtti.  Brezilyalı oyuncu, Coritibaya vardığımız gün çok ilginç bir şey oldu. Görevli antrenör bize, Yoldan geldiğiniz için yorgun olabilirsiniz. İçinizde antrenman yapmak isteyen var mı? diye sordu. Dokuz arkadaşım da antrenman yapmayacaklarını söylediler. Sadece ben antrenman yaptım. O antrenmandan bir hafta sonra sözleşmemi imzaladım dedi.