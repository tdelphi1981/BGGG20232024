Maccabi'ye yoğun güvenlik önlemi
Beşiktaş'ın Euroleaque Top 16' daki rakiplerinden Maccabi Tel-Aviv bugün İstanbul'a geldi. Yarın akşam oynanacak ilk yarının son maçı nedeniyle İstanbul'a gelen İsrail takımı için Atatürk Havalimanı'nda yoğun güvenlik önlemleri alındı.
Atatürk Havalimanı'nda oluşturulan yoğun güvenlik önlemleri altında uçaktan inen konuk ekip, pasaport girişinden sonra dışarıda kendilerini bekleyen ve otele götürecek olan otobüslere kadar havalimanı polisi ve çevik kuvvet polislerinden oluşan bir güvenlik kordonu altında gittiler.

Maccabi Tel-Aviv ekibi ve kafiledeki diğer isimler yoğun güvenlik önlemleri altında havaalanından ayrılırken, kafilenin Beşiktaş'ta bir otelde kalacağı belirtildi.

Henüz galibiyetle tanışamayan Beşiktaş sonuncu, tek galibiyeti bulunan Maccabi Tel Aviv ise 6. sırada bulunuyor. İki takımın da final yarışı için son şansının olduğu bu maçın çok çekişmeli geçeceği belirtildi.