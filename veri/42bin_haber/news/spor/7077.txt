Fenerbahçe 'Lider'e dur diyemedi
Acıbadem Erkekler Voleybol Ligi'nde Arkasspor, deplasmanda Fenerbahçe Grundig'i 3-1 yendi ve liderliğini sürdürdü.Fenerbahçe Grundig: 1  Arkas Spor: 3

Salon: Burhan Felek
Hakemler: Onur Hoşnut, Burhan İlhan
Fenerbahçe Grundig: Turgay Doğan, Ahmet Toçoğlu, Frank, Marshall, Kemal Kayhan, Miljkovic (Serkan Kılıç, Metin Toy, İbrahim Başaran, Soner Mezgitçi)
Arkas Spor: Hansen, Bravo, Emin Gök, Agamez, Burutay Subaşı, Hakkı Çapkınoğlu (Hasan Yeşilbudak, Mustafa Ramazanoğlu, Mustafa Koç)
Setler: 19-25, 25-21, 21-25, 21-25
Süre: 101 dakika (22, 27, 26, 26)

Bu sonuçla Arkasspor, 15. maçında 14. galibiyetini aldı. Fenerbahçe Grundig ise 6. kez yenildi. İlk sete İzmir temsilcisi Arkas Spor iyi başladı. Fenerbahçe Grundig'in hücumlarını üçlü blokta durduran mavi-beyazlı takım, Agamez'in sayıları ile teknik molaları 8-6 ve 16-12 önde kapatıp, seti de 25-19 kazandı.

İkinci sette oyun üstünlüğü sarı-lacivertli takıma geçti. Miljkovic ve Marshall'ın smaçları sonrası teknik molaları bu kez Fenerbahçe Grundig 8-3 ve 16-11 önde geçti, seti de 25-21 kazanarak skoru eşitledi: 1-1
Üçüncü sette Arkas Spor Agamez'in sert smaçlarıyla arayı açarak teknik molaları 8-3 ve 16-9 önde kapatarak, file üstündeki etkinliğini sürdürünce seti 25-21 kazandı ve 2-1 öne geçti. Dördüncü sette konuk ekip, teknik molalara 8-3 ve 16-15 önde girdi. Çekişmeli geçen oyunda seti 25-21 ve maçı da 3-1 Arkas Spor kazandı.

Bu arada, Fenerbahçeli taraftarlar, karşılaşma sonrası bir süre protestoda bulunup, Yönetim istifa diye tempo tuttu.