Timsah'ın Genel Kurulu 18 Şubat'ta
Bursaspor Kulübü'nün Yıllık Olağan İdari ve Mali Genel Kurulu 18 Şubat Pazartesi günü yapılacak.Yeşil-beyazlı kulüpten alınan bilgiye göre, Atatürk Kongre Kültür Merkezi'nde (Merinos AKKM) gerçekleştirilecek mali kongre, 18 Şubat Pazartesi saat 18.00'de yapılacak.

İlk toplantıda çoğunluk sağlanamaması durumunda ikinci ve son toplantı, çoğunluğa bakılmaksızın 28 Şubat Perşembe günü aynı yer ve saatte gerçekleştirilecek.
Bursaspor Kulübü'nün Yıllık Olağan İdari ve Mali Genel Kurulu'nda, 2013 mali yılı bütçesi görüşülüp karara bağlanacak. Toplantıda ayrıca, üyelikleri tüzük gereği aidat ödemelerini zamanında yapmadıkları için askıda bulunan 87 kişinin dernek üyeliğinin düşmesi konusu ele alınarak karara bağlanacak.