Venus Williams 3. turda
Avustralya Açık Tenis Turnuvası'nda 25 numaralı seribaşı ABD'li tenisçi Venus Williams, Fransız rakibi Alize Cornet'i 2-0 yenerek üçüncü tura yükseldi.
Sezonun ilk 'Grand slam' turnuvası Avustralya Açık, Melbourne Park'ta tek erkekler ve tek bayanların ikinci tur maçlarıyla devam ediyor.

Melbourne Park'taki Rod Laver Arena'da korta çıkan Venus Williams, Fransız Cornet'i 6-3'lük setlerle 2-0 yenerek tur atladı.

Avustralya Açık Tenis Turnuvası'na 12. kez katılan Williams, bu turnuvadaki en iyi derecesini, 2003 yılında finalist olarak elde etmişti.