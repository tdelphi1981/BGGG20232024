Filede Avrupa'nın zirvesindeyiz
Türk Takımları Avrupa Kupalarında fırtına estirmeyi sürdürüyor. Hafta içinde 11 maç oynayan ekiplerimiz 9 galibiyet ve 2 yenilgi elde etti.
Bayanlar Şampiyonlar Liginde üç takımımız gruplarında lider ve dörtlü finale doğru hızla ilerliyor. 
şampiyonlar ligi A Grubunda Vakıfbank, Rus Uralochka'yı 3-1 yenerek yenilgisiz liderliğini sürdürdü.  
Aynı kupanın D Grubunda Eczacıbaşı VitrA, deplasmanda Azerbaycan'ın Azerrail Baku takımını 3-1 mağlup etti, liderlik koltuğunu bırakmadı.  
Liderlik koltuğunu bırakmayan bir başka takımımız da Galatasaray Daikindi. C Grubunda yer alan Sarı-Kırmızılı bayanlar, İtalyada devirdikleri Unendo Yamamay Busto Arsizio takımını İstanbulda bu kez 3-2 yenerek zirvedeki yerini korudu. 
Bayanlar CEV Kupasında Fenerbahçe, 4lü final turunda Avusturya ekibi Askö BüroLeben Linz Stegi deplasmanda 3-0 yenerek tur için büyük avantaj sağladı. 
Bayanlar Challenge Kupası 16 finalinde Çek Cumhuriyeti´nden SK UP Olomouc takımını konuk eden İlbank, karşılaşmadan 3-1 galip ayrıldı. 
Bayanlar Challenge Kupasındaki diğer temsilcimiz İBA Kimya TED Kolejliler, 2. tur ilk maçında Rusya temsilcisi Dinamo Krasnodar takımına Ankarada 3-0 mağlup oldu. 
Erkeklerde durum 
Erkekler Şampiyonlar Ligi F Grubunda yer alan Arkas Spor, gruptaki beşinci maçında İspanyanın CAI Teruel takımını 3-1 yenerek puanını 9a yükseltti ve ikinci sıradaki yerini korudu. 
Erkekler Şampiyonlar Ligi E Grubu 5'inci maçında Fenerbahçe Grundig, deplasmanda Rusya'nın Dinamo Moskova takımına 3-1 yenildi.  
CEV Kupasında mücadele eden Halkbank ve Maliye Milli Piyango Ankarada karşılaştıkları rakiplerini yenerek tur için avantaj elde ettiler. 
CEV Kupası, ¼ finali birinci maçında Belçikadan Schelde-N.Precura Antwerp takımı ile karşı karşıya gelen Maliye Milli Piyango, karşılaşmadan 3-1 galip ayrıldı. 
Rusyanın güçlü ekibi Iskra Odintsovoyu konuk eden Halkbankası CEV Kupası ¼ finalinde, rakibine Ankarada 3-1 üstünlük sağladı. 
Erkekler Challenge Kupasında yarışan Galatasaray üçüncü tur ilk maçında İsviçreli rakibi Volley Amriswilli 3-0 yenerek avantaj sağladı.