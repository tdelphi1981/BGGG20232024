Beşiktaş'ta derbi öncesi sakatlık şoku
Spor Toto Süper Lig'in 19. haftasında Galatasaray'a konuk olacak Beşiktaş'ta sakatlıklar teknik direktör Samet Aybaba'yı kadro kurmakta zorluyor.
Galatasaray maçının hazırlıklarına BJK Ümraniye Nevzat Demir Tesisleri'nde devam eden siyah - beyazlı ekipte oynamasının zor olduğu belirtilen Manuel Fernandes'den sonra şimdi de bugünkü devam antrenmanda sakatlanan Almeida şoku yaşanıyor. 

Almeida'nın, ciddi bir sakatlık yaşadığı belirtilirken, Portekizli golcünün durumuyla ilgili kulüp doktoru İsmail Başöz, Hugo Almeida'nın sağ arka uyluk kemiğindeki zorlanma nedeniyle bir sakatlık yaşandığını belirterek, net durumunun da öğleden sonra çekilecek MR'dan sonra belli olacağını söyledi.

Hugo Almeida'nın sağ arka uyluk kemiğindeki sakatlık nedeniyle Galatasaray maçında forma giyemeyeceği ve en az üç hafta sahalardan uzak kalacağı iddia ediliyor.