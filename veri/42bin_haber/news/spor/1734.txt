Kartalspor, lideri ağırlayacak
Kartalspor, PTT 1. Lig'in 13. haftasında lider Kayseri Erciyesspor'u yenerek, çıkışa geçmek istiyor.Ligde oynadı son 2 maçta galip gelemeyen bordo-beyazlılar, yarın Kayseri Erciyespor karşısında 3 puan alarak yukarı sıralara tırmanmanın planlarını yapıyor.

Bu sezon 4 galibiyet, 2 beraberlik ve 6 yenilgi alarak 14 puan toplayan Kartalspor, sahasında ise 3 kez kazandı, 2 beraberlik, 1 mağlubiyet aldı. Kayseri Erciyesspor ise geride kalan 12 haftada 7 kez sahadan galip ayrıldı, 3 kez eşitliği bozamadı, 2 yenilgi alarak 24 puan topladı. Kayseri temsilcisi, deplasmanda ise 3 galibiyet, 2 beraberlik ve 1 yenilgi aldı.

Radyo Seymen Kartal Stadı'nda saat 14.00'de başlayacak maçı hakem Kuddusi Müftüoğlu yönetecek.