Şampiyona Knicks darbesi
NBA'de gecenin en önemli karşılaşmasında lige hızlı bir başlangıç yapan New York Knicks, son şampiyon Miami Heat'e konuk oldu. American Airlines Arena'da oynanan mücadeleyi konuk Knicks 112-92'lik skorla kazanmayı başardı.
New York Knicks'te sakatlığı bulunan Carmelo Anthony'nin yokluğunda 27 sayı kaydeden Raymond Felton bu performansıyla yıldızlaşıtken Steve Novak kenardan gelerek 18 sayılık bir katkı verdi. 
Miami Heat cephesinde ise 31 sayı 10 ribaund ve 9 asist ile oynayan Lebron James'in çabaları yetersiz kalırken; Dwayne Wade'in 13, Chris Bosh'un 12 sayılık katkıları mağlubiyeti engelleyemedi. 
Bu sonuçla birlikte üst üste 5. maçını da kazanan New York Knicks, bu sezonki galibiyet sayısını 14'e yükseltirken; Miami Heat 5. kez sahadan mağlubiyetle ayrılan taraf oldu. 
NBA'de gecenin bir diğer maçında Dallas Mavericks deplasmanda Phoenix Suns'ı 97-94'lük skorla geçti.