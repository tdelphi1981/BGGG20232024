Galatasaray Unics Kazan deplasmanında
Galatasaray Medical Park Erkek Basketbol Takımı, ULEB Avrupa Kupası Top 16 turu (L) Grubu 5. maçında bugün Unics Kazan ile deplasmanda karşılaşacak.ULEB Avrupa Kupası'nda oynadığı 4 maçta, 2 galibiyet, 2 mağlubiyet alan ve averajla üçüncü sırada bulunan sarı-kırmızılı takım, grubun ilk karşılaşmasında 80-74 mağlup olduğu rakibinden rövanşı almak istiyor. Basketball Kazan Spor Salonu'nda oynanacak mücadele, TSİ 17.00'de başlayacak.

Sarı-kırmızılıların yer aldığı grupta 4 takım da 2 galibiyet, 2 yenilgi elde ederken, sıralamayı averaj belirliyor. Unics Kazan'ın lider olduğu (L) Grubu'nda, Ratiopharm Ulm ikinci, Galatasaray üçüncü, Kızılyıldız ise son sırada yer alıyor.

Bu arada Spor Toto Türkiye Kupası'nda Fenerbahçe Ülker ile oynanan final maçında yüzüne darbe alan Gürcü oyuncu Manuchar Markoishvili'nin sağlık ekibinin uygun bulması durumunda sahadaki yerini alabileceği bildirildi.

puan durumu

Top 16 turu (L) Grubu'nda 5. maçlar öncesinde puan durumu şöyle:

Takım O G M A Y Av. P
---------------------------------------------------
Unics Kazan 4 2 2 318 309 9 6
Ratiopharm Ulm 4 2 2 347 339 8 6
Galatasaray Medical Park 4 2 2 317 311 6 6
Kızılyıldız 4 2 2 314 337 -23 6