Fenerbahçe'den 'Hodri meydan'
 
 TBMM’nin değerli mensubu, Ankara Milletvekili Prof. Dr. Özcan Yeniçeri’nin 29.01.2013 tarihinde vermiş olduğu soru önergesi, tarafımızca sporda mali milat olarak addedilmiş, tüm Fenerbahçe Spor Kulübü ve kuruluşları ile ilgili mali durum belgeleriyle kamuoyunun bilgisine sunulmuştur.
 
 Fenerbahçe Spor Kulübü’nün 2002 yılından bugüne kadar "SGK, Vergi, Kamu Ödemeleri" adı altında ödemiş olduğu tutar, cem’an 376.771.968 TL’dir.
 
 Yine bu rakamların içerisinde yer alan, kulübümüzün kamu arazilerine ödediği kira bedeli de 13.388.596 TL’dir.
 
 Ayrıca Fenerbahçeliler tarafından 100.000.000 USD harcanarak inşa edilen Fenerbahçe Şükrü Saracoğlu Stadyumu için stat kirası olarak, Kulübümüzün devletimize ödediği tutar da 7.498.813 TL’dir.
 
 Öncelikle belirtmeliyiz ki; Fenerbahçe Spor Kulübü’nün kamusal ödemelerini gösteren bu tablo, "Kulübümüzün gurur kaynağıdır."
 
 Ayrıca hatırlatmak isteriz ki UEFA Kulüp Lisans kriterlerine ve Mali Fair Play ilkelerine uyan tek kulübüz.
 
 Kulübümüzün göstermiş olduğu bu hassasiyet ve şeffaflığın, tüm kulüplerce gösterilmesi konusu ise artık bir iyi niyet değil, ’zorunluluktur’.
 
 Yine bilinmelidir ki; Sporun her alanında lokomotif olan Fenerbahçemizin, sportif-mali denetim konusunda açtığı bu yol da dönülmez ve  örnek teşkil eder niteliktedir.
 
 Saygılarımızla,
 
 FENERBAHÇE SPOR KULÜBÜ