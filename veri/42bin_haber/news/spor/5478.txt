3 takviyeyle kanatlandı
Geçen hafta kadrosuna kattığı iki yabancıdan sonra, transferin bitmesine dakikalar kala Gülşah Akkaya hamlesi yapan Beşiktaş Bayan Basketbol Takımı, ligdeki ilk galibiyetini almayı başardı.
 Siyah-Beyazlılar, Tarsus Belediye'ye deplasmanda 17 sayı fark attı: 81-64. Üç yeni transferinden toplam 46 sayılık destek bulan Kartal, 14. karşılaşmasında ilk galibiyetini alırken, ligde kalma yolunda da umut tazeledi.