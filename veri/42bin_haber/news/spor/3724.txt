Balotelli, Mancini'ye saldırdı!
Manchester City'nin hırçın futbolcusu Mario Balotelli bu sefer çok büyük bir olaya imza attı. İtalyan oyuncu antrenmanda teknik direktörü Roberto Mancini'nin boğazına yapıştı.
 İngiltere Premier League takımlarından Manchester City'nin uslanmaz oyuncusu Mario Balotelli, bu sefer yaptığı hareketle büyük bir şok yaşattı.
 M.City'nin antrenmanında teknik direktör Roberto Mancini ile tartışan İtalyan oyuncu, daha sonra Mancini'nin boğazına yapıştı. İkili bir süre itiştikten sonra, araya girilmesinin ardından ayrıldılar.
 Bu hareketinin ardından takımdan gönderilmesi gündemde olan Balotelli hakkında nasıl bir karar alınacağı merak ediliyor.
 Balotelli ile son günlerde Milan'ın yakından ilgilendiği konuşuluyordu.
  