Galatasaray devrildi, Vakıfbank finalde
Voleybol CEV Kadınlar Şampiyonlar Ligi yarı final maçında Galatasaray Daikin'i 3-0'lık skorla mağlup eden Vakıfbank, finale yükseldi... Sarı-kırmızılılar ise 3.'lük maçına çıkacak..
İki temsilcimizin karşı karşıya geldiği yarı final maçında gülan taraf Vakıfbank oldu... Vakıfbank, bugün saat 17:00'de Rabita Bakü ile karşılaşacak... Bakü de yarı final maçında Yamamay'ı 3-2 mağlup etti. Temsilcimiz, bu maçı kazanması durumunda 2010-2011 yılında kazandığı şampiyonlar ligi kupasını bir kez daha kazanacak... 
Yarı final maçını kaybeden Galatasaray Daikin ise, 3.'lük maçında saat 14:00'te  Unendo Yamamay ile karşılaşacak... 
 
İstanbul'da tarih tekerrür edecek 
 
CEV Şampiyonlar Ligi Dörtlü Finali'nde yarın Vakıfbank ile Rabita Bakü arasında oynanacak final maçı, İstanbul'da tarihin tekerrürü olacak. Fenerbahçe'nin 2011 yılında yine Burhan Felek Voleybol Salonu'nda ev sahipliğini gerçekleştirdiği CEV Şampiyonlar Ligi Dörtlü Finali'nin final maçını yapan Vakıfbank ve Rabita Bakü bir kez daha karşı karşıya gelecek. Vakıfbank, Rabita Bakü'yü yenerek 2011 yılının Şampiyonlar Ligi şampiyonluğunu kazanmış ve bu kupayı Türkiye'ye ilk getiren ekip olmuştu. Öte yandan, yarınki final maçı, CEV Şampiyonlar Ligi'nde bu sezon mağlubiyet yaşamamış iki ekibin mücadelesi olma özelliği de taşıyacak. 
 
MAÇ SONRASI AÇIKLAMALAR

Galatasaray Daikin, 3.'lük arayacak 
 
Organizasyonun ev sahibi olan ve ilk maçında Vakıfbank'a yenilmekten kurtulamayan Galatasaray Daikin, yarın İtalyan ekibi Unendo Yamamay karşısında 3. olabilme mücadelesi verecek. Unendo Yamamay ile CEV Şampiyonlar Ligi C Grubu'nda da birlikte yer alan sarı-kırmızılı ekip, her iki maçı da kazanmayı başarmıştı. Organizasyonda yarınki üçüncülük-dördüncülük maçı saat 14.00'te, final karşılaşması ise saat 17.00'de başlayacak. 
 
Bu sezonki üçüncü maçı da Vakıfbank kazandı 
 
Vakıfbank, Galatasaray Daikin'e karşı bu sezon oynadığı 3. maçı da kazanmayı başardı. Galatasaray Daikin'e karşı ligdeki maçı 3-0, Türkiye Kupası'ndaki maçı ise 3-1 galip tamamlayan Vakıfbank, bugün de rakibine şans tanımadı. 
İLK FİNALİST RABITA BAKÜ

SALON TAMAMEN DOLDU 
Voleybol CEV Kadınlar Şampiyonlar Ligi  Dörtlü Finali'nde iki Türk ekibini karşı karşıya getiren Galatasaray  Daikin-Vakıfbank maçına voleybolseverlerin ilgisi yüksek oldu.  
Burhan Felek Voleybol Salonu'nun tribünlerini tamamen dolduran  taraftarlar, takımlarına tezahüratlarla destek verdiler. Maça ışık gösterisi altında çıkan her iki takım oyuncuları, görsel bir  şovun ardından sahada yerlerini aldılar.  
Mücadeleyi Galatasaray Kulübü Başkanı  Ünal Aysal, kulüp ikinci başkanı Ali Dürüst, Lutfi Arıboğan ve Galatasaray Futbol Takımı Teknik  Direktörü Fatih Terim ile kızı Buse Terim de protokol tribününden takip  ettiler.

Salon: Burhan Felek
Hakemler: Goran Gradinski (Sırbistan), Juraj Mokry (Slovakya)
Galatasaray Daikin: Sinem Barut, Molnar, Calderon, Gioli, Lo Bianco,  Neriman Özsoy (Sano, Özgenur Yurtdagülen, Derya Çayırgan, Ezgi Arslan, Selime  İlyasoğlu)
Vakıfbank: Gözde Sonsırma, Bahar Toksoy, Brakocevic, Glinka, Fürst, Naz  Aydemir (Gizem Güreşen, Güldeniz Önal, Kimura
Setler: 26-28, 17-25, 21-25
Süre: 85 dakika (30, 24, 31) 
Aman dikkat! 
G.Saray, Vakıfbank karşısında lig görüntüsünün dışında bir kadro ile oynadı. 
Adnan KISTAK - Beşiktaş Bahçeşehir Voleybol Antrenörü 
Sarı kırmızılılar maçın genelinde servis karşılamalarda başarılı olduğu zaman iki numaradan Gioli ile çabuk ataklar, Calderon ile köşelerden ve geriden yüksek smaçlar, Nerimanın katkısı ile mücadele etmeye çalıştı. Aksayan Molnarın yerine Selimenin son sette yaptığı katkı takımını sete ortak yaptıysa da Vakıfbankın, geniş kadrosu sarı kırmızlıların umutlarını gerçekleştirmedi. 
Vakıfbankın avantajı 
Galatasaray ile oynanan maç Vakıfbanka bugünkü final için bir avantaj sağladı. Takımımızın, Rabita takımında yüksek topla oynayan Montanonun hücumlarına önlem alması gerekiyor. Galatasaray maçında Calderonun oyun yapısı  Montano ile aynı olduğundan finalde Vakıfbanka bir avantaj sağlayacağını düşünüyorum. Takım oyununu iyi oynayan Vakıfbank, Montano ve Akinradewoya iyi önlem alırsa kupanın sahibi olacaktır.