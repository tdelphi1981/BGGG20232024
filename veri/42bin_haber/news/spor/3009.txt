F.Bahçe'den iki imza birden
TOP 16 öncesinde kadrosunu güçlendirmeye çalışan Fenerbahçe Ülker, Sırp oyun kurucu Uros Tripkovic’i renklerine kattı.
  
 Sarı-lacivertli ekip, ayrıca Chalon’dan Shelden Williams ile de anlaştı. Bu transferin gerçekleştiğini de Fransız Kulübü’nün başkanı açıkladı
 Beko Basketbol Ligi’nde liderlik koltuğuna oturan, THY Euroleague’de de TOP 16 vizesini son maçta da olsa alan Fenerbahçe Ülker, kadrosuna önemli takviyeler yaptı.
 Sarı-lacivertli ekip, ilk olarak İspanya’da Valladolid forması giyen Sırp oyuncu Uros Tripkovic ile anlaştı ve transferi resmi sitesinden de duyurdu. 26 yaşında ve 1.97 boyundaki Tripkovic, 1 ve 2 numaralı pozisyonlarda görev yapabiliyor. Dış şut yeteneği ile bilinen Tripkovic, bu sezon Vallodolid forması ile 10.7 sayı, 2.2 asist ve 1.4 ribaunt ortalamaları yakalamıştı. Tripkovic, Sırbistan Milli Takımı’nın 2009 yılında Avrupa ikincisi olan kadrosunda da yer almıştı.
  