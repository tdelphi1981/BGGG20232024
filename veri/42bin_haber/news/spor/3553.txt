Romanya'da hedef Dünya Şampiyonası
21 Yaş Altı Dünya Erkekler Hentbol Şampiyonası Eleme Grubu maçları, 4-6 Ocak tarihlerinde Romanya'da yapılacak.Bosna Hersek'te, 14-28 Temmuz 2013 tarihleri arasında yapılacak şampiyonanın elemelerinde Türkiye, 7. grupta Rusya, İsrail ve Romanya ile mücadele edecek.

Ev sahibi Bosna-Hersek'in yanı sıra Türkiye'de düzenlenen 20 Yaş Erkekler Avrupa Hentbol Şampiyonası'nda şampiyon olan İspanya ve ikinci sırada yer alan Hırvatistan şampiyonaya doğrudan katılacak.

7 grupta toplam 28 takımın katılacağı eleme gruplarından 9 takım şampiyonaya katılmaya hak kazanacak. 1 ve 2. gruplardan ilk 2 takım, diğer gruplardan ise birinci olan takımlar şampiyonaya katılacak.

Türkiye'nin de yer aldığı 7. gruptaki maç programı ise şöyle:
4 Ocak (19.00): Türkiye-Romanya
5 Ocak (14.00): İsrail-Türkiye
6 Ocak (10.00): Rusya-Türkiye

Bu arada, şampiyonanın elemelerinde ise 1. grupta, Slovenya, İzlanda, Hollanda ve Ukrayna, 2. grupta İsveç, Portekiz, Macaristan ve Belçika, 3. grupta Danimarka, Sırbistan, Slovakya ve Yunanistan, 4. grupta Almanya, Çek Cumhuriyeti, Finlandiya ve Avusturya, 5. grupta Norveç, Fransa, Karadağ ve Estonya, 6. grupta da İsviçre, Polonya, Belarus ve İtalya mücadele verecek.