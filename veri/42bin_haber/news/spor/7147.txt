Trabzonspor : 1
Spor Toto Süper Lig'in 20. haftasında Trabzonspor evinde Gaziantepspor ile karşılaşıyor.
Spor Toto Süper Lig'deki Trabzonspor-Gaziantepspor maçının hakem ve takım kadroları şöyle:

Stat: Hüseyin Avni Aker

Hakemler: Özgür Yankaya, İsmail Şencan, Serkan Akarcan

Trabzonspor: Onur, Cech, Adrian, Colman, Halil, Mustafa, Alanzinho, Celustka, Serkan, Emerson, Olcan

Gaziantepspor: Karcemarskas, Şenol, Medunjanin, Turgut Doğan, Bekir Ozan, Sernas, Kemal, Serdar, Cenk, Binya, Kecojevic 



Spor Toto Süper Lig'de sahasında Gaziantepspor'u konuk eden Trabzonspor, yeni teknik direktörü Tolunay Kafkas yönetimindeki ilk karşılaşmasına çıktı.

Teknik direktör Şenol Güneş'in istifasının ardından göreve gelen Tolunay Kafkas, hafta içinde Ziraat Türkiye Kupası'nda deplasmanda Eskişehirspor maçıyla ilk resmi maçına çıkarken, Gaziantepspor maçıyla da ligde ilk sınavını verdi.

Trabzonspor ile futbolcu olarak 1993-94 sezonu öncesinde anlaşan ve 1997-98 sezonu sonuna kadar bordo-mavili formayı giyen Tolunay Kafkas, 15 yıl sonra takımın başında bu kez teknik direktör olarak yer aldı.

-Taraftarlardan Kafkas ve Kaçar'a pankart-

Trabzonspor taraftarları, bordo-mavili takım ile imza töreninde 'ateş ile barut yan yana geldi, patlamaya hazır olsunlar' şeklinde kendilerine mesaj veren Kafkas'a pankart ile karşılık verdi.

Taraftarlar, kale arkası tribünündeki bölüme, 'patlamaya hazırız, savaşı başlat' yazılı pankart asarak yeni teknik direktöre seslendi. Taraftarlar ayrıca, kalp rahatsızlığı nedeniyle bir süre futbola ara veren ve futbolu bırakabileceği yönünde söylentiler çıkan Giray Kaçar için ise 'hoşgeldin' yazılı pankart astılar. Taraftarlar, yedek kulübesinde yer alan futbolcu için 'Kaçar dediler senin için, aramıza hoşgeldin Giray' yazılı pankart astı.

Bordo-mavili futbolcular, Eskişehirspor maçında başına darbe alan ve 3-4 hafta takımdan ayrı kalacağı açıklanan Zeki Yavru'yu da unutmadı. Futbolcular, maç öncesi ısınmasına 'geçmiş olsun Zeki Yavru' yazılı tişörtlerle çıktı.

-Janko yedek, Henrique yok-

Teknik direktör Tolunay Kafkas, forvette Henrique'yi kadroya almazken, Janko'yu ise yedek soyundurdu. Kafkas, forvette Halil Altıntop'a görev verdi.

Bordo-mavili takımda Zeki Yavru'nun yokluğunda savunmanın sağında Serkan Balcı görev yaptı. Serkan, profesyonel futbol hayatındaki 450. karşılaşmasına çıktı.

Trabzonspor'da cezalı Aykut, Fildişi Sahili Milli Takımı Kampı'nda bulunan Zokora ve Bamba ile sakatlığı bulunan Zeki Yavru kadroda yer almadı.

Trabzoncell aboneleri tarafından Ocak ayının futbolcusu seçilen Adrian ile Trabzoncell Taraftar Özel Ödülü alan Giray Kaçar'a, maç öncesi eski futbolculardan Kadir Özcan tarafından ödülleri verildi.

Trabzonspor taraftarları karşılaşmaya fazla ilgi göstermedi. Hüseyin Avni Aker Stadı tribünlerinde büyük boşluklar gözlenirken, yaklaşık 7-8 bin dolayında taraftar karşılaşmayı izledi. Trabzonspor Kulübü Başkanı Sadri Şener de karşılaşmayı izlemedi.

Futbolcular sahaya, 'ekmeğini israf etme' yazılı pankartla çıktı.