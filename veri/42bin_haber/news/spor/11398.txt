Verdiğim her pas sayı oluyor
Sezon başı üç kupayı da hedeflediklerini söyleyen milli oyuncu Artık lig şampiyonluğunu bizim namusumuz diye konuştu.
Voleybolda takımı oynatan, pas trafiğini düzenleyen, smaçörlere sayı yolunu açan pasördür. İşte bu sebeple Vakıfbankın ikinci şampiyonlar ligi şampiyonluğunda en önemli katkılardan biri Naz Aydemirden geldi. Bu genç yetenek, dünyanın en iyi üç pasöründen biri. Şampiyonluk sonrası hislerini öğrenmek için gittim Nazın yanına. İlk sorum Avrupanın en iyi smaçörlerini yönetmenin nasıl bir duygu olduğuydu: Elime tıkır tıkır manşetler geliyor. Attığım her topu öldürecek smaçörlere sahibim. Elime lokum gibi toplar geliyor, pas atıyorum, vuruyorlar sayı oluyor. Başarımızın sırrı bu... 
İYİ TOP VEZİR, KÖTÜ TOP REZİL EDER 
36 maç kaybetmeden şampiyonluğa ulaşan takımda aslan payını koç Giovanniye veren milli oyuncu ve ekledi: Bizi ayrı ayrı motive etmesi, takımın kimyasını yakalamak, bu kadar yıldızı bir araya getirmek kolay değil. Final öncesine dönünce ise Çok heyecanlıydım. Kızlara koridorda söyledim. 3-0 veya 3-1 kazanacağız dedim. O maçta bir yılın emeği vardı çünkü dedi. Üst üste iki yıl Devler Ligi Şampiyonu ve en iyi pasörü olan, üst üste beş yıl final four oynayan Naz Çok uzun süre beraber olduğumuz smaçörlere gözüm kapalı pas atabiliyorum. Lokum gibi menşetler hem beni hem de smaçörümü vezir, kötü top da rezil eder. Bir pasör olarak şanslıyım açıklamasını yaptı.  
SOYUNMA ODASI MAHREMDİR 
Şampiyonluk maçı öncesinde ne konuşulduğunu sorduğumda ise genç yıldız net konuştu: Soyunma odası sporcuların mahremidir. Orada konuşulanlar orada kalır, böcek girmez. Sadece şunu söyleyeyim Giovanninin mükemmel motivasyonları ve kızların uğurları vardı. Ligde şampiyon olmanın kendileri için bir gurur meselesi olduğunun da altını çizen Naz Hedefimiz üç kupaydı. İkisini aldık Lig şampiyonluğu kaldı. Namağlup unvanımızı sürdürüp bu kupayı da kaldırmayı hedefliyoruz dedi. Naz son olarak başarısının sırrını da paylaştı: Antrenörümün sözünden çıkmam, patron ne derse odur. 
Kendi ağzından Naz Aydemir 
BENİ ben yapan özelliklerinm winner olmam, çok çalışmam ve hırslı olmam. Sahadayken ağresif, hırslı ve daha konsantre, saha dışında ise insanları motive etmeyi seven, pozitif, hep gülümseyen bir kişiyim. 
Gözlerimle konuşurum 
Ben karşılaşma içinde smaçörlerimle gözlerimle konuşuyorum. Parmaklarımla, işaretle konuşmayı çok sevmiyorum. Bakışarak ya da konuşarak anlaşıyoruz. Bakışlar her şeyi anlatabiliyor. Takımın bir yerde motivatörüyüm.