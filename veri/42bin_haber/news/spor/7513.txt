Fenerbahçe-Honved maçı Europol'ün listesinde
Europol'ün haftabaşında açıkladığı şike skandalında Fenerbahçe'nin Honved ile yaptığı UEFA Avrupa Ligi eleme maçının da adı geçiyor.(Erhan Merttürk / CNN TÜRK / Berlin) -- 
Dünyanın en büyük bahis skandalı olarak gösterilen ve Europol'ün haftabaşında açıkladığı şike skandalında Fenerbahçe'nin de adı geçiyor. 
Europol'ün "Şampiyonlar ligi dahil 400 maçta şike şüphesi var" açıklamasından sonra bugün Alman Bild gazetesi listede yer alan bazı şüpheli karşılaşmaları yayınladı. 

Fenerbahçe'nin Honvéd Budapest takımıyla 30.07.2009 tarihinde oynadığı ve 5 - 1 kazandığı Avrupa ligi ön eleme maçı da bu listede yer alıyor. 
Bild gazetesinin açıkladığı listedeki diger maçlar şöyle: 
Şampiyonlar ligi ön eleme karşılaşması: 
● Stabaek IF - KF Tirana (sonuç 4:0 tarih 21.7.2009) 
UEFA Avrupa Ligi öneleme maçları: 
● Rapid Wien - Vllaznia Shkodra (sonuç 5:0 tarih 16.7.2009) 
● Vllaznia Shkodra - SK Rapid Wien (sonuç 0:3 tarih 23.7. 2009) 
● Fenerbahçe - Honvéd Budapest (sonuç 5:1 tarih 30.7.2009) 
● Interblock Ljubljana - Metalurg Donezk (sonuç 0:3 tarih 6.8.2009)