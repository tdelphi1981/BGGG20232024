Snowboard yarışları Kars'ta başladı
Bayraktepe Kayak Merkezi'nde düzenlenen 1. Etap Yarışları'nda sporcular, dereceye girmek için mücadele etti.
Türkiye Kayak Federasyonu tarafından düzenlenen Snowboard 1. Etap Yarışları, Bayraktepe Kayak Merkezi'nde başladı.Sarıçam ormanlarıyla kaplı Bayraktepe Kayak Merkezi'nde 5 farklı kategoride yapılan yarışlara, toplam 222 sporcu katılıyor.

İki gün sürecek Snowboard 1. Etap Yarışları'nda yaklaşık 20 kulüpten katılan sporcular, dereceye girebilmek için mücadele ediyor.Türkiye Kayak Federasyonu Merkez Hakem Kurulu Başkanı Hüseyin Öz, yaptığı açıklamada, Sarıkamış'ta mükemmel kar ve pist bulunduğunu belirterek, yarışlar için bütün koşulların uygun olduğunu söyledi.

Snowboard yarışlarına katılımın oldukça fazla olduğu vurgulayan Öz, Bizi en çok sevindiren bu yıl yarışlara 222 sporcunun iştirak etmesidir. Biliyorsunuz snowboard Türkiye'de yeni bir spor olmasına rağmen müthiş bir katılım var. Şu anda 20'ye yakın kulüp müracaat yapıldı dedi.

Öz, Snowboard 1. Etap Yarışları'nda dereceye giren sporcuların 2. Etap Yarışları'nda, daha sonra da Türkiye Şampiyonası'nda yarışacağını vurguladı.
Yarışlar için güvenlik ve sağlık açısından her türlü tedbirin alındığına dikkati çeken Öz, yarın yapılacak müsabakalarla yarışların tamamlanacağını kaydetti.