Manchester City havlu attı
Şampiyonlar Ligi C Grubu'nda İngiliz devi Manchester City, Almanya'da Borussia Dortmund'a 1-0 mağlup oldu ve Avrupa defterini kapattı. İngilizler, grubu galibiyet alamadan 3 puanla, son sırada tamamladı.
Şampiyonlar Ligi'nde Manchester City, Almanya'da Dortmund'a 1-0 mağlup oldu ve Avrupa defterini kapattı. Ajax ise Real Madrid'e deplasmanda 4-1 mağlup olmasına rağmen grubu 3. tamamladı ve Avrupa Ligi'ne kaldı.

Grupta geçtiğimiz hafta liderliği garantileyen ve ligde hafta sonu ezeli rakibi Bayern Münih'le karşılaşan Dortmund, buna rağmen maça daha istekli başlayan taraf oldu. Ancak karşılaşmanın ilk yarısı, golsüz eşitlikle sona erdi.

İkinci yarıya daha da baskılı başlayan Dortmund, maçın 57. dakikasında sol kanatta topla buluşan Blaszczykowski, yerden çok güzel bir orta yaptı. Arka direkte yatarak vuruşunu yapan Julian Schieber, takımını 1-0'lık üstünlüğe taşıdı.

Karşılaşmanın kalan dakikalarında başka gol olmadı ve Dortmund, sahadan 1-0'lık galibiyetle ayrıldı. Bu sonucun ardından Alman ekibi, liderliği geçtiğimiz hafta garantilediği C Grubu'nu 14 puanla tamamladı. Manchester City ise 3 puanla grup sonuncusu oldu.