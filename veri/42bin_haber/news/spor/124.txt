Çekiçli saldırı!
Altaylı Serhat Akın, çekiçle önce Eyüpsporlu Eren'in babasının kafasına vurdu. Ardından çekici, Ali Cansun'a fırlattı. Polis, havaya iki el ateş etti
 Eski F.Bahçeli Serhat Akın, eski Beşiktaşlı Ali Cansun'a çekiçle saldırdı. Ortalık savaş alanına döndü. Olayın fitili 2. Lig Beyaz Grup'ta Eyüp ile Altay'ın 0-0 berabere kaldığı maçın 85. dakikasında iki takım futbolcuları arasında yaşanan gerginlikle ateşlendi. Gerginlik maçtan sonra soyunma odasında kavgaya dönüştü. 
 SERHAT, Eyüplü futbolcuların kardeşi Serkan Akın'a saldırdığı gerekçesiyle takım otobüsüne gidip çekiç aldı. Çekiçle saha içinde tartıştığı Eren'in babasının kafasına vurdu. Daha sonra da çekici Ali Cansun'a fırlattı. Kavga büyüdü, polisler olaya müdahale edip havaya iki el ateş etti.
 EYÜPSPOR Kulübü, şikayetçi oldu. Polisler, Serhat'ı gözaltına alıp ifadesine başvurmak için karakola götürdü.
 ALİ Cansun, twitterdan Serhat Akın'a hakaretler yağdırdı: 'Maçtan sonra arkası dönük arkadaşımızın kafasına çekiçle vuracak kadar şerefsiz bir futbolcu Serhat Akın. 1 metreden bana fırlattığı çekiç, bunu yapan karaktersiz bir futbolcu. Serhat Akın denen yavşağın arkadaşımızın ve bana fırlattığı çekiç.'
 SERHAT da Ali'yi düelloya davet etti: 
 'Çekİç atsam futbol hayatı biterdi, eve gidemezdi. Twitter, facebookum yok, delikanlıysa gelsin yüzüme söylesin. Böyle sanaldan atıp tutmak erkek işi değil.'
 Camdan girip Serhat'ı darp ettiler
 ALTAY Basın Sözcüsü Ergül Gülbent ise olayı şöyle anlattı: 
 'CANIMIZI zor kurtardık. Otobüsümüzün 4 camı kırıldı. Saldırganlar, kırdıkları camlardan içeri girip futbolcularımızı darp etmeye çalıştı. Serkan ve Serhat ağır bir şekilde darpedildi. Polis olayları yatıştırmak için havaya iki el ateş etti. Sahada sadece iki polis görevlendirilmişti ve olayları yatıştırmakta zorlandılar.'
 EMNİYET MÜDÜRÜ YARALANDI
 TAVŞANLI Linyit-Karşıkaya maçı öncesi ve sonrasında olaylar çıktı. Karşıyaka taraftarları ile Tavşanlı taraftarları arasında stat önünde gerginlik yaşandı. İki taraftar grubu birbirine taş ve şişe attı. Şişelerden biri Tavşanlı İlçe Emniyet Müdürü Murat Erdal'ın başına isabet etti. Kafasına dikiş atılan Murat Erdal'ın durumu iyi. Maç sırasındaki kavgada ise bir polis yaralandı.
 VOLEYBOLCU OTOBÜSÜNE ÜÇ KURŞUN
 ERKEKLER Voleybol 1. Ligi'ndeki Yenişehir Belediye-Gümüşhane Torul Gençlik maçından sonra kurşunlar konuştu. Bursa'nın Mudanya İlçesi yakınlarında Gümüşhane'nin otobüsüne bir araçtan 3 el ateş açıldı! Mermi, otobüsün yan üst camından girip karşı taraftan çıktı. Olayda yaralanan olmadı. Polis ve jandarma saldırganları yakalamak için operasyon başlattı.