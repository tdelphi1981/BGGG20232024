Hakemliği bırakıp siyasete geçiyor
Finlandiya'nın Alanya Fahri Konsolosluğuna atanan üst klasman hakemi Kuddusi Müftüoğlu, bu yılın sonunda hakemliği bırakarak AK Partiden Alanya Blediye başkan adayı adayı olmaya hazırlanıyor.
Antalyanın Alanya İlçesinde şehir plancılığı yapan deneyimli üst klasman hakemi Kuddusi Müftüoğlu, 2 yıl daha süresi olduğunu ancak, bu yıl sonuna doğru hakemliği bırakmak istediğini söyledi. Hakemlikte yaş sınırının 45 olduğunu belirten 43 yaşındaki Müftüoğlu, "Normal şartlarda 2 yıl daha hakemlik yapabilirim ama bu yılın sonunda hakemliği bırakmayı planlıyorum" dedi. 
Ak PartiDEN ADAY ADAYI OLACAK 
Alanya Belediye başkanlığı için 2009 yılında Ak Partiden aday adayı olduğunu hatırlatan Müftüoğlu, şehir plancısı olarak mesleği uyarınca bu bölgedeki sorunları bildiğini anlatırken, şöyle konuştu: 
"Bu nedenle belediye başkanlığını yapabilecek yetkinlikte olduğumu düşünüyorum. Özellikle çevremden, bazı arkadaşlarımdan ve sivil toplum kuruluşlarından, yaptığım çalışmalardan dolayı böyle bir tavsiye var. Bunu değerlendireceğim. Önümüzde biraz zaman var. İnşallah hayırlısı olur. Tabi ki partimiz Ak Parti. Başka bir partiyi zaten hiç düşünmedim." 
CUMA GÜNÜ RESEPSİYON VERECEK 
Alanya Fahri Konsolosluğunun ofisini açtığını kaydeden Müftüoğlu şöyle konuştu:  
"Bu çok gurur verici bir olay. Ocak ayı itibariyle görev yapmaya başladım. 15 Şubat Cuma günü 17.00-19.00 saatleri arasında Alanyada resepsiyon vereceğiz. Finlandiyanın Ankara Büyükelçisi Nina Vaskunlahti de resepsiyona katılacak. Görev alanım Alanya, Manavgat, Gazipaşa, Akseki ve İbradıyı kapsıyor. Alanyada yaklaşık 2 bin 500 Finlandiyalı yaşıyor. Ancak yaz aylarında bu bölgeye yaklaşık 50 bine yakın Finlandiyalı turist geliyor. Benim görevim de gelen turistlerin ihtiyaçlarını gidermek, rehberlik etmek ve danışmanlık yapmak." 
Alanyada tanıştığı ve sonradan Müslüman olarak Tuba adını alan eşi Finlandiyalı Pauliina ile 23 yıldır evli olan Müftüoğlunun Verna, Meyra ve Hüseyin adlı 3 çocukları bulunuyor.