Bir bomba da Cimbom'un rakibinden
Almanya Bundesliga'da Augsburg deplasmanında golsüz berabere kalarak adeta krize saplanan Schalke 04 transfer harekatı başlattı.
Galatasaray'ın Şampiyonlar Ligi'ndeki rakibi olan Schalke, Fransa devi Olympique Lyon'un sol açık oyuncusu Michel Bastos'u kadrosuna kattı. 29 yaşındaki Brezilyalı golcü futbolcu, 1.8 milyon Euro karşılığında 30 Haziran 2014'e kadar bir buçuk yıl kiralık olarak forma giyecek. Satın alma opsiyonu Schalke'nin elinde olacağı Bastos, Güney Afrika'daki 2010 Dünya Kupası'nda Brezilya'nın tüm maçlarında oynamıştı. Bastos Fransa 1. Ligi'nde bu sezon forma giydiği 12 maçta 5 gol kaydetti.