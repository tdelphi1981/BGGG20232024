Beşiktaş-Fenerbahçe rekabetinde 334. randevu
Beşiktaş ile Fenerbahçe, yarın yapacakları Spor Toto Süper Lig maçıyla birlikte 334. kez karşı karşıya gelecek.

İki ekip arasında 28 Kasım 1924 tarihinde, Fenerbahçe'nin 4-0 galibiyetiyle başlayan 89 yıllık rekabette Fenerbahçe'nin galibiyet ve gol sayısında üstünlüğü bulunuyor. Bugüne dek yapılan 333 maçta Fenerbahçe 126, Beşiktaş 121 galibiyet alırken, 86 karşılaşmada ise taraflar birbirlerine üstünlük sağlayamadı. 
Rekabette Fenerbahçe'nin toplam 455 golüne, Beşiktaş 419 golle karşılık verdi. 
-Lig maçları- 
Beşiktaş ile Fenerbahçe, 1959 yılından bu yana düzenlenen lig maçlarında ise bugüne dek 113 kez karşılaştı. 
Ligde geride kalan maçlarda Fenerbahçe 42, Beşiktaş 36 galibiyet aldı, iki takım 35 maçta eşitliği bozamadı. 
Siyah-beyazlıların ligdeki toplam 121 golüne, sarı-lacivertliler 120 golle karşılık verdi. 
Sezonun ilk yarısında Kadıköy'de yapılan maçı Fenerbahçe 3-0 kazandı. 
-Beşiktaş, son 8 maçta 1 kez kazanabildi- 
Beşiktaş, Fenerbahçe önünde son 8 maçtan sadece 1'ini kazanabildi. 
Siyah-beyazlı takım, rekabetteki son 8 maçtan 5'ini yitirirken, 2 kez berabere kaldı, rakibine sadece 1 kez üstünlük kurabildi. 
Fenerbahçe'nin Beşiktaş'a sadece 1 kez yenildiği son 8 maçın sonuçları şöyle: Tarih Organizasyon Stat Sonuç (BJK-FB) 18.04.2010 Lig FB Şükrü Saracoğlu 0 - 1 19.09.2010 Lig FB Şükrü Saracoğlu 1 - 1 20.02.2011 Lig BJK İnönü 2 - 4 27.10.2011 Lig BJK İnönü 2 - 2 05.02.2012 Lig FB Şükrü Saracoğlu 0 - 2 29.04.2012 Lig FB Şükrü Saracoğlu 1 - 2 03.05.2012 Lig BJK İnönü 1 - 0 07.10.2012 Lig FB Şükrü Saracoğlu 0 - 3 
-Son 2 maçı sadece kadınlar ve çocuklar izledi- 
Beşiktaş ile Fenerbahçe arasındaki son 2 lig maçını ev sahibi takımların seyircisiz oynama cezaları nedeniyle sadece kadınlar ile 12 yaş ve altı çocuklar statta izleyebildi. 
Geçen sezon Süper Final Şampiyonluk Grubu'nda BJK İnönü Stadı'ndaki maçtan Beşiktaş 1-0 galip ayrılırken, bu sezonun ilk yarısında Kadıköy'deki derbiyi Fenerbahçe 3-0 kazandı. 
-Mart ayında eşitlik var- 
Beşiktaş ile Fenerbahçe futbol takımları, yarın oynayacakları maçla birlikte Mart ayında 25. kez karşılaşacak. 
İki takım arasındaki rekabetin 89 yıllık tarihinde geride kalan 333 maçın 24'ü Mart ayı içinde yapıldı. Mart ayındaki maçlarda her iki ekip de 9'ar galibiyet alırken, 6 maçta da eşitlik bozulmadı. 
Rakiplerin Mart randevularında Beşiktaş 36, Fenerbahçe ise 33 gol attı. 
İki takım, Mart ayında en son 2008 yılında karşı karşıya gelirken, 29 Mart'taki lig maçını Fenerbahçe, İnönü Stadı'nda 2-1 kazanmıştı.