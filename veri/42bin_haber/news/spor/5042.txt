Efes şeytanın bacağını kırdı!
 
 Turkish Airlines Euroleague Top 16'nın 4. haftasında Anadolu Efes, Almanya'da Brose Baskets ile karşı karşıya geldi. 
 Karşılaşmadan Anadolu Efes, 94-76 galip ayrıldı. Top 16 turunda en son deplasman galibiyetini 2011'in Ocak ayında Partizan karşısında elde eden Efes, uzun bir aranın ardından deplasmandan galibiyetle ayrıldı. E Grubu'nda yer alan Efes, 3. galibiyetine uzanırken; Brose Baskets de 4. yenilgisini elde etti. 
 Stechert Arena'yı dolduran yaklaşık 7 bin basketbolsever karşısında Anadolu Efes ilk çeyreği 27-23 geride kapattı. İkinci çeyrekte toparlanan Efes, soyunma odasına 47-46 önde gitti. 
 Üçüncü çeyrekte oyunun kontrolünü eline alan ve farkı bir ara çift hanelere kadar çıkaran Efes, final periyoduna 6 sayı farkla (65-59) üstün girdi. Son çeyrekte farkı giderek açan Efes sahadan 94-76 galip ayrıldı. 
 Ntvspor