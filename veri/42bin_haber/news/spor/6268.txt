Alex kornerden attı
Fenerbahçe'nin ardından ülkesinin takımlarından Coritiba formasını giyen Alex de Souza, hazırlık maçında kornerden topu ağlara gönderdi ancak gol iptal edildi.
Coritiba'nın Colon ile oynadığı hazırlık maçında görev alan Brezilyalı, kullandığı köşe atışında topu ağlarla buluşturdu. Rakip kalecinin topu kendi ağlarına çelmesi sonucu ilginç bir pozisyon yaşandı ancak maçın yan hakemi, Alex'in kornerinin dışarıdan falso aldığını işaret etmesiyle gol iptal edildi.

Topun dışarıdan falso aldığını düşünen Alex de Souza, hakemin kararını doğrular bir yüz ifadesiyle kararın doğru olduğunu onayladı.

Karşılaşmada 1-0 geriye düşen Coritiba, eski Fenerbahçeli Deivid'in golüyle beraberliği yakaladı ve maç 1-1'lik eşitlikle sona erdi.