Bursaspor fırsatı kaçırdı
Spor Toto Süper Lig'in 16. haftasında Eskişehirspor ile Bursaspor 2-2 berabere kaldı. 
Eskişehir Atatürk Stadı'nda oynanan karşılaşmada Bursaspor'un gollerini 22. dakikada Bellusch ve 46. dakikada Ferhat kaydederken, Eskişehirspor'un gollerini 49. dakikada Necati ve 55. dakikada Erkan attı.

Maçtan Dakikalar
5. dakikadaki Eskişehirspor atağında Mehmet, Necati'nin pasında topla buluştu. Bu futbolcunun yaklaşık 30 metre uzaklıktan attığı şutta kaleci Carson, meşin yuvarlağı kontrol etti. 
6. dakikada Erkan'ın pasında, Bursaspor ceza alanında topla buluşan Necati'nin şutunda meşin yuvarlak kaleci Carson'da kaldı. 
20. dakikada Dede'nin sol kanattan yaptığı ortada Bursaspor ceza alanı içindeki Necati'nin, topun gelişine vuruşunda meşin yuvarlak, kale direğinin yanından az farkla auta çıktı. 
22. dakikada Ferhat'ın pasında, Eskişehirspor ceza alanı içindeki Tuncay, topu Belluschi'ye aktardı. Bu futbolcunun sert şutunda meşin yuvarlak ağlarla buluştu: 0-1 
45. dakikada Erkan'ın yaklaşık 30 metreden attığı sert şutta top, kale direğinin üzerinden auta gitti. 
Karşılaşmanın ilk yarısı Bursaspor'un, 1-0 üstünlüğüyle tamamlandı. 
Bu arada Eskişehirsporlu futbolcular, seremoniye ''Sağlık Çalışanlarına Şiddete Hayır'' pankartıyla çıktı. 
Eskişehirspor'un eski başkanlarından Zeki Ünal'a, Eskişehirspor Kulübü İdari Asbaşkanı Ekrem Birsen tarafından plaket verildi.
46. dakikada Diego'nun hatalı geri pasında top Batalla'da kaldı. Eskişehirspor ceza sahasına giren Batalla'nın pasında Ferhat, meşin yuvarlağı filelerle buluşturdu: 0-2 
49. dakikada Tello'nun sol taraftan kullandığı korner atışında Bursaspor ceza sahasındaki Necati'nin vuruşunda top ağlara gitti: 1-2 
55. dakikada Necati'nin ara pasında Alper, ceza sahasında topla buluştu. Alper'in pasında Bursasporlu defans oyuncularını geçen meşin yuvarlağı Erkan, filelerle gönderdi: 2-2 
62. dakikada Erkan, çalımlarla Bursaspor ceza sahası önüne kadar geldi. Bu futbolcunun şutunda top, kale direğinin yanından auta çıktı. 
66. dakikada Dede'nin yerden yaptığı ortada, Bursaspor ceza sahasına giren Necati'nin dokunduğu top, kale direğinin yanından az farkla auta gitti. 
81. dakikada Tuncay'ın verdiği pasla topu önünde bulan Vederson'un Eskişehirspor ceza sahasına yaptığı ortada Diego, meşin yuvarlağı kornere gönderdi. 
90. dakikada Erkan'ın pasında Bursaspor ceza sahasında topla buluşon Kamara'nın şutunda kaleci Carson, meşin yuvarlağı kontrol etti. 
Karşılaşma 2-2 sona erdi. 
Stat: Eskişehir Atatürk
Hakemler: Yunus Yıldırım, Alpaslan Dedeş, Mustafa İspiroğlu
Eskişehirspor: Boffin, Akaminko, Diego, Servet, Dede, Kamara (Dk. 85 Burhan), Hürriyet (Dk. 88 Nuhiu), Mehmet (Dk. 46 Tello), Alper, Erkan, Necati
Bursaspor: Carson, Basser, Serdar, Ferhat (Dk. 76 Murat), N'diaye, İbrahim, Belluschi, Vederson, Batalla (Dk. 90+3 Ömer), Tuncay, Sestak (Dk. 73 Pinto)
Goller: Dk. 49 Necati, Dk. 55 Erkan (Eskişehirspor), Dk. 22 Belluschi, Dk. 46 Ferhat (Bursaspor)
Sarı kartlar: Dk. 29 Kamara, Dk. 30 Diego, Dk. 39 Hürriyet, Dk. 50 Servet, 90+2 Tello (Eskişehirspor), Dk. 30 N'diaye (Bursaspor)