Şampiyonlar Ligi'nde gecenin sonuçları
UEFA Şampiyonlar Ligi'nde bu gece oynanan 2'nci tur ilk maçlarında Real Madrid ile Manchester United 1-1, Shakhtar Donetsk ile Borussia Dortmund da 2-2 berabere kaldılar.
Santiago Bernabeu'da yapılan maçta konuk ekip Manchester United, 20'nci dakikada Danny Welbeck'in golüyle 1-0 öne geçti. Real Madrid ise golü 30'ncu dakikada Cristiano Ronaldo ile skorda eşitliği sağladı. Real Madrid'in Türk kökenli oyuncusu Mesut Özil'in 90 dakika forma giydiği karşılaşma 1-1 sona erdi.

Donbass Arena'da oynanan maçta ise Shakhtar Donetsk, 31'nci dakikada Darijo Srna ile 1-0 öne geçti. Borussia Dortmund, 41'nci dakikada Robert Lewandowski ile durumu eşitledi. Ev sahibi Shakhtar, 68'nci dakikada Douglas Costa ile yine öne geçerken, 87'nci dakikada Mats Hummels, maçın skorunu 2-2 yapan golü kaydetti. Borussia Dortmund'un Türk futbolcusu Nuri Şahin, yedek çıktığı maçta forma şansı bulamadı.