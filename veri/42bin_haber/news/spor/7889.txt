"Kırklarelispor maçından galip ayrılmak istiyoruz"
Tokatspor Kulübü Başkanı Emin Yılar, Spor Toto 2. Lig Beyaz Grup'ta yarın Kırklarelispor ile yapacakları maçtan galibiyetle ayrılmak istediklerini söyledi.Yılar, yaptığı açıklamada, transfer yasağı sorununu çözdükten sonra 8 futbolcuyu kadrolarına kattıklarını hatırlatarak, yeni transferlerin geçen hafta sonu deplasmanda oynanan Çamlıdere Şekerspor maçında başarılı bir performans sergilediğini vurguladı.

Yeni transferlerden bundan sonraki maçlarda da iyi bir performans beklediklerini ifade eden Yılar, takımda artık maddi sıkıntının çok fazla olmadığını söyledi. Futbolcuların peşinatlarının büyük bir bölümünü ödediklerini belirten Yılar, Teknik heyete, personele ve altyapıya olan bir yıllık borçlarımızın da yarısından fazlasını ödedik. Şu anda kulübümüzde ne futbolcuların ne de teknik heyetin maddiyatla ilgili sıkıntısı yok. Dün akşam takımımızla bir araya geldik. Geçmişte yaşadıklarımızı ve gelecekte yapacaklarımızı konuştuk. Herkesin keyfi çok yerindeydi. Şu an tam bir motivasyona sahibiz. Bu motivasyonla yarınki Kırklarelispor maçını kazanacağımızı düşünüyorum. Bütün taraftarlarımızı bu maça bekliyoruz. Bizi desteklesinler. Kırklarelispor maçından galip ayrılmak istiyoruz diye konuştu.