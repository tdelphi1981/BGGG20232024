Evinde bileği bükülmüyor
Beko Basketbol Liginde ilk devrenin son maçında evinde Aliağa Petkimi ağırlayan Banvit, rakibini 94-79 yenerek ilk yarıyı evinde namağlup olarak tamamladı.
Ligin ilk yarısında Bandırmadan Beşiktaş ve Galatasaray Medical Park da dahil olmak üzere tüm rakiplerini eli boş gönderen Banvit, 15 maçlık ilk yarıyı 9 iç saha galibiyeti olmak üzere 13 galibiyetle tamamladı.  
Bandırma temsilcisinde Aliağa Petkim maçında ise 20 sayı- 10 ribaundla double-double yapan Vladimir Stimac ve 18 sayı ile Kalin Jay Lucas galibiyette önemli bir rol oynarken konuk takımda Lionel Devanna Chalmersın 25 sayı-5 ribaund ve 6 asistlik performansı yeterli olmadı.

Salon: Kara Ali Acar
Hakemler: Recep Ankaralı, Önder Yılmaz, Seher Ayşenur Yazıcıoğlu,
Banvit: Şafak, Davis 15, Mejia 12, Simmons 5, Stimac 20, Serkan 8, İzzet 6, Lucas 18, Erol Can, Bajramovic 7 , Erkan 3
Aliağa Petkim: Orhan Aydın 3, Chalmers 26, Shumpert 7, Melih 2, Francis 6, Caner 2, Mehmet Ersin 9, Arnold 17, Holloway 7
1. Periyot: 24-13
Devre: 49-36 (Banvit)
3. Periyot: 71-63

MAÇIN AYRINTILARI 
Mücadeleye Vladimir Stimacın art arda bulduğu sayılarla hızlı başlayan Banvit, henüz 4. dakikada durumu 14-2ye getirerek farkı çift hanelere çıkardı. İlk çeyreği de 24-13 önde tamamlayan ev sahibi ekip, özellikle yüksek isabet yüzdesiyle kontrolü tamamen elinde tutarak devreye 49-36lık üstünlükle girdi. Lionel Devanna Chalmers ile direnen Aliağa Petkim, topu iyi paylaşarak her hücumda boş adamı bulan rakibine karşı savunmada problemler yaşasa da final periyoduna girilirken farkı tek hanelere indirmeyi başardı: 71-63. Bu temposunu son çeyreğe taşıyamayan konuk ekip, final periyodunun ilk 6 dakikasında sadece 5 sayı atıp potasında 15 sayı görünce Banvit, yeniden farkı açarak mücadeleden 94-79luk skorla galip ayrıldı.