Çek Cumhuriyeti biletleri satışta
(A) Milli Futbol Takımı'nın 6 Şubat Çarşamba günü Çek Cumhuriyeti ile Manisa'da oynayacağı özel maçın biletleri Türkiye Futbol Federasyonu'nun (TFF) resmi internet sitesi www.tff.orgda satışa çıktı.TFF'den alınan bilgiye göre, Manisa 19 Mayıs Stadı'nda saat 20.15'de başlayacak maçın biletleri, 20 Ocak-1 Şubat tarihleri arasında sadece www.tff.org adresinden satılacak ve sporseverlere Sürat Kargo tarafından ücretsiz ulaştırılacak. Bilet kalması durumunda 2 Şubat'tan itibaren 10.00-17.00 saatleri arası Manisa şehir merkezinde bulunan Manisa Store'dan bilet satışına devam edilecek.

Stat gişelerinin ise maç günü açılacağı bildirildi.

Türkiye-Çek Cumhuriyeti milli maçının bilet fiyatları birinci kategori 25, ikinci kategori 20, üçüncü kategori de 10 lira olarak belirlendi.