A Milli Takım'ın aday kadrosu belli oldu!
A Milli Takımımızın 6 Şubat 2013'te Manisa'da Çek Cumhuriyeti ile oynayacağı hazırlık maçının aday kadrosu belli oldu.
Teknik Direktör Abdullah Avcı yönetimindeki A Milli Takımımızın aday kadrosuna şu oyuncular davet edildi:

Necip Uysal - Beşiktaş
Alper Potuk - Eskişehirspor
Bekir İrtegün - Fenerbahçe
Caner Erkin - Fenerbahçe
Gökhan Gönül - Fenerbahçe
Hasan Ali Kaldırım - Fenerbahçe
Mehmet Topal - Fenerbahçe
Volkan Demirel - Fenerbahçe
Emre Belözoğlu - Fenerbahçe
Burak Yılmaz - Galatasaray
Hamit Altıntop - Galatasaray
Selçuk İnan - Galatasaray
Semih Kaya - Galatasaray
Umut Bulut - Galatasaray 
Ahmet İlhan Özek - Kardemir D.Ç. Karabükspor
Onur Recep Kıvrak - Trabzonspor
Ömer Toprak - Bayer Leverkusen
Arda Turan - Atletico Madrid
Nuri Şahin - Borussia Dortmund
Sercan Sararer - Greuther Fürth
Sinan Bolat - Standard Liege
Mevlüt Erdinç - Rennes
Mehmet Ekici - Werder Bremen

A Millilerin, Çek Cumhuriyeti maç programı şöyle:

A Milli Takım, 3 Şubat Pazar günü saat 20.00'de İstanbul Le Meridien Otel'de kampa girecek.

A Milliler, Çek Cumhuriyeti maçı için ilk antrenmanını, 4 Şubat Pazartesi günü saat 19.00'da, Ali Sami Yen Spor Kompleksi Türk Telekom Arena'da yapacak. Bu çalışmanın ilk 30 dakikası basın mensuplarınca takip edilebilecek. Antrenmandan önce 18.45-19.00 arasında, 2 futbolcunun katılımı ile basın mensupları için mixed-zone uygulaması gerçekleştirilecek.

A Milli Takım karşılaşma için, 5 Şubat Salı günü saat 12.00'de Atatürk Havalimanı'ndan İzmir'e uçacak. Milliler, İzmir'de Swissotel Grand Efes'te konaklayacak.

Teknik Direktör Abdullah Avcı ve bir futbolcunun katılacağı basın toplantısı, 5 Şubat Salı günü saat 17.00'de maçın oynanacağı Manisa 19 Mayıs Stadı'nda olacak.

A Milli Takım, aynı gün saat 19.00'da İzmir Atatürk Stadı'nda son antrenmanını yapacak. Basın mensupları bu çalışmanın ilk 15 dakikasını izleyebilecek.

6 Şubat Çarşamba akşamı Manisa 19 Mayıs Stadı'nda oynanacak Türkiye-Çek Cumhuriyeti hazırlık maçı saat 20.15'de başlayacak.

A Milli Takım karşılaşmanın ardından 00.30 uçağı ile İzmir'den İstanbul Atatürk Havalimanı'na hareket edecek.