Beşiktaş kafilesi Elazığ'a gitti
Beşiktaş, Spor Toto Süper Lig'de yarın deplasmanda Sanica Boru Elazığspor ile yapacağı maç için Elazığ'a gitti.
Sabiha Gökçen Havalimanı'ndan Türk Hava Yolları'na ait uçakla Elazığ'a giden siyah-beyazlılarda, sakatlığı nedeniyle sabah yapılan antrenmana katılmayan Necip Uysal da kafilede yer aldı.

Sakatlıkları bulunan İsmail Köybaşı, Almeida, Uğur Boral, Dentinho ve Mustafa Pektemek ise Elazığ'a götürülmedi.

Kulüp futbol komitesi üyesi Ahmet Kavalcı'nın başkanlığındaki 23 kişilik kafilede şu futbolcular yer alıyor:

McGregor, Cenk Gönen, Emre Metin, İbrahim Toraman, Emre Özkan, Olcay Şahan, Ersan Adem Gülüm, Veli Kavlak, Sivok, Escude, Necip Uysal, Mehmet Akyüz, Fernandes, Holosko, Oğuzhan Özyakup, Hilbert, Muhammed Demirci, Sinan Kurumuş, Mehmet Akgün, Erkan Kaş, Gökhan Süzen, Niang, Hasan Türk.

-Fikret Orman, Elazığ'a yarın gidecek-
Beşiktaş Kulübü Başkanı Fikret Orman'ın yarın sabah Elazığ'a gideceği bildirildi.

Elazığ'da yarın Kovancılar Beşiktaş İlköğretim Okulu'nu ziyaret edecek başkan Orman'ın, öğleden sonra da Harput Konağı'nda siyah-beyazlıların kongre üyelerinden Osman Parlar'ın düzenleyeceği yemekte Elazığ Valisi Muammer Erol, Elazığ Belediye Başkanı Süleyman Selmanoğlu ve Elazığ İl Emniyet Müdürü Ayhan Buran ile bir araya geleceği kaydedildi.