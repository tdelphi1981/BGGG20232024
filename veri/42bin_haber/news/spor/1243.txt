Halkbank rahat kazandı: 3-0
Avrupa Voleybol Konfederasyon Kupası(CEV) 2.tur ilk maçında Halkbank, Hollanda temsilcisi Landstede Zwolleyi 3-0 yenerek tur için avantaj elde etti.
Bu karşılaşmanın rövanşı 20 Kasım Salı günü Hollandada oynanacak. 
Karşılaşmaya etkili başlayan ev sahibi ekip arka arkaya aldığı sayılarla rakibine üstünlük sağladı. İyi servisler atan ve bloklarda etkili oynayan Halkbank setin ilk teknik molasını 8-6, ikinci molayı ise 16-12 önde tamamladı. ABDli oyuncu Priddy ile servis ve hücumlarda etkili oynayan Halkbankta skora Emre ortadan katkı sağladı. Setin son bölümünde organize olamayan rakibine göz açtırmayan başkent ekibi seti 25-18 kazandı. 
İkinci sete Halkbank fırtına gibi başladı. Luiz servis ve akıllı hücumlarla, Resul-Priddy ikilisi ise bloklarda iyi bir performans ortaya koydu. Setin ilk teknik molasını 8-2, ikinci molayı 16-9 önde tamamlayan Mavi Beyazlılar çok fazla servis hatası yapan Hollanda temsilcisi karşısına seti 25-23 kazandı. Üçüncü sette oyundan düşen Halkbank 8-6 geride tamamladığı ilk teknik molanın ardından önce oyunda dengeyi kurdu.(11-11) Karşılıklı sayıların alındığı setin son bölümünde Priddy-Ahmed hücumlarda iyi oynadı. Bloklarda rakibine sayı şansı vermeyen Halkbank seti 25-20 maçı ise 3-0 kazanan taraf oldu.  
HALKBANK: 3
LANDSTEDE ZWOLLE: 0
SALON: TVF Başkent
HAKEMLER: Aleksander Vinaliev (Bulgaristan) , Veaceslav Prozorov (Moldova)
HALKBANK: Hüseyin , Luis Diaz , Resul , Ahmed Abdelhay , Priddy , Emre , Nuri (Libero)
LANDSTEDE ZWOLLE: Hilarius , Klapwijk , Rademaker , Laane , Van Lenthe , Huiskamp , Cacchiarelli (Libero), Martinez , Held , Heins
SETLER: 25-18 , 25-23 ,25-20  
 