Tarih yazıcı Bursa
Timsah 38 yıl sonra A.Aker'de kazandı ama başkanı kalp rahatsızlığı geçirince 3 puan sevinci buruk kaldı
 Yasin'in uzatma dakikalarında filelere giden şutu gol olarak değer kazanmadı. Otoriteler, golün nizami olduğunu öne sürdü. Trabzon bu kritik kararla yenildi
 Spor Toto Süper Lig'de Trabzonspor-Bursaspor maçının ilk yarısı golsüz eşitlikle tamamlandı.
 10. dakikada Sapara'nın pasında, ceza yayı üzerinde Yasin'in yerden şutunda, kaleci Carson sağ tarafına doğru gelen topu kornere çelmeyi başardı.
 22. dakikada Yasin'in sağdan ortasında, yakın mesafedeki Janko'nun kafa vuruşunda yerden sekip havalanan topu bu futbolcu tekrar kaleci Carson'un yanından kafa ile kaleye göndermek istedi. Ancak meşin yuvarlak az farkla auta gitti.
 30. dakikada Batalla'nın pasında, ceza alanı dışında topla buluşan Belluschi'nin sert vuruşunda, kaleci Onur sol üst köşesine doğru gelen topu güçlükle kornere çeldi.
 İlk yarı 0-0 berabere sona erdi
 İkinci yarının ilk etkili atağında Bursaspor golü buldu. 62. dakikada Murat'ın pasında Sapara ve Bamba'dan topu kurtararak ceza alanına giren Batalla, yerden bir vuruşla meşin yuvarlağı kaleci Onur'un sağından filelere gönderdi: 0-1
 90. dakikada Janko'nun pasında ceza yayı üzerinde topla buluşan Bamba'nın şutunda, kaleci Carson meşin yuvarlağı tutmayı başardı.
 90+3. dakikada Alanzinho'nun soldan ortasında, ceza alanında Bamba'nın geriye doğru çıkardığı topu ceza alanı dışından Yasin filelere gönderdi. Ancak maçın hakemi İlker Meral, Bamba'nın topu çıkarırken rakibi Musa'ya faul yaptığı gerekçesiyle golü geçerli sayımadı. Karara Trabzonsporlu oyuncular ve taraftarlar yoğun tepki gösterdi.
 Bursaspor, karşılaşmadan 1-0 galip ayrıldı. (AA)
 NOTLAR... NOTLAR... NOTLAR...
 Gol olunca düdük caldı
 Trabzonspor Teknik Direktörü Şenol Güneş son dakikada Yasin'in golüne 'faul' kararı veren hakem İlker Meral'i kasıtlı olarak kararını değiştirmekle suçladı. İşte Güneş'in o ağır sözleri:
 'TAHMİN ediyorum hakem önce pozisyonu devam ettirdi, baktı ki gol oldu, kararından hemen vazgeçti. Kararını değiştirdi. Oyunun başında da faullerde çok haksızlıklar vardı. Ben yanlış  mı gördü bilemem! Yenilginin bütün yükünü buna vermek istemem ama atılan golde yanlış bir karar var. Oyunu devam ettirip golden sonra devam ettirmemesi ilginç. Onun da açıklamasını kendisi yapar, bizim yapmamız doğru değil.
 ZEMİN DE YARDIMCI OLDU
 BURSA Başkanı İbrahim Yazıcı'ya da geçmiş olsun dileklerinde bulunan Şenol Güneş, 'İlk yarı pozisyon verdik. Git geller oldu. İkinci yarıda bizim hatamızdan kaynaklanan bir gol yedik. Kazanamayabilirdik ama kaybetmeyi de hak etmedik. Direkten dönen topumuz var' diye konuştu.
 Şevk ve istek yok
 Emerson: ÇOK büyük şevkle oynayan, istekle oynayan bir görüntümüz yoktu. Karşımızda çok iyi organize olan bir Bursaspor vardı. Oyunun her anında iyi odaklanmışlardı ve skoru da korudular. İkinci yarıda bazı pozisyonlar var ama kullanamadık. Bize büyük avantaj getirecek 3 puanı maalesef kaybettik.
 Görüntümüz hiç iyi değil
 JANKO: Bu sonuçtan dolayı üzgünüz. Camiamız ve kulübümüz son derece üzgün. Dinç ve taze görüntü ortaya koyamadık ve büyük zorluklar yaşadık. Oyunu çevirmeye çalıştık, gayret ettik ama çeviremedik ve kazanamadık.
 Hocam buna faul verilmez
 Bursasporlu Musa, Trabzonlu Bamba'nın ayağına gelen topa kafayla müdahale etti. Yasin'in vuruşu ağlara gitti. Ancak hakem düdük çalmakta biraz geç kaldığı için Trabzonspor uzun süre pozisyona itiraz etti.
 Tartışmasız gol nizami!
 Lig TV hakem yorumcusu Markus Merk tarihi pozisyonu şöyle yorumladı: 'Sol Bamba topla oynuyor, net şekilde. Faul söz konusu değil. Hakem burada tehlikeli hareketten dolayı oyunu kesti. Ama faul varsa da kafa fazla eğik olduğu için Trabzon adına olabilirdi. Bu aslında nizami gol. Bunlara saha içinde faul çalınmaz bile.'