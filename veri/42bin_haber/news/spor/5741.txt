Pınar Karşıyaka Avrupa'da rakip tanımıyor
Basketbolda, FIBA Erkekler Avrupa Challenge Kupası (I) Grubu'nda mücadele eden Pınar Karşıyaka, gruptaki ikinci maçında Letonya'nın BK Ventspils takımını deplasmanda 86-81 yendi. 
Gruptaki ilk maçında Romanya temsilcisi Gaz Metan Medias'ı 89-59 mağlup eden Pınar Karşıyaka, ikinci maçta deplasmanda Letonya'nın BK Ventspils takımıyla
karşılaştı.

Karşılaşmanın ilk periyodunu 21-18 önde geçen Pınar Karşıyaka, ilk yarıyı da 42-39 önde tamamladı. Oldukça çekişmeli geçen 3. periyot BK Ventspils'in 64-60'lık üstünlüğüyle bitti. Son çeyrekte rakibine oranla daha etkili olan Pınar Karşıyaka, sahadan 5 sayı farkla 86-81 galip ayrılmasını bildi.

Gruptaki ikinci galibiyetini elde eden Pınar Karşıkaya'da Robert Dixon attığı 32 sayıyla karşılaşmanın en skorer ismi oldu. Ev sahibi ekipte ise Arturs Berzins 19 sayı kaydetti.