Beşiktaş'tan transfer hamlesi
Bayanlar Voleybol 1. Lig takımlarından Beşiktaş Bahçeşehir Üniversitesi, kadrosunu iki transferle güçlendirdi.Beşiktaş Kulübü'nden yapılan açıklamada, kadın voleybol takımının Vakıfbank'ın oyuncusu smaçör Ece Hocaoğlu'nu kiralık olarak transfer ettiği, Bulgar orta oyuncu Gabriela Koeva'yı ise bonservisiyle kadrosuna kattığı bildirildi.

Beşiktaş Bahçeşehir Üniversitesi'nin, bonservisiyle transferini gerçekleştirdiği 1989 doğumlu ve 1.88 metre boyundaki Gabriela Koeva, geçen sezon İtalya'nın Scotti Pavia takımında forma giydi.

Vakıfbank'tan kiralık olarak alınan 1994 doğumlu ve 1.88 metre boyundaki Ece Hocaoğlu ise Genç Milli Takım'ın kaptanlığını yapıyor.