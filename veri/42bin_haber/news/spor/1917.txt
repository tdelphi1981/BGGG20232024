Sercan Sararer'e şok suçlama
Nürnberg kalecisi Raphael Schaefer'e tükürdüğü kesinleşirse Sercan Sararer'i en az 4 maç oynamama cezası bekliyor.
Alman Futbol Federasyonu Ceza Kurulu Bundesliga'da Greuther Fürth forması giyen Türk Milli futbolcumuz Sercan Sararer'e tükrük soruşturması açtı. 

DFB Ceza Krulu Fürth Stadı'nda oynadıkları ve golsüz berabere kapanan komşu kent FC Nürnberg karşılaşmasında Sercan Sararer'in rakip takım kalecisi ve kaptanı Raphael Schaefer'e tükürdüğü gerekçesiyle bir yazı gönderip savunma istedi.

Karşılaşmayı yayımlayan TV kanallarındaki görüntüleri inceleyen Alman Futbol Federasyonu Ceza Kurulu, rakibine tükürdüğü iddiasıyla soruşturma açtığını duyurdu. TV yayınlarında belirlenen tükrük davası için Nürnberg Kalecisi Raphael Schaefer'inde bilgisine başvurulacağı kaydedildi. 
22 yaşındaki Türk milli futbolcumuz çok sert geçen karşılaşmada kırmızı kart görmüştü. Öce bir faul yaptığı gerekçesiyle sarı kart gören Sercan, ikinci sarı karttan kırmızıya dönüşen kartı ise rakibine dirsek attığı için almıştı. 

Hakem Felix Birch ise maçın ilk yarısının son dakikalarındaki Sercan'ın Schaefer'e karşı tükürdüğünü ise maç esnasında görmediğini raporuna yazdığını söyledi. Bu hafta sarı-kırmızı kart gördüğü için ilk maçta oynamayacak olan Sercan'ın tükürdüğü tespit edilerse de en az 4 maç daha ceza verilecek. 
 