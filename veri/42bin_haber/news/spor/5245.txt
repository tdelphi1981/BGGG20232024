Ömer Aşık double-double yaptı
Houston Rockets'ın deplasmanda Indiana Pacers'a 105-95 yenildiği maçta, milli basketbolcu Ömer Aşık 22 sayı ve 12 ribauntla "double-double" yaptı. NBA'e, 9 maçla devam edildi. Indiana'daki Bankers Life Fieldhouse'da yapılan maça ilk 5'te başlayan ve 31 dakika forma şansı bulan Aşık, iyi bir performans gösterse de takımının yenilgisine engel olamadı.

22 sayı atıp 12 ribaunt alan Aşık, 1 kez de top çaldı. Milli basketbolcu, takımın en skorer oyuncusu olurken, Rockets'da James Harden ve Carlos Delfino 17'şer sayı kaydetti.

Evsahibi takımı galibiyete götüren isimler ise 31 sayıyla maçın yıldızı olan Paul George ve 20 sayı üreten David West oldu.

Lige, 4 maçla devam edilecek.

Toplu sonuçlar şöyle:

Dallas Mavericks-Oklahoma City Thunder: 114-117 (Uzatmada)
San Antonio Spurs-Golden State Warriors: 95-88
Brooklyn Nets-Atlanta Hawks: 94-89
Denver Nuggets-Washington Wizards: 108-112
Memphis Grizzlies-Sacramento Kings: 85-69
Philadelphia 76ers-Toronto Raptors: 108-101 (Uzatmada)
Orlando Magic-Charlotte Bobcats: 100-106
Indiana Pacers-Houston Rockets: 105-95
Boston Celtics-Chicago Bulls: 99-100 (Uzatmada)