Facebook'ta eşik atladı
Başkan Aysal'ın dünyanın ilk 10 kulübü arasına girme hedefi, gerçek oluyor. Futebol Finance, G.Saray'ı dünyanın en çok takipçisi olan 8. kulübü gösterdi
 G.Saray Başkanı Ünal Aysal, Manchester United zaferinin kulüp için 3 puandan daha öte bir anlam içerdiğini 'Dünyanın en büyük 10 kulübünden biri olmak için, mali ve sportif başarı hedeflerini yakalamak için psikolojik eşik aşıldı' sözleriyle vurguladı. Portekiz'den Futebol Finance'ın yaptığı araştırma, Aysal'ın ilk 10 hedefinin hayal olmadığını gözler önüne serdi. G.Saray, Facebook'ta en çok takipçisi olan 10 kulüp arasında.
 FUTEBOL Finance, facebook takipçisi sayısını, kulüplerin küresel marka değerini ortaya koyan bir araç olarak kullandı. 
 F.BAHÇE 9. OLDU 
 BU kapsamda bütün dünyadaki facebook kullanıcıları arasında yapılan araştırmaya göre G.Saray ile F.Bahçe, dünyada ilk 10'da. 
 BARCELONA'NIN lider olduğu araştırmada G.Saray'ın 7.5, F.Bahçe'nin de 6 milyon takipçisi var. Türkiye, listeye Beşiktaş (13.), Trabzonspor (52.), Bursa (63.), A.Gücü (91.) ve Eskişehir (96.) ile toplam 7 takım sokmayı başardı.