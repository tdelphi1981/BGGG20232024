İşte Fener'in Avrupa kadrosu
 
 Sarı-lacivertli ekibin ara transfer döneminde kadrosuna kattığı Pierre Webo ve Reto Ziegler’in yanı sıra sezon başından bu yana takımda bulunan genç futbolcu Salih Uçan, kadrodaki yeni isimler oldular.
 
 Fenerbahçe’nin sezonun ilk yarısında yollarını ayırdığı Brezilyalı Alex ile devre arasında takımdan giden Bienvenu ve Özgür Çek kadrodan çıkarılırken, halen kadroda bulunan Orhan Şam’a da yeni listede yer verilmedi.
 
 Atletico Madrid’den devre arasında tekrar Fenerbahçe’ye dönen Emre Belözoğlu, İspanyol ekipte UEFA Avrupa Ligi mücadelesi oynadığı için, sezonun devamında Avrupa’da Sarı Lacivertli formayı giyemeyecek.
 
 Çıkarılan ve yeni katılımların ardından Fenerbahçe’nin kadrosu B listesindeki oyuncularla beraber, Volkan Demirel, Mert Günok, Serkan Kırıntılı, Hüseyin Akınay, Erten Ersu, Egemen Korkmaz, Hasan Ali Kaldırım, Bekir İrtegün, Yobo, Ziegler, Serdar Kesimal, Gökhan Gönül, Koray Gülsüm, Metincan Cici, Mehmet Topal, Meireles, Cristian, Selçuk Şahin, Krasic, Mehmet Topuz, Salih Uçan, Caner Erkin, Recep Niyaz, Oğuz Mataracı, Kerem Çağatay, Sow, Stoch, Kuyt, Semih Şentürk, Webo, Beykan Şimşek’ten oluştu.
 
 AA
  