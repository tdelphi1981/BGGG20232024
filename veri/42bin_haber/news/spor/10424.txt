TFF'den F.Bahçe'ye cevap gecikmedi
Fenerbahçe'nin dün MHK ile iligli yaptığı ve MHK Başkanı Zekeriya Alp'i istifaya davet ettiği açıklamaya TFF'den de karşı bir açıklama geldi.
İşte TFF'nin yaptığı o açıklama;

"Fenerbahçe Kulübü tarafından yapılan ve Merkez Hakem Kurulu Başkanı Sayın Zekeriya Alp'i hedef alıp, istifaya davet eden açıklama, maksadını aşan, hakem camiasını kamuoyu nezdinde yıpratmayı amaçlayan ve Federasyonumuzca kabul edilemez bir üslubu içermektedir.

FENERBAHÇE'NİN DÜNKÜ AÇIKLAMASI 
Sayın Zekeriya Alp, gerek oyunculuğu, gerekse yöneticilik dönemlerinde Türk futbolunun en saygın isimlerinden birisi olarak, tüm ülkede haklı bir kabul görmüştür.  
Merkez Hakem Kurulu Başkanlığı döneminde yaptığı çalışmalar, Federasyonumuz tarafından her zaman takdirle karşılanmıştır. Türk hakemliğinin tarihi boyunca uluslararası platformda en büyük performans, onun Merkez Hakem Kurulu Başkanlığı döneminde gerçekleşmiştir. 
Hakem hataları, geçmişte olduğu gibi, dünyanın her tarafında yaşandığı gibi, futbolun en büyük organizasyonlarında da rastlandığı gibi, zaman zaman maalesef günümüzde ve futbolumuzda da yaşanmaktadır. 
Bu hatalar asla kasıt taşımamakta, tıpkı oyuncu ve teknik adamların da yaptıkları gibi insani yanılgıları, anlık değerlendirme yanlışlarını içermektedir. 
Her kulübün lehine ya da aleyhine yapılabilinen bu hataları, bir maksada bağlamak, farklı ve kesinlikle benimsemeyeceğimiz bir niyetin tezahürü olarak algılamak ya da anlatmaya kalkışmak, sportif yaklaşım biçimi değildir. 
Türkiye Futbol Federasyonu, Sayın Zekeriya Alp'e çok özel bir değer vermekte ve böylesine saygın futbol adamı ile birlikte çalışmaktan mutluluk duymaktadır. 
Bu tür açıklamalarla, kulüplerimizin de futbolumuzun da bir yere varamayacağı ortadadır. 
TFF olarak bir kez daha herkesi sağduyuya davet ettiğimiz kamuoyuna saygıyla duyurulur."