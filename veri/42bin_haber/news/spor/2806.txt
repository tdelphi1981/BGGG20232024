"Kadıköy'e zor gelirler"
Galatasaray yenilgisinin ardından Fenerbahçe Başkanı Aziz Yıldırım, çevresine moral veren kişi oldu 
 Dün sabah erken saatlerde soluğu kulüpte alan Sarı-Lacivertliler’in patronunun, mutlu son konusunda şüphesi yoktu. “16. haftadan söylüyorum, Fenerbahçe şampiyon olacak” ifadelerini kullanan Yıldırım, Arena’daki mağlubiyetin bunun önüne geçemeyeceğini savundu. Başkanın yakın çevresine verdiği en çarpıcı mesajlar ise Kadıköy’deki rövanş ile ilgiliydi: Ben taraftarımızın Arena’da olmasını çok isterdim, olmadı. Biz bu konuda federasyondan sözlü, kulüpler birliğinden de yazılı destek alarak yasağın kalkmasını istedik. Hatta gidecek her taraftarımız için ben kefil de oldum. Sonuç değişmedi. Eğer bizim taraftarımız Arena’ya gidemediyse, 33. haftadaki rövanşta onlar da gelemez. Ayrıca Saracoğlu’ndaki maçta kareografi nasıl olur onu da herkese göstereceğiz.
 
 Can Gebetaş/Fanatik