Adanaspor Burak Çalık ile anlaşma sağladı
PTT 1. Lig ekiplerinden Adanaspor, transfer çalışmaları kapsamında, Samsunspor'da oynayan Burak Çalık ile anlaşma sağladı.Adanaspor'dan yapılan yazılı açıklamaya göre, turuncu-beyazlı yönetim, ara transfer kapsamında, geçtiğimiz sezon kiralık olarak takımda forma giyen ve daha sonra Samsunspor'a dönen 23 yaşındaki Burak Çalık'ı renklerine bağladı.

Kulüp Başkan Bayram Akgül ile görüşen Çalık ile 2,5 yıllık sözleşme imzalamak üzere anlaşma sağlandı.

Burak Çalık, Adanaspor'u çok sevdiğini belirterek, Bu sezon Süper Lig'e yükselmek istiyoruz. Takımdaki arkadaşlarımı ve taraftarlarımızı çok özledim. Devre arası kampını iyi geçirmek ve bir an önce formama kavuşmak düşüncesindeyim ifadelerini kullandı.