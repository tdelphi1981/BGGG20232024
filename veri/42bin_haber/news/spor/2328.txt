Kupanın Zengin'i
Son dönemde ligde kötü günler geçiren Bordo-Mavililer, Kasımpaşa karşısında da mağlup duruma düştü. Adrian maçı uzatmaya götürdü. 'Fırtına' ise penaltılarda koptu
 Trabzon oyuna baştan iyi konsantre olamıyor
 Güneş'in değişiklikleri maçın kaderini etkiledi
 Paşa risk alan rakibine karşı 2. golü düşünmedi
 Almanya'dan bir transfer yapacağız
 TRABZON Genel Menajeri Giray Bulak, 'Devre arasında Almanya'dan hiç kimsenin gündeme getirmediği bir ismi kadromuza katabiliriz' dedi. K.Paşa maçı öncesi soruları cevaplayan Bulak, 'Henrique-Aykut takası haberleri gerçek değil. Volkan Şen için bize resmi teklif gelmedi ancak menajer düzeyinde Beşiktaş'la görüşmeler yapılmış olabilir. 1461'den oyuncu alabiliriz' dedi.
 KASIMPAŞA-TRABZON
 - GOLLER: Özer (7) / Adrian (88)
 - SARI KARTLAR: Özer, Kerem, Isaksson, Viudez, Adem / Henrique, Colman, Serkan, Olcan, Giray
 - K.PAŞA: Isaksson 6, Abdurrahman 6, Yalçın 7, İlhan 7, Sancak 6, Sarmov 6, Özer 7 (91 Halil ?), Kerem 5, Adem 5, Dimitrov 5 (80 Elyasa 4), Viudez 5 (114 Ali ?)
 - TRABZON: Tolga 8, Serkan 5, Mustafa 3, Giray 6, Emerson 6, Yasin 5, Zokora 5 (75 Volkan 3), Colman 3 (46 Mierzejewski 7), Alanzinho 5, Olcan 5, Henrique 3 (64 Halil 4)
 - HAKEMLER: Bülent Yıldırım, Asım Yusuf Öz, Emin Yıldırım
 Kazağımız bile farklı
 Kurtardığı 2 penaltıyla maça damga vuran Tolga Zengin'den çarpıcı sözler: 
 'Hava soğuk ama para kazanmak kolay değil. Bu maçın heyecanından soğuğu çok fazla hissetmiyoruz. Biz her zaman yalnız adamız, her şeyimiz farklı, kazağımız, malzememiz, yalnızız ama işimize bakıyoruz. Burada oynayan, oynamayan arkadaşlarımızın hepsi maçın kahramanıdır.'
 Paşalı Keita
 G.SARAY'da bir dönem forma giyen ve iz bırakan Abdul Kader Keita da dünkü maçı tribünden izledi. Keita'nın K.Paşa yönetimiyle görüştüğü ve imz atacağı öğrenildi.
 FB-TS eşleşebilir
 TÜRKİYE Kupası'nda grup kuraları bugün 14.00'te Olimpiyatevi'nde çekiliyor. 4'er takımdan oluşan gruplarda önce birinci grup 2'şer 2'şer ayrılacak. Diğer gruptan da 2'şer takım onlara eklenecek. Trabzonspor ile 1461 aynı grupta olamayacak. Ancak TS-FB aynı grupta yer alabilir. Gruplarda ilk 2'ye girenler kupada yarı finale yükselecek.
 Her şey görünüyor
 Trabzonspor Teknik Direktörü Şenol Güneş TFF ve hakemleri eleştirdi: 'Kupada olmak istiyoruz, ligde de olmak istiyoruz. Yine aynı şeyleri konuşacağım. Pazar günü saat 13.30'a maç koyan anlayış, perşembe günü en son bizi oynatıyor. Bizden 1-2 gün önce oynayanlar, bizden sonra lig maçı oynuyorlar. Hakemler hakkında da konuşmayacağım. Hep mazeret olarak öne sürdüğüm söyleniyor. Her şey görünüyor zaten. Nihayetinde bütün oyuncular gayretliydi, penaltılarla turu geçtik. Penaltı ne olacağı belli değil, iyi penaltıcı penaltı kaçırır. Bu maçta iyi attık, Tolga da iyi kurtardı.'
  