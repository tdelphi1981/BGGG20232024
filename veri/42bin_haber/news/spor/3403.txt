Zarate İstanbul yolunda!
Transfer çalışmalarını yoğun biçimde sürdüren Fenerbahçe'nin Sow'a alternatif arayışları çerçevesinde Mauro Matias Zarate'yi de listesine aldığı belirtildi 
 İsmi Galatasaray'la da anılan Arjantinli golcü Mauro Matias Zarate'nin teknik direktör Petkovic'in tarafından kadroda düşünülmediği ve Lazio'dan ayrılacağı bildirildi.
 
 FENERBAHÇE, FUTBOLCU VE KULÜBÜYLE TEMASTA
 
 Arjantinli'nin temsil haklarını elinde bulunduran İtalyan asıllı menajer Franco Di Jorrio, Radyospor'dan Özgür Sancar'a yaptığı açıklamada, "Petkovic artık Zarate'yle çalışmak istemiyor. Bundan dolayı satış listesine koydu. Türkiye seçeneği futbolcu için açık. Net biçimde söyleyebilirim. Fenerbahçe, Zarate için direkt temasta geçti. Lazio'yla da temas halindeler" dedi.
 
 OLMA İHTİMALİ YÜKSEK
 
 Daha fazla detay veremeyeceğini ifade eden Jorrio, "Söylenebilecek tek şey Fenerbahçe'nin futbolcumla ilgileniyor olması. Transferde ne olacağını bilemeyiz ama Türk kulübünün Zarate'yi çok istediğini söyleyebilirim. Şartlar oluşursa bu transferin olma ihtimali elbette yüksek. Zarate'nin de bakış açısı pozitif" diye konuştu.
 
 Arjantinli futbolcunun sözleşme fesih bedeli 9.5 milyon euro olarak gözüküyor; ancak Petkovic'in düşünmediği bir oyuncu olması nedeniyle Lazio'nun da bonservis ücreti konusunda esnek davranacağı belirtildi.
 
 Zarate, geçen sezon Inter'de kiralık olarak oynamıştı.