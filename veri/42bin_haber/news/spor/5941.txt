Türk Telekom Arena'da golsüz derbi yok
Spor Toto Süper Lig'de Galatasaray ile Beşiktaş arasında 27 Ocak Pazar günü yapılacak 2013'ün ilk derbisinin oynanacağı Türk Telekom Arena'da şimdiye kadar yapılan hiçbir derbi golsüz bitmedi.

Galatasaray, yeni stadında Fenerbahçe ve Beşiktaş ile şimdiye dek Süper Lig'de 6 kez karşılaştı. Bu maçlardan 3'ünü kazanan sarı-kırmızılı ekip, 2 kez yenildi, 1 kez de berabere kaldı. Türk Telekom Arena'daki derbilerde toplam 12 gol atan 'Cim Bom', kalesinde ise 10 gol gördü.

Türk Telekom Arena'da Galatasaray ile Fenerbahçe arasında yapılan 4 derbide taraflar ikişer galibiyet aldı. Aynı stattaki Galatasaray-Beşiktaş rekabetinde ise ev sahibi ekip 1 kez galip geldi, 1 maç da berabere sonuçlandı.

-Gol atılmayan derbi yok-
Türk Telekom Arena'da geride kalan 6 derbinin tamamında taraflar en az birer kez fileleri havalandırdı.

Bu statta oynanan 6 derbide sporseverler toplam 22 gol izledi, maç başına gol ortalaması 3.6 oldu.

-Türk Telekom Arena'daki derbiler-
Galatasaray'ın Türk Telekom Arena'da oynadığı Süper Lig'deki derbilerde alınan sonuçlar şöyle: Tarih Maç Sonuç 18.03.2011 Galatasaray-Fenerbahçe 1 - 2 07.12.2011 Galatasaray-Fenerbahçe 3 - 1 (Lig Grubu) 26.02.2012 Galatasaray-Beşiktaş 3 - 2 (Lig Grubu) 22.04.2012 Galatasaray-Fenerbahçe 1 - 2 (Süper Final) 06.05.2012 Galatasaray-Beşiktaş 2 - 2 (Süper Final) 16.12.2012 Galatasaray-Fenerbahçe 2 - 1