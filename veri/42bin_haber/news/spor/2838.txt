Quaresma'nın sözleşmesi feshedildi
Beşiktaş Kulübü'nün, Ricardo Quaresma'nın sezon sonu bitecek olan sözleşmesini karşılıklı olarak feshettiği iddia edildi. Beşiktaş Başkanı Fikret Orman ise böyle bir durum olmadığını söyledi.(DHA) -- 
Beşiktaş Kulübü uzun süren görüşmelerin ardından takımda tutmak istemediği, Ricardo Quaresma'nın sezon sonu bitecek olan sözleşmesinin fesihi konusunda yıldız futbolcu ve menajerleriyle karşılıklı anlaşma sağladı. 
Yapılan anlaşmaya göre Portekizli oyuncunun fesih şartları gereği bu sezon sonuna kadar Türkiye'de başka bir takımda forma giyemeyeceği öğrenildi.

Başkan'dan Quaresma açıklaması

Başkan Orman, Akaretler'deki kulüp binasında gazetecilere yaptığı kısa açıklamada, Portekizli oyuncunun sözleşmesinin feshedilmesi durumunun olmadığını ifade ederek, şunları söyledi: 
"Şu an için Quaresma'nın sözleşmesinin feshedilmesi durumu yoktur. Kendisi Beşiktaş'ın sözleşmeli futbolcusudur. Bugün bu konuyla ilgili bir gelişme yaşanmadı. Quaresma ile ilgili yapılmış herhangi bir anlaşma ve kendisine gelen yeni bir teklif yok."