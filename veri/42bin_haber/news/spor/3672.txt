Elazığspor altı futbolcuyla anlaştı
Devre arası transferinin resmi olarak başlamasına sayılı günler kala, Sanica Boru Elazığspor altı futbolcu ile anlaşmaya vardığını açıkladı.Kulübün genel menajeri Özgür Öztürk yaptığı açıklamada, Mustafa Sarp, Mehmet Çakır, Önder Turacı, Eren Aydın, Senegalli oyuncu Tidiane Sane ve kaleci Tolga Özgen ile anlaştıklarını bildirdi. Yeni transferlerin takımla çalışmalara başladığını belirten Öztürk, oyuncuların takıma uyumlarının çok iyi olduğunu söyledi. Anlaştıkları futbolcuların hepsinin deneyimli, kaliteli ve ligi tanıyan oyuncular olduğunu vurgulayan Öztürk, bazı futbolcuları ise denediklerini aktardı. Öztürk, iyi bir çalışma ortamında ligin ikinci yarısına sıkı şekilde hazırlanacaklarını belirtti.