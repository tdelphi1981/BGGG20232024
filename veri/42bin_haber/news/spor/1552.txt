Jülide Sonat'a IOC'tan büyük onur
Türkiye Basketbol Federasyonu Kadın Milli Takımlar'dan Sorumlu Yönetim Kurulu Üyesi Jülide Sonat, Uluslararası Olimpiyat Komitesi'nin (IOC) düzenlediği 2013 IOC Kadın ve Spor Ödülü için aday gösterildi.Türkiye Basketbol Federasyonu'ndan yapılan açıklamada, Türkiye Milli Olimpiyat Komitesi'nin (TMOK), Jülide Sonat'ı, 2013 IOC Kadın ve Spor Ödülüne Türkiye'yi temsilen oy birliği ile aday gösterdiği bildirildi.

Jülide Sonat'ın son yıllarda kadın basketbolunun uluslararası alanda aldığı başarılarda etkin rol oynadığı, bunun üzerine Türkiye Basketbol Federasyonu tarafından ödül için TMOK'a önerildiği ifade edildi.

Yönetim kurulu üyesi Sonat'ın, 5 kıtada kadınların spora katılımları konusunda öncülük eden ve örnek olan kişi ve kurumlarla aynı kürsüde yer alacağı kaydedildi.