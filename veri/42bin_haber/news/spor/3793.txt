116 milyonluk af
Vergi affı çıkarsa Beşiktaş 45.6, Trabzon 44.5 ve G.Saray 25.9 milyon TL'lik borç yükünden kurtulacak. Vergi borcu bulunmayan F.Bahçe ise muafiyet istiyor
 KENAN KARCI
 Yeni çıkacak Kulüpler Yasası'yla birlikte vergi borçlarına son bir kez af isteyen spor kulüplerinin bu talebine Başbakan Recep Tayyip Erdoğan yeşil ışık yaktı. Maliye Bakanlığı da af konusunu gündemine aldı. Bakanlığın çalışmasına göre kulüplerin bir kısım borçları silinecek, bir bölümü de takside bağlanacak. Kalan borçların da ödenmesi için kolaylık gösterilecek. 
 TRABZON İKİNCİ SIRADA
 SADECE 3 büyük kulübün şu ana kadar devlete olan vergi borcu 116 milyon TL'yi buluyor. KAP'a yapılan son bildirimlerde 'vergi borcu kaleminde' yer alan rakamlarda Beşiktaş başı çekiyor. Siyah-Beyazlılar'ın toplam borcu 45.6 milyon TL. Kartal'ı 44.5 milyon TL ile Trabzon, 25.9 milyon TL ile G.Saray takip ediyor. Cari dönemde 5.9 milyon TL vergi borcu olan F.Bahçe'nin ise bu borcunu da ödediği ve devlete herhangi bir vergi borcunun bulunmadığı bildirildi. Beşiktaş, Trabzon ve G.Saray'ın toplam ödeyecekleri borç 116 milyon TL'yi buluyor. Fener de af olursa aynı miktarda muafiyet istiyor.
 2011'de de 190 milyon silinmişti
 MALİYE'nin spor kulüplerine uyguladığı vergi affı yeni bir konu değil. 2 sene önce de Beşiktaş ve G.Saray'ın başını çektiği vergi borçlusu kulüpler Başbakan'a kadar giderek af istemiş, sonuçta yaklaşık 190 milyon TL'lik bir borç silinmişti. 2 Şubat 2011'de resmiyete dökülen afta Beşiktaş'ın 96.25 milyon vergi borcu 3.9 milyon TL'ye düşürülmüş, G.Saray'ın 73.25 milyon borcu da 2.93 milyon TL'ye kadar gerilemişti. Aynı şekilde F.Bahçe'nin 22, Trabzonspor'un da 9.3 milyon borcuna kalem çekilmişti.
 Hava atmak için Beşiktaş'I batırmayız
 Beşiktaş'ta transferin patronu Tamer Kıran, twitter'dan takipçilerine son gelişmeler hakkında bilgi verdi. Futbol Komitesi Başkanı Tamer Kıran'ın transfer konusundaki bilgilendirme tweetlerinde eski yönetime de sitem dolu ifadeler yer aldı. İşte Kıran'ın yazdığı o mesajlar:
 HERKESE iyi akşamlar. Bir transfer dönemine daha girmek üzereyiz ve yine onlarca isim BJK ile anılıyor. Bunun nedenleri ;
 MENAJERLER PARLATIYOR
 1-Olası bir transferi atlamış olmak istemeyen basın; önüne geleni yazıyor.
 2-ASLINDA oyuncusuna hiçbir talip olmayan menajer, piyasa yaratmak için 'şu, bu kulüp talip' haberi veriyor.
 3-Oyuncusuna talip olan kulüpten fazla alabilmek için menajer, 'şu bu kulüp de talip' haberleri veriyor.
 4-TABİİ ki kulüp başkanları, oyuncusunu pahalı satabilmek için başka talipler olduğu haberini veriyor. Yani bu bölümün özü, transfer konularında her duyduğunuza, okuduğunuza inanmayın.
 BİR YERLERDEN SIZIYOR
 Transferİnİ düşündüğümüz oyuncunun ismini sızdırmamak ilk hedefimizdir. Ancak, işin doğası gereği bir transfer işinde, o kadar çok kişi müdahil oluyor ki, bir yerden kaçak oluyor ve basına sızıyor. Bu da en çok kulübe zarar veriyor.
 Transfer konusunda (taraftarlara) en net söyleyebileceklerim (şöyle):
 1-Transfer yapmış olmak (şirin görünmek) için transfer yapmayacağız.
 2-İhtİyacImIz olan mevki(ler) hakkında teknik ekip ile mutabıkız.
 3-Bu mevki(ler) için (belirlediğimiz) alternatifli isimler belli.
 4-Mümkün olan en kısa zamanda bitirmeli ve kampa göndermeliyiz.
 5-Nene, bizim şartlarımıza evet derse gelir. (Yıllık 2.5 milyon euro önerildi)
 6-Ve en önemlisi; kendi havamızı atmak için BJK'yi borç batağına sürüklemeyeceğiz. Nisan 2012'de göreve geldiğimizde, Q7'nin Kasım 2011 maaşını biz ödedik. Bilmem anlatabildim mi?
  
  