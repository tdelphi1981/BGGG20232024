AİHM'den Trabzonspor'a kötü haber
Trabzonspor Kulübü Başkanı Sadri Şener, Avrupa İnsan Hakları Mahkemesi'nin, başvurularını usul yönünden reddettiğini söyledi.
Futbolda 'Şike Davası' sonrasında 2010-2011 sezonu şampiyonluk kupasını isteyen Trabzonspor Kulübü, Türkiye Futbol Federasyonu'ndan bu konuda olumlu yanıt alamamıştı. Bordo-mavililer bunun üzerine, ekim ayında mahkemeye başvuruda bulunmuştu. 

ŞİKE DAVASINDA FLAŞ GELİŞME

Konuyla ilgili açıklamalarda bulunan Şener, Avrupa İnsan Hakları Mahkemesi'nin başvurularını usul yönünden reddettiğini belirtti. Gerekçeli kararın daha sonra kendilerine yollanacağını dile getiren Sadri Şener, "Avrupa İnsan Hakları Mahkemesi'nin bu kadar kısa sürede kararı sonuçlandırmalarını beklemiyorduk. Kararı gördükten sonra sebebini anlayacağız. Yarın daha geniş kapsamlı bir bilgilendirme yapabiliriz" dedi.