Ünal Aysal krize el koydu!
Galatasaray'ın basketbol şubesindeki krizine başkan Ünal Aysal şifa oluyor.
Kadın basketbol takımındaki Lindsay Whalen'in ayrılması ile su yüzüne çıkan krizin şubeyi daha da sarsmaması için başkan Ünal Aysal devreye girdi. Galatasaray Yönetimi'nin, oyuncuların 3 aylık ödenmemiş ücretlerinden ilk bölümünü ödemeye dün itibariyle başladığı ve bu hafta sonuna kadar da Aralık taksitlerin tamamının oyunculara ödeneceği öğrenildi.

Sarı Kırmızılı kulüp ayrıca kadın basketbol takımıyla olan sözleşmesini fesheden Lindsay Whalen'in yerine de takıma önemli bir yabancı takviyesi yapmayı planlıyor. Öncelikli hedefin bir dönem sarı kırmızılı takımda da forma giyen Tamika Catchings veya 23 yaşındaki yetenek Maya Moore olduğu ve bu iki isimden birinin transferinin önümüzdeki günlerde biteceği de gelen bilgiler arasında yer alıyor.