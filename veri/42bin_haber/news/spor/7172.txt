Galatasaray'a durmak yok
Bursaspor ile 1-1 berabere kalan Galatasaray, izin yapmadan Antalyaspor ile oynayacağı maçının hazırlıklarına başladı.Florya Metin Oktay Tesisleri'nde basına kapalı gerçekleştirilen antrenmanda, Bursaspor'a karşı forma giyen oyuncuların günü yenileme çalışmasıyla geçirdiği, diğer futbolcuların ise koşu ve ısınma hareketlerinin ardından dar alanda çift kale maç oynadıkları bildirildi.

Sağ arka adalesinde zorlanma olan Johan Elmander ile sağ diz iç bölgesinde ödem ve ağrı bulunan Wesley Sneijder'in günü tedaviyle geçirdiği kaydedildi. Yarını izin yaparak geçirecek sarı-kırmızılılar, Medical Park Antalyaspor maçının hazırlıklarına 5 Şubat Salı günü yapacağı antrenmanla devam edecek.