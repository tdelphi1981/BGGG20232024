Banvit sahasında mutlu
Beko Basketbol Ligi'nde Banvit, sahasında Aliağa Petkim'i 94-79 yendi. 
Maça hızlı başlayan Bandırma temsilcisi, Davis, Stimac ve Mejia'nın sayılarıyla 4. dakikada durumu 9-2 yaptı. Pota altını Stimaç ile iyi kullanan Banvit, 5. dakikada durumu 15-6 yaparak 9 sayılık farka ulaştı. Aliağa Petkim günün skorer ismi Chalmers ile sayılar bulsa da etkili oyununu sürdüren Banvit, periyotu da 23-13 önde bitirdi.

İkinci periyotta da etkili oyununu sürdüren ev sahibi takım, rakibinin top kayıplarını hızlı hücumlarla iyi cezalandırarak 15. dakikada skoru 35-24'e getirdi. Aliağa Petkim, Chalmers ve Arnold ile direnmeye çalışsa da Davis, Lucas ve Stimac ile sayılar bulan Banvit devreye 49-36 üstün girdi.

Maçın 3. periyotunda savunmasını sertleştiren Banvit, Serkan Erdoğan, Bajramovic ve Erkan ile sayılar bularak 23. dakikasında farkı 17 sayıya (57-40) çıkardı. Banvit, Simmons ve Lucas ile kazandığı sayılarla 27. dakikada skoru 67-48'e getirdi. Bu bölümden sonra toparlanan Aliağa Petkin, Francis, Holloway, Chalmers'in basketleriyle periyot sonunda farkı 8 sayıya kadar (71-63) indirdi.

Son periyotta iyi savunmasını sürdüren Banvit 35. dakikasını 83-68'lık skorla üstün geçtiği maçı 94-79 kazandı.