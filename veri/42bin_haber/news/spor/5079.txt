18 gün boyunca tatil yok
Futbolcuları şaşırtan çalışma programını Samandıra tesislerindeki panoya asan Aykut Kocaman Tek izin gününüzü iyi değerlendirin. Çünkü bundan sonra hiç tatiliniz olmayacak diye konuştu.
FENERBAHÇELİ futbolcular, dün günü izinli olarak geçirirken, adeta nefes bile alamayacakları bir döneme giriyorlar. Sarı lacivertlilerin, önümüzdeki 18 gün boyunca tek bir izin günü bile olmayacak...  
Kupada doludizgin ilerleyen, Avrupa Liginde yoluna devam eden ve ligde de şampiyonluğu amaçlayan F.Bahçede teknik direktör Aykut Kocamanın önceki gün Samandıraya astığı program öğrencilerini şaşırttı. Çünkü bu programa göre futbolcular, 3 Şubatta oynanacak Sivas maçı sonrasına kadar 1 gün bile izin kullanamayacaklar.  
16 GÜNE 5 MAÇ SIĞDIRACAKLAR  
SÜREKLİ olarak çarşamba-pazar arasında maç oynayacak sarı lacivertliler, bugün yapacakları antrenmanla yoğun çalışma programına start verecek. Fenerbahçe, önümüzdeki 16 günde ise sırasıyla SB Elazığspor, Bursaspor, Gaziantep (D), Sivas (D) ve kendi sahasında tekrar Sivas-spor ile oynayacak. Bu nedenle takımın çalışma programını Samandıradaki panoya asan Kocaman, futbolculara dünün tek izin günleri olduğunu belirtti ve  İyi dinlenmeye bakın. Çünkü bundan sonra tatiliniz olmayacak dedi. Sarı lacivertli teknik adamın, yükü azaltabilmek için kupadaki grup maçlarında yedeklere şans vereceği öğrenildi. 
  
  
  
 