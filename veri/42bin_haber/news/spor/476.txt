Karabükspor'da Mesut Bakkal dönemi
Spor Toto Süper Lig takımlarından Kardemir Karabükspor'da, Michael Skibbe'den boşalan teknik direktörlük görevine Mesut Bakkal'ın getirildiği bildirildi.Kardemir Karabükspor Kulübü Basın Sözcüsü Ziya Alak, yaptığı açıklamada, sezon başında takımın başına gelen ancak alınan kötü sonuçlardan sonra ayrılan teknik direktör Skibbe'nin yerine Bakkal ile anlaştıklarını söyledi.

Bakkal'ın yarın resmi imzayı atacağını anlatan Alak, Kardemir Karabükspor'un yeni patronu Mesut Bakkal. Bakkal ülkemizin yetiştirdiği en büyük spor adamlarından. Kariyeri zaten bunu gösteriyor. Kendisi ile sezon sonuna kadar anlaştık. Her iki tarafa da hayırlı olsun. Bakkal'ın başarılı olacağına inanıyoruz diye konuştu.

Bakkal, geçen sezon Samsunspor'u çalıştırmış, sezon sonunda da bu takımdan ayrılmıştı.