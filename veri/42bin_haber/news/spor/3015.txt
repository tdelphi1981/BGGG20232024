Son 19 yılın en kötü Trabzonspor'u
TRABZONSPOR, kadrosundaki forvet oyuncusunun çokluğuna rağmen ligin 18 takımla oynanmaya başladığı 1994-1995'den beri geçen 19 yıl içinde gol yollarındaki en kısır ilk devre dönemini yaşadı.
 Bordo mavililer, ilk yarıs boyunca oynadığı 17 maçta attığı 19 golle ligin en az gole sahip 7 takımından biri olurken karşılaşma başına, sadece 1.1'lik bir ortalama tutturabildi.
 YEMEDİ AMA
 Sezonun ilk yarısında kalesinde gördüğü 15 golle ligin en az gol yiyen takımı ünvanını elde eden Trabzonspor, aynı verimi gol yollarında gösteremedi. Kadrosunda Janko, Henrique, Vittek, Emre, Halil gibi forvetler, Adrian, Sapara, Olcan, Volkan, Colman, Alanzinho, Soner ve Yasin gibi gol yollarında başarılı orta saha ve kanat oyuncuları bulunan bordo mavililer, buna rağmen beklenen performansa yükselemedi. 17 maçta rakip filelere sadece 19 gol gönderebilen Trabzonspor, maç başına 1.1'lik ortalama tutturarak ligin en az gol atan takımlarından biri oldu.
 
 EN KÖTÜ SEZONUNDA BİLE DAHA FAZLA ATMIŞTI
 
 Trabzonspor, 1994&ndash;1995 sezonundan bugüne kadar oynanan 19 sezonda ilk yarılardaki en kötü gol sayısını yakaladı. Sezonun ilk bolümünü 24 puanla 7'inci sırada kapatan bordo mavililer, ilk yarıyı 19 puanla 13'üncü sırada kapattıkları 2006&ndash;2007 sezonunda bile 20 gol atmayı başardı.
 
 EN YÜKSEK GOL PERFORMANSI 1995-96'DA
 
 Trabzonspor'un şampiyonluğu kıl payı kaçırdığı 1995&ndash;1996 sezonundaki 43 gol, 1994&ndash;1995 sezonundaki 41 gol ve şampiyonluk kupasını istediği 2010&ndash;2011 sezonundaki 40 gollük performansları, son 19 sezonun en yüksek gol performansları oldu. Bordo mavililer 2007&ndash;2008'de 22, 2005&ndash;2006'da 21, 2002&ndash;2003'te de 20 gollük istatistiklerle en düşük rakamları yakaladı.
 
 BU SEZON AYAKLAR ÇALIŞTI, KAFALAR DURDU
 
 Trabzonspor, sezon başında kadrosuna kattığı 1.96'lık Avusturyalı dev forvet oyuncusu Marc Janko'ya rağmen kafa gollerinde sınıfta kaldı. Mark Janko'nun, teknik direktör Şenol Güneş'in oyun sistemine uyum sağlayamaması ve sürekli forma giyme şansı elde edememesi üzerine bordo mavililerde orta saha oyuncuları gol yollarında ön plana çıktı.
 
 EMERSON, JANKO VE OLCAN
 
 Trabzonspor'un ilk yarıda attığı 19 golün 16'sı ayakla kaydedilirken, sadece 3 gol kafayla atıldı. 11'inci haftadaki Akhisar Belediyespor maçında Emerson, 12'inci haftadaki Orduspor maçında ise Janko ve Olcan, kafa gollerinin sahibi oldu.
 
 MUSTAFA YUMLU'NUN MUTLU GÜNÜ
 
 Trabzonspor'un genç defans oyuncusu Mustafa Yumlu, devre arasını fırsat bilerek dünya evine girdi. Trabzon'da dün akşam düzenlenen nikah töreniyle hayatını Fazla Mazlum'la birleştiren Mustafa'yı mutlu gününde sevenleri yalnız bırakmadı.
 
 Trabzon Belediye Başkanı Orhan Fevzi Gümrükçüoğlu'nun kıydığı nikahta genç çiftin şahitliklerini Trabzonspor'un eski başkanlarından Başkanı Özkan Sümer, Trabzonspor Asbaşkanı Nevzat Şakar ve teknik direktör Şenol Güneş yaptı.
 
  