Rüştü'nün jübile hayali
Türk futbolunun efsane kalecisi Rüştü Reçber, hayalindeki jübileyi anlattı:
 'F.Bahçe ile Beşiktaş'ın karşı karşıya geleceği bir maçta son kez Arena'da sahaya çıkmak istiyorum. Maraton.com.tr'ye konuşan Rüştü, şunları söyledi: 'Güzel bir jübile maçı planlıyoruz. Bunca yıl formasını terlettiğim iki büyük kulüp var. Biri F.Bahçe diğeri Beşiktaş.
 BENİM jübile hayalim uzun yıllar oynadığım F.Bahçe ve Beşiktaş'ın karşı karşıya geleceği bir maçta sahada yer almak ve her iki takımın da kalesini korumak. Tarafsız bir sahada Türk Telekom Arena'da jübilemi yapmak istiyorum. Çünkü kimsenin gönlü kalsın istemiyorum. Ama jübilede belirlenmiş bir tarih yok şuan.'