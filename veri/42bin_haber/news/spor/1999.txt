"En zorlu yarışımdı"
Sebastian Vettel, üçüncü dünya şampiyonluğunu kazandığı yarışın, bugüne kadar ki en zorlu yarışı olduğunu söyledi.
turkiyef1.com'un haberine göre; Yarışın ilk turunda dördüncü cepten, yedinci sıraya gerileyen; Bruno Senna ile kazasının ardından son sıraya düşen Vettel, kısa sürede yeniden yedinci sıraya kadar yükselmeyi başardı. Yarışın geri kalan bölümünde hava şartlarına bağlı olarak iniş-çıkışlar yaşayan Vettel, "İnanılmaz bir yarıştı. Bugün bizim işimizi güçleştirecek herşeyi denediler" dedi. 
Vettel, "Dördüncü virajda ters döndüğünüzde bu hiç de iyi bir duygu olmuyor, bana çarpan birileri olmadığı için şanslıydım" diye konuştu. 
Kazanın ardından Red Bull'un büyük bir soğukkanlılık gösterdiğini kaydeden Vettel, "Bu (şua na kadar ki) en zorlu yarıştı. Fakat inanmaya ve kendi işimizi yapmaya devam ettik" dedi. 
Vettel, "Birçok kişi pis oyunlar yapmaya çalıştı, fakat bunlar bizi sinirlendirmedi veya dikkatimizi dağıtmadı. Sonuna kadar zorladık" şeklinde konuştu. 
"Bu hafta sonu, yağmur yağdığında işimizin zor olacağını söyleyerek belli bir yönde bizim üzerimizde baskı yapmaya çalıştılar" diyen Vettel, "Kuru pistte olduğu kadar yağışlı koşulları da sevdiğimiz bugün kanıtladık, hatta bugünkü şartlar bize kısmen yardımcı da oldu. İlk 10 veya 20 tur sonra Fernando'nun arkasında dördüncü veya beşinci sıradaydım" dedi. 
Pistin kurumaya başlamasıyla birlikte araçtaki hasarın da kendisini göstermeye başladığın söyleyen Vettel, "Bereket ki ön kanat sağlam kalmıştı. Fakat kuru zeminde hız yoktu" dedi.