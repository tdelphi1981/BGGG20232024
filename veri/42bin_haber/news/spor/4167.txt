Klopp: 'Nuri ile temastayım'
Borussia Dortmund'un teknik patronu Klopp, eski oyuncusunun yanlış kullanıldığını belirtti ve Nuri ile temasta olduğunu açıkladı.
 Borussia Dortmund Teknik Direktörü Jürgen Klopp, Nuri Şahin'in takıma dönebileceğini açıkladı.
 Ülkesinin gazetelerinden Bild'e konuşan Klopp, "Şu an net birşey söyleyemem ama Nuri ile temasta olduğum bir sır değil. Onun için nasıl adımlar atabiliceğimizi ve onun kariyerinin hangi yolda şekilleneceğini bekleyip göreceğiz. Ben, açıkçası Liverpool'da doğru rolda oynatılmadığına, mevkisinde oynarsa daha başarılı olabileceğine inanıyorum." sözleriyle Nuri Şahin'i transfer edebileceklerini ima etti.
 Klopp, ayrıca Bundesliga'daki şampiyonluk mücadelesi ile ilgili olarak "Bayern'in yoluna taş koyabilecek tek ekip yine Bayern. Ayrıca böyle bir şeyin gerçekleşeceğini sanmıyorum. 12 puanlık avantaj sonrası, anca Bayern'i takip edebiliriz." diyerek yarışın büyük ölçüde sona erdiğini belirtti.
 Borussia Dortmund, Bundesliga'da topladığı 30 puanla 3'üncü sırada yer alıyor.