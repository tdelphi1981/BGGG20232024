PSV'den hapishanede hazırlık maçı
Hollanda ekibi devre arası çalışmalarını 5 yıldızlı tesislerde sürdüren takımların aksine motivasyon için hapishaneyi seçti.PSV Eindhoven, spor adına bir ilke imza atarak tutukevindeki mahkumlarla futbol maçına çıktı.
SEZON öncesi ya da devre arası hazırlık turları genellikle 5 yıldızlı otellerde, lüks ve ışıltılı şehirlerde, binlerce kişilik stadyumlarda yapılır. PSV Eindhoven bunu tercih edenlerden değil... Hollanda temsilcisi Taylandda çıktığı Uzak Doğu Turunda bir hapishaneyi ziyaret etti ve tutuklu bulunan mahkumlarla hazırlık maçı yaptı.  
PSVli futbolcuların hapishane girişinde hayli sarsıldıkları ve çevreyi dikkatle süzdükleri gözlerden kaçmazken, Manchester Unitedın transfer etmek istediği Marcel Ritzmaierin tutukluları görünce kafasını öne eğmesi ve durumdan hayli etkilenmesi fotoğraflara yansıdı. 
DICK ADVOCAAT SOHBET ETTİ 
Hapİshanenİn her noktasını gezen futbolcular yemekhaneye geldiklerinde, içeride kilitli tutulan suçlular PSVli oyuncuları alkışlarken, kendi dillerinde tezahüratlar da yaptı. Daha sonra oyuncular genellikle mahkumların yürüdüğü yoldan devam ederek tesislerin sahasına çıktı. PSVnin tecrübeli teknik direktörü Dick Advocaat tutuklulardan biriyle maç öncesi sıcak bir sohbet yaparken, oyuncular da kendilerine karşı oynayacak futbolcu-mahkumlarla sıcak bir diyaloğa girdi.  
AMAÇ OYUNCULARI MOTİVE ETMEK 
PSV rakibini çok rahat bir şekilde devirirken, yıldız futbolcular tutuklu rakipleri karşısında hoş hareketler yapmaktan geri kalmadı. PSV Kulübü ve Dick Advocaatın böyle bir organizasyonla oyuncularını motive etmek istediği tahmin ediliyor. Futbolcuların da günün sonunda hayatın gerçekleriyle karşılaşması çekilen karelerden kamuoyuna yansıyor... 
YAKINDAN iLGiLENDi 
PSV Eindhovenin tecrübeli çalıştırıcısı Dick Advocaat mahkumlarla samimi bir sohbete girişti. 
  

 