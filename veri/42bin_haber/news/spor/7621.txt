Mercedes'in sorunları keyfini kaçırmadı
Hamilton, Mercedes'in Jerez testlerinin ilk iki gününde yaşadığı sorunların, hayal kırıklığı yaratmadığını açıkladı. Testlerde hidrolik basıncını kaybetmesi sonucu yaşanan fren sorunuyla yalnızca 15 tur tamamlayıp günü bariyerlere çarparak noktalayan Hamilton'un yanı sıra, Nico Rosberg de dün benzer bir mesafe kat ettikten sonra elektrik arızası ile seansı erken noktalamak zorunda kalmıştı.
"Bugünler sizi fazla etkilememeli. İleriye bakmalı ve olumlu olmaya devam etmelisiniz."

"Garajdakiler böyle şeyler olsun diye çalışmıyorlar. Fabrikada olduğu gibi ellerinden geldiğince sıkı çalışıyorlar ve böyle bir şey çok şükür ki son testte yaşanmadı."

"Bunu şimdi yaşamak bu sorunu yolumuzdan çekecektir. Eğer başka sorunlar olacaksa umarım bunlar da yarın ve diğer gün olur ki sonrasında sorunsuz günler geçirebilelim."

Hamilton'un yaptığı kazaarka fren hidroliğinin kaybedilmesiyle yaşanmıştı. Sorunu araştıran Mercedes cephesinde yaşanan sorunun kaynağının hidrolik sistemindeki yağ kaçağı olduğu düşünülüyor. 

turkiyef1.com'un haberine göre; Kaza hakkında konuşan Hamilton, "Frene bastım ve kısa bir süre için çalıştı ancak sonra pedal döşemeye yapıştı ve çalışmıyordu. Bacaklarım çarpışmayla biraz sarsıldı."

Hamilton otomobile ciddi bir zarar gelmemesi için bariyerlere otomobilin baş kısmından çarpmaya karar verdiğini de ifade etti.

"Eğer yandan çarparsanız bütün yan gövdeye hasar verirsiniz. Önden çarparak yalnızca ön kanat ve burunun hasar almasını sağlamak çok daha kolay çözülebilir bir hasar yaratır. Pek çok lastiğimiz var ve yarın saat 09.00 olduğunda pistte olduğumuzdan emin olmalıyız. İlk bölümde piste Nico çıkacak. Günlük olarak 110/120 tur atmamız bizim için iyi olacaktır."

"Otomobilden oldukça mutluyum. Bence üzerinde çalışmak için oldukça iyi bir temele sahibiz. Elde ettiğim tur zamanını yapmak oldukça kolaydı. Otomobil kesinlikle çok daha fazlasına sahip. Fakat aero departmanındakileri gerçekten zorluyorum çünkü aerodinaminin daha iyi olmasına ihtiyacım var."

"Geçtiğimiz sezon çok rekabetçi olan ve inanılmaz derecede yere basma gücüne sahip McLaren'den gelince farkı kolayca hissedebiliyorsunuz. Ancak durum o kadar da fena değil."   
LEWİS HAMILTON KAZA YAPTI