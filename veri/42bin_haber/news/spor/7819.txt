Mersin maçı öncesi 5 'Kocaman' uyarı
Sarı lacivertli teknik adam, milli takımlardan dönen futbolcularının da katılımıyla önemli bir moral toplantısı yapmaya hazırlanıyor.
F.BAHÇE Teknik Direktörü Aykut Kocamandan, milli takımdan dönen oyuncuların da katılmasıyla yeni emirler geliyor. Sivas maçını defalarca izleyen teknik adam, olumlu-olumsuz tüm noktaları analiz etti. Kocaman, takımla yapacağı toplantıda şunları anlatacak

TÜM KADRODAN FAYDALANACAĞIM 
ÖNÜMÜZDEKİ dönemde takımdaki her oyuncudan yararlanacağını söyleyecek. Kadroda yaklaşık 25 futbolcusunun bulunduğunu anlatacak olan teknik adam, dışarıda kalanların çalışmaya devam etmelerini isteyecek. Ayrıca, elindeki tüm futbolculara yoğun tempoda şans vereceğini de ekleyecek. 
DOLDUR-BOŞALT YAPMAK YASAK  
SİVASSPOR karşılaş-masında konsantrasyon sorunları olduğuna dikkat çekecek olan Kocaman bu hataları tek tek anlatacak. Özellikle son 3-4 maçta olduğu gibi futbolcularının maç sonlarında doldur-boşalt yaparak oyun 
disiplininden kopmaları konusunda uyarıda bulunacak. 
O 70 DAKİKALIK FUTBOLU İSTİYORUM  
SARI lacivertli teknik adam, Sivas maçının ilk 70 dakikalık bölümünde pres ve rakibi boğmada çok iyi olduklarını belirterek, bunun devamını isteyecek. 
SORUMLULUK ALMAKTAN KAÇMAYIN 
F.BAHÇE Teknik Direktörü, futbolcularının sahip olduğu değerin altını çizecek. Bu yolla sahaya yansıyan özgüvensiz davranışların sona erdirilmesine çalışacak. 
HEPİNİZE KARŞI ADALETLİ OLACAĞIM 
KADRODAKİ futbolcuların her birine karşı adaletli davranacağı teminatını verecek olan Kocaman, yedeklerle yakın ilgilenecek.

FENERBAHÇENİN BAŞVURUSU REDDEDİLDİ