Niang ne zaman geliyor?
Beşiktaş'ın anlaşmaya vardığı Niang, Katar'dan İstanbul'a doğru yola çıktı. Senegalli golcünün bu akşam saat 17.00'de İstanbul'da olması bekleniyor.
Beşiktaş Kulübü'nün sezon sonuna kadar anlaşma sağladığı Mamadou Niang, Katar'dan kalkan uçakla İstanbul'a doğru yola çıktı.

Yaklaşık 10 dakika önce Katar'dan İstanbul'a doğru yola çıkan Senagalli oyuncunun bu akşam saat 17.00 civarında İstanbul'da olması bekleniyor. 33 yaşındaki oyuncu İstanbul'a gelişinin ardından sağlık kontrolünden geçip Nevzat Demir Tesisleri'ne gidecek.

Siyah-beyazlı kulüp, Mamadou Niang'ın 2012-2013 sezon sonuna kadar kiralanması için kulübü Al-Sadd ile görüşmelere başlandığını borsaya bildirmişti.