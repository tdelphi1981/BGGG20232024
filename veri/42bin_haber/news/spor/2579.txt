İzmir Bşb bu hafta da kazanamadı
Ligde henüz galibiyeti bulunmayan İzmir BŞB, kendi sahasında Pertevniyal'e de 84-57 mağlup oldu.
İkinci çeyreğin ortalarına kadar başabaş oynayan İzmir BŞB, rotasyon faktörünün etkili olmaya başlaması ile bir anda koptu ve ilk yarının bitimine 3 dakika kala skor 32-32 iken, 0-13'lük seri ile soyunma odasına 45-32 geride gitti. İkinci yarıda İzmir ekibi oyunu tamamen bıraktı ve Pertevniyal sezonun en rahat galibiyetini aldı. 
Cedi Osman 18 sayı, Dwyane Reed 10 sayı, 6 ribaund, 7 asist, Berk Demir 13 sayı, 6 ribaund, Ramazan Tekin 15 sayı, 4 ribaundla Pertevniyal'de öne çıkan isimler oldu. İzmir BŞB'de Ömür Gökçepınar, İsmet Sejfic ve Gurur Baybora 10'ar sayı kaydetti.