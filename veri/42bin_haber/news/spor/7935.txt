G.Saray dünya kulübü
Önce Aslan'ın şampiyonluk fotoğraflarını inceleyen Drogba daha sonra hem tribünleri hem zemini gezdi. Yeni kazanılacak başarıların bir parçası olmak istediğini vurguladı
 G.Saray'ın dünyayı sarsan bombası Didier Drogba'nın tanışma ve İstanbul'u tanıma turu dün de devam etti. Sabah Liv Hospital'de sağlık kontrolünden geçen yıldız oyuncunun hiçbir ciddi problemi bulunmadığı bildirildi. 
 DROGBA'nın daha sonraki durağı ise Ali Sami Yen Kompleksi Türk Telekom Arena'ydı. Fildişili yıldız oyuncuya buradaki gezi sırasında Sportif Koordinatör Bülent Tulun ve Menajeri Ceylan Çalışkan'ın yanı sıra stat görevlileri de eşlik ettiler. 
 YOĞUN İLGi İZDİHAMA NEDEN OLDU 
 ÖNCE GS Store'u ziyaret eden Drogba, taraftarın yoğun ilgisi nedeniyle zor anlar yaşadı. Fildişili oyuncunun etrafını saran G.Saraylı taraftarlar cep telefonlarıyla onun görüntüsünü kaydetmek için yarıştı. Drogba'nın üzerinde G.Saray'ı simgeleyen herhangi bir kıyafet ya da aksesuar bulunmaması dikkat çekti. Golcü oyuncu daha sonra storeda atkı ve forma imzaladı.  
 TULUN KADIKöY ZAFERiNi ANLATTI 
 SOYUNMA odalarının bulunduğu bölümü de gezen Drogba burada kendisine bilgi veren stat müdürünü dikkatle dinledi. Bülent Tulun da duvarları süsleyen G.Saray'ın şampiyonluk fotoğraflarıyla ilgili Drogba'ya bilgi verdi. Tulun, geçen sezon Kadıköy'de elde edilen şampiyonluk posterinin önünde uzun süre duran oyuncuya, bu başarının öyküsünü de kısaca anlattı.  
 TT ARENA iÇiN SABIRSIZLANIYORUM... 
 YILDIZ golcü daha sonra stat tribünlerini dolaştı, oradan zemini izledi ardından da sahaya inip, zemini inceledi. Tesisler hakkında duygu ve düşüncelerini GSTV'ye anlatan Drogba, "Gerçekten çok güzel bir stat. Çok etkilendim. Bir an önce burada oynamak için sabırsızlanıyorum" dedi. 
 DROGBA daha sonra GSTV'ye gitti. Burada kendisini 12 numaralı Drogba formasıyla karşılayan çalışanların jesti karşısında duygulanan Fildişili oyuncu onlarla fotoğraf çektirdi, duygularını anlattı: "Büyük bir kulübe geldim. Zaten G.Saray'ı biliyordum ama bir kez daha büyüklüğünü gördüm."   