Sanfrecce Hiroşima çeyrek finale yükseldi
Japonya'nın Sanfrecce Hiroşima takımı, FIFA Dünya Kulüpler Kupası çeyrek finale yükselme maçında sahasında Yeni Zelanda'nın Auckland takımını 1-0 yendi.FIFA Dünya Kulüpler Kupası, Sanfrecce Hiroşima-Auckland açılış maçıyla başladı. 

Japonya'nın Yohohama kentinde yapılan çeyrek finale yükselme maçında, kupaya evsahibi ülke kontenjanından katılan Sanfrecce Hiroşima takımı, Okyanusya ülkeleri şampiyonu Auckland'i eleyerek çeyrek finale çıktı. Hiroşima temsilcisinin golünü, 66. dakikada Aoyama kaydetti. Auckland ise kupaya veda etti.

Çeyrek final maçları, 9 Aralık Pazar günü Ulsan Hyundai-Monterrey ve Sanfrecce Hiroşima-Al Ahly takımları arasında yapılacak. 

Ulsan Hyundai-Monterrey eşleşmesinin galibi, yarı finalde Güney Amerika şampiyonu Corinthians ile, Hiroşima-Al Ahly maçının galibi ise Avrupa şampiyonlar ligi şampiyonu Chelsea ile karşılaşacak.

Corinthians ve Chelsea takımlarının direkt yarı finalden katıldığı kupa finali, 16 Aralık Pazar günü Yokohama'da yapılacak.

Stat: International Stadium Yokohama
Hakemler: Djamel Haimoudi (Cezayir), Redouane Achik (Fas), Abdelhak Etchiali (Cezayir)
Sanfrecce Hiroşima: Shusaku, Mizumoto, Chiba, Aoyama, Koji (90 3 Ishıhara), Kazu, Hisato, Mikic (Dk. 82 Seok Ho), Yojiro, Ryota, Kohei (Dk. 61 Yamagishi)
Auckland: Wiliams, Iwata, Berlanga, Bale, Exposito (Dk. 78 Tade), Koprivcic (Dk. 67 Corrales), Feneridis, Dickinson, Vicelich, Riera, Milne
Gol: Dk. 66 Aoyama (Sanfrecce Hiroşima)
Sarı kartlar: Dk. 47 Mizumoto, Dk. 71 Yamagishi (Sanfrecce Hiroşima), Dk. 38 Berlanga, Dk. 50 Riera (Auckland)