Leverkusen'e Polonyalı forvet
Almanya Birinci Ligi takımlarından Bayer Leverkusen, 18 yaşındaki Polonyalı oyuncu Arkadiusz Milik'i 5,5 yıllığına renklerine bağladı. 
Bayer Leverkusen Kulübü'nden yapılan açıklamada, Gornik Zabrze takımında oynayan forvet oyuncu Milik ile 30 Haziran 2018'e kadar sözleşme imzalandığı kaydedildi.

Transfer ücreti konusunda bilgi verilmeyen açıklamada, Milik'in takımın Portekiz'de yapacağı devre arası kampına katılacağı bildirildi.

Kulübün menajeri Rudi Völler, Polonya'nın en önemli yeteneklerinden biri olarak nitelediği Milik'in genç yaşına rağmen Polonya milli takımında kendisine yer bulabildiğini ifade etti.