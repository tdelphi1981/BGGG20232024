Efsanelerin takımı tükeniyor
Türk futboluna Hakan Şükür, Oğuz Çetin, Aykut Kocaman ve Tuncay Şanlı gibi önemli yıldızları kazandıran Sakaryaspor, mücadele ettiği Spor Toto 2. Lig'de, küme düşmeye en yakın aday durumunda.Türk futboluna Hakan Şükür, Oğuz Çetin, Aykut Kocaman ve Tuncay Şanlı gibi önemli yıldızları kazandıran Sakaryaspor, mücadele ettiği Spor Toto 2. Lig'de kümeye düşmenin en büyük adayı konumunda.

1987 yılında Türkiye Kupası'nı kazandıktan sonra Türkiye'yi Kupa Galipleri Kupası'nda temsil etme hakkını kazanan ve ateşli taraftarını da arkasına alarak büyük kulüplerin korkulu rüyası haline gelen Sakaryaspor, şimdilerde Türk futbolunda var olma mücadelesi veriyor.
Birçok önemli futbolcuyu Türk sporuna kazandıran ancak aynı başarıyı kulüp bazında yakalayamayan yeşil-siyahlı ekip, borçları nedeniyle transfer dahi yapamıyor. Grubunun son sırasında var olma mücadelesi veren Sakarya temsilcisi, iyi bir performans sergileyemediği takdirde 3. Lig'e düşecek.
Altyapısından Türk futboluna çok sayıda önemli ismi kazandıran Sakarya temsilcisinin, zor günlerinde de altyapısı öne çıkıyor. Altyapıdan gelen oyuncularla ligde tutunmaya çalışan Sakaryaspor'un kadrosu 20 yaşından küçük gençlerden oluşuyor.
Kadroda yer alan 32 futbolcudan 18'i 20 yaşın altında, 3'ü ise 16 yaşından küçük.

Kulüp, ikinci kez kayyuma devredildi

Sakaryaspor Kulübü eski Başkanı Halit Evin, yaptığı açıklamada, Sakaryaspor'a herkesin yardım etmesi gerektiğini belirterek, yardım edilmediği takdirde takımın yok olacağını söyledi.

Yeşil-siyahlı takımın iyi yönetilememesi nedeniyle zor duruma düştüğünü savunan Evin, her yönetimin takımda olumsuz izler bıraktığını öne sürdü.
Belediyeden ayrıldıktan sonra sivilleştirilen takımda çöküş sürecinin başladığını ifade eden Evin, Takımın yüksek miktarlarda borcu var ve transfer yasağı bulunuyor. Bu nedenle kadroyu güçlendirmek de zor. Gelir olmayınca tabii giderler de karşılanamıyor. Gelirler iyi kullanılmadığı için bu durum yaşanıyor diye konuştu.

Evin, takımda çok tecrübesiz futbolcular bulunduğunu kaydederek, sözlerini şöyle tamamladı:

Bu takım çok büyük bir camia. Türkiye'nin her yerinde Sakaryalı futbolcuları görmek mümkün ancak Sakaryaspor şu anda çok zor durumda. Bu takım, yardım edilmezse yok olup gidecek. Bu takıma herkesin sahip çıkması gerekiyor. Takım üzerinde büyük bir borç yükü var ama takıma şehrin sahip çıkması lazım.
Öte yandan, dün yapılan olağanüstü kongrede aday çıkmayınca yeşil-siyahlı ekip, ikinci kez kayyuma devredildi.