Galatasaray'a büyük şok
Galatasaray Medical Parklı David Hawkins'in B numunesi de pozitif çıktı..
NTV Spor'un son dakika haberine göre; Galatasaray Medical Park'ın ABD'li basketbolcusun kendi isteğiyle açılan B numunesinin de pozitif çıktığı öğrenildi.

Beko Basketbol Ligi'ndeki Gaziantep Büyükşehir Belediyespor maçından sonra yapılan doping testinde Hawkins'in keyif verici madde kullandığına rastlanmıştı.

ABD'li oyuncu bunun üzerine B numunesinin de açılmasını talep etmişti.

Hawkins'in bugün Köln'deki doping merkezinde açılan B numunesi de pozitif çıktı. Böylece yasaklı madde kullandığı kesinleşen Hawkins için Basketbol Federasyonu Disiplin Kurulu karar verecek.

Daha önce de dopingten ceza alan David Hawkins'e 24 ile 30 ay arası ceza verilmesi bekleniyor.