Bursaspor Ferdinand ile anlaştı!
Bursaspor, İngiltere'nin Queens Park Rangers takımında forma giyen Anton Julian Ferdinand ile sezon sonuna kadar satış opsiyonlu kiralık olarak anlaştı.
Transfer çalışmalarını sürdüren Bursaspor, Maurice Edu'nun ardından İngiltere'nin Queens Park Rangers takımında forma giyen tecrübeli savunma oyuncusu Anton Julian Ferdinand'ı dün gece Bursa'ya getirdi. Yeşil beyazlı ekiple sezon sonuna kadar satış opsiyonlu kiralık olarak prensipte anlaşmaya vardığı Ferdinand'ın sağlık kontrollerinin ardından sözleşmeyi imzalayacağı bildirildi.

SIRADA AZİZ BEHİCH VAR
Yeşil beyazlılarda savunmanın solu için ise Avustralya'nın Melbourne Heart FC takımında oynayan Aziz Behich için görüşmelerin devam ettiği ve Aziz'in Bursa'ya davet edildiği öğrenildi. Geçen sezon ocak ayının en iyi futbolcusu seçilen Behich'in transferinin birkaç gün içinde sonuçlanabileceği öğrenildi.