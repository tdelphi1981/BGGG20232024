Elazığspor -Beşiktaş maçında basın mensubu yaralandı
Sanica Boru Elazığspor Beşiktaş arasında oynanan maçın ilk yarısında, Beşiktaş tribününden atılan yanan meşalenin isabet ettiği foto muhabiri hastaneye kaldırıldı.
Elazığ'da oynanan maçın ilk yarısında Beşiktaş tribünlerinden atılan yanan bir meşale Anadolu Ajansı muhabiri İbrahim Yakut'a isabet etti. Bir süre yerde yatan İbrahim Yakut, sağlık ekiplerinin ilk müdahalesinin ardından ambulansla Fırat Üniversitesi Tıp Fakültesi'ne kaldırıldı.