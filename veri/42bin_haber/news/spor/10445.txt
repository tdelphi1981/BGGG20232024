PFDK'dan Bursaspor'a 40 bin lira ceza
Türkiye Futbol Federasyonu (TFF) Profesyonel Futbol Disiplin Kurulu (PFDK), Bursaspor'a 40 bin lira para cezası verdi.TFF'den yapılan açıklamada, PFDK'nın bugün yaptığı toplantıda, Ziraat Türkiye Kupası'nda Sivasspor ile yapılan maçta taraftarlarının neden olduğu çirkin ve kötü tezahürat nedeniyle Bursaspor'a 40 bin lira para cezası verdiği bildirildi.

Spor Toto Süper Lig'deki Gaziantepspor maçında, müsabaka hakemine yönelik sportmenliğe aykırı hareketi nedeniyle Bursaspor antrenörü Ersel Uzgur'a 10 bin lira para cezası uygulayan kurulun, Ziraat Türkiye Kupası'nda 1461 Trabzon ile oynanan maçta, taraftarlarının neden olduğu saha olayları nedeniyle Fenerbahçe'yi de 5 bin lira para cezası ile cezalandırdığı belirtildi.

Kurulun ayrıca, Spor Toto 3. Lig 1. Grup ekiplerinden Beşikdüzüspor Teknik Direktörü Gökhan Uzungüngör'e de bir maç men ve bin lira para cezası verdiği kaydedildi.