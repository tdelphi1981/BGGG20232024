Bursaspor taraftarları Müslim Gürses'i unutmadı
Bursaspor taraftarları, takımlarının Sivasspor ile yaptığı maçta vefat eden sanatçı Müslim Gürses'i unutmadı. Yeşil-beyazlı taraftarlar, "Rahat uyu Müslim Baba" yazılı pankart açtı.
Bursaspor, Spor Toto Süper Lig'in 24. haftasında sahasında Sivasspor ile karşı karşıya geliyor. Teknik Direktör Hikmet Karaman'ın takımın başına geçmesiyle tribünleri dolduran yeşil-beyazlı taraftarlar, Sivasspor maçına ilgi göstermedi. Tribünlere gelen yaklaşık 8 bin taraftar, takımlarını yoğun bir şekilde destekledi. 

"RAHAT UYU MÜSLÜM BABA"

Yeşil-beyazlı taraftarlar, bugün hayatını kaybeden ünlü sanatçı Müslüm Gürses'i unutmadı. Bursasporlu taraftarlar, maraton tribününde 'Rahat Uyu Müslüm Baba' pankartı açtı.