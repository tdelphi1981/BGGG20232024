Elazığspor vurgun yaptı
Spor Toto Süper Lig 24. hafta maçında Sanica Boru Elazığspor, deplasmanda Akhisar Belediyespor'u 1-0 yendi. 
19 Mayıs Stadı'nda oynanan karşılaşmada Elazığspor'un golünü 48. dakikada Serdar kaydetti. 
Maçtan dakikalar 
3. dakikada gelişen Akhisar Belediyespor atağında, Bilal'in sağ çaprazdan sert şutunda, kaleci Ivesa topu yumruklayarak uzaklaştırdı. 
6. dakikada Bilal'in pasıyla ceza alanında topla buluşan Gkekas, yatarak vurdu. Kaleci Ivesa, topu kornere gönderdi. 
9. dakikada Sertan'ın sol çaprazdan ceza alanına ortasında, Ivesa, kalesinden çıkarak topu aldı. 
19. dakikada sol kanattan gelişen Akhisar Belediyespor atağında Emrah'ın ceza alanına ortasında Sertan topla buluştu. Sertan'ın istediği gibi vuramadığı top, kaleci Ivesa'da kaldı. 
29. dakikada Sonko'nun pasıyla ceza alanında topla buluşan Kenan, meşin yuvarlağı az farkla auta gönderdi. 
39. dakikada sol kanattan gelişen Sanica Boru Elazığspor atağında Serdar'ın ceza alanına gönderdiği top, araya giren defans oyuncusu Sonko tarafından uzaklaştırıldı. 
45. dakikada Serdar'ın sağ çaprazdan ortasında topla buluşan Sinan'ın vuruşunda, meşin yuvarlağı auta gönderdi. 
Karşılaşmanın ilk yarısı, golsüz sona erdi. 
48. dakikada sağ kanattan gelişen atakta Aydın, topu ceza alanında Serdar ile buluşturdu. Bu futbolcunun bekletmeden vuruşunda top ağlara gitti: 0-1.
54. dakikada Akhisar Belediyespor atağında, Kenan'ın ceza alanı dışından sert şutunda, kaleci Ivesa topu kornere gönderdi. 
57. dakikada ceza alanı içerisinde Sertan'ın pasında topla buluşan Gekas'ın şutunda meşin yuvarlak auta gitti. 
64. dakikada Emrah'ın sağ kanattan ortasında, kaleci Ivesa, Sertan'dan önce müdahale ederek topu kornere gönderdi. 
74. dakikada Akhisar Belediyespor'lu oyuncu Kenan, rakibine yaptığı hareket nedeniyle hakem Cüneyt Çakır'dan sarı kart gördü. Hakemin yorumuna tepki gösteren taraftarların sahaya yabancı madde atması nedeniyle maç bir süre durdu. 
86. dakikada Kenan'ın köşe vuruşunda penaltı noktası üzerinde topla buluşan Sonko'nun şutunda, meşin yuvarlak kale direğinin üstünden auta gitti. 
Maçın 7 dakikalık uzatma bölümünde de skor değişmeyince, Sanica Boru Elazığspor, sahadan 1-0 galip ayrıldı. 
Stat: 19 Mayıs 
Hakemler: Cüneyt Çakır, Bahattin Duran, Tarık Ongun
Akhisar Belediyespor: Oğuz, Merter, Sonko, Emin (Dk. 67 Ahmet Cebe), Uğur, Sertan (Dk. 67 Bruno), Kenan, Emrah, Gekas, Güray, Bilal
Sanica Boru Elazığspor: Ivesa, Orhan, Köksal (Dk. 61 Mehmet), Mustafa (Dk. 60 Sane), Sinan, Aydın (Dk.79 Kwasie), Adem, Ivan Sesar, Fabio Bilica, Sedat, Serdar
Sarı Kart: Dk. 34 Merter, Dk. 74 Kenan, Dk.90+5 Sonko (Akhisar Belediyespor), Dk. 12 Fabio Bilica, Dk. 33 Mustafa, Dk. 34 Ivan Sesar (Sanica Boru Elazığspor) 
Gol: Dk.48 Serdar (Sanica Boru Elazığspor)