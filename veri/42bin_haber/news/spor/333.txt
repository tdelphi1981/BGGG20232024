Muhteşem seriyi bitiren İnter oldu
İtalya Birinci Futbol Ligi'nin (Serie A) 11. haftasında FC Inter, deplasmanda Juventus'u yenerek 49 maçlık yenilmezlik unvanını sona erdirdi.Ligde haftanın maçında Juventus evinde, FC Inter'i konuk etti. İlk dakikalarda öne de geçmeyi başaran siyah-beyazlılar, maçın ikinci yarısında konuk ekibin golcüleri Milito ve Palacio'ya engel olamadı ve sahadan yenilgiyle ayrıldı. Böylece 2010-2011 sezonunda aldığı yenilgiden sonra geçen sezonu namağlup şampiyon tamamlayan ve bu sezon yenilgi yüzü görmeyen Juventus, hem ligdeki yenilmezlik unvanını kaybetti, hem de en yakın rakibi FC Inter ile arasındaki puan farkı 1'e indi. FC Inter'in bir başarısı da, 7 sezon aradan sonra Torino deplasmanında Juventus'tan 3 puan almak oldu.

Napoli de, konuk ettiği Torino karşısında üstün durumdayken son dakikada yediği golle sahadan 1 puanla ayrılmak zorunda kaldı. Son iki haftadır galibiyet yüzü göremeyen Napoli, bu nedenle ikincilik koltuğunu da geçen hafta FC Inter'e devretmişti. Lazio ise Catania deplasmanından 4 gollü bir yenilgiyle dönerek beklemediği bir sonuç aldı.

Ligde Fiorentina ise zirveye tırmanışını sürdürüyor. Teknik direktör Vicenzo Montella ile iyi bir uyum yakalayan Mor menekşeler, Cagliari'yi 4-1 yenerek 21 puanla liderin 7 puan arkasında yer alıyor.
Toplamda 34 golün atıldığı 11. haftada oynanan karşılaşmalarda alınan sonuçlar ve puan durumu şöyle:

AC Milan - Chievo......: 5 - 1
Juventus - FC Inter....: 1 - 3
Pescara - Parma........: 2 - 0
Bologna - Udinese......: 1 - 1
Catania - Lazio........: 4 - 0
Fiorentina - Cagliari..: 4 - 1
Sampdoria - Atalanta...: 1 - 2
Siena - Genoa..........: 1 - 0
Napoli - Torino........: 1 - 1
AS Roma - Palermo......: 4 - 1

Puan durumu

    

(*): İtalya Futbol Fedeasyonu (FIGC) Disiplin Kurulu, Cremona ve Bari Cumhuriyet Savcılıklarının yürüttüğü iki ayrı şike soruşturmasında adları geçen Sampdoria ve Torino'ya -1, Atalanta'ya -2 ve Siena'ya da -6 puanla lige başlama cezası vermişti.

Gol krallığı

Serie A'da, Milan formasıyla iyi bir form tutturan Stephan El Shaarawy, gol krallığı yarışında 8 golle ilk sırada yer aldı. 7 golle Napolili Edinson Cavani, Udineseli Antonio Di Natale, AS Romalı Erik Lamela ve Interli Diego Milito ikinci sırada bulunuyorlar. 6 gollü Fiorentina'nın golcüsü Stevan Jovetic, Laziolu Miroslav Klose ve AS Romalı Pablo Osvaldo da rekabette 3. sırada bulunuyor.

Ligde gelecek hafta

Başkent Roma derbisine sahne olacak ligin 12. haftasının maç programı şöyle:
10 Kasım Cumartesi: Cagliari-Catania ve Pescara-Juventus.
11 Kasım Pazar: Palermo-Sampdoria, Chievo-Udinese, Genoa-Napoli, Lazio-AS Roma, AC Milan-Fiorentina, Parma-Siena, Torino-Bologna) ve Atalanta-FC Inter.