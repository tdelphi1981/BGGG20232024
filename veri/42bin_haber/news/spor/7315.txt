Niang: Tüm kalbimle oynayacağım
Beşiktaş Kulübü, ara transferin son günlerinde takıma kattığı Senegalli futbolcu Mamadou Niang için imza töreni düzenledi.Niang, BJK Nevzat Demir Tesisleri'nde düzenlenen ve kulübün ikinci başkanı Ahmet Nur Çebi'nin de katıldığı törende kendisini sezon sonuna kadar siyah-beyazlı renklere bağlayan sözleşmeyi imzaladı. İmza töreninde kısa bir konuşma yapan Beşiktaş Kulübü İkinci Başkanı Ahmet Nur Çebi, ara transfer döneminde takımı güçlendirmek için gerçekleştirdikleri transferlerden birinin de Niang olduğunu belirterek, Niang'ın kulübe katkı yapacağına inanıyoruz dedi.

Ara transfer döneminde Türk futbolunun ve seyircisinin yakından tanıdığı, değerli bir futbolcu olan Niang'ı aldıklarını vurgulayan Çebi, Kendisiyle sezon sonuna kadar anlaşma yapmış bulunuyoruz. Kulübe katkı yapacağını ümit ediyoruz. Kendisine başarılar diliyorum. Camiamıza da hayırlı ve uğurlu olsun. Kendisinden çok umutluyuz diye konuştu. Senegalli futbolcuyla gerçekleştirdikleri sözleşmede opsiyon olmadığını kaydeden Ahmet Nur Çebi, sözlerini şöyle sürdürdü:

Niang ile yaptığımız sözleşme sezon sonunda son buluyor. Ama yeni bir dünya ve yeni bir kontrat her zaman söz konusu olabiliyor. Onun başarısının yanı sıra bizi sevmesi ve beraber olma isteği şartları değiştirebilir. Yola devam etme kararı alınabilir. Bu sezon sonunda değerlendirilir.

Niang: Tüm kalbimle oynayacağım

Beşiktaş'ın yeni transferi Mamadou Niang ise takımı için tüm kalbiyle mücadele edeceğini dile getirdi. Yeniden Türkiye'de olmaktan mutluluk duyduğunu vurgulayan Senegalli oyuncu, şunları söyledi:

Takımımla sözleşme imzalamaktan mutluyum. Başkan ve yöneticilere beni buraya getirdikleri için teşekkür ediyorum. Bu sezon takımın şampiyonluk kazanması için elimden geleni yapacağım.

Bu hafta oynayıp oynamayacağı yönündeki soruyu ise yeni transfer, Geldiğim günden beri sıkı çalışıyorum. Bu hafta oynayıp oynamayacağımı bilmiyorum. Buna hocamız karar verecek şeklinde yanıtladı.
Katar'dan neden döndüğü yönündeki soru üzerine Niang, Burada oynarken Türkiye ligini takdir etmiştim ve oynamaktan haz almıştım. Zaten Türkiye'ye gelmek istiyordum. Bu nedenle bana bu şansı veren yöneticilere tekrar teşekkür ediyorum ifadelerini kullandı.

Mamadou Niang, Fenerbahçe formasıyla attığı gollerin hatırlatılması sonrası, Beşiktaş beni buraya getirerek güvenini gösterdi. Ben de takım için savaşacağım, elimden geleni yapacağım şeklinde konuştu.

Ahmet Kavalcı'ya jest

Daha önce 76 numaralı formayı giyeceğini açıklayan Niang'ın, futbol komitesi üyesi Ahmet Kavalcı'ya jest yaparak 53 numaralı formayı tercih ettiği açıklandı. Kavalcı'nın şehri Rize'nin plaka numarasını giyecek olan tecrübeli oyuncu, bunun kendi tercihi olup olmadığı sorusuna Benim için formanın numarası ve rakamları önemli değil. Önemli olan sahada ne yaptığım diye yanıt verdi. Taraftarlara mesaj yollayan Niang, Son maçı izledim ve taraftarları gördüm. Başından sonuna kadar gösterdikleri desteği umarım bundan sonra da verirler dedi.

Beşiktaşlı taraftarların siyahi futbolcuları sevdiği ve kendisinin bu başarılı ekolü sürdürüp sürdürmeyeceği sorusunu ise yeni transfer, Umarım bu geleneği sürdürürüm. İyi oynarım, kötü oynarım ama tüm kalbimi sahaya koyacağım. Yeni takımım için elimden geleni yapacağım şeklinde yanıtladı.

Tecrübeli futbolcu, eski takımı Fenerbahçe'den kendisine herhangi bir transfer teklifinin gelmediğini dile getirdi.