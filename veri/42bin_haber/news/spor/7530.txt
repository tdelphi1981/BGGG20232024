Fenerbahçe'den yanıt geldi
 
 Fenerbahçe Kulübü, resmi internet sitesinden Galatasaraya Divan Kurulu Başkanı İrfan Aktar'a yanıt verdi.
 
 Yapılan açıklama şu şekilde;
 
 "Galatasaraya Divan Kurulu Başkanı İrfan Aktar, dünkü -asılsız ve bir o kadar da manasız- açıklamasında, Sneijder'i renklerimize bağlamak için, eski oyuncularımızdan Pierre van Hooijdonk ile İtalya'ya gittiğimizi ancak İnter Başkanı Massimo Moratti'den randevu dahi alamadığımızı iddia etmektedir.
  
 Spor kamuoyu bilmelidir ki, Hooijdonk'la bu yönde herhangi bir temasımız olmamakla birlikte, Sayın Moratti'den de herhangi bir randevu talebimiz olmamıştır.
  
 Gerçekle ilgisi olmayan bu açıklamaların kamuoyunda da bu sebeple epey kısıtlı yer aldığını görmekle birlikte, iddiasını ispat edemeyenlerin kamuoyu önünde ne tür sıfatlara maruz kaldığını hatırlatarak,  Aktar'ı ve mensubu bulunduğu camiayı, bu gerçek dışı iddiaları kanıtlamaya aksi halde bu yalan haber nedeniyle camiamızdan özür dilemeye davet ediyoruz.
  
 FENERBAHÇE SPOR KULÜBÜ"