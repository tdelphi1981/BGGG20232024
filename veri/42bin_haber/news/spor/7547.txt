Pianigiani hastaneye kaldırıldı
 
 Spor Toto Türkiye Kupası çeyrek final müsabakasında Pınar Karşıyaka ile karşılaşacak olan Fenerbahçe Ülker'de başantrenör Simone Pianigiani, Eskişehir'de hastaneye kaldırıldı.
 
 İtalyan çalıştırıcının sağlık durumuna dair Sarı-Lacivertli kulüpten yapılan açıklamada şu ifadeler kullanıldı;
 
 "Fenerbahçe Ülker Basketbol Takımımızın Doktoru Koray Tarımcı'nın yapmış olduğu muayene sonunda, Fenerbahçe Ülker Basketbol Takımımız Baş antrenörü Simone Pianigiani'nin; yüksek ateş, mide bulantısı, kusma ve tonsillit nedeniyle Spor Toto Türkiye Kupası için bulundukları Eskişehir'de hastaneye kaldırılarak, tedavi altına alındığı bildirildi."