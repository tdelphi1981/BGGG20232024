Aslan'dan Arroyo FEDA'karlığı
Jaka Lakovic'in formsuzluğu ve Henry Domercant'in sakatlanması nedeniyle istediği rotasyonu sağlayamayan Ergin Ataman, eski oyuncusu Carlos Arroyo'yu takımında görmeye çok yakın.
 G.Saray yönetimi, Ataman'ın takım içindeki rotasyon sıkıntısına kayıtsız kalmadı ve Carlos Arroyo ile anlaşmaya vardı. Ama yönetim, Beşiktaş'a sözleşme fesih bedeli olan 750 bin doları ödemek istemiyor. 
 G.SARAY, bu transfer için Beşiktaş'ın Arroyo'ya olan 150 bin dolarlık borcunu da ödeme sözü vererek bu transferi bitirme hedefinde. Porto Rikolu, yıllık 1 milyon dolar kazanacak.
 Kaukenas Fener'de!
 POTADA F.Bahçe, transfer çalışmalarına hız verdi. Bremer'den istediği performansı alamayan Pianigiani, eski oyuncusu Rimentas Kaukenas'ı takımına katmak istiyor. Sarı-Lacivertliler, Kaukenas için Zalgiris Kaunas ile anlaşmak üzere. Pianigiani, 'Kaukenas 35 yaşında olabilir fakat çok tecrübeli ve yetenekli bir oyuncu. Takımda 2 numara oynayacak' dedi.