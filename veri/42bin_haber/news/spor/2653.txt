Sow hazırlığı
Geçen sezon Şükrü Saracoğlu'ndaki derbide nefis bir röveşata golüne imza koyan Senegalli yıldız, aynı hareketi Arena'da da tekrarlamak amacında 
 TT Arena’daki ilk yarının bu son derbisinde Fenerbahçe’nin en büyük gol umudu yine Moussa Sow olacak. Süper Lig’de bugüne dek ağları 7 kez havalandıran Senegalli oyuncu, tek düşüncesinin Galatasaray ağlarını havalandırıp, takımının kazanmasına katkı yapmak olduğunu söyledi. Ligdeki son golünü Gençlerbirliği’ne attıktan sonra Kayserispor ve Büyükşehir Belediye maçlarını boş geçen, kupadaki Göztepe mücadelesinde forma giymeyen Sow, takım arkadaşlarıyla yaptığı sohbette, “Golden bu kadar uzak kalmak yeter” diyerek, özlemini dile getirdi. Senegalli oyuncunun, “Geçen sezon Şükrü Saracoğlu’nda ne muhteşem bir gol atmıştın. Aynısını yine yapabilir misin?” sorularına, “Benim de tek amacım bu. Ancak benim gol atmamdan çok, kazanmamız önemli. Galatasaray maçını kazanalım da, kim gol atarsa atsın, hiç önemi yok. Biz bir takımız ve önemli olan Fenerbahçe’nin başarısı” dediği belirlendi. 
 Fanatik