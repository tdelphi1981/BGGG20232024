Nazilli Belediyespor hedefe kitlendi
Kırmızı Grup takımlarından Nazilli Belediyespor'un teknik direktörü Cüneyt Biçer, Pendikspor mağlubiyetini, Faturavizyon Kahramanmaraşspor maçında alacakları 3 puanla telafi edeceklerini söyledi.
Biçer AA muhabirine yaptığı açıklamada, hafta sonu ağırlayacakları Faturavizyon Kahramanmaraşspor karşılaşmasının hazırlıklarına başladıklarını belirtti. 
Pendikspor deplasmanında şanssız bir şekilde yenildiklerini dile getiren Biçer, şunları kaydetti: 
Bu maç geride kaldı. Oturup ağlayacak halimiz yok. Futbolda bu tür sonuçları her takım alabiliyor. Hafta sonu kendi sahamızda karşılaşacağımız ligin güçlü ekiplerinden Faturavizyon Kahramanmaraşspor karşılaşmasının çalışmalarına başladık. Teknik heyet olarak oyuncularımıza gerekli uyarıları yaptık. Bu maçın önemini çok iyi biliyoruz. Pendikspor mağlubiyetini, Kahramanmaraşspor maçında alacağımız 3 puanla telafi edeceğiz.