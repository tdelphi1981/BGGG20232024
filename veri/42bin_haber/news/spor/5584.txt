'Messi'yi de almak istedik ama...'
 
 Galatasaray İkinci Başkanı Ali Dürüst, TV 8'de yayınlanan Telegol programına açıklamalarda bulundu. Wesley Sneijder transferini değerlendiren deneyimli yönetici, olası yapılacak transferlere dair de ipucu verdi. İşte Dürüst'ün söyledikleri:
 
 "Sneijder transferine gelmeden evvel geçen seneye dönmek lazım. Sneijder hariç geçen sene 11 oyuncu transfer ettik. Bunların hepsi yıldız. Bu futbolcularla şampiyon olup, devler ligine kalmak önemliydi. Bizim takımımıza daha keyif getirecek bir transfer yaptık. Bizim temennimiz bunun sahaya yansıması. Adaptasyon sorunu olacağını sanmıyoruz. Gerek oyuncunun tecrübesinden gerekse hocamızın oyuncu idare etme becerisine güveniyoruz."
 
 "Transfer takım işidir. Transferin nasıl olduğunu biliyoruz. Hoca liste verdi yönetim gitti aldı diye bir şey yok. Biz bir takımız. Transfer bir takım işidir. Bu spekülasyonlar yanlış söylemler. Uygulama böyle olmuyor."
 
 "KAKA NİYE OLMADI?"
 
 "Kulübün menfaatleri neyi gerekiyorsa onu yaptık. Biz Messi'yi de almak isterdik ama mümkün değil. Mümkün olan transferleri yapmak istiyoruz. İyi bir transfer yaptığımıza inanıyoruz. Ama bunu önümüzdeki günlerde göreceğiz. Sneijder kariyeri olan bir futbolcudur. Şu anda baktığımız vakit bonservislerin adedini biliyoruz. Genele baktığımız vakit pahalı bir transfer değil. Türkiye'de yapılan büyük transferleri biliyoruz."
 
 "TAKIM İÇİ DENGELER BOZULUR MU?"
 
 Bütün takımlara baktığınız vakit. Fiyat farkı oyuncular arasında her zaman vardır. Tüm takımdaki oyuncular tecrübelidir. Bu rekabet yaratır. Mühim olan bu rekaberi sahaya yansıtmaktır.
 
 "CARLINHOS İLE İLGİLİ BİR TASARRUFUMUZ YOK"
 
 Carlinhos ile ilgili bir tasarrufumuz yok. Alabileceğimiz 1-2 futbolcu olabilir. Geride düşündüğümü bir transfer olacak. Bizim işimize yarayacak ve sistemimizi bosmayacak bir transfer olacak.
 
 "HER ZAMAN FAVORİYDİK"
 
 "Şampiyonluk her zaman Galatasraray'ın lehineydi. Bir transfer dengeleri bozmaz. Bizim kadromuz zaten güçlüydü. Sneijder geldi de dengeler değişti demek mevcut takıma haksızlık olur. İlk maçlar hep zor olur. Günümüzde değildik. Kasımpaşa da iyi bir oyun oynadı. Mühim olan sezon sonuna bu kayıpları minimum bir hale getirip şampiyon olmak."
 
 "Fenerbahçe'nin Sneijder ile ilgilendiğine dair bir duyum almadım. Böyle bir şey de olduğunu düşünmüyorum. Bu güzel bir rekabet, önemli bir transfer yapıldı. Ama 22 kişinin oynadığın bir oyundur bu. Taraftarımızdan istediğimiz takımımızı desteklemeleri. Hedefimiz iyi bir sezon geçirip şampiyon olmak."
 
 Sporx