New York Knicks 5'te 5 yaptı
NBA’de Orlando Magic’e konuk olan New York Knicks, 99-89 kazanarak uzun bir aradan sonra sezona 5-0'la başlamış oldu. 
New York Knicks, deplasmanda karşılaştığı Orlando Magic'i 99-89 yenerek, NBA'deki namağlup tek takım olmayı sürdürdü. 

New York'un All-Star oyuncusu Carmelo Anthony, 25 sayı ve 8 ribaundla maçın en skorer ismi olurken, Raymond Felton da 21 sayı ve 5 asistle dikkat çekti. Knicks'de oyuna kenardan giren J.R. Smith ise 14'de 9 saha içi isabet oranıyla 21 sayı kaydederek, galibiyette önemli rol oynadı.

Hidayet Türkoğlu'nun elindeki kırık nedeniyle kadroda yer almadığı Orlando Magic'de, JJ Reddick, 18 sayı ve 7 asistle takımının en skoreri oldu. 7 oyuncunun çift haneli skor ürettiği Magic'in Karadağlı uzunu Nikola Vucevic'in 12 sayı ve 10 ribaundla "double double" yapması mağlubiyeti önleyemedi.