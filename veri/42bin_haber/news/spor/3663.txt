Adanaspor Süper Lig'den transfer yaptı
PTT 1. Lig takımlarından Adanaspor, Trabzonspor'dan orta saha oyuncusu Barış Ataş ile 1,5 yıllık sözleşme imzaladı.Kulüpten yapılan yazılı açıklamada, turuncu-beyazlı takımın son olarak Trabzonspor forması giyen 26 yaşındaki Barış Ataş ile 1,5 yıllık sözleşmeyi imzaladığı belirtildi. Açıklamada görüşüne yer verilen Barış Ataş, sezon sonunda şampiyonluk mutluluğu yaşamak istediğini kaydetti. Başkan Bayram Akgül ve Teknik Direktör Levent Eriş'e teşekkür eden Ataş, İkinci yarı zor maçlar bizi bekliyor. Vakit geçirmeden çalışmalara başlayacağız. Rakip ayrımı yapmadan sahaya her maçımızı kazanmak için çıkmalıyız. Taraftarlarımız da bizi bu önemli yolda yalnız bırakmamalılar. Hepimiz kenetlenmeliyiz ifadelerini kullandı.