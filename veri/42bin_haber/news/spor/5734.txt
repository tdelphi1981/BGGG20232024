Futbol fenomeni geri dönüyor
Yeşil sahaların gördüğü en büyük futbol fenomenlerinden Ronaldinho yeniden Brezilya milli takımına davet edildi.
Barcelona ve AC Milan kariyerinin ardından yeniden Brezilyaya dönen Ronaldinho, ülkesinin İngiltere ile oynayacağı dostluk maçı için aday kadroya çağrıldı. 

İngiltere Futbol Federasyonunun 150.kuruluş yıldönümü sebebiyle 6 Şubatta Wembleyde oynanacak maçta Ronaldinho, birbirinden önemli yıldızlarla birlikte sahaya çıkacak.

Ronaldinhonun kadroda olduğu ise Chelseanin başarılı futbolcusu David Luizin aday kadronun yazılı olduğu kâğıdı Twitter hesabından paylaşması üzerine ortaya çıktı.

Brezilyalı yıldız, 2002 Dünya Kupasında İngiltere milli takımına serbest vuruştan attığı inanılmaz golle tarihin unutulmazları arasındaki yerini almıştı.

İşte Brezilyanın aday kadrosu
Julio Cesar (QPR), Diego Alves (Valencia), Daniel Alves, Adriano (Barcelona), David Luiz (Chelsea), Dante (Bayern Münih), Leandro Castan (Roma), Miranda, Filipe Luis (Atletico Madrid); Ramires (Chelsea), Arouca (Santos), Paulinho (Corinthians), Hernanes (Lazio), Oscar (Chelsea), Ronaldinho (Atletico Mineiro), Lucas Moura (Paris Saint Germain); Hulk (Zenit St Petersburg), Neymar (Santos), Fred (Fluminense), Luis Fabiano (Sao Paulo).