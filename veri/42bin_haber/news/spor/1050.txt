Siirtspor, olağanüstü kongre kararı aldı
Spor Toto 3. Lig, 1. Grup takımlarından Siirtspor'da, olağanüstü genel kurul kararı alındı.Kulüp Basın Sözcüsü A.Sabri Tan yaptığı açıklamada, yönetim kurulu olarak Siirtspor'un daha iyi bir konuma gelebilmesi için çekilme kararı aldıklarını ifade ederek, Bu nedenle olağanüstü genel kurul kararı aldık. Siirt'i düşünen, sporu seven hemşehrilerimize yönetimi devretmek istiyoruz dedi.

Olağanüstü kongre 21 Kasım'da Kültür Merkezi'nde yapılacak. Yeterli çoğunluk sağlanamaması halinde bir hafta sonra aynı yerde gerçekleştirilecek.