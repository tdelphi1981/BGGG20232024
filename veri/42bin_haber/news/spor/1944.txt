Spurs uzattı ama...
NBA'de sezona iyi bir başlangıç yapan San Antonio Spurs, Toronto Raptors deplasmanına konuk oldu. Air Canada Center'da oynanan mücadeleyi konuk San Antonio Spurs, iki uzatma sonucunda 111-106'lık skorla kazanmayı başardı.
Karşılaşmayı 32 sayı 6 ribaund ve 5 asist ile tamamlayan Tony Parker, takımının en skorer ismi olurken; 26 sayı 6 asist ve 5 ribaund ile karşılaşmayı tamamlayan Tim Duncan, galibiyetin mimarlarından biri oldu. Galibiyete önemli katkı veren bir diğer isim olan Manu Ginobilli mücadeleyi 15 sayı 7 ribaund ve 5 asistle tamamladı. 
Toronto Raptors cephesinde ise DeRozan, 29 sayıyla takımının en skorer ismi olurken; Valanciunas'ın 22 sayılık performansı da galibiyet için yeterli olmadı. Raptors'da Kylie Lowry mücadeleyi 20 sayı 8 ribaund ve 4 asistle tamamladı. 
Bu sonuçla birlikte San Antonio Spurs, bu sezonki 11. galibiyetini alırken; Toronto Raptors 11. mağlubiyetini aldı.