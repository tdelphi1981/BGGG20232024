Havuzda rakip Kazan
Sutopu LEN Şampiyonlar Ligi'nde gruptan çıkarak son 16 takım arasına kalan Galatasaray, ikinci turdaki ilk maçında yarın İstanbul'da Rusya temsilcisi Sintez Kazan'ı ağırlayacak.
Tarihinde ilk kez LEN şampiyonlar ligi ikinci turuna yükselen sarı-kırmızılı ekip, çeyrek final yolunda İstanbul'daki ilk maçı avantajlı bir skorla tamamlamayı hedefliyor. Rakibiyle rövanş maçını 20 Mart Çarşamba günü Rusya'da oynayacak olan sarı-kırmızılılar, yarın saat 20.00'de Kalamış Sutopu Havuzu'ndaki ilk mücadeleden avantajlı bir sonuçla ayrılmanın hesabını yapıyor.

"GALATASARAY'I AVRUPA ŞAMPİYONU YAPMAYA GELDİM" 
Galatasaray Kulübü Sutopu Şubesi yöneticisi Mehmet Bilen yaptığı açıklamada, önemli yatırımlar yaparak başladıkları sezonda geldikleri noktadan son derece memnun olduklarını aktararak, Sezona LEN Şampiyonlar Ligi'nde son 8 takım arasına kalma, yani çeyrek final oynama hedefiyle başlamıştık. Şu anda bu hedefimize çok yakınız. Güçlü bir rakibimiz var ama biz takımımıza güveniyoruz ifadelerini kullandı.