Serena: "Tenis benim için hayatın ta kendisi"
İstanbulda düzenlenen WTA Championships Uluslararası Kadınlar Tenis Turnuvasında şampiyonluğa ulaşan ABDli ünlü tenisçi Serena Williams, turnuva vesilesiyle geldiği İstanbulda, Gençlik ve Spor Bakanlığının resmi yayın organı olan Gençlik Spor dergisine özel açıklamalarda bulundu.
Özel yaşamından kariyerindeki hedeflere kadar birçok konu hakkında çarpıcı açıklamalarda bulunan Williamsın sözleri çok konuşulacak.  
İstanbulda şampiyonluğa ulaşan Serena Williams, Türkiyeye ilk kez geldiğini belirterek İstanbuldaki tarihi dokuya ve tenis seyircisine hayran kaldığını kaydetti. 
Turnuvanın Türk tenisi adına çok olumlu bir adım olduğunu ifade eden Williams, Türkiyede tenisin gelişmesi için önemli bir şans var.  Bu tür organizasyonlar daha iyi olabilmek adına önemli bir kazanımdır, bir sporun gelişmesi adına önemli bir adımdır.  Bizleri izlemeye küçük kızlar, erkekler geliyor.  İzlerken  Ben de onun gibi olabilirim diyebilir,  kendine örnek alabilir. Tenis oynamaya başlayıp büyüdüklerinde Türk tenisinde önemli başarılara imza atabilirler.  Kim bilir belki bir gün burada grand slam düzenlenir ve onlar bu sefer kortta olur.  Hiçbir şey zor değil dedi.  
İSTANBULUN HEYECANI SERENAYI DA SARDI! 
İstanbulda ilk kez bulunduğunu ve kente hayran kaldığını anlatan Serena Williams, İstanbulun tarihi dokusu herkes gibi beni de heyecanlandırıyor. Burası gerçekten beni heyecanlandırıyor. İstanbul hakkında çok şey duydum. Bence burası büyüleyici bir yer. Çok güzel bir şehir ve insanlarınızı çok sevdim  diye konuştu.  
TENİS BENİM İÇİN HAYATIN TA KENDİSİ 
Küçük bir çocukken tenis oynamaya başladığında, bugünlere geleceğini tahmin bile etmediğini kaydeden Williams,   Tenis olmasaydı hayatım nasıl olurdu, bilmiyorum. Tenis benim için hayatın ta kendisi. Her güne bir tenis oyuncusu olarak başlamak Kahvaltı ediyorsunuz diyelim, ona göre besleniyorsunuz, o gün bir tenisçi olarak ne kadar beslenmeniz gerekiyorsa  ifadelerine yer verdi. 
Kariyeri boyunca birçok zorluk yaşamasına rağmen dirayeti sayesinde her şeyin üstesinden geldiğini belirten Williams, sözlerine şöyle devam etti: Güçlü bir ruhsal yapıya sahibim.  En iyi yanım bu. Bu zorlu bir durum aslında. Güçlü bir insan olduğumu biliyorum. Hayatta çok şey başardım. Birçok zorluğa rağmen  kariyerimi bugünlere getirdim. Bunu hep aklımda tutuyorum. Hayata karşı dayanıklı durursanız başarırsınız. Kendinize ve başaracağınıza inanmanız gerekiyor. 
ABLAM KARİYERİMDE ÖNEMLİ BİR YERE SAHİP 
Tenis aşkının ailesinde de var olduğunu söyleyen Williams,  babası  Richard Williamsın spora başlamasında büyük rolü olduğunu söyledi. 
Babam, ablam ile antrenman yaparken kendimi daha fazla çalışmak durumunda hissettim diyen Serena Williams,  Ablam (Venüs Williams) kariyerim için önemli bir yere sahip. Başarımda gerçekten payı olduğunu düşünüyorum.  O oynadığı zaman laybettiğinde ben izliyordum ve bu sayede aynı sebepten kaybetmek durumunda kalmadım.  Aynı hataları yapmadım.  Ablam benim için yol göstericiydi açıklamasında bulundu. 
BAŞARMANIN YOLU ÇOK ÇALIŞMAKTAN GEÇİYOR! 
Yıldız raket, 2012 Londra Olimpiyat Oyunlarında altın madalya alarak büyük bir hedefini daha gerçekleştirdiğini belirterek sözlerini şöyle tamamladı: O madalyayı kazanmak istiyordum. Bunun heyecanıyla oynadım. Hedeflere ulaşmak adına hangi koşulda olursa olsun çalışmalısınız.   Tenis oyuncusu olmak isteyen gençlere tavsiyem şudur:  Kendinize inanın ve çok çalışın, ancak çok çalışarak başarılı olursunuz. 
 