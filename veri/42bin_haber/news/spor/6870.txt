Fenerbahçe direnemedi
Basketbol THY Avrupa Ligi 'Top 16' turu (F) Grubu 6. hafta maçında Fenerbahçe Ülker, deplasmanda Yunanistan'ın Olympiakos takımına 82-71 yenildi.
Olympiakos: 82 - Fenerbahçe Ülker: 71

Salon: Pire Barış ve Dostluk
Hakemler: Fernando Rocha (Portekiz), Olegs Latisevs (Letonya), Luiz Lopes (Portekiz)

Olympiakos: Spanoulis 15, Papanikolaou 5, Antiç 4, Law 12, Perperoglou 5, Printezis 13, Hines 10, Sloukas 9, Mavroeidis, Geceviçius 1, Shermandini 8, Powell

Fenerbahçe Ülker: McCalebb 20, Bogdanovic 20, Sato, Batiste, Andersen 18, Kaya Peker 2, Oğuz Savaş, Tripkovic 5, Barış Ermiş 4, İlkan Karaman 2, Mehmet Şanlı, Metecan Birsen

1.Periyot: 23-24
Devre: 43-37
3.Periyot: 68-49

Karşılaşma iki takımın karşılıklı basketleriyle başladı. Fenerbahçe Ülker, periyodun bitimine 5 dakika kala McCalebb'in üç sayılık basketiyle farkı 5 sayıya çıkararak skoru 15-10'a getirdi. Başantrenör Bartzokas'un aldığı moladan sonra Olympiacos, 7-0'lık bir seri yakalayarak, periyodun bitimine 2 dakika kala skoru 21-19'a getirdi. Periyot, McCalebb'in basketi ile 24-23 Fenerbahçe Ülker'in üstünlüğüyle sona erdi.

İkinci periyot, Printezis'in üç sayılık basketiyle başladı. Her iki takımın karşılıklı basketleriyle devam eden periyotta tempo daha düşüktü. Periyodun bitimine 4 dakika 25 saniye kala Law'un basket faulüle Olympiacos farkı 7 sayıya çıkararak skoru 36-29'a getirdi. Devre, Olympiakos'un 43-37 üstünlüğüyle tamamlandı.

Üçüncü periyot Sloukas'ın basket faulüyle başladı. Yüksek tempoyla devam eden periyot, bitime 6 dakika 14 saniye kala Shermandini'nin basketiyle fark maçta ilk defa 12 sayıya çıkarak 53-41 Olympiakos lehine oldu. Sarı-lacivertlilerin hücümda sayı üretememesi nedeniyle fark giderek açıldı ve periyodun bitimine 2 dakika 30 saniye kala 20 sayıya çıktı: 63-43 Bu periyot da 68-49 Olympiakos'un üstünlüğüyle bitti.

Dördüncü periyotta tempo skordaki fark nedeniyle düşüktü. Olympiakos periyot boyunca farkı koruyup maçı 82-71 kazandı.

Olympiakos bu sonuçla grupta 3'te 3 yaparken, Fenerbahçe Ülker ise oynadığı 5 maçın 4'ünü kaybetmiş oldu.

-Maçtan Notlar-
-Olympiakos'ta hafta sonu oynanan PAOK maçında sakatlanan Vangelis Mantzaris'in sahalardan 6 ay uzak kalacağı ve sezonu kapattığı açıklandı.

-Mantzaris'in eksikliğini doldurmak için oyuncu arayışını başlayan Olympiacos'ta Jeremy Pargo, Chris Quinn ve Justin Dentmon isimlerinin gündeme geldiği öğrenildi.

-Fenerbahçe Ülker, Olympiakos deplasmanında şu ana kadar oynadığı 6 maçın 4'ünde galip gelmeyi başarırken, 2'sinde mağlup oldu. Olympiakos ise Fenerbahçe Ülker deplasmanında 6 maçtan 5'ini kazanırken, sadece 1 karşılaşmada sahadan yenik ayrıldı.