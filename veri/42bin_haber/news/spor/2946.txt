Buzkaşi sona erdi
Afganistan'ın başkenti Kabil'de düzenlenen milli oyun Buzkaşi Şampiyonası tamamlandı.Kabil'de üç gün devam eden şampiyonaya 6 takım katıldı. Pençşir takımı şampiyon olurken, ikinciliği Badahşan kazandı. Üçüncülüğü ise Kuner ve Lağman takımları paylaştı.

Şampiyon Pençşir takımı, Afganistan Milli Olimpiyat Komitesi tarafından Afganistan Buzkaşi Milli Takımı ilan edildi.

Afganistan'da her yıl kış aylarında çeşitli bölgelerde oynanan milli Buzkaşi, başkent Kabil'de Buzkaşi Stadı'nda büyük bir heyecanla halkla buluşuyor.

Ülkenin dört bir yanından gelen atlı sporcuların oynadığı Buzkaşi spor, Anadolu'da oynanan Cirit oyununa da benzetiliyor. Afganistan ile adeta özdeşleşen Afgan milli oyunu Buzkaşi, turistlerin de büyük ilgisini çekiyor.