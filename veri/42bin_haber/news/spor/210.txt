Elmander takımdan ayrı çalıştı
Spor Toto Süper Lig'in 10. haftasında İstanbul BB ile karşılaşacak olan Galatasaray'da karşılaşmanın hazırlıklarına devam edildi.
 Galatasaray, Spor Toto Süper Lig'in 10. haftasında, 2 Kasım Cuma günü İstanbul Büyükşehir Belediyespor ile yapacağı maçın hazırlıklarını sürdürdü.
 Florya Metin Oktay Tesisleri'nde basına kapalı gerçekleştirilen antrenmanda sarı-kırmızılıların el topu ve dar alanda çift kale maç oynayıp, taktik çalışma yaptığı bildirildi.
 Sakatlığı bulunan Johan Elmander'in, tedavisinin ardından sahada takımdan ayrı çalışma yaptığı kaydedildi.
 Galatasaray, İstanbul Büyükşehir Belediyespor maçının hazırlıklarını yarın akşam yapacağı antrenmanla tamamlayarak, tesislerinde kampa girecek.
  