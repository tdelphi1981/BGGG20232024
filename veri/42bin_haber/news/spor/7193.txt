Türk sporcu Selçuk Çebi altın madalya kazandı
Güreşte 31. Uluslararası Vehbi Emre Grekoromen 1. Golden Grand Prix Turnuvası İstanbul'da devam ediyor.
Ahmet Cömert Spor Salonu'nda gerçekleştirilen turnuvada 84 kilo finalinde Türk sporcu Selçuk Çebi, Gürcü Revazi Nadareishvili ile karşı karşıya geldi. Mücadelenin 1. periyodunu 1-0 önde geçen Selçuk Çebi, ikinci periyodu rakibi karşısında 1-1 berabere tamamladı. Müsabakada son puanı alan Selçuk Çebi, karşılaşmadan 2-0 galip ayrıldı ve altın madalyanın sahibi oldu. 
MADALYA KAZANANLAR

-55 kiloda Baizakov'u 2-0 yenen Kazak Sarsenbiyev, bronz madalya kazandı
-55 kilo mücadelesinde Türk sporcu Fatih Üçüncü'yü 2-0 yenen İranlı Bhestitala bronz madalya kazandı
-55 kilo final maçında Belaruslu Tazhyieu'yu yenen Rus Tatarinov altın madalya kazandı
-66 kiloda Azerbaycanlı Aliyev'i yenen Belaruslu Yaraslau bronz madalya kazandı
-66 kiloda bronz madalya mücadelesinde, milli güreşçi Atakan Yüksel'i 2-1 yenen Azeri Vitaly Macibovic, bronz madalya aldı
-66 kilo finalinde İranlı Karimi'yi 2-0 yenen Azeri Cunayev altın madalya kazandı
-84 kiloda İranlı sporcu Hossein Nouri bronz madalya kazandı 
-84 kiloda bronz madalya mücadelesinde, Gürcü rakibi Tsirekidze'yi 2-0 yenen İranlı sporcu Gheitasikashkouli, bronz madalya aldı
-120 kiloda milli sporcu Emin Öztürk, Azerbaycanlı Peetkovich'i yenerek bronz madalya kazandı
-120 kiloda İranlı Mehdi Nouri bronz madalya aldı
-120 kilo finalinde Rıza Kayaalp, Belaruslu Chugoshvili'yi 2-0 yenerek altın madalyanın sahibi oldu