Aslan'a siyah çelenk
Bursaspor, Serdar Aziz için 7.5 milyon euro isteyince rota Fildişi Sahilli stopere çevrildiSezon başında yapılan teklifi kabul etmeyen Kolo Toure'yi Eboue ikna etmeye çalışacak
 Beklediği verimi alamadığı Brezilyalı stoper Cris'le yollarını ayıran G.Saray, rotasını yeniden İngiltere'ye çevirdi. Sarı-Kırmızılılar'ın hedefinde 'Siyah Çilek' Kolo Toure var. Sezon başı G.Saray ve Bursaspor'dan teklif almasına rağmen Manchester City'de kalmayı tercih eden 31 yaşındaki Fildişi Sahilli stoper için bir kez daha harekete geçen G.Saray, ikna etmesi için vatandaşı Emmanuel Eboue'yi devreye sokacak.
 SERDAR AZİZ PAHALI GELDİ
 ASLINDA G.Saray'ın öncelikli hedefi Bursasporlu Serdar Aziz'di. 23 yaşındaki stoper için nabız yoklayan Sarı-Kırmızılılar, Bursaspor'un talep ettiği 7.5 milyon euroluk rakamı yüksek buldu. Menajerlerin, 'Bu transferi 5.5 milyon euroya bitiririz' demelerine rağmen maliyet hesabı yapan G.Saray yönetimi gözünü Kolo Toure'ye dikti.
 AVRUPA'DA OYNAMADI
 MANCHESTER City ile olan sözleşmesi sezon sonunda bitecek olan Fildişi Sahilli futbolcunun maliyetinin düşük olacağını planlayan Sarı-Kırmızılılar, vatandaşı Eboue'yi devreye sokarak bu transferi gerçekleştirmek istiyor. Manchester City'nin adını UEFA'ya bildirmediği için Şampiyonlar Ligi'nde oynamayan Kolo Toure, G.Saray'a transfer olursa Devler Ligi'nde şans bulabilecek.
 GELEBİLİR...
 SEZON başında G.Saray'a 'hayır' diyen Kolo Toure bu kez teklifi kabul edebilir.
 Ağlatan buluşma
 G.Saray'a Alanya'da coşkulu karşılama... Devre arası kampı için Antalya'nın Alanya ilçesine gelen Sarı-Kırmızılılar'ı burada 500 taraftarı bekliyordu. Gazipaşa Havaalanı'na ayak bastığı anda büyük coşku gören G.Saray kafilesi meşaleler ve çiçeklerle karşılandı. Aslan kafilesi coşku selinden kurtularak otobüse zar zor binebildi. 
 MEŞALEYLE UĞURLADILAR
 BU sırada engelli bir taraftar ağlayarak  Fatih Terim'i görmek istediğini söyledi. İmparator, o taraftarı kırmadı ve otobüsten inip yanına gitti, sarıldı. Engelli taraftarın mutluluğu görülmeye değerdi. G.Saray kafilesini taşıyan otobüs meşaleler eşliğinde alandan ayrılıp kamp yapılan otele gitti.
  