Euroleague'de rakipler belli oldu
FIBA Kadınlar Avrupa Ligi'nde birinci tur mücadelesinin tamamlanmasının ardından 2'nci tur eşleşmeleri belli oldu.
Kupada ilk turda (C) Grubu'nu 2'nci sırada tamamlayan Galatasaray, Çek Cumhuriyeti'nin ZVVZ USK Prag takımı ile (B) Grubu'nu 2'nci sırada bitiren Fenerbahçe ise Macaristan'ın Uni Györ takımıyla eşleşti.
 
FIBA Kadınlar Avrupa Ligi'nde 2'nci tur eşleşmeleri şöyle:
Sparta&K-Municipal Targoviste
Fenerbahçe-Uni Györ
Galatasaray-ZVVZ USK Prag
Good Angels Kosice-Perfumerias Avenida
Bourges Basket-Wisla Can Pack
Nadezhda-CCC Polkowice
Famila Schio-Rivas Ecopolis
 
İkinci tur mücadelesinde, iki galibiyet alan takım rakibini eleyerek, son 8 takım arasına kalma başarısını gösterecek. Ev sahibi Rus ekip UMMC Ekaterinburg ikinci tur mücadelesinde yer almayacak. İki Türk ekibi de rakipleriyle ilk maçlarını 19 Şubat Salı günü İstanbul'da, ikinci maçlarını ise 22 Şubat Cuma günü deplasmanda yapacaklar. İki maç sonunda 1-1'lik eşitlik olması durumunda, gerekirse 3'üncü maçlar da 27 Şubat Çarşamba günü İstanbul'da yapılacak.
 
FIBA Kadınlar Avrupa Ligi'nde 2013 Sekizli Final organizasyonu, 18-24 Mart tarihleri arasında UMMC Ekaterinburg'un ev sahipliğinde Rusya'nın Ekaterinburg şehrinde düzenlenecek.