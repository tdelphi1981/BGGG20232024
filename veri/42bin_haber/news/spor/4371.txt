Moratti'den git tehdidi
Inter Başkanı, 'Sneijder G.Saray'ın teklifini kabul etmezse bu korkutucu olur' dedi
 Sneijder'in durumunda henüz net gelişme olmazken Inter Başkanı  Moratti'den çarpıcı açıklamalar geldi: 'G.Saraylı yöneticiler ile birkaç gün önce yaptığımız görüşme oldukça verimli geçti. İlgi çekici ve kabul edilebilir bir teklif aldık. Fakat her şey oyuncuya bağlı. Sneijder'le görüştüm. Gerçekçi ama dramatik olmayan bir görüşme oldu. Çünkü sadece hızlı bir çözüm istiyoruz. 
 BİZİMLE devam etmek için istekli olması durumu değiştirir. Teklifimiz iyiydi. O kabul etmedi, biz de onu özgür bıraktık. Eğer geri dönerse soyunma odasında rahatsızlık olacağına inanmıyorum. Eğer ayrılmaz ve indirime razı olmazsa bu Sneijder için (gülerek) kötü bir seçim olur.'
 Liverpool fos çıktı
 İTALYA medyasında Snejider için Liverpool ismi gündeme getirildi. Sport Meeidaset kanalı, Hollandalı için İnter ile Liverpool'un görüştüğünü belirtti. Spekülasyonun menajer Lerby tarafından üretildiği öğrenildi. G.Saray böylece F.Bahçe'yi bile gündemine alan kurnaz Lerby'den darbe yemekten bir kez daha kurtuldu.