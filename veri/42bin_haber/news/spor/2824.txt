Burhan Eşer'i kim transfer edecek?
Eskişehirspor Kulübü Sportif Direktörü Zafer Tüzün, "Burhan Eşer, başka bir takımla transfer görüşmesi yapmak için izin istedi" dedi. 
Tüzün, AA muhabirine yaptığı açıklamada, bazı basın-yayın organlarında Burhan Eşer ile ilgili gerçeği yansıtmayan haberlerin yer bulduğunu kaydetti.

Eşer'in takımdan ayrılmak isteğini belirttiğini ifade eden Tüzün, "Burhan kardeşimiz, başka bir takımla transfer görüşmesi yapmak için izin istedi. Biz de kendisine izin verdik" dedi.

Tüzün, Eskişehirspor'un Ziraat Türkiye Kupası'nda Trabzonspor ile 20 Aralık'ta yapacağı maç için bugün Trabzon'a hareket edeceğini sözlerine ekledi.