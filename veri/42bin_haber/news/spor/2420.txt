İddia İspanya'dan! Arda Serie A'ya?
Serie A ekibi Inter'in, takımdan ayrılması gündemde olan ve birçok takımın transfer listesinde bulunan Wesley Sneijder'in boşluğunu milli futbolcumuz Arda Turan ile dolduracağı iddia edildi 
 Serie A ekibi Inter'in, takımdan ayrılması gündemde olan ve Fenerbahçe, Manchester United, Tottenham ile Paris Saint Germain'in transfer listesinde bulunduğu belirtilen Wesley Sneijder'in alternatifini bulduğu ileri sürüldü.
 
 İspanya'ya da yayın yapan El Mundo Deportivo gazetesinin haberine göre; Inter, Wesley Sneijder'in takımdan ayrılması durumunda Atletico Madrid forması giyen milli oyuncumuz Arda Turan için nabız yoklayacak.
 
 Arda'nın, Falcao ile birlikte takımın en önemli oyuncularından biri olduğunun belirtildiği haberde, Inter ile 2015'e kadar sözleşmesi bulunan Sneijder'in son gelişmelerin ardından takımdan ayrılabileceği ifade edildi.
 
 Inter Teknik Direktörü Andrea Stramaccioni'nin, bu sezon 4 gol 7 asistle oynayan Arda'nın, yeni Sneijder olabileceğini düşündüğü belirtilirken, Inter'in bu transferi gerçekleştirmesi için 18 milyon euroyu gözden çıkarması gerektiği vurgulandı.
 
 Ajansspor 
  