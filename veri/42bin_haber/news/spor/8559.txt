Drogba, Akhisar Belediyespor'u zengin etti
Akhisar Belediyespor Yönetimi'nde Drogba sevinci yaşanıyor. Ege temsilcisi, yarın akşam 19 Mayıs Stadı'nda oynanacak Galatasaray maçından 1 milyon TL'lik gelir bekliyor...
16 bin 597 seyirci kapasiteli statta tüm biletler satıldı... Kulüp, 920 bin TL gişe geliri elde etti, maça özel reklam panolarının satışı ile bu rakamın 1 milyon TL'nin üzerine çıkarılması planlanıyor. 

Yarın tribünlerin yarısından fazlasının Galatasaraylı olması bekleniyor. Zira konuk sarı-kırmızılı taraftarlar için 60 TLden satışa çıkan 3 bin 500 bilet hemen tükendi. Drogbayı izlemek için başta İzmirden olmak üzere Manisaya çevre illerden akın edecek Galatasaraylılar, ev sahibi bölümden de biletler almaya başladı.

Drogba maç kadrosuna alındı

Galatasaray'ın ara transfer döneminde kadrosuna kattığı Fildişi Sahilli yıldız futbolcu Didier Drogba, teknik direktör Fatih Terim tarafından Akhisar Belediyespor maçının 20 kişilik kadrosuna alındı.

Sarı-kırmızılılarda kırmızı kart cezası süren Melo'nun yanı sıra sakatlıkları bulunan Elmander, Ufuk Ceylan, Aykut Erçetin ve Ujfalusi kadroda yer almadı. Ayrıca, Çağlar Birinci de kadroya dahil edilmedi.

Galatasaray'ın Akhisar Belediyespor maçının 20 kişilik kadrosunda şu isimler yer alıyor:

Hamit Altıntop, Gökhan Zan, Aydın Yılmaz, Selçuk İnan, Albert Riera, Didier Drogba, Dany Nounkeu, Wesley Sneijder, Burak Yılmaz, Umut Bulut, Hakan Kadir Balta, Fernando Muslera, Semih Kaya, Emmanuel Eboue, Yekta Kurtuluş, Engin Baytar, Emre Çolak, Sabri Sarıoğlu, Nordin Amrabat, Eray İşcan.

Fatih Terimin, Drogba ile Burak ikilisini Manisada oynanacak maçta da sahaya sürerek bir anlamda Schalke 04 maçının provasını yapmak istediği ve bu sayede yıldız golcünün de takıma alışmasını planladığı ifade edildi.