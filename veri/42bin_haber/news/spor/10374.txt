İki Trabzon olur mu?
Fenerbahçeyi 3-2 yenen 1461 Trabzonda ligde de Şanlıurfasporu mağlup ederek zirve yarışını sürdürmenin büyük keyfini yaşadı. Ancak kafalarda büyük bir soru işareti var...
ZİRAAT Türkiye Kupasında hafta içinde deplasmanda Fenerbahçeyi yenerek büyük sükse yapan PTT 1inci Lig takımı 1461 Trabzonda ligde de Şanlıurfasporu mağlup ederek zirveye giden yolda büyük bir avantaj sağladı. Ancak 1461 Trabzon, Trabzonsporun pilot takımı olduğu için şampiyon olsa dahi Süper Lige çıkamayacak. Trabzonsporun pilot takımı olarak kurulan 1461 Trabzon, statü gereği bordo mavili takımla aynı ligde oynayamıyor. Trabzonspor yönetimindeki hakim görüşün ise pilot takımın şampiyon olması halinde bir üst lige çıkma hakkından feragat ederek PTT 1inci Ligde mücadelesini sürdürmesi şeklinde olduğu biliniyor. Bu durumda sıralamada 1461 Trabzonun ardından gelen takım Süper Lige yükselme şansını yakalayacak. 
ÇOCUĞUN GELECEĞİYLE İLGİLİ KARARI ONLAR VERECEK 
LİGDE mücadelelerini sonuna kadar sürdürmek istediklerini söyleyen teknik direktör Mustafa Akçay, bu konuda şöyle konuştu:
Gidebildiğimiz noktaya kadar gitmeyi ve şampiyon olmayı çok istiyoruz. Şampiyon olabilirsek bu çocuğu kundaklanmış ve etrafı sarılmış bir şekilde Türkiye Futbol Federasyonu ve Trabzonspor Başkanı Sadri Şenerin kucağına bırakmak istiyoruz. Çocuğun geleceği ile ilgili kararı, onlar verecekler. Şampiyonluğu elde edebilirsek ve toplumumuza böyle bir sevinç yaşatabilirsek kendi adımıza mutlu olacağız. Bütün gayretimiz bu yönde. 
FENERBAHÇE MAÇI TEMPOLU GEÇTİ 
Fenerbahçe ile oynadıkları kupa maçının tempolu geçtiğini belirten teknik direktör Mustafa Akçay, Şanlıurfaspor maçında da buna bağlı olarak zor bir 90 dakika yaşadıklarını vurgularken şöyle devam etti:
Fenerbahçe gibi güçlü bir takımla maç oynadıktan sonra Şanlıurfaspor maçının zor geçeceğini biliyorduk. Rakibimiz de alt sıralardan kurtulmak için mücadele ediyor. Kazanarak 41 puana ulaşmamız, böylece yukarıyla bağlantımızı koparmamış olmamız bizim açımızdan çok önemliydi. Güçlü bir takımla oynadığınız maçın ardından çıktığınız maçın çok zor geçeceği şeklinde ülkemizde bir anlayış vardır. Biz de bu anlayışı biraz bozduğumuz için önemli bir maç ve galibiyet oldu. 41 puana ulaşmak ve hedeflerimizi sürdürmek bu maçtaki en büyük kazancımız.