"Artık asgari ücretli futbolcu kalmadı"
Sosyal Güvenlik Kurumu (SGK) Başkanı Fatih Acar, "Profesyonel kulüplerde asgari ücretli futbolcu görmek istemiyoruz, dedik ve düzelttirdik" dedi.
SGK müfettişlerinin Bursa'da düzenlenen eğitim seminerinin kapanış toplantısına katılan SGK Başkanı Fatih Acar, İstanbul'da Türkiye Futbol Federasyonu Başkanı ve kulüp başkanlarıyla yaptıkları görüşmede asgari ücretli futbolcu görmek istemediklerini ilettiklerini açıklarken şunları söyledi:  
"Yapılan toplantılarda, (Biz birinci lig ve profesyonel kulüplerde asgari ücretli futbolcu görmek istemiyoruz. Herhalde siz de görmek istemiyorsunuz. Bir ay içinde bunu düzelteceksiniz) dedik. Bu meseleyi, böylece düzelttirdik. 38 milyon TL primi esas kazanç matrahında yükselme oldu."  
 