Bu çocuklar Avrupa'yı sarsar
Çorlu, Recep Niyaz, Beykan Şimşek ve Salih, gözleri bir anda üzerimize çevirdi. Ama gençlere, fazla şans vermek lazım. Bu çocuklar oynarsa gelişir, forma şansı bulamazsa kaybolur gider dedi.
FENERBAHÇE alt yapısı denildiği zaman son 30 yılda Müjdat ve Semihten başka tek bir isim bile saymak mümkün değildi... 7 yıldır sarı lacivertli kulübün altyapısında koordinatörlük görevi yapan Şenol Çorlu ile bu durum değişti. Başarılı antrenör, sadece yetiştirdiği oyuncular ile değil rakip takımlar 10 kişi kaldığında bir oyuncusunu saha dışına alması nedeniyle aldığı fair play ödülüyle de gönüllerde ayrı bir yer kazandı. Şenol Çorlu ile Fenerbahçe altyapısı üzerine bir sohbet gerçekleştirdik. Ve sohbetimizden satırbaşları şöyle oldu... 
BEYKAN HER SENE 15-20 GOL ATAR 
- Bir çiçeğe ne kadar iyi bakarsan o kadar iyi büyür. Recep Niyaz, Beykan Şimşek ve Salih Uçan, 22 yaşına kadar sağlıklı ve forma şansı bularak gelirse, Avrupayı sallarlar. Ama biz getiremiyoruz ki... Beykan bu hafta oynadı. Gaziantep maçında oynama şansı yüzde 30... Ondan sonra oynama şansı yok. Ne olacak? Gelişemeyecek. 
- Şimdi 6+2 yabancı var. Çıta yükseliyor. İddia ediyorum Salih, 22 yaşına geldiğinde Belhandadan daha iyi olacak. Beykan 22 yaşında her sene 15-20 gol atar. Sezon başında kendi yaş grubunda milli takımda oynayan Ömeri, Giresuna gönderdim. Orada kayboldu gitti. Ergün Penbe şans vermiyor. 18 yaşında çok iyi olur dediğimiz çocuk 21-22 yaşında yok. Bu çocuklar oynarsa büyük futbolcu olacak. 
 
İBRAHİM SERDAR ÖN PLANA ÇIKIYOR 
-Şimdilerde İbrahim Serdar isimli bir oyuncumuz var. Onu da yukarılara çıkartacağım. A2ye koyuyorum çatır çatır oynuyor. Kendi yaş grubunda uzak ara oynuyor. A2de bırak zorlanmayı bir de maçlarından sonra diğer maçlarda forma giymek istiyor. 
- Başkanımız Aziz Yıldırım, En büyük sorunumuz altyapıda hoca kalitesi demişti. Bence de son derece haklı. Ben bunu federasyon ile tartıştım. John Bilton ile pro lisans eğitimi aldık. TFF 30 günlük pro lisans eğitimi veriyor. Biz 14 ay pro lisans eğitimi aldık. İngilterede Howard Wilkinson diye İngiliz Futbol Federasyonu eğitim direktörü ile görüştüm. İmkan olsa onu da getirecektim...
Görev yapan tüm arkadaşlarım bu eğitimin ürünüdür. 
Sinanı bırakmak zorunda kaldık 
TEKNİk adamlar çok ciddi baskı altında. Kazanmak zorunda. Beşiktaşın aldığı Sinan Kurumuşu gittim İnegölden aldım. Kendi yaş grubunda takıma giremedi. Bana, Gitmek istiyorum dedi. Peki dedim. Ankaragücüne gitti ve orada finansal sorunlar nedeniyle Bank Asyada oynatıldı ve büyük bir aşama kaydetti. Oynaya oynaya gelişti. Daha yetenekli çocuklarım vardı gelişemedi. Genç çocukların oynamaya ihtiyacı var. TFF yetkilisi olsam bunun hesabını sorarım. Bu çocukların oynayacağı bir kategori yaparım. 
Beyin fonksiyonları ile ilgili eğitim 
Birlikte çalıştığım antrenör arkadaşlara, sadece futbol eğitimi değil, beyin fonksiyonları ile ilgili eğitimler de verdiriyorum. Çocuğa hangi yönden seslenirseniz o bunu nasıl algılıyor bunu öğreniyorlar. Eskisi gibi sırt sıvazlanıp sahaya sürmekle olmuyor bu işler... 
5 de yesek sorumlu benim 
Altyapı maçlarında rakibimiz kırmızı kart görünce, biz de oyuncu çıkardık. Çünkü bu bir oyun. 5 gol de yesek, 10 gol de yesek sorumluluk bana ait. 
DÜNYA Fair Play ödülü aldınız. Neden böyle bir uygulamaya gittiniz?
- Ankaraspor bize böyle bir uygulama yaptı. Yazılı olarak teşekkür ettik onlara o dönem... Haftalık toplantımızda bunu değerlendirdik ve bundan sonra bunu yapmalıyız dedim. 3 de yesek 5 de yesek 10 da yesek sorumluluk bana ait... Bu kararı uygulamaya başladık. Eskişehir maçında oldu uyguladık. Buca maçında yine oldu. 
- Hakem kırmızı kart gösterdi. Kenara indim. Hakem, Bir kere gösterdim dedi. Kazanmak işin doğasında var. Futbol bir oyun. Bu çocuklara bunu öğretmek zorundayız. Biz Fenerbahçeyiz. Bir kültürü temsil ediyoruz. Yenilsek de yensek de kimse benden hesap sormadı. 
3 Temmuz bizi çok etkiledi 
Oyuncu izleme işi nasıl yürüyor?
- Biz 3 Temmuz süreci sonrası dışarıdan oyuncu alma işini bırakmak zorunda kaldık. Şimdi kendi oyuncularımızı yetiştirebiliyoruz sadece. Ancak her antrenörüm belirli bir program dahilinde altyapılardaki diğer maçları izliyorlar. Raporlar sunuyorlar. 
A2 Ligi kaldırılmalı U-20 Ligi kurulmalı 
Türk futbolunun en büyük problemi 18-21 yaş grubu. A2 Ligi ile bu çözülmez. 20 yaşaltı ligi hayata geçirilmeli. 
ülkemİzde üst yapıya oyuncu çıkarmada büyük sorun var. Türkiyenin en büyük problemi 18-21 yaş grubu... A2ye de karşıyım. Siz gelmeden Aykut Kocaman ile görüştüm. Hakan Cinemre ve Gökhan Sazdağının gelişimleri için kiraya verilmesini önerdi. Gökayın da gelişimini takip ediyorum. 18-21 yaş arasındaki çocuklara her hafta düzenli oynama şansı yaratırsak bu sorun çözülür. 
İYİ Kİ AYKUT KOCAMAN VAR 
AYKUT Kocaman gibi iyi niyetli bir teknik direktör takımın başında olmasa Recep Niyaz, Salih, Beykan kaybolur gider. Çünkü bu çocuklar mutlaka hata yapacaklar. U-20 Ligi kurulursa gelip herkes izler ve yorum yaparsın bu oyuncular hakkında...