Ömer yeni yıla double-double'la girdi
Houston Rockets'ın sahasında Atlanta Hawks'ı 123-104 yendiği maçta, milli basketbolcu Ömer Aşık 11 sayı ve 17 ribauntla "double-double" yaptı. 
Houston'daki Toyota Center'da yapılan maça ilk 5'te başlayan ve 31 dakika sahada kalan Aşık, 11 sayı atıp 17 ribaunt aldı.

Rockets'da öne çıkan isimler, 28 sayı üreten James Harden ve 22 sayıyla oynayan Carlos Delfino oldu.

Atlanta temsilcisinde ise Lou Williams'ın 21, Al Horford'un ise 18 sayı ve 13 ribauntluk performansı yenilginin önüne geçemedi.