Antalyaspor gol oldu yağdı!
SPOR Toto Süper Lig'de Medical Park Antalyaspor, kendi sahasında Gaziantepspor'u 5-2 mağlup etti.
2'nci dakikada Aissati'nin nefis pasını kontrol eden Diarra savunmaya rağmen yakından sert vurdu ve top filelere gitti: 1-0.

6'ncı dakikada Gaziantepspor beraberliğe çok yaklaştı. Topla buluşan Cenk, kaleci ile karşı karşıya kaldı, ancak şutunu kaleci Sammy kurtardı.

7'nci dakikada bu kez Sernas topla ceza alanına girdi. Şutunu Sammy kurtardı ve topu kornere çeldi. 

23'üncü dakikada Serdar Kurtuluş ceza alanı dışından yerden sert vurdu, meşin yuvarlak ağlarla buluştu: 1-1.

38'nci dakikada Gaziantepsporlu Bekir Ozan, markaj sırasında Uğur İnceman'ı yere indirdi. Hakem tereddütsüz penaltıyı işaret etti. Tita'nın vuruşunda kaleciden geri dönen topu yine Brezilyalı tamamladı: 2-1.

49'ncu dakikada Diarra'nın ceza alanı sağ çaprazından şutu kalecide kaldı. 

58'nci dakikada topla ceza alanı içinde buluşan Kouemaha'nın şutu yandan auta çıktı. 

61'inci dakikada Janda soldan topu taşıdı ve ceza alanına girdi. Bu futbolcunun penaltı noktasına çıkardığı topu Diarra yanındaki Isaac'a aktardı. Nijeryalı da yakından meşin yuvarlağı ağlara gönderdi: 3-1.

62'inci dakikada gelen ortaya iyi yükselen Dorge Kouemaha şık kafa vuruşunda topu ağlarla buluşturdu: 3-2. 

79'uncu dakikada Tita ceza alanına girerken topu Diarra'ya aktardı, ancak Gaziantepspor savunmasına çarpan top Tita'nın önüne düştü. Brezilyalı futbolcu da aşırtma bir vuruşla meşin yuvarlağı ağlara gönderdi: 4-2. 

82'inci dakikada Aissati topu sağ kanattan taşıdı. Kaleci Karcemarskas kalesini terk edince Aissati pasını boştaki Ömer Şişmlanoğlu'na aktardı. Ömer de düzgün vuruşla meşin yuvarlağı boş kaleye gönderdi: 5-2.

Medical Park Antalyaspor, karşılaşmayı 5-2 kazandı.

STAT: Akdeniz Üniversitesi
HAKEMLER: Süleyman Abay (6), Alpaslan Dedeş (6), Erdem Bayık (6)
MEDİCAL PARK ANTALYASPOR: Sammy (7)- Ali Tandoğan (6), Emre (6), Deniz (6) (Dk.50 Murat 6), Mehmet Sedef (6), İbrahim (7), Uğur (5) (Dk.46 Janda 7), Isaac (7), Aissati (7), Tita (8) (Dk.80 Ömer Şişmanoğlu), Diarra (7)
GAZİANTEPSPOR: Karcemarskas (5)- Taşkın (6), Ivan Kecojavic (6), Kemal (5), Şenol (6), Serdar Kurtuluş (6), Bekir (5), Medunjanin (5) (Dk.46 Traore 6), Oktay (5) (Dk.66 Turgut 6), Cenk (5) (Dk.46 Dorge Kouemaha 7), Sernas (6)
GOLLER: Dk.2 Diarra, Dk.38, 79 Tita, Dk.61 Isaac, Dk.82 Ömer Şişmanoğlu (Medical Park Antalyaspor), Dk.23 Serdar Kurtuluş, Dk.62 Dorge Kouemaha (Gaziantepspor)
SARI KARTLAR: Tita, Emre, Sammy, İbrahim, Janda (Medical Park Antalyaspor), Serdar Kurtuluş, Traore, Kemal (Gaziantepspor)