Ümit Milli Takım'ın aday kadrosu açıklandı
Ümit Milli Futbol Takımı'nın 6 Şubat Çarşamba günü İstanbul'da Norveç ile yapacağı özel maçın aday kadrosu açıklandı.
Türkiye Futbol Federasyonu'ndan yapılan açıklamaya göre, teknik direktör Okan Buruk yönetimindeki Ümit Milli Takım'ın aday kadrosuna şu oyuncular davet edildi:

Oğulcan Gökçe, Yusuf Erdoğan (1461 Trabzon), Oğuzhan Özyakup (Beşiktaş), Ömer Kahveci (Bucaspor), Sezer Özmen, Oğuzhan Berber (Çaykur Rizespor), Ozan Evrim Özenç (Denizlispor), Salih Uçan (Fenerbahçe), Taşkın Çalış (Gaziantepspor), Artun Akçakın (Gençlerbirliği), Bertul Kocabaş (Kardemir Karabükspor), Ethem Ercan Pülgir (Kartalspor), Engin Bekdemir, Kamil Ahmet Çörekçi, Okay Yokuşlu (Kayserispor), Gökay Iravul, Bülent Cevahir (Manisaspor), Emrah Başsan (Medical Park Antalyaspor), Atila Turan (Orduspor), Ömer Ali Şahiner (Torku Konyaspor), Alpaslan Öztürk (Beerschot), Fatih Turan (Fortuna Sittard), Alim Öztürk (Cambuur-Leeuwarden).

Ümit Milli Takımı ile Norveç arasındaki karşılaşma, 6 Şubat Çarşamba günü Atatürk Olimpiyat Stadı'nda saat 14.00'te oynanacak. Aday kadroya davet edilen futbolcuların, 3 Şubat Pazar günü İstanbul Sheraton Ataköy Otel'de toplanacağı bildirildi.

Milliler, Norveç maçına yönelik ilk antrenmanını 4 Şubat Pazartesi günü Atatürk Olimpiyat Stadı'nda gerçekleştirecek.