Şampiyonlar iMobility Challange'da buluştu
Uluslararası Otomobil Federasyonu (FIA) tarafından 2012 yılında düzenlenen çeşitli organizasyonlarda şampiyon olan sporcular, ekonomik sürüşün önemine dikkat çekmek istenilen iMobility Challenge etkinliğinde yarıştı.FIA tarafından organize edilen ve Avrupa Birliği'nin de desteklediği iMobility Challenge etkinliğine Dünya Ralli Şampiyonası'nı (WRC)kazanan Fransız Sebastien Loeb, Dünya Endurance Şampiyonası'nda (WEC) birinci olan Alman Andre Lotterer, Fransız Benoit Treluyer ve İsviçreli Marcel Fassler, Dünya Binek Otomobiller Şampiyonası'nda (WTCC) mutlu sona ulaşan İngiliz Rob Huff, GT1'de şampiyon olan Alman sporcular Marc Basseng ve Marcus Winkelhock, etkinliğin elçileri olarak belirlenen Türk sporcular Yağız Avcı, Bahadır Gücenmez ile Danimarkalı Tom Kristensen ve Avusturyalı Alexander Wurz katıldı.

FIA Başkanı Jean Todt ve Türkiye Otomobil Sporları Federasyonu Başkanı Demir Berberoğlu'nun da bulunduğu etkinlikte sporcular, Çırağan Sarayı bahçesinden başlayıp Yıldız Parkı'nı dolaştıktan sonra yarışı aynı yerde tamamladı. FIA Başkanı Todt, yarışta Sebastien Loeb'ün co-pilotluğunu yaptı.

Ekonomik ve az enerji harcamanın amaç edindiği yarışta, sporcuların kullandıkları araçların içine monte edilen Enerfy isimli cihazla sürücülerin performansı ölçüldü. Yarışı en az yakıtla tamamlayan GT1 şampiyonları Marc Basseng ve Marcus Winkelhock'a plaket verildi.