Sneijder kaç numarayı giyecek?
GSStore'un şimdiden Sneijder hazırlığına başladığı ve binlerce forma bastırdığı öğrenildi. Merak edilen konu ise Hollandalı yıldız gelirse, kaç numarayı giyecek. Öne çıkan iki ihtimal var 
 Başkan Ünal Aysal’ın yaptığı Wesley Sneijder açıklamasından sonra Galatasaray’da heyecan doruğa yükselmiş durumda. Hatta GSStore’un bile şimdiden binlerce forma için hazırlık yaptığı ve baskıya başladığı öğrenildi. Ancak asıl merak edilen, yıldız futbolcunun Cim Bom’a gelmesi durumunda kaç numaralı formayı giyeceği. 10 numara Melo’da olduğu için böyle bir ihtimal yok.
 
 Real Madrid’de kullandığı 23 numarasa ise şu an Furkan Özçal’da. Sneijder için en uygun numara 20 gibi görünüyor. Ancak bir başka ihtimal daha var ki, bu gerçekleşirse gündeme damga vurma ihtimali yüksek. Aslan’da 1, 2 ve 3 numaralar boşta. “Hollandalı oyuncuya 1 numaralı forma giydirilir mi, kendisi bunu kabul eder mi” gibi sorular şimdiden akılları kurcalamaya başladı.
 
 Fanatik