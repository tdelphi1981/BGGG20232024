Utah'ta hedef play-off
Play-off yolunda büyük darbeler alan Utah Jazz takımı bu sabaha karşı kendi evinde Detroit Pistonsı konuk alırken bu kez 90-103 skorla kazanmayı başardı.
Utah Jazz takımında 5 oyuncu çift haneli rakamlara ulaşırken, Mo. Williams 20 sayıyla liderlik yaptı. Al Jefferson 16 sayı ve 10 ribauntla galibiyette büyük pay sahibi olurken, kenardan gelen Ma. Williams 14 sayıyla, Gordon Hayward ise 13 sayıyla mücadele etti.  
Enes Kanter 20 dakika süre alırken, 14 sayı ve 8 ribauntla iyi bir performansla galibiyete katkı sağlamayı başardı.  
Utah Jazz takımı üst üste aldığı 4 mağlubiyetin ardından bu geceki galibiyetle rahat bir nefes aldı ve 33 galibiyete ulaşarak Los Angeles Lakers takımını yakaladı; play-off mücadelesine yeniden ortak oldu.  
Konuk ekip Detroit Pistons takımına Jonas Jerebko, Greg Monroe ve Rodney Stuckey 15er sayıyla liderlik yaparken, Jose Calderon 14 sayıyla, Khris Middleton ve Will Bynum ise 12şer sayıyla mağlubiyete engel olmayı başaramadılar.