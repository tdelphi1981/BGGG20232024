"Daha hızlı bir sistemi kazandırıyoruz"
Türkiye Kadınlar Basketbol Ligi (TKBL) ekiplerinden Samsun Basketbol Kulübü'nün genel menajeri Saim Uzun, Daha hızlı, daha tempolu bir sistemi yavaş yavaş takıma kazandırıyoruz dedi.Uzun, basın mensuplarına yaptığı açıklamada, pazar günü Fenerbahçe ile sahalarında oynayacakları maçı değerlendirerek, rakip takımın ligde iyi bir konumda bulunduğunu söyledi. Antrenör değişliğine gittiklerini, anlaştıkları Murat Kumbasar'ı hemen takımın başına geçirdiklerini belirten Uzun, şöyle konuştu:

Antrenörümüz takımda sistem değişikliği yapacak. Daha hızlı, daha tempolu bir sistemi yavaş yavaş takıma kazandırıyor. Ama bu sistem değişikliğinin oturması biraz zaman alacak. Fenerbahçe bizim için bir hedef maçı değil, ama oyun sistemimizdeki değişikliği bu maçta oturtmaya çalışacağız. Rakibimizin ligde mağlubiyeti yok ama bu, bizim kazanamayacağımız anlamını taşımıyor. Kazanmak için sahaya çıkacağız. Sonuç ne olursa olsun, bundan sonra daha yüksek tempolu, seyirciye keyif veren güzel bir basketbol oynayıp, ligdeki yerimizi daha daha üst sıralara çıkarmak istiyoruz.