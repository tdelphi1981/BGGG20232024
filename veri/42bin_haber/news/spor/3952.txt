Fatih Tekke de alacaklılar sırasında
Futbolcu ve teknik adamlara borçları nedeniyle transfer yapamayan, düştüğü PTT 1. Lig'de de zor günler geçiren Ankaragücü'nde Fatih Tekke de alacaklılar sırasına girdi.Fatih Tekke, 1 milyon 171 bin lira tutarındaki alacakları için Türkiye Futbol Federasyonu'na başvurdu. 

Tekke, parasını alırsa sarı-lacivertli formayla dakikası bin 851 liraya oynamış olacak.

Ligde 2010-2011 sezonunda Ankaragücü formasıyla 10 maçta sahaya çıkan, ancak 1'inde yedek kulübesinde oturan Fatih Tekke, toplam 540 dakikayla başkent macerasını tamamladı. Başkent kulübünün sadece TFF'ye yaptığı başvurudaki miktarı ödemesi durumunda Fatih Tekke'nin Ankara macerasının dakikası bin 871 liraya gelecek.

Başkent temsilcisinde 1'i penaltıdan olmak üzere 3 gol atan Fatih Tekke, sadece Ankara derbisinde Gençlerbirliği'ne karşı 90 dakika oynadı.

Fatih Tekke, futbola başladığı Trabzonspor'un ardından Gaziantepspor, Beşiktaş, Altay, Zenit, Rubin Kazan ve Orduspor formaları da giydi.