Schalke yorumu! 'Elenirsek...'
Galatasaray'ın tecrübeli futbolcusu Hamit Altıntop, Lig TV'ye özel açıklamalar yaptı. Hamit'in sözleri burada...
 Galatasaray'ın milli oyuncusu Hamit Altıntop, Lig TV'ye özel açıklamalarda bulundu. İlk yarıda inişli çıkışlı bir grafik yaşadıklarını belirten Hamit, ikinci devrede her şeyin farklı olacağını ifade ederken, Schalke eşleşmesiyle ilgili çarpıcı konuştu.
 Alanya'daki kamp çalışmalarından bahseden Hamit Altıntop, "Çalışmalarımız yoğun gidiyor, eksiklerimiz var. Bazı arkadaşlarımız Afrika Kupası'na gidecek, kampa yeni katılanlar olacak. Burada en iyisini yapmak için çalışıyoruz" dedi.
 Galatasaray'ın ilk yarıdaki performasını değerlendiren Hamit Altıntop sözlerini şöyle sürdürdü;"Ligin ilk yarısını lider bitirdik, Şampiyonlar Ligi'nde tur atlamamız çok önemliydi. Bazı maçlarda çok iyi oynadık, bazılarında çok kötü oynadık. Bize yakışmayan puanlar kaybettik. Hedefimiz ikinci yarıda daha fazla puan toplamak ve şampiyon olmak"
 SÜRPRİZ KAYIPLAR
 "Süper Lig'de kaybedilen sürpriz puan kayıplarını neye bağlıyorsun" şeklindeki soruya Hamit, "İlk faktör Şamiyonlar Ligi'nde maçlar daha yoğun geçiyor. Bir başka faktör ise şampiyon olan takımı diğer sene daha zor maçlar bekliyor. Rakipler sizi çözüyor, ancak ikinci yarıda daha iyisini yapmak istiyoruz. Eksiklerimiz olduğunuzu biliyoruz ve bunu burada tamamlamak istiyoruz" diye cevap verdi.
 Sarı kırmızılıların Şampiyonlar Ligi'ndeki rakibi Schalke ile ilgili konuşan yıldız oyuncu, "Schalke 04'de oynadığım dönemden kimse kalmadı, hocaları değişti. Bizim kendi kalitemizle turu atlama imkanımız olduğunu düşünüyorum. Schalke'ye elenirsek neler olacağını da biliyoruz. Bu maçtaki kritik pozisyonlar neler yaşatacağını biliyoruz, hocamız da bizi hazırlayacaktır." diye konuştu.
 Ligin ilk yarısında futbolda istikrarı yakalayamadıklarını ve bunun da kişisel performansını etkilediğinin altını çizen Hamit, "Artık her şey daha farklı taraftarlarımızı biliyorum. Daha da pozitifim. İkinci yarı maçlarını bekliyoruz." dedi. 
  