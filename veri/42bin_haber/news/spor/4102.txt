Basket bokstan daha tehlikeliymiş!
13 bin aktif sporcu üzerinde yapılan araştırmada basketbolun savunma sporlarını bile geride bırakarak, en çok sakatlanmanın yaşandığı branş olması dikkat çekti. Badminton ve yüzmenin, ringlere oranla daha güvenli olduğu rakamlara yansıdı...
Sporcu Eğitim Sağlık ve Araştırma Merkezinin (SESAM), 13 bin lisanslı aktif sporcu üzerinden yaptığı araştırmada ilginç sonuçlar çıktı... Araştırmada, basketbolun (1544), savunma sporlarını geride bırakarak en çok sakatlanmanın yaşandığı spor branşı olması dikkat çekti.  
Verilere göre cimnastik branşında, antrenmanda geçirilen yaralanmaların (174) müsabakada yaşanan yaralanmalardan (107) daha fazla olduğu görülürken, yüzme (2.2) ve badmintondaki (4.1) sakatlanma oranının, bokstan (1.7) fazla olduğu sonucu çıktı. 
İDMANLARDA EN SIK BURKULMA YAŞANIYOR 
ARAŞTIRMANIN sonucunda, antrenman esnasında en fazla rastlanan yaralanmanın, yüzde 38 ile burkulma olduğu saptanırken, burkulmayı yüzde 17,3 ile ezilme, yüzde 15,8 ile de çekme izledi.  İstatistikler, müsabaka sırasında en fazla yaşanan yaralanmanın ise yüzde 32,6lık oranla yine burkulma olduğunu gösterdi.  
Müsabaka sırasında en fazla yaşanan ikinci yaralanma türü, yüzde 20,2 ile ezilme çıkarken, çekme yüzde 11,3 ile üçüncü sırayı aldı. 
En çok sporcu İç Anadolu Bölgesinde 
Türkiyede en fazla sporcu bulunan bölge, yüzde 25,95 ile İç Anadolu olurken. Marmara yüzde 23lük oranla ikinci sırayı aldı.  
SESAMın 7 bölge ve 21 ilde yürüttüğü ankete göre Türkiyede en fazla sporcu bulunan bölge, yüzde 25,95 ile İç Anadolu. İç Anadoluyu yüzde 23 ile Marmara, yüzde 16,19 ile Ege, yüzde 12,66 ile Akdeniz takip etti. En az sporcu bulunan bölgeler ise yüzde 11 ile Karadeniz, yüzde 6 ile Doğu Anadolu ve yüzde 5 ile Güney Doğu Anadolu Bölgesi oldu.  
Sporda erkek egemenliği 
Aktif sporcuların, yüzde 61i erkek, yüzde 39u ise kadınlardan oluşuyor. Erkeklerin en fazla yer aldığı branş, yüzde 98,5 ile güreş oldu. Güreşi, sutopu, bisiklet, triatlon ve boks takip etti. Kadınların en çok görüldüğü branşlar ise yüzde 79,5lik oranla cimnastik, yüzde 78,7lik oranla buz pateni ve oldu. 
Atletizme olan ilgi artıyor 
LONDRA Oyunlarında 1500 metrede Aslı Çakır Alptekinin altın ve Gamze Gümüşün gümüş madalya kazanması gençlerin Atletizme duyduğu ilginin  artmasını sağladı. 
Parke Ringin 10 katı 
ARAŞTIRMANIN çarpıcı sonuçlarından biriyse Baskebol ile Boks arasındaki uçurumda kendini gösteriyor. Parkedeki maçlarda 906 sakatlık olurken ringde sadece 83 sakatlık gerçekleşti. 
Kadınlarda ilgi voleybola  
ERKEKLERİN aksine kadınlarda en revaçtaki sporlar 714 sporcuyla voleybol ve 702 sporcuyla tekvando oldu. 
En fazla üniversiteli oranı bowlingte 
ANKET sonuçları, lisanslı aktif sporcuların, yüzde 57,95inin orta öğretim, yüzde 24,92sinin ilköğretim, yüzde 16,29unun üniversite ve binde 8inin ise lisans üstü öğretim mezunu olduğu ortaya çıktı. Buz pateni sporcularının yüzde 76,4ü, cimnastikçilerin yüzde 72,3ü ve tenisçilerin yüzde 63,7sinin ilköğretim mezunu olduğu görülürken, yüzde 51,6sı üniversite mezunu olan bowling ve yüzde 47,2si üniversite mezunu olan atıcılık, üniversite mezunu sporcu oranının en yüksek olduğu branşlar oldu.