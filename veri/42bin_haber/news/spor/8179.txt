Gizekli prns Drogba
Didier Drogba, sağlık kontrolünün ardından katıldığı basın toplantısında iki kelime etti. Hastaneye ve doktora teşekkür ettikten sonra soru kabul etmeden ayrıldı
 ŞAFAK KAYARLAR
 G.Saray'ın ara transferin son günlerinde kadrosuna kattığı dünyaca ünlü golcü Didier Drogba, dün Liv Hospital'da sağlık kontrolünden geçti. Rutin testlerin uygulanmasının ardından sağlık kontrolü tamamlanan Fildişili yıldız, basının karşısına çıktı.
 KISA SÜRDÜ 
 ANCAK ortada tuhaf bir durum vardı. Basın mensuplarından köşe bucak kaçırılan Didier Drogba için düzenlenen tören neredeyse başlamadan bitti. Fildişili yıldızı takip eden gazetecilerden peşinden koşmamaları istenirken, basın toplantısında ilk sözü kontrolün yapıldığı Liv Hostital Medikal Direktörü ve Cerrahi Uzmanı Prof.Dr.Oktar Asoğlu söz aldı.
 UYUMLU KARAKTER
 ASOĞLU, 'Uyumlu karakterinden dolayı kendisine teşekkür ederim' dediği Didier Drogba'ya sözü bıraktı. Tüm gözler Fildişi Sahilli golcünün üzerindeydi. Ancak o da doktoruna teşekkür edip, kontrollerin iyi geçtiğini söyledikten sonra hastaneden ayrıldı. Toplantı sonrası hastane görevlileri, 'Kulüp futbolcunun konuşmasına niye izin vermedi anlayamadık' dediler.
 DROGBA için yapılan ilk yorumlar, 'Gizemli birisi. O sadece işine odaklanıyor. Basının önünde yer almayı ve konuşmayı sevmiyor' oldu.
 Schalke'nin şansı sıfır
 MİRCEA Lucescu'nun favorisi G.Saray... Shakthar'ı çalıştıran Rumen teknik adam, 'Schalke'nin G.Saray karşısında çok fazla şansı yok' dedi. Dolce Sport TV'ye Şampiyonlar Ligi eşleşmelerini değerlendiren başarılı hoca, 'G.Saray iki maçta da avantajlı. Almanya'da da evinde gibi olacak' dedi.
 Huntelaar'ımız var
 G.Saray'ın Şampiyonlar Ligi'ndeki rakibi Schalke 04 Kulübü'nün onursal başkanı Gerhard Rehberg, Büyükçekmece Belediye Başkanı Hasan Akgün'ü makamında ziyaretinde eşleşmeyi değerlendirdi. Rehberg, 'Durumumuz pek iç açıcı değil. Çok sakatımız var. Bana göre şanslar eşit. Onların Drogba'sı Sneijder'ı varsa bizim de Huntelaar'ımız var' dedi.
 Geçici lisansı çıkıyor
 DİDİER Drogba'nın lisansı henüz çıkmadığı için Medical Park Antalyaspor maçında oynayamadı. Geçici lisans için FIFA'ya başvuran G.Saray, yarına kadar bir sonuç almayı ümit ediyor. FIFA'nın, parasını alamadığı için Çin kulübüyle olan bağlarını koparan Fildişi Sahilli futbolcuya geçici lisans vermesi bekleniyor. Drogba bu durumda cuma günkü Akhisar Belediye ve 20 Şubat'taki Schalke maçlarında forma giyebilecek. Şimdi tüm gözler FIFA'nın vereceği kararda...
  