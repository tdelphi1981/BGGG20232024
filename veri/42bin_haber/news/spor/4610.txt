Avrupa Türkler'in zaferini konuşuyor
Futbolumuzun temsilcileri tarihi başarılarla dolu bir dönemden geçiyor.
F.Bahçeli Stoch yılın golü ödülünü kazandı. G.Saraylı Burak, Devler Ligi grup maçlarının en iyi golcüsü unvanını aldı.  Real Madridli Mesut, Almanyada yılın milli futbolcusu oldu. Cüneyt Çakır ve Serdar Gözübüyük yılın hakemi seçildi. 
TÜRK futbolu son dönemde yaşanan gelişmelerle Avrupada da adından söz ettirdi. şampiyonlar liginde 16 takım arasına kalmayı başaran Galatasarayın golcüsü Burak Yılmaz, Alman Milli Takımının vazgeçilmezi olan Mesut Özil, yılın golü ödülünün sahibi Miroslav Stoch, Türk hakemliğini Avrupada başarıyla temsil eden Cüneyt Çakır, Hollandada hakemlik yapan Serdar Gözübüyük, Dedenin davranışı sonrasında fair play ödülüne aday gösterilen Eskişehirspor ve Galatasarayın yeni stadı Türk Telekom Arena, Türkiyenin Avrupa gündemine gelmesini sağladı. 
EN GÜZEL GOL LİGİMİZDEN ÇIKTI 
F.BAHÇE forması giyen Miroslav Stoch, Gençlerbirliğine attığı golle geçtiğimiz hafta Puskas Ödülünün sahibi oldu. Slovak oyuncu, bu prestijli ödülü İsviçrenin Zürih kentinde yapılan törenle aldı. Bir başka gururu da G.Saraylı Burak Yılmaz yaşattı. UEFA, milli futbolcuyu Şampiyonlar Ligi gruplarının en iyi oyuncusu seçti. Burak, bu sezon sarı kırmızılı takımın Devler Ligindeki 7 golünün 6sına imza attı. Alman Milli Takımı ve Real Madridde forma giyen Mesut Özil ise, Almanyada yapılan ve 19 bin 505 taraftarın katıldığı oylamada 17 adayın arasından yüzde 32.49 ile yılın milli futbolcusu seçildi. 
ALKIŞLAR ESKİŞEHİR VE DEDEYE 
CÜNEYT Çakır ise, 2012 yılının en iyi hakemi seçildi. Hakem blog sitesi footballrefereeing.blogspot, Çakırın Şampiyonlar Ligi yarı finalindeki Barcelona-Chelsea ve 2012 Avrupa Futbol Şampiyonasındaki performansları ile yılın en iyi hakemi seçildiğini açıkladı. Hollanda Liginde görev yapan Serdar Gözübüyük de bu ülkede sezonun en iyi hakemi olarak gösterildi. Ayrıca Eskişehirspor, oyuncusu Dedenin St. Johnstone maçında topu bir futbolcusu yerde yatan rakibe vermesi nedeni ile Fair Play ödülüne aday gösterilirken, Galatasarayın mabedi Türk Telekom Arena da dünyanın en iyi atmosferine sahip stat adaylarından biri oldu. 
Puskas Ödülünü Süper Lige getirdi 
FENERBAHÇEnin Slovak futbolcusu Miroslav Stoch, Gençlerbirliği karşısında kaydettiği şık golle 2009 yılından bu yana verilen Puskas Yılın Golü Ödülüne layık görüldü. Atletico Madridli Radamel Falcao ve Santoslu dünya yıldızı Neymarı geride bırakarak bu ödülü Süper Lige getirmeyi başardı.  
6 maçta 6 kez ağları sarstı 
GALATASARAYın bu sezon başında Trab-zonspordan kadrosuna kattığı Burak Yılmaz, Şampiyonlar Liginde coştu. Devler arenasında grup maçlarının en iyi golcüsü seçilmeyi başardı.