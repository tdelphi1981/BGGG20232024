Enes Kanter rekor kırdı
Amerikan Ulusal Basketbol Ligi'nde (NBA) Utah Jazz'ın sahasında Charlotte Bobcats'i 98-68 yendiği maçta, 23 sayı ve 22 ribauntla 'double-double' yapan Enes Kanter, takımını sırtladı.
NBA'e 12 maçla devam edildi. Salt Lake City'deki Energy Solutions Arena'da yapılan maça, Al Jefferson'un sakatlığı nedeniyle ilk 5'te başlayan ve 44 dakika forma şansı bulan genç milli basketbolcu Kanter, 23 sayı, 22 ribaunt ve 1 asistlik performansıyla kariyer rekoru kırdı. Kanter'in takımında DeMarre Carroll 19 sayıyla, Gordon Hayward ve Jeremy Evans 14'er sayıyla galibiyete katkı sağladı.

Konuk takımda ise Byron Mullens'ın 12, Ramon Sessions'ın 11 sayılık performansı yenilginin önüne geçemedi. Bobcats, üst üste 5. mağlubiyetini aldı.

Takımı Houston Rockets'ın deplasmanda Orlando Magic'i 118-110 yendiği maçta da milli basketbolcu Ömer Aşık 9 sayı, 12 ribaunt ve 1 asistlik performans sergiledi.

Lige, 9 maçla devam edilecek.

Toplu sonuçlar şöyle:

Denver Nuggets-Oklahoma City Thunder: 105-103
Brooklyn Nets-Dallas Mavericks: 90-98
San Antonio Spurs-Sacramento Kings: 130-102
Miami Heat-Memphis Grizzlies: 98-91
Cleveland Cavaliers-LA Clippers: 89-105
Boston Celtics-Golden State Warriors: 94-86
Utah Jazz-Charlotte Bobcats: 98-68
Phoenix Suns-Atlanta Hawks: 92-87
New Orleans Hornets-Detroit Pistons: 100-95
Toronto Raptors-Indiana Pacers: 81-93
Washington Wizards-New York Knicks: 88-96
Orlando Magic-Houston Rockets: 110-118