Anadolu Efes'e 18'lik star!
Beko Basketbol Ligi'nde iddialı bir kadroyla sezona giren Anadolu Efes, transfer harekatına devam ediyor.
Avrupa basınında yer alan iddialara göre; lacivert-beyazlıların son hedefi KK Zagreb'de forma giyen 1994 doğumlu Dario Saric. 
Hırvat oyuncunun Anadolu Efes ile kesin anlaşmaya vardığı iddia edilirken, Efes'in bu transfer için KK Zagreb'e 550 bin euro ödeyeceği ifade edildi. Saric'in sezon sonuna kadar şu anda kiralık olarak formasını giydiği KK Split'te kalacağı ve sezon sonunda Anadolu Efes'e katılacağı belirtildi. 
Hırvat basketbolunun gelecek vaadeden isimlerinden biri olarak gösterilen Saric, 2.05 boyunda ve kısa forvet pozisyonunda görev yapıyor. Yıldız basketbolcu, 2012 18 Yaş Altı Avrupa Basketbol Şampiyonasında Hırvatistan'ı şampiyonluğa taşımıştı.Final karşılaşmasında Litvanya potasına 39 sayı bırakan Saric, turnuvayı 25.6 sayı 10.1 ribaund ve 3.3 asist ortalamasıyla tamamlamıştı.