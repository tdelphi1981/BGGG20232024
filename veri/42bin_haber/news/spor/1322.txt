TRT ve TTNET futbola doyuracak
İki kurum işbirliği yaparak, Serie A, Ligue 1 ve FA Cup ile İngiltere Milli Takımının iç saha maçlarının yayın hakkını aldı.
TRT ve TTNET işbirliği yaparak, futbolda İtalya Ligi Serie A, Fransa Ligi Ligue 1, İngiltere FA Cup, İngiltere Milli Takımının iç sahada oynayacağı 2014 Dünya Kupası hazırlık ile eleme maçlarının yayın haklarını aldı. 
Yayın hakları alınan organizasyonların tanıtımı, TRT Genel Müdürü İbrahim Şahin, Türk Telekom Genel Müdürü Tahsin Yılmaz, TTNET Genel Müdür Yardımcısı İlker Koçak, yayın ile dağıtım hakları sahibi firma MP & Silvanın Avrupa direktörü Roberto Dalmiglio ve Türkiyenin Roma Büyükelçisi Hakkı Akilin de katılımıyla İtalyanın başkenti Romadaki Rome Cavalieri Otelde yapıldı. 
3 yıllık sözleşme imzalandı  
Üç yıllık anlaşma gereğince yayın hakları bedelinin TTNET tarafından karşılanacağı ve tüm maçların TRT vasıtasıyla IP televizyon platformu Tivibu üzerinden yayınlanacağı aktarılarak, TRT Spor kanalında da aynı gün içinde 2 maçın verileceği duyuruldu. Ayrıca, Tivibu platformunda aynı anda 6 maçın canlı olarak futbolseverlere izlettirileceği ifade edildi.