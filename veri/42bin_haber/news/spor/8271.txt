Konyaspor hakemden şikayetçi
Torku Konyaspor Basın Sözcüsü İbrahim Çınar, Adana Demirspor maçında galibiyete ulaşma arzularına hakem Özgüç Türkalp'in verdiği kararların engel olduğunu savundu.
Çınar, yaptığı açıklamada, hakem hatalarıyla puan kayıpları yaşamak istemediklerini söyledi. Geçmişte sorun yaşanan hakemlerin tekrar maçlarına verilmesiyle oluşan endişeler konusunda haksız olmadıklarını Türkalp'in yönetimiyle gördüklerini belirten Çınar, şunları kaydetti: Takımımızın Adana Demirspor maçında galibiyete ulaşma arzusuna hakem Özgüç Türkalp'in verdiği kararlar engel oldu. Karşılaşmanın olaysız bir şekilde tamamlanması; saha içerisinde oyuncularımızın, tribünlerde de taraftarlarımızın sağduyulu davranışları neticesinde olmuştur. Sezon başından bu yana geçmişte sorunlar yaşadığımız hakemlerin maç sonuçlarını etkiledikleri herkesin malumudur.
 
Çınar, hakem hatalarına ve bu nedenle yaşanan puan kayıplarına bir son verilmesi gerektiğini, bu taleplerinin en doğal hakları olduğunu ifade etti. 
KONYASPOR EVİNDE KAZANAMIYOR