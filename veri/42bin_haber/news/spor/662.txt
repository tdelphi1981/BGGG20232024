İskenderun'da sakatlar düşündürüyor
Spor Toto 2. Lig Beyaz Grup ekiplerinden İskenderun Demirçelikspor Teknik Direktörü Haluk Bulgurlu, Eyüpspor maçı hazırlıklarının sürdüğünü belirtti.Bulgurlu, yaptığı açıklamada, 11 Kasım Pazar günü sahalarında oynayacakları Eyüpspor maçına günde çift antrenmanla hazırlandıklarını söyledi.

Takımda 5 futbolcunun sakatlığının devam ettiğini ifade eden Bulgurlu, Eyüpspor maçı için hazırlıklarımız sürüyor. Antrenmanlarımızı İskenderun 5 Temmuz Stadı'nda sürdürüyoruz. Takımda sakatlığı süren kaptan Salih, Hüseyin Düz, Erman, Mustafa Soytaş ile Ömer Gür'ün Eyüpspor karşısında oynayıp oynamayacağına doktorlar karar verecek. Kırmızı kart cezalısı olan Halil İbrahim'in cezası sona erdi. Eyüpspor maçında iyi futbol sergileyip 3 puan kazanmayı hedefliyoruz dedi.