İnönü'de Fernandes turu
Portekizli yıldız sergilediği performansla hem değerini hem de görücülerini artırıyor.Beşiktaş Teknik Direktörü Aybabanın Takımımın patronu o dediği Portekizliyi bu sezon dört takım izlerken son olarak Malaga ve Chelsea de maestroyu yakın takibe aldı.
BEŞİKTAŞa Yıldırım Demirören döneminde 2 milyon 300 bin Euro karşılığında Valenciadan alınan ayrıca ilk yıl 2 milyon 100 bin ikinci yıl ise 2 milyon 200 bin Euro karşılığında anlaşma imzalanan Manuel Fernandesin bu sezon yurt dışından hem görücüleri arttı hem de fiyatı. Beşiktaş Futbol Komitesinden Tamer Kıran, Portekizli oyuncu için bir çok ülkeden önemli takımların yöneticilerinin geldiğini fakat kurumsal oldukları için tüm bu işlerle kulübün idari direktörü Semih Ustanın ilgilendiğini belirtti.  
SHAKHTARIN TEKLİFİNE RED 
USTA ise Fernandes için sezon başından bu yana dört Süper Lig maçına, dünya çapında kulüp scoutlarının ve menajerlerinin geldiğini belirtti. Siyah beyazlıların eski çalıştırıcısı Lucescunun teknik direktörlüğünü yaptığı Ukraynanın Shakhtar Donetsk takımının, yıldız oyuncu için 18 milyon Euro önerdiği fakat teknik direktör ve yönetimin bu teklifi kabul etmediği bilinmesine rağmen tekliflerin artması dikkat çekiyor. 
Semih Usta, ligin 2. haftasında Fernandesi izlemek için Rusya, Ukrayna ve İngiltereden üç kulüp menajerinin İnönü Stadında yerlerini aldığını ifade etti. 
LEVERKUSEN DE LİSTEDE 
 BEŞİKTAŞın 4. haftada Elazığspor ile yapılan müsabakada bu sefer Fernandesin takibindeki kulüp İspanyol Malagaymış. 6. hafta Sivasspor ile yaptığı karşılaşmada ise Portekizliyi Almanyanın B. Leverkusen ekibinin takip ettiği ifade edildi. Almanyanın en önemli ekiplerinden Freiburgun da Antalyada 5-3lük karşılaşmada takibe başladığını öğrenilirken Karabükspor, Gaziantep ve Fenerbahçe ile oynanan karşılaşmalarda ise Fernandes için Malaga ile birlikte İngiliz Chelsea takımının scoutlarının tribünde olduğu ifade edildi.  
FİYATI EN AZ 20 MİLYON EURO 
BEŞİKTAŞ yöneticileri Fernandesin sergilediği üstün performans nedeniyle fiyatının her geçen gün arttığını belirtirken Portekizli oyuncunun bonservisinin en az 20 milyon Euro olabileceğini ifade ettiler.  
İŞTE TAKİPÇİ LİSTESİ 
Beşiktaş-G.Saray:  Anzhi, Shakhtar
Beşiktaş-Elazığ:  Malaga
Beşiktaş-Sivas:  Bayer Leverkusen
Antalya-Beşiktaş:  Freiburg
Beşiktaş Karabük:  Malaga
Beşiktaş-Gaziantep:  Malaga
Beşiktaş-Fenerbahçe:  Malaga, Chelsea