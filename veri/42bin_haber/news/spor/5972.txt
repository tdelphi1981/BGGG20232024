Uğur Boral bıçak altına yattı
Beşiktaş Futbol Takımı'nda sağ diz ön çapraz bağları kopan deneyimli futbolcu Uğur Boral, ameliyat oldu.
Acıbadem Fulya Hastanesi Sporcu Sağlığı Merkezi'nde ameliyat edilen siyah-beyazlı futbolcunun tedavisinin 4-6 ay arası süreceği bildirildi.

Ameliyatı gerçekleştiren Ortopedi ve Travmatoloji Uzmanı Prof. Dr. Ömer Taşer, hastaneden yapılan yazılı açıklamada, operasyonun başarılı geçtiğini belirterek, futbolcunun durumuyla ilgili olarak, 'Uğur Boral'ın ön çapraz bağ rekonstrüksiyon ameliyatı yapıldı. Menisküsün yırtık bölümü çıkarıldı. Ameliyat sonrası rehabilitasyon süreci başlayacak. Bu sürecin 4-6 ay arası süreceğini tahmin ediyoruz' ifadelerini kullandı.