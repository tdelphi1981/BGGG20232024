Kupayı Aziz Yıldırım'a getirdiler
Basketbolda Galatasaray Medical Park'ı yenerek Spor Toto Türkiye Kupası'nı kazanan Fenerbahçe Ülkerli oyuncular ve teknik heyet, kupayı kulüp başkanı Aziz Yıldırım ve yöneticilere götürdü.
Kulüpten yapılan açıklamada, Fenerbahçe Ülkerli oyuncular, teknik ve idari heyetin kupayı bugün yapılan yönetim kurulu toplantısına getirdikleri bildirildi. Oyuncuları tebrik eden Aziz Yıldırım'ın, Söz vermiştiniz, sözünüzü tuttunuz. Şimdi hepinizi tebrik ediyorum. Kazanıp kaybetmekten ziyade önemli olan takım olabilmek ve mücadele etmek. Siz bunu da gösterdiniz. Bu mücadelenizi Avrupa Ligi'nde de sürdürmenizi istiyorum dediği kaydedildi. Başkan vekili Abdullah Kiğılı'nın ise, Özellikle Galatasaray karşısında aldığınız galibiyet, bizi son derece mutlu etti. Başarılarınızın devamını diliyorum. Darısı diğer kupaların başına diyorum dediği ifade edildi.
 
Fenerbahçe Basketbol Şubesi Genel Koordinatörü Kemal Dinçer'in ise başkan Aziz Yıldırım ve yönetime desteklerinden dolayı teşekkür ederek, kupanın devamının geleceğini söylediği belirtildi. Takım kaptanı Ömer Onan'ın da kupayı kazanarak sözlerinde durduklarını, diğer kupaları da kazanıp, yeniden yönetim kurulunu ziyaret etmek istediklerini kaydettiği ifade edildi.