2012'nin şampiyonu Fenerbahçe
Fenerbahçe AŞ, 1 milyar lirayı aşan borsa değeri ile geçen yıl sonunda borsanın en değerli kulüp şirketi oldu.
AA muhabirinin İstanbul Menkul Kıymetler Borsası (İMKB) verilerinden derlediği bilgilere göre, kulüp şirketlerinin borsadaki toplam değeri, geçen yılın son işlem günü olan 31 Aralık 2012 itibarıyla Ocak ayı sonuna göre yüzde 14 düşerek 2 milyar 55 milyon 237 bin liraya geriledi.

31 Ocak-31 Aralık 2012 tarihleri arasındaki dönemde borsadaki piyasa değeri en fazla düşen şirket Galatasaray Sınai ve Ticari Yatırımlar AŞ olarak kayıtlara geçti.

Şirketin değeri, söz konusu dönemde yüzde 29,6 azalış kaydederek, 801 milyon 853 bin liradan 564,6 milyon liraya düştü.

-Fenerbahçe liderliği kaptırmadı-

Geçen yılın tamamında borsanın en değerli kulüp şirketi olma unvanını elinde bulunduran Fenerbahçe Sportif Hizmetler Sanayi ve Ticaret AŞ'nin değeri, 31 Aralık 2012 itibarıyla 1 milyar 7 milyon 500 bin lira oldu. Şirketin değeri, Ocak ayı sonuna kıyasla yüzde 1 artış gösterdi.

Bu arada, Beşiktaş AŞ ve Trabzonspor AŞ, Galatasaray'ın yanı sıra piyasa değeri düşen diğer kulüp şirketleri olarak kayıtlara geçti.

Trabzonspor AŞ'nin piyasa değeri yüzde 18,6 düşüş ile 268 milyon 750 bin liraya, Beşiktaş AŞ'nin piyasa değeri de aynı dönemde yüzde 17,8 değer kaybı ile 214,4 milyon liraya geriledi.

-Galatasaray yatırımcısını üzdü-

Hisse değerlerindeki değişim açısından değerlendirildiğinde, 2 Ocak-31 Aralık 2012 tarihlerindeki kapanış verileri itibarıyla hisse değeri en fazla düşen kulüp şirketi Galatasaray AŞ oldu.

Galatasaray AŞ kulübünün yıl içinde bedelli sermaye artırımı dikkate alındığında 2 Ocak'taki 54,45'e karşılık gelen hisse değeri, 31 Aralık itibarıyla 40,5'e geriledi. Dolayısıyla Galatasaray'ın kaybı yüzde 25,6 olarak gerçekleşti.

2 Ocak-31 Aralık 2012 tarihleri arasında hisse değeri tek artan kulüp şirketi Fenerbahçe AŞ oldu. Şirketin bir hissesinin değeri bir yılda 2,9 değer kazanarak 39,18 liradan 40,30 liraya çıktı.

Anılan dönemde Beşiktaş AŞ'nin hisse değeri 6,62 liradan 5,36 liraya (yüzde 19 düşüş), Trabzonspor AŞ'nin hisse değeri de 11,25 liradan 10,75 liraya (yüzde 4,4 düşüş) düştü.

31 Ocak-31 Aralık 2012 tarihleri arasındaki dönemde İMKB'de işlem gören kulüp şirketlerinin piyasa değerleri değişimi (bin TL) olarak şöyle: Kulüp şirketleri 31 Ocak 31 Mart 30 Haziran 28 Eylül 31 Aralık Değişim (yüzde) Fenerbahçe AŞ 997.500 1.318.750 1.381.250 1.092.500 1.007.500 1 Galatasaray AŞ 801.853 692.839 804.362 557.617 564.587 -29,6 Beşiktaş AŞ 260.800 275.200 195.200 168.000 214.400 -17,8 Trabzonspor AŞ 330.000 363.750 300.000 265.000 268.750 -18,6 Toplam 2.390.153 2.650.539 2.680.812 2.083.117 2.055.237 -14

2 Ocak-31 Aralık 2012 tarihleri arasında kulüp şirketlerinin 2'inci seans kapanışı itibarıyla bir hissesinin değerindeki değişim oranı TL olarak şöyle: Kulüp şirketi 2 Ocak 31 Mart 29

Haziran 28 Eylül 31 Aralık Değişim (yüzde)

Fenerbahçe AŞ 39,18 52,46 54,94 43,46 40,3 2,9

Galatarasay AŞ 54,45 80,30 58,5 42,4 40,5 -25,6

Beşiktaş AŞ 6,62 6,88 4,88 4,2 5,36 -19

Trabzonspor AŞ 11,25 14,55 12 10,6 10,75 -4,4

Not: Galatasaray AŞ şirketinin 18 Haziran'daki yüzde 400'lük bedelli sermaye artırımı dikkate alındığında 2 Ocak'taki hisse değeri 54,45 liraya karşılık geliyor.