Ankaragücü son ana kadar savaşacak
Ankaragücü Teknik Direktörü Mustafa Kaplan, Herkes bize düştü gözüyle bakıyor ama biz öyle düşünmüyoruz dedi.Mustafa Kaplan, göreve geldikleri andan itibaren çok iyi futbol sergilediklerini, ancak bunu bir türlü sonuca yansıtamadıklarını belirtti. Kaplan, Herkes bize düştü gözüyle bakıyor ama biz öyle düşünmüyoruz. Ligin son maçında dahi kanımızın son damlasına kadar savaşacak ve Ankaragücü onurunu sahaya yansıtacağız. Kadromuzdaki her isim gerek saha içinde, gerekse de saha dışında 10 numara duruş sergiliyor. Her biri üzerine düşeni en iyi şekilde yapmaya çalışıyor diye konuştu. Takımın kazanmak adına elinden gelen her şeyi yaptığını vurgulayan Kaplan, şöyle devam etti:

Sahaya çıkıp futbol adına ne gerekiyorsa yapıyoruz. Kaybettiğimiz maçlarda dahi çok başarılı bir görüntü sergiledik. Hatta rakip takımın hocaları maç sonunda yanımıza gelerek iyi futbolumuz nedeniyle bizi tebrik ediyor. Hücum hattında da savunma hattında da başarılı bir oyun sergiliyoruz ama bunu sonuca yansıtamıyoruz. Üzerimizde bir şanssızlık var ve bunu bir türlü kıramadık. Bu hafta sonu Bucaspor maçında uzun zamandan sonra ilk kez tam kadro mücadele edeceğiz. Umuyorum ki bu maçta şanssızlığımızı kıracağız. Bütün oyuncularıma sonuna kadar güveniyorum. Biz teknik ekip olarak, onlar da futbolcu olarak her şeyin farkındayız. Gerekenler yapılacak ve Bucaspor deplasmanından 3 puanla döneceğiz.

Genç ama kaliteli oyuncularımız var"

Mustafa Kaplan, genç bir kadroya sahip olduklarını vurgulayarak, Genç oyuncularımız olmasına karşın hepsi futbola ve başarıya aç isimler. Süper Lig'de oynayacak kalitede 6-7 oyuncumuz var dedi.
Futbolcularının teknik ekibin söylediği her kelimeyi uygulamaya çalıştıklarının altını çizen Kaplan, Hepsi sahaya çıkıp sadece futbollarını oynamaya çalışıyor. Hepsinin hedefi, hayalleri var. Bunlara ulaşmak için de savaşmaları gerektiğinin bilincindeler. Bu çocuklar geleceğin yıldızları olacak, onlara güvenimiz tam ifadelerini kullandı.

Taraftar en büyük gücümüz

Kaplan, 5 maçlık ceza nedeniyle taraftarlarından uzak kaldıklarını hatırlatarak, Ankaragücü taraftarının takım üzerindeki etkisi çok fazla. Eğer bu ceza olmasaydı onların desteğiyle daha fazla puan toplardık dedi.
Son oynadıkları Kartalspor maçına gelerek takıma destek veren tüm taraftarlara teşekkür eden Kaplan, seyircisiz oynama cezasının biran önce tamamlanması ve takımın taraftarının önünde maça çıkması için sabırsızlandıklarını söyleyerek sözlerini tamamladı.