Hidayet antrenmanlara başladı
NBA’de sezonun açılış maçında eli kırılan Orlando Magic oyuncusu Hidayet Türkoğlu, alçıyı çıkararak antrenmanlara başladı. 
Sezonun ilk maçında Denver Nuggets ile oynanan karşılaşmanın üçüncü periyodunda Andre Iguodala’nın müdahalesi sonrasında sol elinden sakatlanan ve sonrasında yapılan kontrollerde kırık tespit edilen Milli oyuncumuz, ameliyat masasına yatmış ve eli alçıya alınmıştı. 
Geçtiğimiz gün alçıyı çıkaran Hido, bireysel antrenmanlarında iki eliyle birlikte çalışmalara başladı. Takımla birlikte antrenmanlara ise ne zaman çıkacağı henüz belli olmayan Türkoğlu’nun en erken Ocak ayında parkelere yeniden dönmesi bekleniyor.