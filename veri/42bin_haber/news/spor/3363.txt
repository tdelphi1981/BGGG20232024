Kimi'ye şans getirecek
Formula 1 pilotu Kimi Raikkonen'in istediği nazar boncuğu kendisine gönderildi.
Kimi Raikkonen, 7 yıl önce Ece Vahapoğlunun hediye ettiği nazar boncuğunun etkisinin geçtiğini ve yeniden bir nazar boncuğu istediğini söyleyince, Vahapoğlu ile yakın arkadaş olan Kütahya Seramik Porselen Turizm A.Ş. Yönetim Kurulu Üyesi Sema Güral Sürmeli, özel bir nazar boncuğunu Raikkonene yollamak için kolları sıvadı.Sema Güral Sürmelinin Swarovski taşlarla süslenmiş cam üzeri el işçiliği ile özel tasarladığı dev nazar boncuğu Kimi Raikkonenin ülkesine gönderildi.  
 Şanslı nazar boncuğu 
2005 yılında Formula 1 İstanbul Grand Prix'inde Kimi Raikkonen'e nazar boncuğu hediye eden Ece Vahapoğlu'nun, Raikkonen'in yarışı birinci bitirmesi sonucu şansına inanılmıştı. Yıllar sonra yeniden karşılaşan Kimi Raikkonen ile Ece Vahapoğlunun arasında geçen sahnede ilginç bir diyalog yaşandı. Geceyi İngilizce sunan Vahapoğlu, Kimiye Sana yıllar önce İstanbulda verdiğim nazar boncuğu hala işe yarıyor görünüyor, bak bu sezonu da 3. bitirdin şeklinde mikrofon uzatınca Raikkonen gülümseyerek Evet nazar boncuğun gerçekten işe yaradı, ama etkisini kaybediyor gibi görünüyor, aradan 7 yıl geçti. Daha büyük başarılar için senden yeniden bir nazar boncuğu istiyorum demişti. 
 