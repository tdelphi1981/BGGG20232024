Pemra rakibine boyun eğdi
Milli tenisçi Pemra Özgen, 25 bin Dolar para ödüllü Pavlov Kupası'nda yarı finali kıl payı kaçırdı.
Pemra, final seti 7/5'lik tie-break neticesinde bir numaralı seribaşı rakibine boyun eğdi. 
TED Spor Kulübü oyuncusu Pemra Özgen, Belarus'un başkenti Minsk'te katıldığı 25 bin Dolar para ödüllü ITF turnuvasına çeyrek finalde veda etti. 
tenisdunyasi.net'in haberine göre; ilk iki maçında Ukraynalı rakiplerini 6-2, 6-1'lik setlerle geçen Pemra'nın yarı finale yükselme yolundaki rakibi yine aynı ülkeden Katerina Kozlova'ydı. Kapalı kortta gerçekleşen Pavlov Kupası'nın bir numaralı seribaşı olarak boy gösteren rakibine 7-5, 4-6, 7-6(5)'lık setlerle mağlup olmaktan kurtulamayan Pemra, çok yaklaştığı yarı finalin kapısından döndü.