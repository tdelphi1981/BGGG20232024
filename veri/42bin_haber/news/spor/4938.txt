2020ye 20 milyon $
Spor Bakanı Suat Kılıç ile bir araya gelen Koç, Sabancı, Doğuş, Digitürk, Ülker ve Turkcell yöneticileri, olimpiyat adaylığını destek kampanyasına katkı sağlayacak.

TÜRK ekonomisinin devleri olimpiyatlara sponsor oldu. Koç, Sabancı, Ülker, Digitürk, Doğuş Holding ve Turkcell gibi dev şirketlerin yönetici ve sahipleri dün akşam Gençlik ve Spor Bakanı Suat Kılıç ile biraraya geldi. Dolmabahçe çalışma ofisinde gerçekleşen akşam yemeğinde, Türk ekonomisinin dev şirketlerinin 2020 Olimpiyatları’nı İstanbul'a alabilmek için yapacağı katkılar konuşuldu ve kampanya için imzalar atıldı. Bu şirketler, yürütülecek kampanyaya destek sağlayacaklar ve olimpiyatlar için yapılacak tüm masrafların yarısını karşılayacaklar. Bu miktar yaklaşık 20 milyon doları bulacak. Masrafların diğer yarısını ise devlet üstlenecek. Bakanlık, başka şirketlerle de görüşmeler yapmayı planlıyor.