Oh be kurtulduk
Balotelli, City'den Milan'a transfer oldu. İngilizler bayram etti. Sorunlu yıldız üç yıllık Ada macerasında futbolundan çok vukuatlarıyla gündemde oldu
 
 
 İtalyanların 'sorunlu' yıldızı Mario Balotelli 3 yıl aradan sonra Milan'a transfer olarak yuvasına geri döndü. Manchester City'nin 2010 yılında 29.5 milyon euro karşılığında İnter'den aldığı Balotelli, İngiltere kariyerinde futbolundan daha çok saha içi ve dışında yaptığı sansasyonel olaylarıyla konuşuldu.   SORUNLARIYLA GİTTİ  CİTY ile bir Lig Şampiyonluğu yaşayan İtalyan yıldız, teknik direktörü Roberto Mancini ile bir çok sorun yaşadı. İngiliz medyası, Milan'a transfer olan Balotelli'nin Ada'daki günlerini mercek altına aldı. İşte Balotelli'nin İngiltere macerasındaki vukuatları:  
 - M.City'nin genç takım oyuncularına 'dart oku' fırlattı.   - Balotelli, Avrupa Ligi maçı öncesi yapılan idmanda, antrenman yeleğini bir türlü giyemedi.  - LA Galaxy maçında kaleciyle karşı karşıya kaldığı pozisyonda topukla gol atmaya çalıştı. Mancini çıldırttı, oyundan alındı.  - ManU maçında attığı golden sonra formasının altında "Neden hep ben" yazan tişörtü gösterdi.  - Evinin banyosunda havai fişeklerle oynadı. Havlu ve perdenin yanmasıyla evi alev aldı.  - 27 kez park cezası ödedi.  - City'nin Newcastle ile yapacağı maçtan önce 4 eskort kızla 6 saat süren bir parti verdi.  - Tottenham maçında Scott Parker'ın kafasına bastı.  - Arkadaşı Micah Richards'la kavga etti.  - Bentley marka arabasını asker rengiyle kamufle ettirdi.  