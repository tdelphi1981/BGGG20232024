Denizlispor'da icra şoku yaşanıyor
PTT 1. Lig ekiplerinden Denizlispor'da geçen sezon görev yapan iki teknik adamın alacakları nedeniyle icra işlemi başlatıldı.Takımda geçen sezon kaleci antrenörü olarak görev yapan Mustafa Kocakaya ve teknik direktör Hakan Dolutaş, 7 bin liralık alacakları nedeniyle kulübü icraya verdi. Kocakaya ve Dolutaş'ın avukatları, kulüp binasına gelerek haciz işlemi yaptı.

Denizlispor Başkanı Süleyman Urkay, gazetecilere yaptığı açıklamada, iki hocanın alacakları olduğunu doğrulayarak şöyle konuştu: Hocalarımızın alacaklarından önce, resmi olarak alacaklı kurum, kuruluş ve futbolcular var. Bu ödemelerin yapılmasının ardından bu iki hocamızın da alacakları günü gelince ödenecektir. Denizlispor kulübü zor bir süreçten geçiyor. Yönetim olarak elimizi taşın altına koyuyoruz ve gerekeni yapmaya çalışıyoruz. Hedefimiz Denizlispor'u borçsuz bir kulüp haline getirmek.