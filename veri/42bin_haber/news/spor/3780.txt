Meirelesi otobüse bile almam
Maçları çocukların izlediğini söyleyen Öztürk, Benim kulübümde Meirelesin yaptıklarını yapan biri olsa, takım otobüsüne bindirmem, tesislerin önünden geçirtmem dedi.
VERDİĞİ her demeç olay yaratan Galatasaray Kulübü Başkan Yardımcısı Adnan Öztürk, yine sert konuştu. Radyosporda Özgür Sancarın canlı yayın konuğu olan Öztürk, Fenerbahçeli Meirelese verilen cezanın indirilmesini eleştirirken, böyle bir futbolcuyu kendi kulübünde asla istemeyeceğini anlattı.
Öztürkün yaptığı açıklamalar şöyle: 
Genel itibariyle futbol takımı ve diğer branşlarda hedefler tutturuldu. Ama önemli olan sezon sonunda hedeflere ulaşmaktır. Ben ulaşacağımıza, şampiyon olacağımıza inanıyorum. 
NEREDE FUTBOLUN MARKA DEĞERİ? 
Tahkİm Kurulunun kararıyla ilgili bugüne kadar konuşmadım. Artık bazı şeylerin çizgisini iyi çekmek lazım. Bu son hareket A takımı B takımı meselesi değil. Bu artık bir takım meselesi, spor meselesi olmaktan çıkmıştır. Birileri internet sitelerinden futbolun marka değeri nakaratını tekrarlaya dursunlar. Marka değeri nakaratlarla olmaz. Hareketle olur. Bazı yerlerde nerede durulması gerektiğini bilmek lazım. Artık sınırlar aşılmıştır. Durma noktası geçilmiştir. 
AHLAK ÇÖKERSE SİSTEM DE KALMAZ 
KULÜBÜMDE Meirelesin yaptığına benzer hareket yapan bir futbolcu olsa, otobüse bile binemez. Kulübün semtinden geçemez. Evine taksiyle gider. Belki farkında değiller, bu hareketi yapanlar; ama bu hareketi en az 10-12 milyon kişi izliyor. Bunların yarısı da çocuk. İlkeler, prensipler, özellikle de ahlâk çökerse, sistem ortadan kalkar. Artık bu seviyeye geldik. Mümkün olduğunca susmaya çalışıyoruz; ama işte görüldüğü gibi kırmızı çizgiler aşılıyor.  
ELEŞTİRİLERE KARŞI SUSMAM 
Sİnİr de sevgi kadar değerli. Hatta sinir daha fazla enerji alıyor. Kaale almayacağım kadar laflar edilince sinirlenmiyorum. Bunaldığım olmuyor. Biz bildiğimiz gibi yaşıyor, bildiğimiz gibi konuşuyoruz. Fikirlerimiz bellidir. Biz neyi doğru biliyorsak onu söyleriz. Eleştiriler olabilir, ne bunalıyorum ne de sıkılıyorum. Biz bildiğimiz gerçeği sağa sola çekmeden söyleriz. Hiçbir problemimiz olmaz. 
Kırmızı çizgileri hatırlatırım 
ADNAN Öztürk, G.Saray ile F.Bahçe arasındaki son gerilimle ilgili konuşurken, G.Saray ve F.Bahçe 100 yıllık camialar. Bunlar da bizim gibi çok yönetici geldi geçti hiçbir zaman birinin ötekinin boyunun ölçüsünü almak hiç kimsenin haddine değildir. Bu yönde beyanlar toplumu germekten başka bir işe yaramıyor. Kırmızı çizgileri hatırlatmakta fayda var dedi.