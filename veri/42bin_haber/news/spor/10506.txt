Derbiye kalmasın
Galatasarayın kalecisi, Taraftarlara sorsanız o maçta şampiyonluğu ilan etmemizi ister. Ama futbolcuların selameti açısından 33. haftada Kadıköydeki derbiye şampiyon olarak çıkmalıyız. Şampiyonlar Liginde de önemli işler başaracak güçteyiz dedi.

MUSLERA, FENER MAÇINA KADAR ŞAMPİYONLUĞU GARANTİLEMEK İSTEDİKLERİNİ SÖYLEDİ 
MUSLERA, ligin 33. haftasında deplasmanda oynayacakları Fenerbahçe maçına bütün futbolcuların selameti için şampiyonluğu garantileyerek gitmelerinin iyi olacağını söyledi. Dün antrenman öncesi gazetecilerin sorularını yanıtlayan Uruguaylı file bekçisi, “Taraftarlar oraya az bir puan farkıyla giderek, orada şampiyon olmamızı bekler. Ama bütün futbolcuların selameti için oraya şampiyonluğu garantileyerek gitmek en güzeli olur’’ diye konuştu. 
Schalke önünde iddialıyız 
Önlerinde iki kritik maç olduğunu belirten Muslera, “Biri Schalke 04’le, biri de Gençlerbirliği’yle. Ligdeki amacımız şampiyon olmak ve bunun için de elimizde güzel bir puan farkı var. Gençler’i yenerek avantajı sürdürmek istiyoruz. Schalke 04 maçı ise bambaşka bir mücadele olacak. Bizim için çok önemli ve güzel bir ambiyansa sahip olacak bir maç. Kesinlikle o karşılaşmada da iddialı olduğumuzu düşünüyorum. Şampiyonlar Ligi’nde önemli işler yapabiliriz.’’ 
Uzay takımı ifadesi abartı 
“Sezon başından bu yana Galatasaray için yapılan ‘uzay takımı’ benzetmelerine kulak asmıyoruz. Tabi ki iyi bir takımız, ama bu ifade biraz abartılı. Birçok zor maça çıkıyoruz. Bunu da her maçta görüyoruz. Son haftalarda farklı stoperlerle oynuyoruz fakat hepsi birbirinden kaliteli futbolcular. Önümüzde bir Gökhan Zan örneği var. Uzun zamandır oynamıyordu ama sahaya çıkarak, ne kadar tecrübeli ve iyi bir stoper olduğunu gösterdi.”