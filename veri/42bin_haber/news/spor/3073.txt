"Samet Aybaba mükemmel bir seçim"
ANTALYAda Türkiye Spor Yazarları Derneği tarafından düzenlenen 50. Yıl Sporun Zirvesi seminerine katılan Beşiktaş Başkanı Fikret Orman, yaptığı açıklamada Beşiktaşın bu yıl 70 puan toplayarak şampiyon olacağını belirtti.
Sezon başında yaptıkları Samet Aybaba seçiminin ise tek kelimeyle mükemmel bir seçim olduğunu vurgulayan Orman, İlk yarı sonunda liderle aramızda 3 puan fark var. Ancak bizim kimsenin hakkını yemeden sadece sahada mücadele eden bir futbol takımımız var. Bazı maçlarımızda hakem hataları olsa da bunlarda art niyet aramıyoruz, olduğunu da düşünmüyoruz. İkinci yarıya umutla bakıyor, Beşiktaşa yakışır bir şekilde ilerliyoruz. Ben 70 puanla Beşiktaşın şampiyon olacağına inanıyorum dedi.  
QUARESMA KONUSU BİZİM İÇİN KAPANMIŞTIR  
Quaresma artık bizim oyuncumuz değildir ve bu nedenle artık bu futbolcu Beşiktaşın gündeminde değildir. Allah Quaresmanın yolunu açık etsin. 
TRANSFER 
Beşiktaş takımının içinde bir ücret adaleti yaratmaya çalıştık. Bazı oyuncularımızla yollarımızı ayırmak zorunda kaldık. Bunun altında da ücret skalasını yaratmak yatıyordu. Bu nedenle yeni transfer arayışında da bu felsefeye uyacak oyunculara bakıyoruz. Bazı mevkilerde eksiklerimiz var oraları tamamlamak istiyoruz. Ancak illa transfer şart değil. Biz transfer yapmış olmak için transfer yapmak istemiyoruz.  Transfer yapmak için takımın düzenini bozmayacağız. Böyle bir prensip kararımız var ve bunu mutlaka uygulayacağız. Bu konular bir günde bitirilebilecek konular değildir. Bize önerilen ücretler oluyor, bizim önerdiğimiz ücretler oluyor. Kamuoyunun bildiği futbolcularla da kimsenin bilmediği futbolcularla da görüşmelerimiz oluyor. 10-15 gün içerisinde hepsi netleşir. 
NENE İLE İLGİLENİYORUZ 
İlgilendiğimiz futbolculardan birisi Nene.  Ancak Türkiye Katar öncesi gelinebilecek bir ülke değil. Bizim ülkemizi ve ülkemizde oynanan futbolu Katarla mukayese etmeye kalkıldığı zaman biraz tepkili oluyorum. Bizim şartlarımız belli, ülkemizin şartları belli. Hem ülkemizin dövizini hem de kulübümüzün kaynaklarını en iyi şekilde kullanmaya çalışıyoruz. Bu transfer olursa bizim şartlarımızda olur, olmazsa da olmaz.  
AVRUPADA  
Avrupada futbolcuların aldığı rakamlar belli. İtalyada çok büyük gerileme var. Almanyada ve Fransada rakamların vergilerle birlikte çıktığı noktalar belli. İspanyada 3 büyük kulüp haricinde ücretler belli. Premier ligin ise dünya naklen yayını nedeniyle önemli bir geliri var. Türkiyede Avrupanın 6ncı büyük ekonomisiyken rakibi de ancak Avrupalalılardır. Özellikle İstanbul dünyanın en önemli kentidir. Herkes böyle bakmak durumundadır. Biz de buna layık bir bakış açısı sergiliyoruz. Biz camiamız kadar ülkemizi de temsil ediyoruz. Bu nedenle böyle prensip kararlarımız var. Önümüzdeki yıl taraftarımıza özlediği stadyumu kazandırmak için noktayı koymak istiyoruz. Bugün en büyük uğraş gösterdiğimiz konu budur. Artık yılan hikayesine dönen bu konuyu bitirmek istiyoruz. 
BURSA İLE ARAMIZDAKİ ÇİRKİNLİK BİTECEK 
Fikret Orman, 14 Ocakta Bursaspor ve Beşiktaş taraftarları arasındaki sorunların çözümü için Bursa'da bir dizi görüşmelerde bulunacağını söyledi ve"Bu rezilliğin artık bitmesini istiyorum" dedi. 
BEŞİKTAŞ BAZI YAPILANMALARI TAMAMLAMAMIŞ 
Beşiktaş'ın bu yıl Avrupa kupalarına katılamadığı şeklindeki bir soruya Fikret Orman, "Beşiktaş 2010 senesinde şampiyon olduğu zaman 2015 yılında hangi kuralların devreye gireceğini biliyordu. Buna göre yapılanmasını tamamlamış olması gerektiğini düşünüyorum" dedi.  2012-2013 sezonunda 581 kulübün lisans almak için UEFA'ya başvurduğunu, 84'ünün UEFA lisansı alamadığını, 6'sının hak ettiği halde UEFA organizasyonlarından ihraç edildiğini kaydeden Başkan Fikret Orman, bu kuralların daha sertleşerek işlemeye devam edeceğini vurguladı.