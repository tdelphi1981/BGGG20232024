Moussa Sow alarmı
Fenerde sakatlığı nedeniyle dünkü antrenmana katılamayan Senegalli forvetin yarınki BATE Borisov maçına yetiştirilmesi için yoğun çaba harcandığı bildirildi.

FENERBAHÇE Avrupa Liginde yarın deplasmanda BATE Borisovla oynayacağı ikinci tur ilk karşılaşmasının hazırlıklarını sürdürdü. Teknik Direktör Aykut Kocaman yönetiminde Can Bartu Tesislerinde gerçekleştirilen antrenman koşu, ısınma ve koordinasyon hareketleriyle başlayıp, pas çalışması ve dar alanda yapılan çift kale ile sona erdi. Mersin İY maçında ilk 11de başlayanlar takımdan ayrı aktif dinlenmeye yönelik çalışmalar yaptı. Sezer ve ülkesinden dönmeyen Yobonun yanı sıra sol arka adalesinde sertleşme bulunan M.Topuz da tedbir amaçlı idmana çıkmadı. Tedavileri süren Caner Erkin ve Moussa Sow da çalışmada yer almadı. Doktorlar Sowu yarınki maça yetiştirmeye çalışıyor. Öte yandan BATE-Fener maçını İrlandalı hakem Alan Kellynin yöneteceği açıklandı.