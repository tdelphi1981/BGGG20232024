Beşiktaş ve Bursaspor başkanından taraftar açıklaması
Bir televizyon kanalında açıklamalarda bulunan Beşiktaş Başkanı Fikret Orman, 2 taraftar grubu arasındaki husumetin bitmesi için ön adımı atacaklarını, Bursaspor Kulübü Başkanı İbrahim Yazıcı ise bu konuda tabanda birleşilmesi gerektiğini söyledi.
FİKRET ORMAN: "PROBLEMLERİ KALDIRMAK BİZİM GÖREVİMİZ"
Spora önderlik eden kurumların arasındaki husumeti doğru bulmadığını ifade eden Beşiktaş Başkanı Orman, daha sonra şunları söyledi:

"Taraftarlar arasında bir şeyler olmuş olabilir. Bunları mazaret etmenin manası yok. Biz camiaları yöneten lider kişiler, husumetleri ortadan kaldırmalıyız. Ben kulüp başkanıyım. Muhattabım dost camiamız olan Bursa camiasının liderlik kadrosu olabilir. Başkanı ve yöneticileri olabilir. Taraftarlarla konuşmam söz konusu olamaz. Bu bir toplumsal uzlaşı her kademesinde bir uzlaşı olması lazım. Bu baştan başlayacak bir şeydir. İnsanlar hapse girmiş olabilirler ama bu problemleri biz yaratmadık. Bu problemleri kaldırmak bizim görevimiz. Ortada bir öldürme yok. Organize hareketler değil. Ne Beşiktaş tarafından ne de Bursaspor tarafından. Kan davası yok. Kimler kimlerle barışıyor. Biz dost camialarız. Bu ilişkileri de götürmek zorunda olan camialarız. Ben Bursa'daki maça geleceğim. Çok da iyi ağırlanacağımıza eminim. Ben olay olacaksa taraftarların gelmesini istemiyorum. Ne bizimkiler gelsin ne de Bursalılar gelsin. Bizim ilk maçımızda Bursaspor taraftarı gelmedi. Onlar gelmemişken bizim gitmemiz adil olmaz."

İBRAHİM YAZICI: "TABANDA OLMASI LAZIM"
Bursaspor Kulübü Başkanı İbrahim Yazıcı ise açıklamasında şöyle konuştu:

"Bu iş üst düzeyde biz yaptık olduyla olamaz. Bursa'yı çok iyi tanıyorum. Sayın Orman da Beşiktaş tarafını iyi tanıyor. Biz yaptık oldu olamaz. Bunun mutlaka tabanda olması lazım. Tabanı temsil eden bir sürü insanlar var. Onlar anlaşırsa olabilir. Bursa'nın bu işten mağduriyetleri var. Aylarca Beşiktaş olaylarında hapiste kalan 60 civarında taraftar var. Bunlar 2 günde, 6 ayda, 1 senede unutulacak şeyler değil. Ben bununla ilgili ağır cezada yargılanıyorum. Bu gibi konular hassas konular. Taraftarlar, onların liderleri bir yerde birleşmeleriyle bu iş olabilir. Tabanda bir birliktelik olmazsa maalesef bu iş yürür. Fikret beyin kendi iyi niyetiyle bu iş bu şekle gitmez."