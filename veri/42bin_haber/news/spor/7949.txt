F.Bahçe'ye benden sonra golcü gelmedi
Fenerbahçenin 3-0dan 4-3e getirdiği tarihi Galatasaray derbisinin yıldızı Hasan Vezir Benden sonra iyi oyuncular geldi ama ne Türk futboluna ne de Fenerbahçeye benim gibi golcü gelmedi dedi.
attığı goller kadar iki ezeli rakip, Fenerbahçe ve Galatasarayda forma giymesiyle de Türk futbolunda adını unutulmazlar arasına sokan Hasan Vezir, Fenerbahçeden Galatasaraya gidişi sonrası yaşananları, Fenerbahçe taraftarı senelerce beni en kötü adam olarak gördü. Tek suçlu benmişim gibi baktılar. En masum bendim bu transferde. G.Saraya gittikten sonra biz evde yokken 15 taraftar evimi bastı. Beni bulamayınca kapıcıyı bıçakladılar sözleriyle anlattı. Bu günün futbolunu ağır dille eleştiren Vezir, Fenerbahçeye kendisinden sonra yerini dolduracak kapasitede bir oyuncu gelmediğini söyledi. Hasan Vezir futbol yaşamında, bu zamana kadar başından geçenleri, tüm detayları ve bilinmeyenleriyle anlattı... 
BENİM GİBİSİ GELMEDİ 
bİzİm gibi oyuncular o dönem daha fazlaydı, artık yok. Biz sırtı dönük de yüzü dönük de oynamasını biliyorduk. Sırtı dönük oyuncular ileriye dönük olarak farklı şekilde konuşuluyor. Benim özelliklerim farklıydı. Yıpratıcı sırtı dönük, yüzü dönük rakip kaleye giden oyuncuydum. Benden sonra Fenerbahçeye Bursadan Pingel gelmişti. Fenerbahçede Moussa Sow çok iyi santrfor. Galatasarayda Kosecki, Hakan Şükür, Hami, Şotanın ustalıkları bilgi ve becerileri unutulmaz. Ama benim özelliklerimi taşıyan forvet Fenerbahçeye ve Türk futboluna gelmedi. 
3-4 SENE HUZUR BULAMADIM 
fenerbahçeden Galatasaraya geldiğim sene çok sıkıntılar yaşadım. Fenerbahçe taraftarlarından çok olumsuz tepkiler oldu. 3-4 yıl taciz sürdü. Sokakta sözlü sataşmalar oldu. En acısı şu oldu. G.Saray forması ile F.Bahçeye karşı çıktığımda 1-0 yendiğimizde golü ben atmıştım. O maçtan sonra benim Kozyatağındaki evimi 15 taraftar bastı. Ben bunları taraftar olarak görmüyorum. Benim evime gelmişler Eşimle yemeğe çıkmıştık. Kapıcıyı, evine giderek uyandırıp daireme çıkartmışlar. Dışardaydım. Döverek bıçaklayarak çöp konteynırının içine atmışlar. Biz de yemekten geldikten sonra dairenin girişi, her taraf kan. Sonra evimize çıktık 5 dakika geçti kapıcının hanımı ağlayarak geldi. Aynı şeyleri söyledi. Seni sordular bulamayınca kocamı bıçakladılar hastanede şu an dedi. Benim için çok acı bir hatıraydı..  
 
Rıdvanla Müjdatı delirttim 
F.BAHÇEde iyi arkadaşlık vardı. Bir maçımızdan sonra takım olarak yemeğe çıkmıştık. Müjdat ve Rıdvan porselen tabağa bıçak kaşık sürtüldüğünde gıcık olur. Ben de bıçağı sürtüyorum Rıdvan küfrediyor kaçıyor. Müjdat içine atıyor. Birkaç kere yaptım. Müjdat Hasan ben de uyuz oluyorum yapma dedi. Ben de Sana ne dedim. 
Hasta G.Saraylıyken G.Saraylıları kahretti 
 Trabzonsporda oynarken sahamıza gelen takımlar orta sahayı geçemiyordu. Beşiktaş sonra bu dönemi yakaladı. Galatasaray devraldı. Çıtayı çok yükseltti. UEFAyı kazanmak kolay iş değil. Bana hangi takımlısın diye soruluyor. Çocukluğumdan beri G.Saraylıyım ve G.Saray Sporcular Derneğine üyeyim. 
Yapılan transferler çok abartılı 
BU sezon Türkiyedeki futbolu hiç beğenmiyorum. 4 büyüklerde verilen paralarla diğerleri arasında uçurumlar var ama oyun aynı. Abartılı transferler yapıyorlar. Futbol eğitimsizlikten geri gidiyor. Altyapıyı en iyi şekilde bilen, eğitimini almış insanlara bırakmaları gerekir. 
Milli takımdaki oyuncu Türkçe bilmeli  
TÜRK Milli Takımına eskiden kaliteli Türk oyuncuları gelirdi. Eskiden yurt dışından İlyas Tüfekçi, Erdal Keser gelmişti. Şimdi milli takımın yarısı yurt dışından gelenler. Türk olan insan Almanca yorum yapıyor. Türk değil misin Türkçe konuşsana. Onun için gençlerimize sahip çıkmamız lazım. Bunları yetiştirmemiz lazım. Dışarıya da gideceğiz tabi kaliteli oyuncu varsa alacaksın ama içeride kendi evlatlarımızı kaybediyoruz. Çek Cumhuriyeti karşılaşmasında kaç eksikle geldiler yaş gruplarına bakıyorsun komik. İlk yarıda milli takım ezik oynadı. Manisa 19 Mayıs Stadı tıklım tıklım dolmuş. Ama futbol o doluluğa karşılık veremiyor. İkinci yarıda milliler toparlandı. Sonuçta milli takım daha iyi olması lazım. Tabi bu futbolla 2014 Dünya Kupası finallerine katılmamız hayal. 
3 gol attığım Simoviç tebrik etti 
4-3 Galatasarayı yendiğimiz maçı unutamam. Simoviç maçtan sonra yanıma geldi Vole ile attığın golü hafızam uzun yıllar unutmaz dedi moral verdi.  
Adana maçı unutulmaz 
Adanaspora attığım gol en anlamlısıydı. Maçta 3-1 F.Bahçe galipti. Ceza sahasına 10 metre vardı. Önümdeki stopere  rağmen kalecinin önde olduğunu görüp çatala vurmuştum. 
Denizliyle anlaşamadık 
G.Saraydayken Mustafa Denizli ile sıkıntılarımız olmuştu. Denizli ile yıldızımız bir türlü barışmadı. Beni oynatmayı düşünmedi. Güçlü olduğum dönemde oynadım. O dönemler çok yıprandım.