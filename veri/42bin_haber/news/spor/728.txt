Aliağa Petkim Holloway ile imzaladı
Beko Basketbol Ligi ekiplerinden Aliağa Petkim, daha önce prensipte anlaştığı ve Tu Holloway adıyla tanınan ABD'li oyun kurucu Terrell Holloway ile 1 yıllık sözleşme imzaladı.Aliağa Petkim Genel Menajeri Birtan Saka, Ratkovica'nın takımdan ayrılmasının ardından prensipte anlaşmaya vardıkları Tu Holloway ile menajeri aracılığıyla 1 yıllık sözleşme imzaladıklarını kaydetti.

Oyuncunun bir kaç gün içerisinde İzmir'e gelerek takıma katılacağını belirten Saka, Tu Hollowey'in Anadolu Efes maçında da takımda yer alabileceğini ifade etti.