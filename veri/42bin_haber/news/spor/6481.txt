Nasıl şike yapıldığı açıklanacak
AB Polis Teşkilatı Europol, şike şüphesiyle soruşturulan maçlarla ilgili detayları açıklayacağını duyurdu. 
Europol'den yapılan açıklamada, 4 Şubat'ta düzenlenecek basın toplantısında, şikenin nasıl yapıldığı ve şike için ne kadar yüksek miktarda paraların ödendiğiyle ilgili örnekler verileceği ifade edildi.

Aralarında üst düzey uluslararası maçların da bulunduğu soruşturmanın sonuçlarının açıklanacağı basın toplantısına, Europol ile birlikte Interpol, Eurojust (AB yargı işbirliği birimi) ve Almanya, Macaristan, Finlandiya ve Slovenya'dan temsilcilerin katılacağı belirtildi.