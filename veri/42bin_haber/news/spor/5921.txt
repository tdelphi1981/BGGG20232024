Azeranka'nın molasına ağır suçlama
Avustralya Açıkta Azerankanın aldığı 10 dakikalık mola tartışmalara yol açtı
Yarı final maçında Sloan Stephensın direncini bir türlü kıramayan ve sakinleşmek için mola aldığını söyleyen Dünya 1 numarası, tepki çekince hikayesini değiştirerek, Nefes alamıyordum, göğsüm ağrımaya başlamıştı dedi. 
BELARUSLU RAKET HİLE YAPMAKLA SUÇLANIYOR
 
AVUSTRALYA Açık yarı finalinde Sloan Stephensla karşılaşan Azarenkanın, 10 dakika mola alması tartışmaya yol açtı! Rakibi Stephensın direncini bir türlü kıramayan Azarenkanın, sakinleşmek amacıyla mola aldığını söylemesi tepki çekerken, Belaruslu tenisçi, daha sonra hikayesini değiştirdi...

MOLA SONRASI SERVİSİ KIRDI

Stephens karşısında ilk seti 6-1 kazanan Azarenka, ikinci sette 5-3 öndeyken, 5 maç sayısını kullanamayıp; servisini kırdırdığında, ibre genç rakibine dönmüş görünüyordu. Ancak Dünya 1 numarası tam da bu anda mola aldı ve korta 10 dakika sonra döndü. Belaruslu tenisçi soğuyan rakibinin servisini kırıp; seti 6-4 maçı da 2-0 kazanarak finale yükseldi.

Maç biter bitmez kendisine uzatılan mikrofona konuşan Azarenka Sakinleşmem gerekiyordu. Çünkü nefes alamıyordum ve göğsüm ağrımaya başlamıştı. Sanki kalp krizi geçiriyordum deyince, tepkiler gecikmedi... 

FİNALİN ADI AZERANKA-Lİ NA

Panik atağın mola almak için geçerli bir neden olmadığını düşünen birçokları, Azarenkayı hile yapmakla suçluyor. Tepkiler üzerine Belaruslu tenisçi, maç sonunda düzenlenen basın toplantısında hikayesini değiştirdi. Maçın sıcaklığı ile kendisine yöneltilen soruyu yanlış anladığını savunan Azarenka, nefes alamamasına psikolojik bir sorunun değil; sırtındaki ağrıların yol açtığını iddia etti. Bu arada Azarenka, 2 numaralı seribaşı Rus Maria Sharapovayı 6-2lik iki set sonucunda eleyen Çinli Li Na ile finalde eşleşti.