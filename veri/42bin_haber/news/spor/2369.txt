Trabzon'un 82 kampanyasındaki sır
Trabzonsporun düzenlediği 82 Geliyor kampanyasının fotoğrafında yer alan barkoddaki rakamları cep telefonlarındaki T9 sistemine girince karşınıza şampiyon yazısı çıkıyor.
SportsTV'nin haberine göre; Trabzonspor Kulübünün internet sitesinden geçtiğimiz günlerde "Bekleyin, 82 Geliyor" sloganıyla yapılan duyuru taraftarlar arasında büyük heyecan yaratmış ve herkes bu kampanyanın ne olabileceği konusunda fikir yürütmeye başlamıştı. Bordo mavili kulüp, 82 geliyorun anlamını önceki gece geç saatlerde açıkladı.   
82 Geliyorun TS Club mağazalarında satışa sunulan yılbaşı paketi olduğu ortaya çıktı. Atkı, bere ve eldiven gibi eşyaları içeren paketin üzerinde, 7 şampiyonluk kupası ile 2010-2011 sezonunda alınan 82 puan vurgulanarak, "Hayal değil, Helal" sloganına yer verildi.

Buraya kadar olan bütün bilgiler dün bütün medya organlarında yazıldı, söylendi. Ancak 82 Geliyor kampanyasında çoğu kişinin gözünden kaçan bir detay var ki, sportstvnin ortaya çıkardığı bu ayrıntı gerçekten çok önemli. 82 Geliyor kampanyasının fotoğrafında yer alan barkod da derin bir anlam taşıyor. Karadeniz insanının ince zekasının ürünü olan bu barkoddaki şifre şöyle: Barkodda yer alan 1011 rakamları, 2010-2011 sezonunu simgeliyor. Sonrasında yer alan 726 749 660 rakamlarını cep telefonlarındaki T9 sistemine girince karşınıza şampiyon yazısı çıkıyor. Bu rakamların başına 11i de girince bu sefer gülücük işareti ile birlikte şampiyon yazısı karşınıza çıkıyor.