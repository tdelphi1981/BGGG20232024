"Bizim için çok önemliydi"
Fenerbahçe Ülker koçu Pianigiani maç sonrasında şunları söylediPianigiani maçtan sonra düzenlenen basın toplantısında yaptığı konuşmada, üst seviyede mücadele veren iki yeni ekibin karşı karşıya geldiğini, maçın bekledikleri gibi zorlu geçtiğini kaydetti.

Fenerbahçe Ülker başantrenörü, karşılaşmayla ilgili özetle şu değerlendirmeyi yaptı: Maça her şeyden önce çok yumuşak başladık. Bunun için de ciddi bir fark oldu. Önemli olan kısım bu farktan sonra rakibimize karşı maçı kazanmış olmak. Sondaki birkaç faul atışını da yapabilseydik, belki çift haneli bir skor farkıyla kazanacaktık. Oyuncularımın bu mücadelesinden dolayı çok sevinçliyim. Her seferinde farklı bir şey istiyor oluyoruz oyuncularımızdan. Çünkü yeni bir takım olmanın getirdiği şeyler var. Emir Preldzic'ten bazen 3, bazen 4 numara oynamasını isterken, bugün point guard oynamasını istedik. Yeni bir takım olarak sürekli yeni durumlara adapte olmak durumundayız.

Takım olarak irade gösterip, sonuca gittiklerini dile getiren Pianigiani, şöyle devam etti: Beraber hareket ederek kazanacak noktaya gelmek çok önemliydi. Takım olarak genç oyuncularımızın da seviyesini yükseltmeye çalışıyoruz. Örnek olarak bugün büyük deneyim yaşayan İlkan Karaman'ı verebiliriz. İyi yaptıklarının yanı sıra hataları da oldu. Genelde baktığımızda yeni bir takımız. Bu yeni ekibin birlikte olması kolay değil. Bu nedenle bu takımın zamana ihtiyacı var.

Pianigiani, THY Avrupa Ligi'nde deplasmanda Mapooro Cantu ve ardından da Beko Basketbol Ligi'nde deplasmanda Pınar Karşıyaka ile oynayacaklarını hatırlatarak, Cantu maçı çok önemli. Ardından da Pınar Karşıyaka deplasmanına gideceğiz. Bu iki maçta aynı zamanda, iki önemli rakibe karşı üst üste nasıl oynayacağımız konusunda kendimizi de test ediyor olacağız dedi.

Maçta kenardan gelen oyuncuların skor yükünü fazlasıyla sırtlamasıyla ilgili yorumu sorulan Fenerbahçe Ülker başantrenörü, Derin bir kadromuz var ve bu seviyedeki takımlar için olması gereken de bu. Yüksek seviyede oynanan maçlarda, rakibinizin tercihlerine göre çıkaracağınız 5 ya da uzun süre vereceğiniz 5 değişecektir. Bizim Türkiye Ligi'nde kayıpsız geliyor olmamızın temelinde yatan bu. Avrupa Ligi'nde farklı, Türkiye Ligi'nde farklı oyuncular bize katkı verebiliyor şeklinde konuştu.

-Ömer Onan'ın değerlendirmesi-

Fenerbahçe Ülkerli oyuncu Ömer Onan da kötü başladıkları maçta, dağılmayıp mücadeleyi bırakmayarak kazandıklarını ifade etti.

Ömer, karşılaşmayı şöyle değerlendirdi: Maça iyi başlamadık. Böyle beklemiyorduk. Beşiktaş'ı tebrik etmek lazım. Çok iyi bir antrenörleri var ve iyi bir takım. CSKA Moskova'ya farklı yenildikten sonra bu maçın çok zor geçeceğini arkadaşlarıma söylemiştim. O maçı unutturup camiasına direnç gösterecekleri belliydi. Maçın başında kolay sayı atmalarına izin verdik. Beklemediğimiz bir fark oluştu. Bu yıl takımımızın yaptığı en güzel işlerden birisi, sahada dağılmamamız. Rakibimizi yakaladık, oyun dengede gitti. Ancak rakibimizin yüksek yüzdeyle atmasından dolayı maçı kolay koparamadık. Yeni bir kadroyuz. Bu süreci kayıpsız atlatmak, bizim için önemli. Her geçen gün daha iyi olacağımıza inanıyorum.