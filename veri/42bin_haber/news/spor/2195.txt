Tek golle turladı: 0-1
UEFA Avrupa Ligi A Grubu 6. Hafta mücadelesinde Liverpool, deplasmanda Udinese'yi 1-0 yenmeyi başardı 
 UEFA Avrupa Ligi A Grubu 6. Hafta karşılaşmasında kritik bir mücadeleye çıkan Liverpool, deplasmanda Udinese'yi 1-0'la geçmeyi başardı. Liverpool'a galibiyeti getiren gol 23. dakikada Jordan Henderson'dan geldi. Ayrıca Giovanni Pasquale mücadelenin 79. dakikasında kırmızı kart ile oyun dışında kaldı. Milli futbolcumuz Nuri Şahin'in ilk 11'de başladığı mücadeleden istediğini alan taraf olan İngiliz ekibi, puanını 10'a yükseltip bir üst tura adını yazdırdı. Udinese ise 4 puanda kalıp Avrupa defterini kapamış oldu.
 
 NURİ ŞAHİN KANLAR İÇİNDE KALDI
 
 Milli futbolcumuz Nuri Şahin, mücadelenin 9. dakikasında rakibi ile girdiği ikili mücadele sonrası burnuna sert bir darbe alarak yerde kaldı. Suratı kanlar içinde kalan genç futbolcunun son durumu kesinlik kazanmazken, 12. dakikada yerini Jonjo Shelvey'ye bıraktı.