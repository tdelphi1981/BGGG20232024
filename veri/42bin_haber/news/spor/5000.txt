Cuper: 'Transferlerde sıkıntı yaşandı'
Orduspor'un Arjantinli teknik direktörü Hector Cuper, yapacakları transferlerde sıkıntı yaşandığını bu nedenle transferlerin geciktiğini söyledi.
Durugöl Tesisleri'nde Mersin İdman Yurdu maçının hazırlıklarına başlayan Orduspor çift kale çalıştı. Teknik direktör Hector Cuper, antrenman öncesinde basın mensuplarına açıklama yaparak transfer ve Mersin İdmanyurdu maçını değerlendirdi. Transferlerin geciktiğini söyleyen Cuper "Transferlerde küçük bir sıkıntı yaşandı. İleriye dönük oynayacak bir orta saha oyuncusu gelecekti. Hala onun için uğraşılıyor. Bir de stoper gelecek. Stoperle ilgili sorun çözüldü. Haftaya burada olacak" dedi.

Mersin İdman Yurdu maçını kazanmak istediklerinide söyleyen Hector Cuper, "Umarım kamp döneminde bütün çalışmalarımızı pazartesi gösterebileceğiz. Bu maçı kazanmamız gerekiyor. Bizim için çok önemli bir maç. Biz hep üç puan için sahaya çıkıyoruz, bu maç içinde üç puan için çıkacağız. Pazartesi gününe kadar antrenman yapacağız" diye konuştu.