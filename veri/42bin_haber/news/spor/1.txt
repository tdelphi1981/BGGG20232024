G.Saray'da borç-alacak farkı büyük!
Galatasaray Kulübü ve bağlı ortaklarının konsolide borç-alacak farkının 31 Ağustos 2012 tarihi itibariyle 375 milyon lira olduğu açıklandı.
  Sarı-kırmızılı kulübün Galatasaray Lisesi Tevfik Fikret Salonu'ndan  gerçekleştirilen aylık olağan Divan Kurulu Toplantısı'nda denetim kurulu üyesi  Mete İkiz, kulübün mali raporlarıyla ilgili üyelere sunum yaptı. İkiz, 31 Ağustos tarihi itibariyle kulüp ve bağlı ortaklarının  alacaklarının 355.7 milyon lira, borçlarının da 730.7 milyon lira olduğunu  belirterek, konsolide borç alacak farkının 375 milyon lira olduğunu kaydetti. Bu arada, Galatasaray Kulübü Yönetim Kurulu Üyesi Adnan Nas da kulüp ve  bağlı ortaklıklarına ait 1 Ocak-30 Haziran tarihi arasında düzenlenmiş ve  denetimden geçmiş konsolide mali tablo hakkında bir sunum gerçekleştirdi.  