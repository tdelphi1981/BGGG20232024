Ünal Aysal: Zoru başarmak istiyoruz
Şampiyonlar Ligi çeyrek finalinde Real Madrid ile eşleşen Galatasaray'da başkan Ünal Aysal ve Hamit Altıntop, zorlu eşleşme ilgili kurum televizyonuna görüşlerini dile getirdi. Başkan Aysal, "Oyunculara güveniyorum, zoru başarmak istiyoruz." dedi.
Şampiyonlar Ligi çeyrek finalinde Real Madrid ile eşleşen Galatasaray'da başkan Ünal Aysal ve Hamit Altıntop, zorlu eşleşme ilgili görüşlerini GS TV'ye dile getirdi. Başkan Aysal, "Oyunculara güveniyorum, zoru başarmak istiyoruz." dedi.

Real Madrid kurasını değerlendiren Galatasaray Başkanı Ünal Aysal, "Türk futbolseverler Real Madrid'i bir kez daha izleyebilecek. Zor diye endişelenmeye gerek yok. Zoru gerçekleştirmek zorundayız. Seneler önce onlara karşı başarılarımız da vardı. Bizim için de iyi bir tecrübe olacak. Ben futbolcularıma güveniyorum, teknik heyetime güveniyorum." dedi.

HAMİT: MADRİD FAVORİ OLSA DA BİR İHTİMAL VAR

Sezon başında Real Madrid'den Galatasaray'a transfer olan Hamit Altıntop ise eski takımıyla eşleşmeleleriyle ilgili, şunları söyledi:

"Madrid takımı tartışılmaz, onlar favori olsa da, bir ihtimal olduğunu düşünüyorum. Barcelona'dan daha iyi bir kura olduğunu düşünüyorum. Kötü kura değil bence. Tabi ki ilk maçtan güzel bir sonuçla ayrılırsak, içerde kendi taraftarlarımızla iyi şeyler yapacağımıza inanıyoruz. Eski takım arkadaşlarımı ve Mourinho'yu yeniden görmek güzel olacak."