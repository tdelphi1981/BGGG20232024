Pinto, Beşiktaş karşılaşmasında oynamayacak
Spor Toto Süper Lig'in 11'inci haftasında yarın akşam İnönü Stadyumu'nda Beşiktaş ile karşılaşacak Bursaspor'da Şilili golcü Sebastian Pinto sabah antrenmanında geçirdiği sakatlığı sebebiyle maç kadrosuna alınmadı.Pinto'nun hastaneye giderek MR'ının çekildiği öğrenildi. Teknik Direktör Ertuğrul Sağlam'ın Pinto'nun yerine Sestak'a görev vermesi bekleniyor. 

TUNCAY KADRODA 

Sakatlığı nedeniyle uzun süredir kadroya dahil edilmeyen Tuncay Şanlı ise Beşiktaş maçı kadrosunda yer aldı. Tecrübeli futbolcu ayrıca sosyal paylaşım sitesi twitter'daki adresinden yolculuk sırasında çektiği fotoğraflarını paylaştı. 
SAĞLAM DEĞİŞİKLİK YAPABİLİR 

Öte yandan başarılı teknik adam Ertuğrul Sağlam'ın yarınki karşılaşmada form düşüklüğü göze çarpan oyuncuların yerine sürpriz isimlere forma şansı tanıyabileceği bildirildi.