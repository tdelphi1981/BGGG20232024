Aliağa Petkim'in uzatma zaferi
Beko Basketbol Ligi'nde Aliağa Petkim, deplasmanda normal süresi 59-59 sona eren maçta, Olin Edirne'yi 72-67 yendi. 
Maça iki takım da karşılıklı basketlerle başladı ve maçın 3. dakikası 5-2 Olin Edirne'nin üstünlüğüyle geçildi. Bekir Yarangüme, Yunus Emre Sonsırma ve Tapoutos'un sayılarıyla maçta üstünlüğü ele geçiren Olin Edirne, ilk periyotu 15-10 önde tamamladı. 
İkinci periyotta Parakhouski ve Videnov'un sayılarıyla etkili olan Olin Edirne, periyotun 4. dakikasında farkı 6 sayıya (20-14) çıkardı. Oyundaki üstünlüğünü koruyan ev sahibi takım, maçın ilk yarısını 31-30 üstünlükle tamamlandı.

Üçüncü periyotta da Parakhouski, Mehmet Yağmur ve Videnov ile sayılar bulan sarı-yeşilli ekip, son çeyreğe 43-41 önde girdi.

Çekişmeli geçen son periyotta Mert Shumpert, Francis ve Chalmers ile etkili olan Aliağa Petkim, maçın bitimine 2 dakika kala beraberliği (55-55) yakaladı. Karşılıklı basketlerle devam eden maçın normal süresi 59-59 sona erdi.

Maçın uzatma bölümlerinde Chalmers ve Mert Shampert ile etkili olan Aliağa Petkim, mücadeleyi 72-67 kazandı.