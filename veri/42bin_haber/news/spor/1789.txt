"Seriyi avantaja çevirmek istiyoruz"
Beko Basketbol Ligi takımlarından Aliağa Petkim'in Başantrenörü Burak Bıyıktay, Erdemir maçını kazanıp, İzmir'de oynayacağımız 6 maçlık seriyi avantaja çevirmek istiyoruz dedi.Bıyıktay, yarın Erdemir'le deplasmanda karşılaşacakları maçın ardından 6 maçlık bir seriyi İzmir'de oynayacaklarını söyledi. Erdemir maçını kazanıp, İzmir'deki maçlarda saha içi avantajını mutlaka lehlerine çevirmek istediklerini söyleyen Bıyıktay, İzmir'de sadece Karşıyaka maçını deplasmanda oynayacağız. Bu maçların hepsini kazanmayı hedefliyoruz. Dolayısıyla kendi sahamızdaki maçları avantaja çevirmek istiyoruz. Erdemir çok zor bir deplasman ama biz iyi basketbol oynayarak oradan da galibiyetle dönmek istiyoruz. Bu maçı kazanırsak, fikstür avantajımızla bir seri galibiyetler dizisine başlayabiliriz diye konuştu.