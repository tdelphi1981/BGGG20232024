Ozan İpek direniyor
Bursaspor Kulübü Mersin İdmanyurdu ile Ozan İpek'in kiralanması konusunda her konuda anlaşsa da, Ozan'ın alacaklarını alamadığı için imza atmak istemediği öğrenildi. 
Bursaspor'da kadro dışı kalan ve dün Bursa'da tüm yetkileri avukatı Cem Papila'ya vererek kulübe ihtar gönderen yetenekli sol kanat oyuncusu Ozan İpek ile ilgili görüşmeler devam ediyor. 

Bursaspor Kulübü, Ozan'ın kiralık gönderilmesi için Mersin İdmanyurdu ile prensip anlaşmasına vardı. Yetenekli futbolcunun yeşil beyazlı kulüpten alacağı olan 380 bin TL'nin yatırılmasını istediği, alacaklarının yatırılmaması durumunda ise Mersin İdmanyurdu'na imza atmayacağını söylediği belirtildi. Ozan İpek ve menajeriyle görüşmelerin sürdüğü ifade edildi.