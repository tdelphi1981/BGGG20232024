Futsalda tur atlayan takımlar belli oldu
2012 Dünya Futsal Kupası Tayland'da devam ediyor. (B) ve (D) gruplarında 3. maçlar tamamlanırken tur atlayan takımlar da belli oldu.(B) Grubu'nda İran, Panama'yı 4-3, İspanya ise Fas'ı 5-1 yendi.

(D) Grubu'nda ise İtalya, Meksika'yı 5-2, Arjantin de Avustralya'yı 7-1 mağlup etti.

Bu sonuçların ardından (B) Grubu'nu ilk iki sırada bitiren İspanya ile İran ve (D) Grubu'nda ilk iki sırada yer alan İtalya ve Arjantin tur atladı.

Kupada yarın (E) ve (F) gruplarında 3. maçlar oynanacak. (E) Grubu'nda Sırbistan - Çek Cumhuriyeti ile Kuveyt - Mısır, (F) Grubu'nda ise Solomon Adaları - Guatemala ile Kolombiya - Rusya maçlarının ardından tur atlayan takımlar belli olacak.