Trabzonspor'a taraftar morali
Trabzonspor, Spor Toto Süper Lig'de hafta sonu sahasında Fenerbahçe ile yapacağı maçın hazırlıklarını sürdürdü.
Mehmet Ali Yılmaz Tesisleri'nde, Teknik Direktör Tolunay Kafkas yönetiminde gerçekleştirilen antrenmana izinli olan Halil katılmazken, Zeki Yavru takımdan ayrı koşu yaptı.

Bir grup taraftar, Mehmet Ali Yılmaz Tesisleri'ne gelerek Teknik Direktör Tolunay Kafkas'a çiçek verdi. Taraftarlar, tezahüratlarla ve yaktıkları meşalelerle bordo-mavili takıma destek verdiler.

Antrenmanın ilk 15 dakikasında ısınma hareketleri yapan bordo-mavililer, geri kalan bölümde basına ve taraftara kapalı çalıştı.

-İrlanda yolcusu-

Trabzonspor, mart ayında milli maçlar nedeniyle lige verilecek arada İrlanda'ya gidecek.

Bordo-mavililer, kardeş takımlarından Drogheda United ile 21 Mart Perşembe dostluk maçı yapacak.