''Top 16'' turu 3. hafta sonuçları
Basketbol THY Avrupa Ligi "Top 16" turu üçüncü haftasında, Türk ekiplerinden Anadolu Efes gruptaki ikinci galibiyetini aldı, Beşiktaş ve Fenerbahçe Ülker ise haftayı yine yenilgiyle kapattı. (E) Grubu'nda Rusya deplasmanında CSKA Moskova'ya farklı skorla kaybettikten sonra geçen hafta sahasında Yunan ekibi Panathinaikos'u yenen Anadolu Efes, evinde bu kez Alman takımı Alba Berlin'i mağlup etti. Lacivert-beyazlılar, Alba Berlin'i 71-62 yenerek grupta 2. galibiyetini aldı. Anadolu Efes bu galibiyetle (E) Grubu'nda 3. sıraya yerleşti.
        
(F) Grubu'nda mücadele eden iki Türk takımı Fenerbahçe Ülker ve Beşiktaş ise üçüncü maçlarından da sahadan yenilgiyle ayrıldı. İlk iki haftada Barcelona Regal ve Montepaschi Siena'ya kaybeden sarı-lacivertiler, bu hafta İsrail'de Maccabi Electra takımına 91-73'lük skorla yenildi.
        
Beşiktaş ise Khimki ve Olympiakos mağlubiyetlerinin ardından İspanya'da da Caja Laboral'a farklı skorla yenilmekten kurtulamadı. Maçın başında farkı açan rakibi karşısında direnemeyen siyah-beyazlılar karşılaşmayı 77-51 kaybetti. Grubun galibiyeti bulunmayan iki takımı olan Beşiktaş 7'nci, Fenerbahçe Ülker ise 8'inci sırada yer alıyor.
        
"Top 16" turunda Beşiktaş ve Fenerbahçe Ülker'in yanı sıra Brose Baskets ve Alba Berlin ilk 3 haftada galibiyet alamayan ekipler oldu.
        
THY Avrupa Ligi "Top 16" turu ikinci hafta maçları sonunda (E) Grubu'nda CSKA Moskova, (F) Grubu'nda ise Caja Laboral averajla yenilgisiz liderlik koltuğunda oturuyor. Bu iki takımın dışında, Montepaschi Siena ve Real Madrid'in de mağlubiyeti bulunmuyor.
        
-Sonuçlar ve puan durumu-

THY Avrupa Ligi "Top 16" turu üçüncü hafta maçlarında alınan sonuçlar ve puan durumları şöyle:
       