Rıdvan Dilmen'den hakeme tepki
Spor Toto Süper Lig'de 20. hafta karşılaşmasında Galatasaray Bursaspor deplasmanında 1-1 berabere kaldı. Maçın ardından NTV Spor yorumcusu Rıdvan Dilmen karşılaşmayı canlı yayında değerlendirdi. Dilmen Elmander'in iptal edilen golü için "'Tartışmaya açık değil gol nizami' dedi.
Rıdvan Dilmen, Spor Toto Süper Lig'de 20. hafta karşılaşmasında Galatasaray Bursaspor mücadelesini yorumladı.

"İkinci yarı Galatasaray'ın uzun topları ya auta ya kaleciye gittiği için devre Bursa'nın lehine gitti. Tuncay Şanlı değişikliği ile ise Bursa'nın dengesi bozuldu. Tuncay oyuna girerken de ıslıklandı, demoralize oldu. Sorumluluk almak istemedi. Geldiği ilk günlerde çalım atıyordu. Bu hava düşürmüş onu.

İkinci yarı 20 dakika Bursaspor'un içeride bu kadar etkili oynarken görmemiştim. Bursa'nın bütün maçlarını izliyorum. Serdar Aziz'in attığı gol nizami. Tartışmaya açık değil. Vermedi, bir şey diyemiyoruz. Son 15-20 dakika rüzgara karşı yorgunluk oldu. Top da kalmadı. Galatasaray'da Amrabat girince de oyun G.Saray tarafına döndü.

Maçın gelindiğinde 20 dakikalık bölümde Bursaspor 3 puanı haketti, onun dışındaki bölümlerde ise dengeliydi. Fatih Terim'in Burak Yılmaz konusunda açıklama yapması gerekiyor. Herhangi bir saygısızlığı var bilmiyorum ama 180 dakika hiç görev almayacak bir oyuncu değil. Belki de hucüm pres yapmıyor diye oynatmıyor olabilir. Performansı yedek kalmasını gerektirecek bir performans değil. Ben öyle düşünüyorum. Galatasaray ikinci yarıda daha çok ayağa oynayan oyunculara dönüldü bir süre sonra Engin Baytar, Selçuk İnan, Wesley Sneijder. Taktiksel bir değişiklikti. Yedikleri gol, uzun boylu stoperlerinin olmamasından kaynaklanıyor.

Bireysel anlamda Aydın Yılmaz 3-5 dakika durdu ama daha sonra karşıdaki bekin baldırına kramp girdi. Bursa deplasmanında bu oyun anlayışıyla Galatasaray adına bir puan iyi diyebiliriz. Bursa için tek ve son bir şey sorabilirim, Ersen hoca neden Okan'ı çıkardı, bunu anlamadım.

Geçen hafta Galatasaray'ın hazırlık maçı alması gerekiyordu. Sneijder için bunu yapmalı. Aynı sıkıntıyı Beşiktaş'ta Mamadou Niang ile yaşayacak. Maç eksiği kapatmak kolay değil. Sneijder'in kaliteli bir oyuncu olduğu kesin. 90 dakika ne zaman çıkacak, bence bir iki haftası en az var. Antalya maçında da başlayabilir.

Geçenlerde Hasan Şaş ve Ümit Davala ile görüştüm, daha henüz hazır değil. Antrenmanlarda çok çalıştığını, her yere koştuğunu söylediler. Sneijder oynayınca oyun şablonunda değişiklik olacaktır. Sneijder ile 4-4-2 oynamak çok zor değil. Hoca orta sahayı değiştirecek gibi gözüküyor." dedi.