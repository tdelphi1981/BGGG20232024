Cris, Bilica'ya özendi!
G.Saray maçında penaltıyı kaçıran Elazığsporlu GÖKSU, Cris'in BİLİCA gibi penaltı noktasını kazdığını iddia etti
 Elazığspor'un son dakikada kazandığı penaltıyı Melo kaleye geçmesine rağmen gole çeviremeyen Göksu Türkoğlu, maçta yaşanılanları anlattı: 'Yine olsa penaltıyı ben atarım. Melo'nun bu kadar başarılı olacağını hiç düşünmedim. Cris, Fabio Bilica gibi penaltı noktasını kazdı. 
 MAÇTAN sonra gece uyuyamadım. O penaltıyı atacağımdan çok emindim. 3 yıldır Elazığ'dayım hiç penaltı kaçırmamıştım. Felipe Melo kaledeyken bana gözlerine bakmamı istedi.
 ONA GÖZ KIRPTIM!..
 Ben de ona rahat olduğumu ifade etmek için göz kırptım. Sonuçta kalede bir kaleci değil futbolcu vardı Bu kariyerimde kaçırdığım ilk penaltı oldu.'