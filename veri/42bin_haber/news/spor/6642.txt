"Fenerbahçe, Webo'yu istiyor"
 
 İstanbul Büyükşehir Belediyespor Kulübü Başkanı Çağatay Kalkancı, her futbolcu gibi Webo’nun da büyük bir takımda oynamak istediğini belirterek, "Webo’nun transferi için Fenerbahçe ile görüşüyoruz" dedi.
 
 Webo’nun gitmek için izin istediğini kaydeden Kalkancı, "Webo’nun mutlu olması bizim de mutlu olmamız lazım. Webo da ’Kulübüm de mutlu olur, ben de mutlu olursam izin isterim’ der her zaman. Oyuncuların hepsi büyük takımlarda oynamak istiyor. Ücret konusunda mantıklı bir noktaya gelirsek transferde sıkıntı olmaz" diye konuştu.
 
 Çağatay Kalkancı, Webo’nun alternatifleri olduğunu da belirterek, "Alternatif bir iki oyuncu var. Trabzonsporlu Robert Vittek’i de sordum. Oyuncuyla da görüşeceğiz, olursa bakacağız" ifadelerini kullandı.
 
 AA