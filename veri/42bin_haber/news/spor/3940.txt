Arda'dan Mehmet Topal'a destek!
İspanya'nın Atletico Madrid takımında forma giyen milli futbolcu Arda Turan, Mehmet Topal'ın eşi Selda Topal'ın böbrek hastaları için çıkardığı şiir kitabına anlamlı bir destek verdi 
 Fenerbahçe’nin ve A Milli Takım’ın başarılı futbolcusu Mehmet Topal’ın eşi Selda Topal’ın böbrek hastaları için çıkardığı şiir kitabına destekler sürüyor.
 
 Ulvi bir amaç için spor ve sanat camiasının büyük bir özveri ile desteklediği şiir kitabının satışlarının oldukça iyi gittiğini belirten vakıf yetkilileri, Mart ayına kadar Selda Topal’ın hedefi olan 3 diyaliz makinasının alımı için gerekli satışın olacağını tahmin ettiklerini belirtmeleri Selda Topal’ı oldukça mutlu etti.
 Birçok futbolcunun toplu alımlar ile desteklediği projeye Milli futbolcu Nuri Şahin’den sonra Arda Turan da anlamlı bir katkı sağladı.
 
 300 adet şiir kitabından satın alan Arda Turan ve Sinem Kobal çifti, "Selda çok hayırlı bir iş yaptı. Çok güzel bir kitap çıkardı ve gayesi de bir o kadar güzel. Hastalara umut olmaya çalışıyor. Bu anlamda biz de O’na destek olarak projeye katkı sağladık" dedi.
 Satın alınan 300 kitap Anadolu’daki böbrek vakıflarında tedavi gören hastalara, alkol ve uyuşturucu bağımlısı gençlerin tedavi olduğu bir derneğe aktarılacağını öğrendiğimiz Selda Topal, "Herkes destek veriyor çok mutluyum. Arda’ya çok teşekkür ederim. Hem kitabı alarak Türk Böbrek Vakfı’na bağış yaptı, hem de dağıtımı için Anadolu’daki böbrek hastalarına ve uyuşturucu bağımlısı gençlere kitabı hediye etti. Projeyi ve şiirlerimi desteklediği için çok mutlu oldum" ifadelerini kullandı.
 
 DHA