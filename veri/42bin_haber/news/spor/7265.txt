Aybaba'dan ilginç Sneijder yorumu
Aybaba: Ersan'ı maçta dağıldığı için oyundan aldım
 BEŞİKTAŞ teknik direktörü Samet Aybaba, bugün yapılan antrenman sırasında basın mensupları ile sohbet toplantısı gerçikleştirdi. Tecrübeli teknik adam ilk olarak sakat oyuncuların sayısının sürekli artması konusunda şunları söyledi:
 "Bizim sağlık kurulumuz var. Sağlık kurulunun verdiği raporlar doğrultsunda futbolclarımızı değerlendiriyoruz. Ayrıca oyuncu ben hazırım demeden, sağlık kurulu tamam dese bile sahaya sürmeyiz."
 NİANG HENÜZ HAZIR DEĞİL
 Aybaba yeni transfer Niang'ın henüz hazır olmadığını belirterek; "Niang bize transfer olmadan önce neredeyse 30-40 gün tam olarak antrenman yapmamış. Sadece koşu yapmakla yetinmiş. Eksikleri var. Elazığspor maçında kadroda mı olur, olmaz mı haftasonuna kadar değerlendireceğiz" dedi.
 FERNANDES İÇİN NE DEDİ?
  Aybaba Kardemir D.Ç. Karabükspor maçında oyundan çıkarken elini uzatmasına rağmen kendisini karşılık vermeyen Fernandes'in kendisinden özür dilediğini de sözlerine eklerken, futbolcularının biraraya gelerek doğum gününde kendisine hediye aldıklarını söyledi: Fernandes benden dün tesislerde özür diledi. Zaten maçtan sonra birbirimizi görmüyoruz. Doğum günümde futbolcular bir araya gelerak bana çok güzel bir saat aldılar. Ben de doğum günü pastamdaki mumu üflerken gizli hedefimizin gerçekleşmesini diledim."
 ERSAN'IN MORALİ BOZULDU
 Tecrübeli teknik adam Kardemir D. Ç. Karabükspor maçında oyundan aldığı Ersan için ise şu ifadeleri kullandı:"Ersan'ın sahada kalıp kalmayacağına ben karar veririm. Ersan'ın karşılaşmada artık iyice dağıldığını hissetmeye başladım. Ayağından kaçırdığı top gol olunca da morali bozuldu, onun için oyundan aldım. Bu konuları herkes işine geldiği gibi yorumluyor ama bizim için çok farklı. Ersan'la konuştum, kendisine faul yapıldığını söyledi. Oyuncu değişikliklerinde yorum yapmak çok manasız bir durum."
 SNEİJDER OYNASA GS ALABİLİR MİYDİ?
 Aybaba devre arası transfer döneminde hazır oyuncu almanın çok zor olduğunu ifade etti."Devre arasında hazır ve kendi takımında oynayan oyuncu almak çok zordur. Galatasaray, 4 aydır oynayamayan oyuncuyu transfer etti. Biz o transfarin maliyetinin 30'da 1'ine transfer yaptık. Sneijder oynasaydı alabilirler miydi ? Bizim de transfer için takımlarında oynayan, hazır oyuncularla ilgili temaslarımız oldu. Ama doğal olarak takımlar böyle oyuncları bırakmak istemiyorlar."
 NECİP DOĞRU KARAR
 Aybaba milli takım tercihleri konusunda da şunları söyledi: "McGregor İskoç milli takımına gitti. Necip milli takım kadrosuna girdi, Olcay giremedi. Necip'in alınması doğru karar. Olcay'ın da milli takımda olabileceğini düşünüyorum. Ancak demek ki o mevkide başka oyuncular var. Bu Abdullah hocanın kendi tercihdir."
 SİNAN'IN HEYECANI NORMAL
 Samet Aybaba genç futbolcuların İnönü Stadı'nın atmosferinde heyecanlanmalarının doğal olduğunu söyledi. "Taraftarlar bile İnönü'ye geldikleri zaman bile heyecanlanıyorlar. Sinan'ın da heyecanlanması normal. Sinan yetenekli bir oyuncu ama daha genç. 15. dakikada oyuna girdi. Isınmadan oyuna girdi. Bir baktım Almeida kulübede oturuyor. Onun da karşılaşmada heyecanlanması normal. Ben de İnönü'ye ilk çıktığım zaman heyecanlanmıştım. Sinan henüz 18 yaşında. Biz onu orta vadeli düşünerek aldık."
 BATUHAN'A ÇOK ŞANS VERDİM
 Tecrübeli teknik adam Beşiktaş'ın Türkiye'nin en iyi oynayan takımı olduğunu da belirtti."Biz hala Türkiye'nin en iyi oynayan takımıyız. Her maçımızda pozisyonlara girip goller atıyoruz. Son maçta 2 gol atıp 5 gol pozisyonuna girdik. Ancak çok gol yiyoruz. Bireysel hatalardan yediğimiz goller sıralamada istemediğimiz yerde olmamıza neden oluyor. Çoşkulu hücum etmemize rağmen savunmada aynı coşkuyu gösteremiyoruz." Aybaba takımdan ayrılan Batuhan için ise şunları söyledi."Batuhan'a çok şans verdim. Hatta Trabzonspor maçında ona şans vermek için Almeida'yı sol kanatta oynattım. Ancak o şansını iyi kullanamadı."