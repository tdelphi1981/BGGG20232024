Muslera için 20 milyon Euro!
İngiliz devleri Manchester United ile Chelsea, Aslan'ın Uruguaylı eldiveni için devre arasında 17 milyonluk tekliflerini 20 milyon Euro'ya yükselttiler.
Galatasaray'da Eskişehir maçında yaptığı başarılı kurtarışlarla dikkat çeken ve alınan 1 puanda büyük pay sahibi olan Muslera'nın sezon sonunda Galatasaray'dan ayrılmasına kesin gözüyle bakılıyor. Bir süredir iki ünlü İngiliz kulübü Chelsea ve Manchester United ile dirsek temasında olan ve çocukluk hayalim dediği Premier Lig'e göz kırpan başarılı eldiven'in iki ada takımından 20 milyon Euro'yu bulan teklifler aldığı ortaya çıktı. Rakamların menajerler aracılığıyla G.Saray yönetimine iletildiği ve başarılı eldivenin de kulübün onay vereceği bu tekliflerden birini kabul ederek haziran ayından Florya'ya veda edeceği öğrenildi.

ALTERNATİFİ SİNAN BOLAT

Kulübe yakın kaynaklardan alınan bilgilere göre ocak ayında 17 milyon euro'yu bulan tekliflerin gerçekleştirilen pazarlıklar sonucunda 20 milyon euro seviyesine kadar geldiği ve haziran ayı başında Muslera'nın en çok parayı teklif edecek iki ingiliz kulübünden birine satılacağı öğrenildi. Muslera'nın boşluğunu şimdiden doldurmak isteyen G.Saray ise gurbetçi milli kaleci Sinan Bolat için temaslara başlamıştı.