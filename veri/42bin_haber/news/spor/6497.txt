Bursaspor, Aziz Behich'le anlaştı!
Bursaspor, savunmanın solu için Avustralya'nın Melbourne Heart FC takımında oynayan Aziz Behich ile prensip anlaşmasına vardı.
TAKIMINA VEDA ETTİ
Aziz Behich'in Bursaspor'a transferini Melbourne Heart kulübü de resmi internet sitesinden duyurdu. Türkiye'ye geleceği belirtilen açıklamada Behich'in hafta sonunda oynanacak Galatasaray mücadelesinde de forma giymesinin beklendiği ifade edildi. Aziz, takımıyla vedalaşırken yaptığı açıklamalarda da şunları söyledi:

"Bursaspor Kulübü'ne transfer oldum. Melbourne Heart kulübüne bana bu fırsatı verdiği için teşekkür ediyorum. Bana hep destek oldunuz. Eski takım arkadaşlarımı çok özleyeceğim."

MELBOURNE HEART TEKNİK DİREKTÖRÜ JOHN ALOISI: "AZİZ İÇİN FIRSAT"
Melbourne Heart teknik direktörü John Aloisi ise yaptığı açıklamada şöyle konuştu:

"Behich'i kaybetmek istemiyordum. Ama Didier Drogba, Wesley Sneijder gibi futbolcuların top oynayacağı bir lige gitmesi bizi gururlandırdı. Bu sezon, bu aşamada onu kaybetmek bize acı veriyor ama o hayallerini gerçekleştirmiş olacak. Aziz için büyük bir fırsat. "