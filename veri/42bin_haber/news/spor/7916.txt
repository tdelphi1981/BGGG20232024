Güreşte heyecan başladı
Serbest güreşte, 41. Uluslararası Yaşar Doğu Erkekler Turnuvası Ankara'da başladı.Atatürk Spor Salonu'nda gerçekleştirilen ve iki gün sürecek turnuvaya 12 ülkeden yaklaşık 150 sporcu katılıyor. İlk gün 55, 66, 84 ve 120 kilo müsabakalarının gerçekleştirileceği turnuvada 76 sporcu mindere çıkacak. 

Turnuvada yarın ise 60, 74 ve 96 kilo müsabakaları yapılacak. 3 minderde gerçekleştirilen turnuvada birinciye 2 bin, ikinciye bin, üçüncülere ise 500'er dolar ödül verilecek. Eleme müsabakalarının ardından 17.00'de açılış töreni gerçekleştirilecek turnuvada, 17.30-19.00 saatleri arasında 4 sıklette bronz madalya ve final müsabakaları yapılacak.

İŞTE İLK GÜN SONUÇLARI

Bu arada turnuva öncesi salonda başlatılan kan bağışı kampanyasına güreşseverler büyük ilgi gösteriyor. Kampanya ile ilgili salon hoparlörlerinden güreşseverlere çağrı yapıldı.



Turnuva öncesi kan bağışı kampanyası

Ankara'da düzenlenen 41. Uluslararası Yaşar Doğu Erkekler Serbest Güreş Turnuvası öncesinde kan bağışı kampanyası başlatıldı. Atatürk Spor Salonu'nda 12 ülkeden yaklaşık 150 sporcunun katıldığı turnuvadan önce Türk Kızılay'ı salona kan bağışı standı kurdu. Türk Kızılayı Genel Başkanı Ahmet Lütfi Akar ile Kan Hizmetleri Genel Müdürü Nurettin Hafızoğlu'nun da hazır bulunduğu törende, Türkiye Güreş Federasyonu Başkanı Hamza Yerlikaya ilk kan bağışında bulunarak kampanyayı başlattı.

Federasyon Başkanı Yerlikaya, Türk Kızılayı ile birlikte yaptıkları anlaşmayla sosyal sorumluluk adına çok önemli bir projeye imza attıklarını söyledi. Yerlikaya, iki gün sürecek turnuva boyunca sporcuların ve vatandaşların kampanyaya katılabileceklerini anlatarak, kampanyanın tüm Türkiye genelinde büyümesini arzu ettiklerini belirtti. Türk Kızılayı Genel Başkanı Lütfi Akar da, verdikleri destek nedeniyle Hamza Yerlikaya ve ekibine teşekkür etti.