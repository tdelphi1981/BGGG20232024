Genç Milliler ikinci kez Almanlar'a karşı
Almanya ile dün oynadığı hazırlık karşılaşmasını 3-0 galip tamamlayan 16 Yaş Altı Milli Takımı, yarın rakibiyle Yeni Buca Stadı'nda ikinci kez oynayacak.16 Yaş Altı Milli Takımı Teknik Direktörü Hakan Tecimer yaptığı açıklamada, Almanya ile dün yaptıkları ilk karşılaşmayı 3-0 galip tamamladıklarını, rakipleriyle yarın bir kez daha karşılaşacaklarını anımsattı.

Almanya gibi ciddi bir rakibe karşı oyun içinde artılarını ve eksilerini görme şansını elde ettiklerini belirten Tecimer, Bundan sonraki rakiplere karşı oyun performansımızı ölçme ve değerlendirme açısından çok önemli bir müsabaka oldu. 5 günlük süreç ve 2 Almanya karşılaşması, oyuncularımızın uluslararası tecrübelerini artırmaları ve kendilerini geliştirmeleri açısından çok faydalı olacak. Oyuncularımız bu maçlarda hem fiziksel, hem de teknik olarak kendilerini test etme fırsatı yakalıyorlar dedi.

Karşılaşma yarın saat 14.00'da Yeni Buca Stadı'nda oynanacak.