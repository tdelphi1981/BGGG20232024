Fenerbahçe kupa hedefinde kararlı
Ziraat Türkiye Kupası (A) Grubu'ndaki ikinci maçında deplasmanda 1461 Trabzon'u 2-0 yenerek yoluna kayıpsız devam eden Fenerbahçe, geçen sezondan bu yana çıktığı 9 kupa maçında yenilgi yüzü görmedi.
Türkiye Kupası'nı 29 yıl aradan sonra 2012 yılında müzesine götüren sarı-lacivertli ekip, geçen sezondan bu yana çıktığı kupa maçlarında istikrarlı bir performans ortaya koydu.

Teknik direktör Aykut Kocaman yönetiminde hasreti bitiren sarı-lacivertli takım, geçen sezon 5, bu sezon da şimdiye kadar 4 olmak üzere oynadığı toplam 9 kupa maçında 8 galibiyet 1 beraberlik aldı.

Fenerbahçe bu sezon 4. ve 5. kademe maçlarının ardından (A) Grubu'ndaki ilk iki maçını da kalesinde gol görmeden galibiyetle tamamladı. İki sezonda rakip filelere 24 gol atan 'Sarı Kanarya', kalesinde ise sadece 3 gol gördü.

-Son iki sezondaki kupa maçları-
Spor Toto Süper Lig takımları arasında sezona 3 kulvardaki mücadelesiyle devam eden tek takım olan Fenerbahçe'nin, Türkiye Kupası'nda son iki sezonda oynadığı maçlar ve sonuçları şöyle:

2011-2012 sezonu:

3. kademe:
Fenerbahçe-Konya Torku Şekerspor: 4 - 1

4. kademe:
Fenerbahçe-Samsunspor...........: 3 - 0

Çeyrek final:
Fenerbahçe-Kayserispor..........: 2 - 2 (7-6 penaltılarla)

Yarı final:
Kardemir Karabükspor-Fenerbahçe.: 0 - 2

Final:
Bursaspor-Fenerbahçe............: 0 - 4
2012-2013 sezonu:

4. kademe:
Fenerbahçe-Pendikspor...........: 1 - 0

5. kademe:
Fenerbahçe-Göztepe..............: 4 - 0

(A) Grubu:
Fenerbahçe-Sivasspor............: 2 - 0
1461 Trabzon-Fenerbahçe.........: 0 - 2