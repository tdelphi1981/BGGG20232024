Yine twitter krizi!
Kanarya'da olay yaratan twitter mesajlarına bir yenisi eklendi. Bienvenu, “Kendimi geliştirmem için oynamam lazım. Belki de ayrılma zamanım geldi” diye yazdı. 
 Sarı-Lacivertliler’de sanal ortamda verilen mesajlar, yankı yaratmaya devam ediyor. Özellikle takımdan olaylı bir şekilde ayrılan Alex De Souza ile başlayan bu olay, geçtiğimiz günlerde Semih Şentürk’ün eşinin attığı twittlerle devam etmişti. Bu kez de Fenerbahçe’de bir türlü istediği performansı sergileyemeyen Henri Bienvenu’nün attığı mesajlar, uzun süre konuşulacak gibi gözüküyor. Semih ve Alex’in ardından Bienvenu, takımdan ayrılacağının sinyallerini açıkça verip, adeta köprüleri attı. Kamerunlu futbolcus, “Yaşım çok genç ve kendimi geliştirebilmem için oynamaya ihtiyacım var. Fenerbahçe taraftarlarını sevmeme rağmen ayrılma zamanı belki de geldi” açıklamasını yaptı.
 
 Artık kalması çok zor
 Uzun süredir Aykut Kocaman’ın gözüne bir türlü giremeyen ve sık sık yedek kulübesine mahkum kalan 24 yaşındaki futbolcunun, şimdiden kendisine kulüp aramaya başladığı öğrenildi. Bu mesajların ardından Kamerunlu oyuncunun devre arasında kulüpte kalması, hemen hemen imkansız gözüküyor.
 
 Fanatik