Amrabat inandı! İşte o sözler...
Galatasaray'ın Cluj ile berabere kaldığı Şampiyonlar Ligi karşılaşması sonrasında Nordin Amrabat sonucu değerlendirdi.
 Galatasaray'ın Faslı futbolcusu Nordin Amrabat, Cluj ile berabere kaldıkları maçın ardından görüşlerini dile getirdi.
 Amrabat yaptığı açıklamada; "Maçta birçok hikaye var ama en büyük hikaye saha şartları. Yağmurun bu kadar yağması bizim stilimizi değiştirdi. Uzun toplarla oynadık. Bu bizim stilimiz değildi. Yediğimiz golde rakibimiz ilk kez gelmişti. Dahaya iyi oynayan Galatasaray'dı. Manchester United'ın galibiyeti var. Onların 9 puanı var, Cluj'un 4, Braga'nın 3, bizim ise 1 puanımız var. Şimdi deplasmana gideceğiz. Galatasaray'ın hala şansı var ve bu gruptan çıkabileceğimizi düşünüyorum. dedi.
 Şampiyonlar Ligi'nde aldıkları kötü sonuçları değerlendiren Amrabat; "Sonuçları biraz şansa bağlıyorum. Manchester United'ın maçında benim, Braga maçında Aydın'ın topları direkten döndü. Bugün kaçan bir penaltı var. Aldığımız sonuçların nedeni baskı değil; şans faktörü. Şans faktörü bugüne kadar yanımızda değildi. İnşallah bugünden sonra şans bize olur" diye konuştu.
 Performansı hakkında konuşan Faslı futbolcu, "İlk geldiğim zaman çok fazla dinlenemediğim için yorgundum. Ayrıca Ramazan Ayı'nda oruç tuttuğum için kendimi güçsüz hissediyordum. Artık daha iyiyim. Kondisyonerimle daha çok çalıştım. Taraftarımızın, kulübümüzün gösterdiği ilgiye geri cevap vermek istiyorum" ifadelerini kullandı.