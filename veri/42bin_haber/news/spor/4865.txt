Serena kendini yerde buldu!
 
 Dün Maria Sharapova’nın vatandaşı Olga Puchkova’yı oyun vermeden mağlup etmesinin ardından dünya üç numarası Serena Williams da ilk tur maçını sakatlık korkusu yaşamasına rağmen 6-0’lık iki setle kazandı.
 
 Rumen rakibi Gallovits-Hall karşısında ilk sette 4-0 öndeyken dengesini kaybeden Williams, kendisini bir anda yerde buldu. Yürümekte güçlük çeken ve bir süre ayağa kalkamayan ABD’li tenisçi, sağ ayak bileğinden gördüğü tedavinin ardından tekrar korta çıktı.
 
 Bu sakatlığa rağmen maça döner dönmez bir kez daha servis kıran eski dünya 1 numarası bir daha arkasına bakmadı. Yedi dakikalık sağlık molasına rağmen mücadeleden 53 dakikada galip ayrılan Serena Williams, ikinci turda Magdalena Rybarikova – Garbine Muguruza maçının galibi ile kozlarını paylaşacak. 
 Eurosport Türkiye