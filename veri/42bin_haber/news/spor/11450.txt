Abdullah Avcı'dan sürpriz kadro!
A Milli Takım'ın Andorra ve Macaristan maçları aday kadrosu belli oldu.
Millilerin, D Grubu'nda 22 Mart Cuma günü deplasmanda Andorra, 26 Mart Salı günü de Fenerbahçe Şükrü Saracoğlu Stadı'nda Macaristan ile oynayacağı maçlarının 25 kişilik aday kadrosuna Beşiktaşlı Olcay Şahan ilk kez davet edildi. Aday kadroda Fenerbahçe'den 7, Galatasaray'dan 5 oyuncu yer aldı.

Türkiye Futbol Federasyonu'ndan yapılan açıklamaya göre, teknik direktör Abdullah Avcı tarafından belirlenen aday kadroya şu oyuncular çağrıldı:

Olcay Şahan (Beşiktaş), Serdar Aziz (Bursaspor), Alper Potuk (Eskişehirspor), Bekir İrtegün, Caner Erkin, Gökhan Gönül, Egemen Korkmaz, Hasan Ali Kaldırım, Volkan Demirel, Emre Belözoğlu (Fenerbahçe), Burak Yılmaz, Hamit Altıntop, Selçuk İnan, Semih Kaya, Umut Bulut (Galatasaray), Serdar Kurtuluş (Gaziantepspor), Onur Recep Kıvrak, Tolga Zengin (Trabzonspor), Ömer Toprak (Bayer Leverkusen), Arda Turan (Atletico Madrid), Nuri Şahin (Borussia Dortmund), Sercan Sararer (Greuther Fürth), Mevlüt Erdinç (Rennes), Kerim Frei (Fulham), Mehmet Ekici (Werder Bremen).