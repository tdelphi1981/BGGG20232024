Sadri Şener ifade verdi
RABZONSPOR Başkanı Sadri Şener, Fenerbahçeli Avukatlar Derneği'nin hakkında yaptığı suç duyurusu nedeniyle Trabzon'da savcıya ifade verdi.
ŞİKAYET SONUCU ADLİYE'YE GİTTİ

Başkan SBadri Şener, takımıyla birlikte Eskişehir'e gitmeden önce kulüp avukatı Nusret Yılmaz'la birlikte Trabzon Adliyesi'ne gitti. Cumhuriyet Savcısı Yüceler Aslana yaklaşık yarım saat ifade veren Başkan Şener, çıkışta, "Fenerbahçeli Avukatlar Derneğinin şikayeti sonucu savcı beni çağırdı ve ifademi aldı. Şike soruşturması başladığı günden itibaren böyle işlerle uğraşıyoruz" dedi.

ŞİKAYET KONUSU

Fenerbahçeli Avukatlar Derneği, Trabzonspor Başkanı Sadri Şener ve takımın eski teknik direktörü Şenol Güneş hakkında, 'Basını aracı kullanmak suretiyle Trabzonspor taraftarı ve halkını kışkırtmak, bunun için örgütlü ve planlı bir şekilde hareket etmek, Trabzonspor ile Fenerbahçe arasındaki lig yarışını sokak hareketlerine kaydırarak kaos çıkarmayı hedeflemek" suçundan ceza davası açılması istemiyle İstanbul'da suç duyurusunda bulunmuştu.