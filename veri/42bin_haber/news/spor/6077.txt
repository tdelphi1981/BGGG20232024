Mourinho: Gerçek Kaka'yı izlemedik
Real Madrid Teknik Direktörü Jose Mourinho takımın Brezilyalı yıldızı Kaka'nın henüz gerçek futbolunu sergileyemediğini ifade etti.
Real Madrid Teknik Direktörü Jose Mourinho takımın Brezilyalı yıldızı Kaka'nın gerçek performansını henüz ortaya koyamadığını belirtti ve Kaka'nın transferine yeşil ışık yaktı.

Kaka ile ilgili olarak Rai'ye konuşan Mourinho yıldız oyuncunun takımdan ayrılmasının da bir çözüm olabileceğini belirterek, "Real Madrid'de gerçek Kaka'yı henüz izleyemedik. Kendisi şu an bizim oyuncumuz ancak Milan'a gitmesi onun için iyi bir seçenek olabilir." ifadelerini kullandı.

50 yaşındaki Portekizli çalıştırıcı kariyeriyle ilgili de konuştu ve gelecekte yeniden Inter'i çalıştırabileceğini ifade ederek, "En az 20 sene daha teknik direktörlük yapacağımı düşünürsek yeniden Inter'e dönmek dahil gelecekte bir çok şey olabilir." yorumunu yaptı.

Mourinho ayrıca Şampiyonlar Ligi şampiyonluğu için Juventus'u en önemli favorilerden biri olarak gördüğünü belirterek, "Birçok kişi Real Madrid, Barcelona ve Manchester United'i kupaya yakın görüyor ancak bence Borussia Dortmund, Bayern Münih ve Juventus bu kupanın favorileri." şeklinde konuştu.