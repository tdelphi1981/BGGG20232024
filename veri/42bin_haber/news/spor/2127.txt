F.Bahçe'ye acı haber
F.Bahçe Grundig Voleybol Takımının eski masörlerinden Serkan Yılmaz vefat etti.
Yakalandığı amansız hastalık nedeniyle, Fenerbahçe Grundig Erkek Voleybol Takımındaki masörlük görevini kısa bir süre önce bırakmak zorunda kalan Serkan Yılmaz, bugün akşam saatlerinde, tedavi gördüğü hastanede yaşamını yitirdi. 
Henüz 36 yaşındayken hayata gözlerini yuman Serkan Yılmazın cenazesi, 5 Aralık Çarşamba günü Bostancı Kuloğlu Camiinde, ikindi namazını takiben kılınacak cenaze namazının ardından toprağa verilecek.