Başkan'dan turnuva sonrası değerlendirme
Türkiye Güreş Federasyonu Başkanı Hamza Yerlikaya, 31. Uluslararası Vehbi Emre Grekoromen 1. Golden Grand Prix Turnuvası'nda milli sporcuların önemli başarılar elde ettiğini belirterek, 'Bu başarının ardından arkadaşlarımızın rehavete kapılmaması gerekiyor dedi.Yerlikaya, Ahmet Cömert Spor Salonu'nda gerçekleştirilen turnuvada Türkiye'nin 4 altın ve 3 bronz madalya ile takım halinde şampiyon olduğunu hatırlatarak, Ben arkadaşlarımı kutluyorum. Bu başarının sonucunda arkadaşlarımızın rehavete kapılmaması gerekiyor. Bu tarz başarılar, insanı zaman içinde aldatabilir. Bizim hedefimiz Avrupa, dünya ve olimpiyatta başarılı olmak. Hiç olmadığı kadar fazla çalışacağız. Biz nasıl ki Bakanımızın ve Başbakanımızın bize verdiği yetki ve gücü güreşçilerimize aktarıyorsak, onların da milletimizin vermiş olduğu imkanları pozitife çevirip başarıya doğru götüreceklerine inanıyorum diye konuştu.

Hamza Yerlikaya, son dönemde basının güreşe yoğun ilgi gösterdiğini vurgulayarak, Altını özellikle çiziyorum. Son bir aydan beri medyamız, güreşe ve güreşimize hiç görmediğim kadar fazlaca destek veriyor. Bu konuda görsel ve yazılı basınımızda spor müdürlerimizi, muhabirlerimizi, kameramanlarımızı, herkesi kutluyorum ve teşekkür ediyorum. Medyamızın, Anadolu Ajansı'mızın, büyüklü küçüklü tamamının desteği oldu. Ben çok teşekkür ediyorum ifadelerini kullandı.

Develioğlu: Türk güreşi daha iyi yerlerde olacak

Bahçelievler Belediye Başkanı ve Türkiye Güreş Federasyonu Yönetim Kurulu Üyesi Osman Develioğlu da Türk güreşinin daha iyi yerlere geleceğini söyledi.
31. Uluslararası Vehbi Emre Grekoromen 1. Golden Grand Prix Turnuvası'nda başarılı olan milli sporcuları tebrik eden Develioğlu, şunları kaydetti:
Terlerini akıttılar ve onun hakkını da verdiler. Takım halinde şampiyon olmakla bizi sevindirdiler. Biz öncelikle çocuklarımızı kutluyoruz, başarılarının devamını diliyoruz. Türk güreşi daha iyi yerlerde olacak. Hamza Yerlikaya federasyon başkanlığına aday olduğu zaman çok sevinmiştik. Onunla Türk güreşinin büyük bir gelişim, ivme sağlayacağına inandık. Bunu da bugün görüyoruz. Halkımız güreşe çok önem veriyor. Güreşteki başarıyı önemsiyor. Güreşte başarıyı elde ettiği zaman doyuma ulaşıyor. İste bunu sağlamamız gerekiyor. İnşallah güreşçilerimiz daha iyi yerlerde Türk ulusunu temsil edeceklerdir.