Aziz Yıldırım PFDK'ya sevk ediliyor!
Fenerbahçe - Bursaspor maçının devre arasında koridorlara inen Aziz Yıldırım PFDK'ya sevk ediliyor.
Fenerbahçe  Bursaspor karşılaşmasının ardından yeşil-beyazlı kulübün genel menajeri Süha Sidal'ın şok iddiaları gündeme bomba gibi düşerken, gözler maçın hakemi Tolga Özkalfa ve temsilcilerin raporuna çevrildi.

Başta Süha Sidal olmak üzere F.Bahçe Başkanı Aziz Yıldırım'ın söylemleriyle ilgili ortaya çeşitli iddialar atılırken detaylar ortaya çıktı... Raporları inceleyen TFF Hukuk Müşavirliğinin F.Bahçe Başkanı Aziz Yıldırım'ı müsabakanın hakemi Tolga Özkalfa'ya karşı sportmenliğe aykırı beyanlarından dolayı PFDK'ya sevk etme kararı aldığı sevk işleminin akşam saatlerinde gerçekleşeceği öğrenildi.

Sporx'te yer alan habere göre; Hakem Tolga Özkalfa'nın raporunda, Bursaspor Genel Menajeri Süha Sidal'ın F.Bahçe Başkanı Aziz Yıldırım'ın söylediğini iddia ettiği Ben TFF filan tanımam. Alayınızın cezasını vereceğim. Hakemliğinizi de bitireceğim şeklinde bir ifadesinin olmadığı ortaya çıktı.

Aziz Yıldırım'ın PFDK'ya sevkine neden olan ihlallerle ilgili raporda, Müsabakanın devre arasında hakemlerin soyunma odasına gireceği anda F.Bahçe Başkanı Aziz Yıldırım'ın hakemlere hitaben, Artık yeter sabrım taşıyor. Biriniz çıkıyor tükürmeyeni tükürdü yazıyor. Biriniz çıkıp lan demeyeni lan dedi diye atıyor. Siz de gözünüzün önünde faulleri kasti tekmeleri atlıyorsunuz. Yeter artık. Sabrım taşıyor bundan sonra affetmem bilesiniz. Federasyonunuz çıkıp bir şey yapacaksa yapsın artık. Canımız yanıyor seklinde sözler söylediği ifadelerini yer verildiği öğrenildi.

Hem hakem hem de temsilci raporunda yer alan Aziz Yıldırım'ın ifadeleri arasında yine iddia edildiği gibi F.Bahçe'nin yolunu mu kesmeye çalışyorsunuz. Bizi eski halimize döndürmeyin şeklinde ifadelerin yer almadığı ortaya çıktı.

Bu arada Aziz Yıldırım'ın yanı sıra Bursaspor Genel Menajeri Süha Sidal'ın da PFDK'ya sevkedileceği öğrenildi. Şimdi gözler Perşembe günü toplanacak olan PFDK'ya çevrildi.