Samet Aybaba'dan Nene açıklaması
Türkiye Spor Yazarları(TSYD) 50. Yıl Sporun Zirvesi Eğitim Zirvesi'ne katılan Beşiktaş Teknik Direktörü Samet Aybaba, Nene ile ilgili çalışmalarının sürdüğünü ancak transferin sadece kendi ellerinde olmadğını söyledi. 
Türkiye Spor Yazarları(TSYD) 50. Yıl Sporun Zirvesi Eğitim Zirvesi'ne katılan Beşiktaş Teknik Direktörü Samet Aybaba, transfer çalışmaları ile ilgili soruları yanıtladı. Aybaba, Siyah Beyazı takıma transferi gündemde olan Ziegler ve Nene hakkında şunları söyledi.

"Nene ile ilgili çalışmalarımız var. Bu sadece bizim elimizde değil. Devre arası transferi için iyi oyuncu bulmak istiyoruz. Takımın düzenini, sistemini bozmayacak oyuncu arıyoruz. Bu nedenle biraz zorlanıyoruz. Bir çok oyuncuyla görüşüyoruz. Takımımızdaki oyunculardan memnunuz. Takımımıza katkısı olacak onların birlikteliğini bozmayacak maddi anlamda da içerideki dengeyi bozmayacak oyuncu arıyoruz."

Aybaba, Ziegler transferini düşünmüyoruz derken İstanbul Büyük Şehir Belediyespor'da forma giyen Gökhan Süzen için temasların sürdüğünü ifade etti.