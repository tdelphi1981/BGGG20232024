Hentbol: 23. Erkekler Dünya Şampiyonası
Gruplarda ilk maçlar tamamlanırken, altın madalya adayı Fransa, Tunus'la yaptığı maçı son dakikalarda kazanabildiİspanya'da düzenlenen 23. Erkekler Hentbol Dünya Şampiyonası'nda eleme gruplarında ikinci gün maçları oynandı.

Dün oynanan ve ev sahibi İspanya'nın Cezayir'i 27-14 yendiği açılış maçından sonra bugün eleme gruplarındaki diğer ilk maçlar yapıldı. Şampiyonada altın madalya için favori takımı olarak gösterilen, son iki dünya şampiyonu Fransa, (A) Grubu'nda Tunus karşısında uzun süre geride götürdüğü maçı son dakikalarda kazanabildi. Tunus karşısında ilk yarıyı 14-13 mağlup kapatan Fransa, ikinci yarının büyük bölümünde rakibinin gerisinde kalmasına rağmen son 3 dakikada öne geçerek maçtan 30-27 galip ayrıldı.

Diğer favori takımlardan Danimarka, Macaristan ve Hırvatistan da ilk maçlarından galibiyetle ayrıldı.

Eleme gruplarında oynanan maçlarda alınan sonuçlar şöyle:

(A) Grubu

Almanya-Brezilya...........: (33-23)
Arjantin-Karadağ...........: (28-26)
Fransa-Tunus...............: (30-27)

(B) Grubu

Makedonya-Şili.............: (30-28)
İzlanda-Rusya..............: (25-30)
Danimarka-Katar............: (41-27)

(C) Grubu

Sırbistan-Güney Kore.......: (31-22)
Slovenya-Suudi Arabistan...: (32-22)
Polonya-Belarus............: (24-22)

(D) Grubu

Hırvatistan-Avustralya.....: (36-13)
Macaristan-Mısır...........: (32-23)

Yarının programı

23. Hentbol Erkekler Dünya Şampiyonası'nın 3. gününde yarın, (A) ve (B) gruplarında ikinci maçlar yapılacak.
Program şöyle:

(A) Grubu: Brezilya-Arjantin, Tunus-Almanya, Karadağ-Fransa
(B) Grubu: Şili-İzlanda, Katar-Makedonya, Rusya-Danimarka