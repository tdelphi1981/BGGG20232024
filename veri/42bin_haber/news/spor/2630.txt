Cimbom devre F.Bahçe maç sonu coşuyor
Galatasaray, şu ana kadar oynadığı karşılaşmalarda birinci devrenin son 15 dakikasında 9 gol buldu.Fenerbahçe de, sahaya çıktığı mücadelelerin son diliminde tam 7 kez rakip fileleri sarsmayı başardı.
2012 senesinin son derbisinde gözler yine golcülerde olacak. Fenerbahçenin yıldızları Muslerayı, Galatasarayın golcüleri ise Volkanı aşmak için çaba harcayacak. Ancak olaya bir de istatistiksel açıdan bakıldığında, önemli detaylar dikkat çekiyor. 
  DEV DERBİYİ NASIL YAŞAYACAKSINIZ -BENCE / ÇÜNKÜ   
Galatasaray birinci devrenin, Fenerbahçe ise ikinci yarının son 15 dakikasında coşuyor. Öyle ki, sarı kırmızılılar bu sezon 15 lig maçında en çok golü 9 tane ile 31 ve 45. dakikalar arasında buldu. Sarı lacivertliler de, 76 ve 90 arasında tam 7 kez gol sevinci yaşadı. 
Aslan 60-75 arası kilitleniyor 
MAÇLAR 15er dakikalık dilimlere ayrıldığında, bugün karşılaşacak olan Fenerbahçe ile Galatasarayın şimdiye kadar her 15 dakikada en az 1 gol yediği görülüyor. Galatasaray, 61-75 arası hiç gol kaydedemedi. Yine aynı aralıkta tam 7 defa gol yedi. Aslan, uzatma anları hariç tüm bölümlerde kalesinde gol gördü. 
  HÜRRİYET DÜNYASI DERBİYE HAZIR  
Fenerbahçe uzatma anlarında da 1 kez rakipleri-nin attığı gole engel olamadı. İkinci devrede 8 defa ağları havalandı. Sarı Kanarya, aynı şekilde her 15 dakikalık dilimde gol de atarken, bir tek uzatmalarda sevinç yaşayamadı. 
Kanarya rakiplere şans veriyor 
Maçlarda girilen ve karşı tarafa verilen gol pozisyonlarına bakıldığında da, ezeli rakiplerin çarpıcı detayları göze batıyor. Fenerbahçe geride kalan 15 haftada rakiplerine 60 gol pozisyon verdi. Bu rakam Galatasarayda 49 oldu.
 Sarı lacivertliler, 60 pozisyonun yalnızca 14ünde kalesinde gol gördü. Burada kaleci Volkan Demirelin başarılı performansı da ön plana çıktı. 
Cimbom ise, toplam 49 pozisyonda 19 kez filelerinin havalanmasını önleyemedi.
Yine Spor Toto Süper Ligdeki 15 haftalık dilimde Fenerbahçe yakaladığı 81 net fırsatta 23, lider konumda bulunan Galatasaray da, 84 gol şansında 32 kez ağları sarstı. 
Riera ile Kuyt karşı karşıya 
İLGİNÇ buluşma... Eski dostlar bu gece karşı karşıya oynayacak. Liverpooldan eski takım arkadaşı olan Riera ile Kuyt Süper Kupa finalinin ardından 2. kez birbirlerine rakip olsa da ilk kez karşılıklı oynayacaklar. 
G.Sarayda Terimin hamlesi ile sol bek mevkiinde oynayan Riera, F.Bahçede sağ açık olarak görev alan Liverpooldan eski takım arkadaşı Dirk Kuytı savunacak. 
En pahalı iki takımın karşılaşması 
SÜPER Ligde bu akşam oynanacak olan derbi, sadece iki dev kulübü değil, en pahalı iki takımı da karşı karşıya getirecek. Tam 152.1 milyon Euroluk değerle ligimizin en pahalı takımı olan Fenerbahçe, 138.3 milyon Euroluk değere sahip olan Fatih Terim yönetimindeki Galatasaray ile kozlarını paylaşacak. 
Ekstra prim yok 
FENERBAHÇE cephesi, derbi maç için ekstra bir prim belirlemedi. Normal maç primi verileceğini söyleyen sarı lacivertli yöneticiler, bu durumun maç sonrası değişebileceğini de dile getirdi. Ayrıca Fenerbahçeli yöneticiler önceki akşam Samandıraya çiçeklerle ve baklavalarla giderek takıma moral verdiler. Yönetim, futbolcuların elini tek tek sıkarak G.Saray karşısında başarı diledi. 
Aysal ve Arıboğan moral ziyareti yaptı 
HÜRRİYETin önceki gün Türkiyeye duyurduğu ziyaret dün gerçekleşti. G.Saray Kulübü Başkanı Ünal Aysal, dev derbi öncesi sarı kırmızılı oyunculara moral vermek için Floryaya çıkarma yaptı. İcra Kurulu Başkanı Lütfi Arıboğan ile birlikte dün saat 16.00te Florya Metin Oktay Tesislerine giden Aysal, teknik direktör Fatih Terim ve futbolcularla bir araya geldi.  
Sürpriz prim yolda 
Başkan Ünal Aysal, Galatasaraylı oyunculardan galibiyet beklediğini ifade ederek, Sahada Galatasaraya yakışan bir futbol ortaya koyacağınızdan eminim. Size olan güvenim sonsuz. Galatasaray camiasına yine mutlu bir gece yaşatacağınızdan şüphem yok dedi. Aysal, futbolcularını motive ederken galibiyet halinde ise 90 dakika sonrası sürpriz bir prim açıklayacağı öğrenildi. 
Tam kadro Arenaya 
TÜRK Telekom Arenadaki dev maç için Fenerbahçe yönetimi tam kadro Arena yolcusu... Yönetim kurulunun aldığı karar neticesinde sarı lacivertliler, başkan Aziz Yıldırım ve yurt dışında bulunan Ali Yıldırım haricinde tam kadro olarak Türk Telekom Arenada olacak. Sarı lacivertliler, karşılaşmadan önce futbolculara soyunma odasında moral ziyareti de yapacak. 
Özeldavet gelmedi 
F.BAHÇE yönetimini, G.Saray derbisinde başkan Aziz Yıldırımın vekili olarak ikinci başkan Abdullah Kiğılı temsil edecek. Sarı lacivertliler adına protokolün en önünde oturacak olan Kiğılı ile telefonda kısa bir sohbet gerçekleştirdik. Kiğılı, G.Saraydan özel bir yemek daveti almadıklarını belirtip, Gideceğiz, bize ayrılan yerde maçı izleyeceğiz. Şu ana kadar bize özel bir davet gelmedi dedi. 
Derbi RAKAMLARI 
Direkleri dövdüler 
GALATASARAY ve Fenerbahçe ligde geride kalan 15 haftada toplamda 14 kez direklere takıldı. Sarı kırmızılı ekip 6 kez golü atacakken top direğe çarptı. Sarı lacivertliler ise 8 kez direkleri geçemedi.
İki ekibin orta sayılarına bakıldığında büyük fark var. F.Bahçe 15 haftada 311 ortasının 84ünde isabet buldu. G.Saray, 298 ortada 62 kez başarı sağladı. 
Biri yerli biri yabancı 
LİGDE ilk 15 haftada G.Saray yerli oyuncuları ile tam 22 gol buldu.  F.Bahçe ise yabancılarıyla 15 defa gol atmayı başardı.