Nishikori Ferrer'i zorlayamadı
Dünya beş numarası David Ferrer, dördüncü turda karşılaştığı Kei Nishikori'yi 6-2/6-1/6-4'lük setlerle turnuvanın dışına itti ve çeyrek finale yükseldi.
Rafael Nadalın sakatlığı nedeniyle turnuvaya katılmamasıyla dört numaralı seribaşı olarak Melbournede mücadele eden David Ferrer, diz sakatlığından muzdarip Kei Nishikori karşısında zorlanmadı. 
İlk seti 6-2 kaybettikten sonra sol dizindeki sakatlık için sağlık molası alan ve dizine bandaj uygulanan Nishikori, ikinci sette pek varlık gösteremedi. Setlerde 2-0 öne geçen Ferrer, son sette de servis kırma avantajını bulsa da Japon tenisçi yedinci oyunda servis kırarak durumu eşitledi. 4-4te bir daha servis kıran dünya beş numarası Ferrer, maçı iki saat 10 dakikada noktaladı. 
İspanyol tenisçinin çeyrek finaldeki rakibi, vatandaşı Nicolas Almagro oldu. 10 numaralı seribaşının rakibi Janko Tipsarevic, ilk seti 6-2 kaybettikten sonra ikinci sette 5-1 gerideyken sırt ağrılarına daha fazla dayanamayarak maçtan çekildi.