Kafkas: "Yola devam etmek zorundayız"
Kasımpaşa'ya 2-0 yenilen Trabzonspor'un teknik direktörü Tolunay Kafkas, takım olarak inişli çıkışlı bir grafik çizdiklerini söyledi. 
Kafkas, maç sonrası düzenlenen basın toplantısında Kasımpaşa karşısında çok kötü bir ilk yarı oynadıklarını belirterek, "İkinci yarı oyuncu değişiklikleriyle oyunu önde götürmeye gayret ettik. Beraberlik ve öne geçmek için pozisyonlar bulduk. İlk devre rakibe çok uzak kaldık ve oynamalarına fırsat verdik. Kalemizde iki gol gördük" dedi.

İnişli çıkışlı bir grafik çizdiklerini kaydeden Tolunay Kafkas, "Oyuncularda inişli çıkışlı bir grafik var. Kendileriyle konuşup yola devam etmek zorundayız. Bu iş ya olacak ya olacak" diye konuştu.