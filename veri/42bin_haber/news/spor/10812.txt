Aliağa Petkim uzattı kazandı
BEKO Basketbol Ligi'nin 21'nci haftasında Aliağa Petkim, konuk olduğu Edirne deplasmanında Olin'i normal süresi 59-59 biten karşılaşmanın uzatma bölümünde 26 sayı atan Shumpert'in müthiş oyunuyla 67-72 mağlup etti.Karşılaşma konuk ekip Aliağa Petkim'den Ahmet Ali Erdoğan'ın, Olin Edirne ise Bekir Yergüme'nin sayılarıyla başladı. İlk dakikalarda iki takımda hücum organizasyonlarından boş dönerken, maçın 4'ncü dakikası ev sahibi Olin'in 5-4 üstünlüğü geçildi. Karşılıklı basketle geçen ilk bölümde 7 sayı üreten Bekir'in katkısıyla Olin Edirne periyodu 15-10 önde tamamladı. 

İkinci periyotta iyi savunma yapan Olin Edirne farkın kapanmasına izin vermedi. Pota altını Parakhouski ile zorlayan Olin Edirne, maçın 16'ncı dakikasını 20-14 önde geçti. Bu dakikalarda hücum organizasyonlarından boş dönen Aliağa Petkim, Francis ve Shumpert ile karşılık verdi. Aliağa Petkim'den Mehmet Ersin Görkem'in periyodun son saniyesinde attığı 3 sayılık basket ilk yarı skorunu belirledi. Maçın ilk yarısı Olin Edirne'nin 31-30 üstünlüğü tamamlandı. 

Üçüncü periyoda Mehmet Yağmur ve Videnov'un 3 sayılık basketleriyle başlayan ve moral kazanan Olin Edirne, maçın 25'nci dakikasını 39-34 önde geçti. Pota altını Shumpert ile zorlayan Aliağa Petkin, skor üretmekte zorlansa da son bölüme 2 sayı geride 43-41'lik skorla girdi. 

Maçın son periyodu karşılıklı basketlerle başladı. Olin Edirne dışardan Bekir, boyalı alanda ise Parakhouski ile sayılar kazanarak 34'ncü dakikada 50-45'lik skoru yakaladı. Aliağa Petkim'de Francis ve Shumpert'in etkili oyunu skora yeniden ortak etti. Maçın bitimine 3 dakika kala Petkim, 52-51'lik skor yakaladı. Olin Edirne'nin Bulgar oyuncusu Videnov'un 3 sayılık atışına karşılık Shumpert bitime 1.5 dakika kala 55-55'e getirdi. Son dakikasına 59-57 Olin üstünlüğü ile girilen karşılaşmada 6 saniye kala Chammers pota altından bulduğu sayı ile 59-59 beraberliği sağladı. Mola alan Olin Edirne takımı 6 saniyede sayı bulamayınca maç uzatmaya kaldı. 

UZATMALARDA KAZANDI 
Uzatmanın ilk dakikaları karşılıklı basketlerle başlarken 3'ncü dakika Olin Edirne'nin 65-63'lük üstünlüğü ile geçildi. Ancak maçı bırakmayan Aliağa Petkim Chalmers'in turnikeden kazandığı sayıyla öne geçerek bitime 1 dakika kala skoru 65-66'ya getirdi. Shumpert'in kazandığı serbest atışları da sayıya çevirerek 3 sayı fark açan Aliağa Petkim, 40 saniye kala 67-70 yeniden öne geçti. Uzatmanın bitime 18 saniye kala 2 serbest atışı da sayıya çeviren Shumpert takımına rahat bir nefes aldırdı ve Aliağa zorlu karşılaşmadan 5 sayı farkla 67-72 galip ayrıldı. 

SALON: Mimar Sinan 
HAKEMLER: Rüştü Nuran, Alper Altuğ Köselerli, Mehmet Karabilecen, 
OLİN EDİRNE: Mehmet Yağmur 7, Berkay 2, Videnov 15, Bekir 14, Yunus 3, Tapoutos 10, Davud 2, Parakhouski 14, 
ALİAĞA PETKİM: Chalmers 10, Shumpert 26, Melih 2, Ahmet Ali 9, Mehmet Ersin 6, Arnold 4, Francis 15, Caner 
İLK PERİYOT: 15-10 
İLK YARI: 31-30 
ÜÇÜNCÜ PERİYOT: 43-41