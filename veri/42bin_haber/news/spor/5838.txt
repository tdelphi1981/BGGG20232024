Tarsus, Macar rakibini mağlup etti
FIBA Kadınlar Avrupa Ligi (A) Grubu'nda Tarsus Belediyesi, Macaristan'ın Uni Györ takımını 81-70 yendi. 
Tarsus'taki spor salonunun bakımda olması nedeniyle Adana Menderes Spor Salonu'nda oynanan karşılaşmanın ilk periyodu dengeli başlarken, ilk 5 dakika 11-9'luk skorla Tarsus temsilcisinin üstünlüğüyle geçildi. Periyodun ilerleyen dakikalarında maça ağırlığını koyan Tarsus Belediyesi, ilk çeyreği 28-22 önde tamamladı.

İkinci periyotta da istediği oyunu sahaya yansıtmayı başaran Tarsus Belediyesi, devreye 13 sayı farkla (50-37) önde girdi.

Üçüncü periyotta etkili oyununu devam ettiren Tarsus temsilcisi, bu periyodu da 22 sayı farkla (70-48) önde geçti.

Son periyoda ise tutuk başlayan Tarsus Belediyesi, bu periyodun ilk 5 dakikasında hiç basket atamamasına rağmen son dakikalardaki etkili oyunuyla maçı 21 sayı farkla (81-70) kazanmasını bildi.

Karşılaşmada en skorer isim, 26 sayıyla Uni Györ takımından Hurst olurken, Tarsus Belediyesi'nden Milton-Jones ve Melisa ise 24'er sayı kaydetti.