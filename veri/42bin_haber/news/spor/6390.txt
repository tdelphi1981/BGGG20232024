Melo'ya 4 maç
G.Sarayın Brezilyalısı, 60ta Neciple girdiği bir pozisyon sonrası rakibinin üzerine yürürken araya giren Oğuzhana tükürdü. Özkalfa, yardımcısının ikazıyla kırmızı gösterdi. Futbol Disiplin Talimatnamesine göre Sambacı 4 ile 6 maç arası ceza alacak.

BEŞİKTAŞLI OĞUZHAN ÖZYAKUP’A TÜKÜREN BREZİLYALI YILDIZA AĞIR CEZA GELECEK 
ARENA’DA derbiye futboldan çok Felipe Melo’nun tükürüğü damga vurdu. 60’ta Necip ile girdiği bir pozisyon sonrası Melo rakibinin üzerine yürüdü. Bu sırada araya giden Oğuzhan Özyakup’a Brezilyalı yıldız tükürdü. Hakem Tolga Özkalfa pozisyonu görmedi ancak yardımcısı Cem Satman, Melo’nun tükürdüğünü iletti. Özkalfa da kalabalık arasındaki Melo’ya kırmızı kart çıkardı. Brezilyalı yıldızhakeme itiraz etti.  Melo, daha sonra Oğuzhan’ın yanına giderek “Yukarıda Allah var. Ben tükürmedim. Doğruları konuş” dedi. Ancak gurbetçi yıldız, Melo’nun tükürdüğünü belirtti. Brezilyalı yıldız hakemin “Dışarı çık” ikazına rağmen itirazlarını sürdürünce Fatih Terim sahaya kadar girdi. 
Fatih Terim’i iterek gitti 
Terim, Melo’yu içeri göndermek istedi ancak o, hocasını itti. Futbol Disiplin Talimatnamesi’nin 42. maddesi 2. bendine göre tükürükten 4 ile 6 maç arasında ceza alacak olan Melo’ya Terim’in de ceza vereceği öğrenildi. Bu arada Fenerliler, Meireles’in tükürme olayı sonrası “Öyle bir oyuncuyu takım otobüsüne almam” diyen yönetici Adnan Öztürk’e “Merakla bekliyoruz” diye gönderme yaptı.