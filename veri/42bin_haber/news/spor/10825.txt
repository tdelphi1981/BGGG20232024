Beşiktaş RMK Marine, seriye bağladı
Beşiktaş RMK Marine Tekerlekli Sandalye Basketbol Takımı, Şampiyon Kulüpler Kupası Avrupa Ligi 1 eleme aşaması C Grubu'ndaki üçüncü maçında Hollanda'nın Verkerk takımını 71-49 yendi.Fransa'nın Toulouse şehrindeki organizasyonda C Grubu'ndaki ilk maçında dün ev sahibi Toulouse'u 83-48, ikinci maçında İtalya'nın Porto Potenza ekibini uzatmada 90-84 yenen siyah-beyazlılar, bugün de Verkerk'i farklı skorla mağlup etti ve gruptaki üçüncü galibiyetini aldı.

Beşiktaş RMK Marine, gruptaki son maçında İngiltere'nin Rhinos takımıyla bu akşam karşılaşacak. Grup maçları sonunda ilk iki sırayı alacak ekipler, Avrupa Şampiyon Kulüpler Kupası'nda oynamaya hak kazanacak. Grubu üçüncü sırada tamamlayan ekip Andre Vergauwen Kupası'nda, dördüncü olan takım ise Willi Brinkman Kupası'nda yoluna devam edecek.