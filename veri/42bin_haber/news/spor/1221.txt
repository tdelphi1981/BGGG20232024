Red Bull Austin'e hazırlanıyor
Sezonun sondan ikinci yarışı olan ABD Grand Prix öncesinde Red Bull pilotları, yeni Austin pistine alışmak için simulasyonda çalışmalarını sürdürüyor.
turkiyef1.com'un haberine göre; Webber "Yeni bir pist olması nedeniyle, aracı tam olarak nasıl hazırlamamız gerektiği noktasında bilinmeyen bir yer. Tabi piste çıkmadan önce önemli bir fikir sahibi olacağız ancak bunun için simulasyonlardan işin gerçek yönlerini çıkarmamız gerekiyor" dedi. 
Webber, "Pist sıcaklığını, yol tutuşu açısından asfaltın durumunu görmemiz lazım. Daha cevapsız bir çok soru var, ki bunları ancak cuma günü öğrenebileceğiz. Fakat pistin tasarımı müthiş görünüyor. Pilotlar ve araçlar için zorlayıcı olması açısından yılın en iyi tasarımlarından biri muhtemelen" değerlendirmesinde bulundu. 
Vettel ise, "Yeniden Birleşik Devletler'e devletlere gidiyor olmak harika. Austin pistini öğrenmek, yolun nasıl aktığını ve genel bir fikir edinmek için simulatördeydim" dedi. 
Vettel, "Herman Tilke'den bildiğim şey, pistin ayrt edici özelliği, bir tur içindeki yüksek farkı olacak. Pistin en yüksek noktasının, en alçak noktasından 12 metreden fazla yüksek olması bekleniyor" diye konuştu. 
Pistin yaklaşık 20 virajdan oluştuğunu ve saatin tersi yönünde gidileceğini hatırlatan Vettel, ayrıca taraftarlar için ayrılan izleme alanlarının, pistin büyük bir bölümünü görecek şekilde oluştuğunu ifade etti.