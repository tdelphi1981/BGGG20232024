Fenerbahçe ile Sivasspor 16. randevuda
Fenerbahçe ile Sivasspor, yarın yapacakları maçla birlikte Süper Lig'de 16. kez karşı karşıya gelecek.

Sivasspor'un Süper Lig'e yükseldiği 2005-2006 sezonundan itibaren iki ekip arasında yapılan 15 maçtan 10'unu Fenerbahçe, 2'sini Sivasspor kazandı, 3 maç da berabere sonuçlandı.

Fenerbahçe'nin toplam 36 golüne, Sivasspor 18 golle yanıt verdi.

Sezonun ilk yarısında Sivas'ta yapılan maç golsüz bitti.

-İstanbul'daki maçlar-
Fenerbahçe ile Sivasspor, Süper Lig'de İstanbul'da 8. kez karşılaşacak.

İki takım arasında Fenerbahçe Şükrü Saracoğlu Stadı'nda yapılan 7 maçtan 6'sını sarı-lacivertli ekip kazandı, 1'i berabere sonuçlandı, Sivasspor deplasmanda hiç galip gelemedi.

Kadıköy'deki son 5 randevuda 'Yiğidolar'a skor üstünlüğü kuran 'Sarı Kanaryalar', toplam 18 gol atıp, 6 gol yedi.

Geçen sezon İstanbul'daki maçı Fenerbahçe 4-2 kazandı.

-15 maçta 54 gol-
Fenerbahçe ile Sivasspor arasındaki maçlar bol gollü geçiyor.

İki takım arasında Süper Lig'de yapılan 15 maçta toplam 54 gol atıldı.

Geride kalan maçlarda Fenerbahçe 36, Sivasspor ise 18 kez fileleri havalandırdı, futbolseverler toplamda 54 gole tanık oldu. Maç başına gol ortalaması 3.6 olarak gerçekleşti.

-En farklı skorlu galibiyetler-
Fenerbahçe, Sivasspor karşısında en farklı skorlu galibiyetini 2009-2010 sezonunda Sivas'ta 5-1'lik sonuçla aldı.

Sivasspor ise 2011-2012 sezonunun ilk yarısındaki maçtan 2-0 galip ayrıldı.

Öte yandan, 2010-2011 sezonunun son maçında Fenerbahçe'nin deplasmanda 4-3 galip gelerek, şampiyonluğunu ilan ettiği maçta atılan 7 gol, iki takım arasındaki en gollü maç olarak kayıtlara geçti.

-Maçlar-
Fenerbahçe ile Sivasspor arasında Süper Lig'de yapılan maçlarda alınan sonuçlar şöyle: Sezon Maç Sonuç 2005-2006 Sivasspor-Fenerbahçe 2 - 3 . Fenerbahçe-Sivasspor 3 - 0 2006-2007 Sivasspor-Fenerbahçe 1 - 1 . Fenerbahçe-Sivasspor 2 - 2 2007-2008 Fenerbahçe-Sivasspor 1 - 0 . Sivasspor-Fenerbahçe 1 - 4 2008-2009 Sivasspor-Fenerbahçe 2 - 1 . Fenerbahçe-Sivasspor 4 - 2 2009-2010 Fenerbahçe-Sivasspor 3 - 0 . Sivasspor-Fenerbahçe 1 - 5 2010-2011 Fenerbahçe-Sivasspor 1 - 0 . Sivasspor-Fenerbahçe 3 - 4 2011-2012 Sivasspor-Fenerbahçe 2 - 0 . Fenerbahçe-Sivasspor 4 - 2 2012-2013 Sivasspor-Fenerbahçe 0 - 0