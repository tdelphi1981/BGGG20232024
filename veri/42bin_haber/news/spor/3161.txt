Aslan Muslera'yı bırakmıyor!
Aslan bir yandan takviye çalışmalarını sürdürürken, diğer taraftan eldeki yıldızları koruma mücadelesi veriyor 
 Galatasaray Yönetimi dört koldan transfer çalışmalarını sürdürüyor, ancak bir yandan da kontra yememek için özen gösteriyor! Zira Sarı-Kırmızılı ekibin yıldızları da Avrupa’daki birçok devin radarına girmiş durumda. Bu isimler arasında en revaçtak isim kuşkusuz Fernando Muslera.
 
 Galatasaray’a Lazio’dan 6 milyon 750 bin Euro artı Cana’nın bonservisi karşılığında transfer olan Uruguaylı’yı İngiliz devi Chelsea istiyor. Kaleyi uzun yıllardır Cech’e emanet etmesine karşın Muslera için 20 milyon Euro’yu gözden çıkardığı konuşulan Chelsea’nin resmi teklif yapıp yapmayacağı merak konusu. Hayalinin Premier Lig’de oynamak olduğunu açıklayan 26 yaşındaki eldivenin olası bir teklif karşısında nasıl bir refleks göstereceği de henüz bilinmiyor.
 
 Metin Karabaş/Fanatik