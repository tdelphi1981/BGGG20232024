Webo bombası!
Belediye'nin Kamerunlu golcüsü hocasıyla görüştü ve ayrılmak istediğini söyledi. 30 yaşındaki forvetin danışmanı da, Fenerbahçe'nin bu oyuncuyu istediğini açıkladı 
 Fenerbahçe ve Beşiktaş’ın transfer listesinde olduğu iddia edilen Kamerunlu golcü Pierre Webo, İstanbul Büyükşehir Belediyespor’a veda etmeye hazırlanıyor. Geçen sezon İstanbul Büşükşehir Belediyespor formasıyla Süper Lig’de 15 gol atan, bu sezon da attığı gollerin yanı sıra performansıyla da beğeni toplayan Webo, teknik direktör Carlos Carvalhal’le görüşerek transferi için kolaylık sağlanmasını istedi. Konuyla ilgili Radyospor’a konuşan Kamerunlu futbolcunun danışmanı Doğan Ercan, “Webo, Carvalhal’le görüştü. Kulübünün çıkarları doğrultusunda transferi için izin istedi. Carvalhal de kendisine, ‘Seni anlıyorum. 30 yaşındasın ve kariyerinin bu aşamasında farklı bir deneyim yaşamak istiyorsun. Transferin konusunda kolaylık sağlamak istiyorum’ dedi” ifadelerini kullandı.
 
 ‘Kiev ve Beşiktaş da istiyor’
 Carvalhal’ın sözleriyle rahatlayan 30 yaşındaki oyuncuyla ilgili olarak Ercan, “Fenerbahçe onunla ilgileniyor. Beşiktaş da takipte. Devre arasında transfer olasılığı yüksek. Biz de sayın başkan Çağatay Kalkancı’yla durum değerlendirmesi yapacağız. Belediyespor isterse ya da gelen teklifi tatmin edici bulursa transfer olur. Webo’yu Dinamo Kiev’de istiyor. Ama Webo, Türkiye’de kalmak amacında” yorumunu yaptı.
 
 Fanatik