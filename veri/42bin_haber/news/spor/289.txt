Sakaryaspor'da kötü gidişat sürüyor
Transfer yasağı nedeniyle, ağırlıklı olarak altyapıdan gelen genç oyuncularla mücadele eden yeşil-siyahlı ekip, oynadığı 9 maçta 5 puan toplayabildi.Tuncay Şanlı, Aykut Yiğit, Hakan Şükür, Aykut Kocaman, Oğuz Çetin ve Bülent Uygun gibi çok sayıda futbolcuyu Türk futboluna kazandıran Sakarya temsilcisi, zor günler geçiriyor.

Ligin ilk haftasında sahasında konuk ettiği Polatlı Bugsaşspor'a 4-0, deplasmanda karşılaştığı Ünyespor'a 3-2 mağlup olan Sakaryaspor, ligdeki tek puanını 3. haftada konuk ettiği Çankırıspor karşısında aldı.

Tepecikspor'a 3-0, Turgutluspor'a 2-0 ve Fethiyespor'a 3-1 mağlup olan yeşil-siyahlı ekip, tek galibiyetini İstanbul Güngörenspor karşısında elde etti.

Bozüyükspor'a 2-1 mağlup olan Sakaryaspor, ligin 9. haftasında da Bandırmaspor ile berabere kalarak 1 puana razı oldu.

Yeşil-siyahlı ekip 5 puanla ligin son sırasında yer alıyor.