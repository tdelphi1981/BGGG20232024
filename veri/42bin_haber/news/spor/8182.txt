Kendi işinize bakım
Beşiktaşın hocası, Bir teknik adamın kadro seçimine saygı gösterilmeli. Yoksa bu işin içinden çıkılmaz. Webo sezon başında bizim listemizdeydi ama transferi gerçekleşmedi. Sakatlıklarda zemin değil, oyuncunun kendini zorlaması etkili oluyor dedi.

AYBABA, ELAZIĞ MAÇINDA SAHAYA SÜRDÜĞÜ 11’İ ELEŞTİRENLERE CEVAP VERDİ 
BEŞİKTAŞ Teknik Direktörü Samet Aybaba, Elazığspor deplasmanında sahaya sürdüğü 11 konusundaki eleştirilere cevap verdi. Siyah-Beyazlılar’ın Hocası, “Bir teknik adamın sahaya sürdüğü 11 konusunda yapılan her yorum hatalıdır. Çünkü herkesin farklı tercihleri olur. Herkes başka düşünür, önce niye oynattın denir, sonra niye oynatmadın. Ardından niye erken çıkardın, bunun bir standardı yok” diye konşutu. 
Fener’e saygı göstermeliyiz 
Yeni sezonda maçları Şükrü Saracoğlu’nda oynamaları halinde taraftarlara önemli görevler düşeceğini de belirten Aybaba, “Şu an bir karar yok. Saracoğlu aklımızdaki tercihlerden biri. Eğer gerçekleşirse oraya misafir olarak gideceğiz. Ev sahibine saygılı olmalıyız. Kartal her yerde kartaldır” dedi. Kartal’ın hocası, Fener’in aldığı Webo’yu sezon başında transfer etmek istediklerini bin kere görüştüklerini ama olmadığını kaydetti. 
Sakatlıklarda zemin suçsuz 
Samet Aybaba,  sakatlıklarla ilgili ise, “Nevzat Demir Tesisleri’nin zeminindeki kontroller olumlu çıktı. Yine de genel yıpranma nedeniyle sezon öncesi değişecek. Sakatlıklarda futbolcuların kendilerini zorlamaları da etkili oluyor. Mesela son maçta Fernandes 11 km koşmuş. Bu durumları göz önünde bulundurmak gerekiyor. Escude’nin son dönemde performansı arttı, bu da beni memnun ediyor” ifadesini kullandı.