Federer set vermedi
ATP Sezon Sonu Turnuvası'nın ikinci gününde korta çıkan son şampiyon Roger Federer, Sırp Janko Tipsarevic'i 2-0 yendi.İngiltere'nin başkenti Londra'da, 20 bin kişilik O2 Arena'da yapılan ve 1 saat 8 dakika süren mücadeleyi Roger Federer, 6-3 ve 6-1'lik setlerle kazandı. Bu yıl Wimbledon'da şampiyon olan, Londra Olimpiyat Oyunları'nda da gümüş madalyaya uzanan Federer, 7 ace attığı, 1 de çift hata yaptığı karşılaşmada 4 kez servis kırdı. Federer'i bugüne kadar hiç yenemeyen Sırp tenisçi ise 3 ace ve 1 çift hatayla oynadı.
B Grubu'ndaki diğer maçta bu akşam İspanyol David Ferrer ile Arjantinli Juan Martin del Potro karşı karşıya gelecek.