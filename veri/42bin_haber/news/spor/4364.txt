Antalya'da Karadeniz fırtınası
Trabzonspor, Ziraat Türkiye Kupası B Grubu'ndaki ikinci maçında Medical Park Antalyaspor'a konuk oldu. Bordo-Mavili ekip karşılaşmadan Adrian(2) ve Vittek'in golleriyle 3-2 galip ayrıldı. MP Antalyaspor'un gollerini ise Isaac ve Emrah Başsan kaydetti 
 Ziraat Türkiye Kupası B Grubu mücadelesinde Trabzonspor deplasmanda Medical Park Antalyaspor'u 3-2 ile geçerek grupta ikide iki yaptı. 
 Antalyaspor'un gollerini 57. dakikada Promise Isaac ve 90+2'de Emrah Başsan atarken Trabzonspor'un gollerini 12. ve 64. dakikalarda Adrian Mierzejewski ve 88. dakikada Robert Vittek kaydetti. Maçta ayrıca Trabzonspor'dan Adrian Mierzejewski 65. dakikada ve Antalyaspor'dan Uğur İnceman 84. dakikada ikinci sarı karttan kırmızı kart görerek takımlarını 10 kişi bıraktılar. 
 Bu sonucun ardından Antalyaspor 3 puanda kalırken, Trabzonspor gruptaki puanını 6'ya yükseltti.