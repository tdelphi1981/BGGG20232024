Futbolda milli mesai
(A) Milli Futbol Takımı, 6 Şubat Çarşamba günü Manisa'da Çek Cumhuriyeti ile oynayacağı hazırlık maçı için yarın akşam İstanbul'da kampa girecek. Aday kadroya davet edilen futbolculardan kulüp takımlarıyla lig maçlarını oynayanlar saat 20.00'de Le Meridien Otel'de toplanmaya başlayacak.

(A) Milliler, Çek Cumhuriyeti maçı için ilk antrenmanını 4 Şubat Pazartesi günü saat 19.00'da Türk Telekom Arena'da yapacak. 

Türk Milli Takımı, karşılaşma için 5 Şubat Salı günü saat 12.00'de uçakla İzmir'e giderek, Swissotel Grand Efes'te konaklayacak.

(A) Milli Futbol Takımı Teknik Direktörü Abdullah Avcı ve bir futbolcunun katılacağı basın toplantısı 5 Şubat Salı günü saat 17.00'de maçın oynanacağı Manisa 19 Mayıs Stadı'nda düzenlenecek. Milliler, aynı gün saat 19.00'da İzmir Atatürk Stadı'nda son antrenmanını yapacak.

Manisa 19 Mayıs Stadı'nda oynanacak Türkiye-Çek Cumhuriyeti hazırlık maçı saat 20.15'de başlayacak.

-Aday kadro-

Teknik direktör Abdullah Avcı tarafından belirlenen 23 kişilik aday kadroya davet edilen futbolcular şunlar:

Necip Uysal (Beşiktaş), Alper Potuk (Eskişehirspor), Bekir İrtegün, Caner Erkin, Gökhan Gönül, Hasan Ali Kaldırım, Mehmet Topal, Volkan Demirel, Emre Belözoğlu (Fenerbahçe), Burak Yılmaz, Hamit Altıntop, Selçuk İnan, Semih Kaya, Umut Bulut (Galatasaray), Ahmet İlhan Özek (Kardemir Karabükspor), Onur Recep Kıvrak (Trabzonspor), Ömer Toprak (Bayer Leverkusen), Arda Turan (Atletico Madrid), Nuri Şahin (Borussia Dortmund), Sercan Sararer (Greuther Fürth), Sinan Bolat (Standard Liege), Mevlüt Erdinç (Rennes), Mehmet Ekici (Werder Bremen).