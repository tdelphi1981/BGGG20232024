Burak Yılmaz FIFA'ya konuştu!
Galatasaray'ın golcü oyuncusu Burak Yılmaz, FIFA'nın resmi internet sitesine verdiği röportajda U-20 Dünya Kupası'nı değerlendirdi.
Spor Toto Süper Lig ekiplerinden Galatasaray'ın başarılı golcüsü Burak Yılmaz, FIFA'nın resmi internet sitesine bir röportaj verdi.

İşte röportajın tamamı:

Türkiye bu yaz düzenlenecek olan FIFA U-20 Dünya Kupası'na ev sahipliği yapacak. Bu turnuvadan beklentin nedir?

"Bu turnuvanın bizim için çok önemli olduğunu düşünüyorum. Geleceğin futbol yıldızları bu yaz Türkiye'de olacak. Biz de gelecekte futbol dünyasına damga vuracak bu olağanüstü oyuncuları mutlaka izlemeliyiz."

Sen de 2005 yılında Hollanda'da düzenlenen FIFA U-20 Dünya Kupası'nda forma giymiştin. Bu turnuvanın senin kariyerinde nasıl bir yere sahip? Gelişiminde ne gibi katkılarda bulundu?

"Benim için U-20 Dünya Kupası fantastik bir deneyimdi. Gerçek Dünya Kupası'ndan sonra bu turnuva dünyanın en önemli organizasyonlarından birisi. Bu turnuvaya katılmak bana; oyunda ne yapacağım ya da neleri yapmayacağım konusunda bana çok büyük katkılarda bulundu."

Uluslararası arenada bir genç oyuncunun kendi ülkesini temsil etmesi ne anlama gelir?

"Öncelikle kendi ülkenizi bu tip bir organizasyonda temsil etme kapasitenizde olduğunuzun farkında olmak harika bir duygu ve muhteşem bir fırsat. U-20 Dünya Kupası, gelecek adına çok önemli bir adım."

Turnuvaya ev sahipliği yapacak Türkiye'nin bu turnuvada nasıl bir izlenim bırakacağını düşünüyorsun?

"Türk taraftarların bu turnuva için çok heyecanlı ve istekli olduğunu söyleyebilirim. Milli Takımımız da bu destek ile sahaya iyi bir futbol ortaya koyacaktır."

Futbol, Türkiye'de nasıl bir öneme sahip?

"Türk insanları için futbolun anlamı çok fazla. Bu spor insanların günlük hayatında çok önemli bir yer tutuyor."

(Sporx)