Houston'ın roketleri düşüşe geçti
Houston Rockets deplasmanda Dallas Mavericks'e 105 - 100 yenildi ve bu sezon üst üste 5. maçından da mağlubiyetle ayrıldı.
Evsahibi ekipse üst üste 4. maçını kazanırken bu sezonun en iyi performansını yakaladı. 
Dallas'ta Alman yıldız Dirk Nowitzki 19 sayıyla takımının en skoreri olurken, O.J. Mayo ve Shawn Marion da 18'er sayıyla ona eşlik ettiler. 
Üst üste mağlubiyetler alan ve düşüşü durdurulamayan Roketler'de ise James Harden 20 sayıyla yine takımının liderliğini yaptı. Milli basketbolcumuz Ömer Aşık ise 12 sayı ve 15 ribaundla yeni bir double - double'a imza attı. 
 
NBA'de dün gece oynanan 10 karşılaşmada alınan sonuçlar ise şöyle; 
Chicago Bulls 107 - 105 Toronto Raptors
Indiana Pacers 86 - 97 Orlando Magic
Brooklyn Nets 95 - 109 Atlanta Hawks
New Orleans Hornets 90 - 78 Boston Celtics
Denver Nuggets 97 - 117 Oklahoma City Thunder
Houston Rockets 100 - 105 Dallas Mavericks
Memphis Grizzlies 82 - 103 San Antonio Spurs
Washington Wizards 94 - 95 Sacremento Kings
Cleveland Cavaliers 93 - 88 Portland Trail Blazers
Miami Heat 92 - 75 Golden State Warriors