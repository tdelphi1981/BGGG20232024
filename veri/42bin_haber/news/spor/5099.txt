Beşiktaş'ın 'kabusu' İstanbul BŞB
Spor Toto Süper Lig'de 2012-2013 sezonunun ikinci yarısının ilk haftasında yarın İstanbul Büyükşehir Belediyespor'la karşılaşacak olan Beşiktaş'ın, rakibine karşı şansı tutmuyor.
Siyah-beyazlı futbol takımı, İstanbul Büyükşehir Belediyespor ile yaptığı 13 resmi maçtan sadece 2'sini kazanabildi.

İki ekip arasında, 11'i Süper Lig, 2'si de Türkiye Kupası'nda olmak üzere geride kalan 13 resmi maçtan 4'ünü İstanbul Büyükşehir Belediyespor, 2'sini Beşiktaş kazandı, 7 maç da berabere sonuçlandı.

Bu maçlarda İstanbul Büyükşehir Belediyespor toplam 16, Beşiktaş ise 14 gol attı.

-Lig maçları-
İki ekip Süper Lig'de 11 kez karşılaştı, İstanbul Büyükşehir Belediyespor 3, Beşiktaş 2 galibiyet aldı, 6 maç da berabere sonuçlandı.

Siyah-beyazlıların ligdeki toplam 12 golüne, lacivert-turunculu ekip 13 golle yanıt verdi.

Sezonun ilk yarısında Atatürk Olimpiyat Stadı'nda yapılan maç 1-1 bitti.

-Beşiktaş son 6 resmi maçı kazanamadı-
Beşiktaş, galip gelmekte en çok zorlandığı rakibi İstanbul Büyükşehir Belediyespor karşısında son 6 resmi maçı da kazanamadı.

Süper Lig'de 2010-2011 sezonundaki her 2 maçı da yitiren siyah-beyazlılar, aynı sezon Kayseri'de oynanan Türkiye Kupası finalinde karşılaştığı rakibine 2-2 biten normal süre ve uzatma dakikaları sonrasında ancak penaltı atışlarıyla 4-3 üstünlük kurarak, kupayı müzesine götürdü.

Beşiktaş, geçen sezonki lig maçlarında ise rakibiyle BJK İnönü Stadı'nda 1-1, Atatürk Olimpiyat Stadı'nda ise 2-2 berabere kaldı. Bu sezonun ilk yarısındaki maç da Atatürk Olimpiyat Stadı'nda 1-1 sona erdi.

-BJK İnönü Stadı'ndaki maçlar-
Beşiktaş, İstanbul Büyükşehir Belediyespor ile yarınki maçın oynanacağı BJK İnönü Stadı'nda daha önce yaptığı 5 maçtan 2'sini kazandı, 2'sinde berabere kaldı, 1'inde de yenildi.

Siyah-beyazlılar, Süper Lig'e dahil bu maçlarda rakibine toplam 5 gol attı, kalesinde ise 4 gol gördü.

Geçen sezon ligde Dolmabahçe'de oynanan maç 1-1 bitmişti.

-Maçlar-
Beşiktaş ile İstanbul Büyükşehir Belediyespor takımları arasında yapılan 11'i lig, 2'si kupa olmak üzere resmi maçlarında alınan sonuçlar şöyle:

2007 -2008:
Beşiktaş-İstanbul Büyükşehir Belediyespor Süper Lig 0 - 0
İstanbul Büyükşehir Belediyespor-Beşiktaş Süper Lig 2 - 1

2008-2009:
İstanbul Büyükşehir Belediyespor-Beşiktaş Süper Lig 1 - 1
Beşiktaş-İstanbul Büyükşehir Belediyespor Süper Lig 2 - 1

2009-2010:
İstanbul Büyükşehir Belediyespor-Beşiktaş Süper Lig 1 - 1
İstanbul Büyükşehir Belediyespor-Beşiktaş Türkiye Kupası 1 - 0
Beşiktaş-İstanbul Büyükşehir Belediyespor Süper Lig 2 - 0

2010-2011:
Beşiktaş-İstanbul Büyükşehir Belediyespor Süper Lig 0 - 2
İstanbul Büyükşehir Belediyespor-Beşiktaş Süper Lig 2 - 1
Beşiktaş-İstanbul Büyükşehir Belediyespor Türkiye Kupası 2 - 2 (Kayseri'de)

2011-2012:
Beşiktaş-İstanbul Büyükşehir Belediyespor Süper Lig 1 - 1
İstanbul Büyükşehir Belediyespor-Beşiktaş Süper Lig 2 - 2

2012-2013:
İstanbul Büyükşehir Belediyespor-Beşiktaş Süper Lig 1 - 1