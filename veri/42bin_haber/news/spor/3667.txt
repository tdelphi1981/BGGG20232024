İnegölspor'un kamp mesaisi başladı
Spor Toto 2. Lig Beyaz Grup ekiplerinden İnegölspor'un Antalya kampı başladı.Teknik direktör Mehmet Bulut, yaptığı açıklamada, 14 Ocak tarihine kadar sürecek kampa yeni transferleri Kemal Hastürk ile Ferit Erişçi'nin katıldığını söyledi.
Bulut, yeni transferlerin uyum sorunu yaşamayacağını düşündüğünü belirterek, takıma katkı sağlayacak iki futbolcu daha transfer etmek istediklerini bildirdi.
Kamp süresince hazırlık maçları oynayacaklarını dile getiren Bulut, 6 Ocak'ta Denizlispor, 8 Ocak'ta Manavgat Evrenseki, 10 Ocak'ta Darıca Gençler Birliği takımlarıyla hazırlık maçları oynayacağız. 12 Ocak'ta da hazırlık maçı yapabiliriz. Kampın ardından İnegöl'e döneceğiz ve çalışmalarımızı tesislerimizde sürdüreceğiz diye konuştu.