Samet Aybaba'yı isyan ettiren ilgi
Beşiktaş, devre arası hazırlık kampı için Antalya'ya geldi. Öğleden sonra özel bir uçakla Sabiha Gökçen Havalimanı'ndan Antalya Havalimanı'na gelen kafileyi, yaklaşık 50 kişilik taraftar grubu coşkuyla karşıladı.
Futbolseverler, teknik heyet ve futbolculara büyük sevgi gösterisinde bulunurken, teknik direktör Samet Aybaba, taraftarın fotoğraf çektirme isteklerini yerine getirirken izdihamdan rahatsız oldu. Aybaba, "Nedir bu? Siz aranızda görev bölümü yapmıyor musunuz?" diyerek basın mensuplarına tepkisini dile getirdi.  
Gazetecilerin transferlerle ilgili sorularını yanıtlayan Futbol Komitesi Başkanı Ahmet Kavalcı, Fenerbahçeli Özgür Çek ile ilgilenmediklerini kaydetti. Bir gazetecinin İstanbul Büyükşehir Belediyespor'da forma giyen Gökhan Süzen'in transferiyle ilgili sorusuna Kavalcı, "Gökhan Süzen'in tranfseri bitti diye bir şey yok ama görüşmeler sürüyor" karşılığını verdi. 


 Side'de 10 günlük kamp yapacak olan Beşiktaş kafilesi, Side'de konaklayacak. Siyah beyazlı takım 6-9 Ocak tarihleri arasında Tutturcup Turnuvası'na katılacak. 11 Ocak tarihinde son hazırlık maçını oynayacak olan Beşiktaş, 12 Ocak'ta İstanbul'a dönecek.

ANTRENMAN SONRASI GAZETECİLERLE SOHBET ETTİ

Beşiktaş Teknik Direktörü Samet Aybaba, Biz hiçbir zaman Milan Baros'u düşünmedik. Milan Baros, bizim gündemimize gelmedi dedi. Devre arası kamp çalışmaları için Antalya'ya gelen Beşiktaş, Manavgat'ın Ilıca beldesindeki Emirhan Spor Tesisleri'nde teknik direktör Samet Aybaba gözetiminde ilk antrenmanını yaptı. Antrenmana hafif tempolu koşuyla başlayan Beşiktaşlı futbolcular top ve istasyon çalışması gerçekleştirdi. Antrenman, çift kale maçıyla sona erdi.

Antrenman sırasında gazetecilerle sohbet eden Aybaba, uzun süredir sakatlığı süren Manuel Fernandes'in, otelin havuzunda çalışmalarını sürdürdüğünü ve ligin ilk maçında oynayabileceğini söyledi.

Takıma katkı sağlayacak oyuncuları almak istediklerini belirten Aybaba, bir ara Beşiktaş'ın gündeminde olan Nene'nin transferinden vazgeçtiklerini ifade etti. Aybaba, Gökhan Süzen konusunda ise görüşmelerin devam ettiğini dile getirerek, transferin gerçekleşebileceğini bilgisini verdi. Kadir Arı ve Mert Çan Akbaş'a transfer tekliflerinin olduğuna değinen Aybaba, iki genç oyuncuyu kiralık olarak vereceklerini dile getirdi.
Aybaba, gazetecilerin, Ricardo Quaresma-Milan Baros takası konusundaki sorusuna ise Biz hiçbir zaman Milan Baros'u düşünmedik. Milan Baros, bizim gündemimize gelmedi yanıtını verdi.
Futbolcuların yağ ölçüm testlerinin olumlu çıktığına da değinen Aybaba, tüm oyuncuların tatilde kendilerine iyi baktığını gördüklerini kaydetti.