Fenerbahçe 2-0 AEL Limassol
UEFA Avrupa Ligi C Grubu 4. hafta maçında Fenerbahçe, sahasında ağırladığı Kıbrıs Rum Kesimi takımı AEL Limassol'u 2-0 mağlup etti ve gruptan çıkmak adına dev bir adım attı. Fenerbahçe bu zaferle teknik direktör Aykut Kocaman yönetiminde sahasında ilk kez Avrupa kupası galibiyeti almış oldu.
MAÇTAN KARELER / Semih Bahadır, Emre Oktay ve Süleyman Arat'ın objektifinden... 
Maça çok hızlı başlayan temsilcimiz Fenerbahçe, 11. dakikada Hollandalı yıldızı Dirk Kuyt ile golü buldu ve 1-0 üstünlüğü yakaladı. Oyunun kontrolünü maç boyunca elinde tutan sarı lacivertliler 40. dakikada Senegalli yıldız Moussa Sow'un harika plasesiyle farkı 2'ye çıkardı.  
Konuk ekip AEL Limassol'da Ouon 70. dakikada kırmızı kart görerek takımını 10 kişi bıraktı. Kalan dakikalarda başka gol olmayınca mücadele 2-0 sona erdi. Grubun diğer karşılaşmasında Marsilya ile Borussia M'gladbach 2-2 berabere kaldı. 
Bu sonucun ardından Fenerbahçe puanını 10 yaptı ve grup liderliğini sağlama aldı. Fenerbahçe gruptaki beşinci maçını 22 Kasım tarihinde deplasmanda Marsilya ile yapacak.

"MARSİLYA'DAN TURLA DÖNMEK İSTİYORUZ"

"F.BAHÇE KARŞISINDA OYNAMAK KOLAY DEĞİL"

-PUAN DURUMU-



"SELÇUK ŞAHİN O GOLÜ ATSA..."

KADIKÖY'DE HASRET SONA ERDİ

-Selçuk Şahin'e sevgi gösterileri-

Kısa bir süre öncesine kadar performansı nedeniyle eleştirilen ve tribünlerin hedefi olan Selçuk Şahin, karşılaşma öncesi tribünlerden sevgi gösterileri gördü.

Maçta yedekler arasında bulunan Selçuk, taraftarların çağrısı üzerine tribünlerin önüne giderek, seyirciyi selamladı.

-Maç öncesi, tribünlerde KKTC bayrakları açıldı-

Fenerbahçeli taraftarlar, maç öncesinde tribünlerde Kuzey Kıbrıs Türk Cumhuriyeti'nin (KKTC) bayraklarını açtı.

Bir taraftar, Fenerbahçe bayrağının diğer tarafına eklediği bayrağı Türk Telekom kale arkası alt bölümde, diğer bir taraftar da KKTC Bayrağı'nı kale arkası üst tribünde zaman zaman dalgalandırdı.

Seremoni sırasında da kale arkası üst tribünde ve maraton üst tribünde KKTC bayrakları açıldı.

Sarı-lacivertli ekibin, Kıbrıs Rum Kesimi'nde rakibiyle yaptığı ilk maça giden taraftarlar, uyarılar üzerine tribünlere KKTC bayrakları götürmemişti.

-Aykut Kocaman ve futbolculara sevgi gösterileri-

Fenerbahçeli taraftarlar, teknik direktör Aykut Kocaman'a sevgi gösterilerinde bulundu.

Kocaman, maçın son dakikalarında kendisine El salla diye seslenen Migros kale arkası tribünlerine, kulübeden el sallayarak karşılık verdi. Tribünler, Kocaman için Sen bizim Kocaman gururumuzsun şeklinde tempo tuttu.

Sarı-lacivertli taraftarlar daha sonra sahada mücadele veren futbolculara yönelik tezahüratlar yaparken, futbolcular da tribünlere alkışlarla karşılık verdi.

-Kuyt'un 5. golü-

Fenerbahçe'nin sezon başında kadrosuna kattığı Dirk Kuyt, sarı-lacivertli formayla Avrupa kupalarında 5. golüne imzasını attı.

Sarı-lacivertli ekibin bu sezon UEFA şampiyonlar ligi 3. eleme turu ve play-off turu maçlarında 3 gole imzasını atan Hollandalı futbolcu, UEFA Avrupa Ligi (C) Grubu'nda da 2 gol kaydetti.

Kuyt, Vaslui'nin 2, Spartak Moskova, Borussia Mönchengladbach ve AEL Limassol'un filelerini de 1'er kez havalandırdı.

Bu akşamki mücadelede Fenerbahçe'nin 2. golünü atan Sow da bu sezon sarı-lacivertli formayla Avrupa kupalarında 3. golünü kaydetti.