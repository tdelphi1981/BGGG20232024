Yıldızlarının performansından memnun
Denizlispor Teknik Direktörü Selahattin Dervent, son maçlarda oynama imkanı bulan Süleyman, Yenal ve Bajram'ın performansından memnun olduğunu belirtti.Selahattin Dervent, yaptığı açıklamada, Süleyman, Yenal ve Bajram'ın daha önce çok fazla forma şansı bulamadığını, ancak son maçlarda bu futbolculara oynama imkanı verdiğini dile getirdi.

Bu futbolcuların kendilerine verilen şansları iyi kullandığını vurgulayan Dervent, Süleyman, Yenal ve Bajram'ı kazandık dedi.

Dervent, genç oyuncular Muhammet Bulut, Bilal Niyaz ve Ömer Gebeşçi ile diğer futbolculardan da çıkış beklediğini ifade ederek, rekabetin takımın performansını artıracağını, bunun sonucunda ise başarının geleceğini kaydetti.

Öte yandan Denizlispor, tesislerinde yaptığı antrenmanla Karşıyaka maçının hazırlıklarını sürdürdü.