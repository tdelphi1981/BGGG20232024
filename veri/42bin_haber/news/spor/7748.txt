İşte Fatih Terim'in Drogbalı sistemi!
Aslan'ın teknik patronu Terim, yeni transferlere göre ideal oyun düzenini sonunda kafasında belirledi. Takım 4-4-2 görünümlü, 4-3-1-2 oynayacak. İşte detaylar...
Galatasaray Teknik Direktörü Fatih Terim, Wesley Sneijder ve Didier Drogba takviyeli takımın oyun planını sonunda kafasında belirledi. Tecrübeli hoca çift forvetli düzenden vazgeçmeyecek, ama bunu yaparken kanatlardan feragat edecek. Bunun için 4-4-2 görünümlü 4-3-1-2 düzenini deneyecek.

Bu sistemde orta saha baklava şeklinde kurulacak. Geride Melo, önde Sneijder ortada Selçuk ve Hamit olacak. İleride Drogba ve Burak birlikte oynayacak. Savunma düzeninde bir değişiklik yok. Fakat yabancı kontenjanı 7ye çıkacağından sol bekte Rieranın yerine Hakan Balta oynayabilir. Şampiyonlar Liginde ise böyle bir sorun söz konusu değil. Terim her ihtimale karşın 4-2-3-1 düzenini çalıştırmaya da devam edecek ve zaman zaman bu sistem de denenecek.