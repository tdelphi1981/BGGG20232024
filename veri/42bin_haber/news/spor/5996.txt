Malik Fathi gönderildi
Kayserispor, sezon başında Almanya'nın Mainz 05 Kulübü'nden transfer ettiği Türk asıllı 30 yaşındaki solbek Malik Deniz Fathi ile yollarını ayırdı.
Sarı kırmızılı kulüpten yapılan açıklamada, "Futbolcumuz Malik Deniz Fathi ile sözleşmesi, karşılıklı olarak feshedildi. Kendisine hizmetlerinden dolayı teşekkür ederiz' denildi.

Kayserispor'a transfer olmadan önce Spartak Moskova, Herta Berlin gibi takımlarda da forma giyen Malik Fathi, ikinci yarıda Berkay Dabanlı, Umut Sözen, Dairo Franco Cangele'den sonra Kayserispor'dan ayrılan 4'üncü oyuncu oldu.