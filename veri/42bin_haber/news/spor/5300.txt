Ç.Rizespor Denizli ile ilk sınavına çıkıyor
PTT 1inci Lig ekibi Çaykur Rizespor, teknik direktör Mustafa Denizli ile, Gaziantep Büyükşehir Belediyespor karşısında ilk sınavına çıkıyor.Ligin 15inci haftasında istifa eden Engin Korukırın yerine devre arasında göreve başlayan Mustafa Denizli yönetimindeki Çaykur Rizespor, Gaziantep Büyükşehir Belediyespor ile mücadele edecek. Pazar günü saat 12.30da oynanacak olan karşılaşma öncesi hazırlıklarını tamamlayan yeşil mavililer galibiyete şartlandı. Rizedeki hazırlıklarının ardından 5 gün önce Gaziantepe giden yeşil mavililerin tecrübeli teknik patronu Denizli, idman programlarını tamamladıklarını belirterek, "Çalışmalardan memnunum. Gaziantep Büyükşehir Belediyespor karşısında galibiyet için oynayacağız. Kadromuz eksik ancak korkumuz yok. Önümüzdeki hafta kadromuza takviyeler olacak" dedi.

ÇAYKUR RİZE'DE TEK HEDEF GALİBİYET

KADROYA 3 TAKVİYE YAPILDI

Çaykur Rizesporda devre arasında teknik direktör Mustafa Denizlinin isteği doğrultusunda takımdan gönderilen 5 oyuncunun yerine 3 oyuncu transfer edildi. Yeşil mavililer Florin Cernat, Kazak stoper Samat Smakov ile Denizlispordan Oğuzhan Berberi renklerine bağlamıştı. Yeni transfer Oğuzhan, Gaziantepte sürdürülen hazırlıklar sırasında ayağına aldığı darbe sonucu sakatlandı. Tedavisi süren bu oyuncunun oynayıp oynamayacağı maç saatinde belli olacak.