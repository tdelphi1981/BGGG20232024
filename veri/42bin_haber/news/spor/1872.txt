Fenerbahçe kafilesi döndü
UEFA Avrupa Ligi (C) Grubu'ndaki beşinci maçında deplasmanda Fransa'nın Olympique Marsilya takımını 1-0 yenerek gruptan lider olarak çıkmayı garantileyen Fenerbahçe, yurda döndü. Sarı-lacivertli kafile, THY'ye ait uçakla sabaha karşı Sabiha Gökçen Havalimanı'na geldi.

Teknik heyet ve futbolcuların son derece neşeli oldukları gözlenirken, kafile otobüsle havalimanından ayrıldı.

Fenerbahçe, Spor Toto Süper Lig'de 25 Kasım Pazar günü Gençlerbirliği ile oynayacağı maçın hazırlıklarına bu akşam yapacağı antrenmanla başlayacak.