'Fenerbahçe'den tabii ki üstünüz!'
Aziz Yıldırım'ın '6-0' göndermesine cevap veren Lutfi Arıboğan, “Galatasaray'da psikolojik problem olmaz. Fenerbahçe'ye karşı da her konuda üstünlük bizde” dedi 
 Galatasaray İcra Kurulu Başkanı Lutfi Arıboğan, Beyaz TV’de katıldığı programda, Fenerbahçe Başkanı Aziz Yıldırım’a göndermede bulundu. Yıldırım’ın, “Galatasaray bizi 6-0 yenmeden psikolojik üstünlük sona ermez” sözlerine cevap veren Arıboğan, “Geçmişte de, şimdi de Galatasaray’da asla psikolojik problem olmaz. Genel olarak baktığınız zaman da Fenerbahçe’ye karşı her konuda psikolojik üstünlüğün bizde olduğunu düşünüyorum” diye konuştu. Trabzon’da Burak’a yapılanları tasvip etmelerinin mümkün olmadığını da dile getiren Arıboğan, Şampiyonlar Ligi’ndeki Schalke eşleşmesini de şöyle yorumladı:
 
 ‘AVANTAJIMIZ TARAFTAR’
 
 “Schalke, Arsenal’i geçerek grubunu birinci tamamlamış bir ekip. Ama Schalke ile Almanya’da oynanacak maç deplasman         havasında geçmeyecek. Bu bizim için gerçekten avantaj.”