İspanya'da Xavi şoku!
Çarşamba günü Uruguay ile hazırlık maçında karşı karşıya gelecek olan İspanya'da Xavi kadrodan çıkartıldı.
 Çarşamba günü Katar'ın başkenti Doha'da Güney Amerika ekiplerinden Uruguay ile hazırlık maçında karşı karşıya gelecek olan İspanya'da, Barcelona'nın başarılı orta saha oyuncusu Xavier Hernandez kadrodan çıkartıldı.
 İspanya Futbol Federasyonu'ndan yapılan açıklamaya göre; pazar günü Valencia karşısında mücadele eden 33 yaşındaki orta saha oyuncusunun sağ dizinde yaşadığı ağrı sebebiyle kadrodan çıkartıldığı belirtildi.
 Ek olarak Real Madrid'in başarılı orta saha oyuncusu Xabi Alonso da yaşadığı sakatlık sebebiyle Uruguay karşısında forma giyemeyecek.
 2000 yılından bu yana A Milli Takım seviyesinde forma giyen Xavi, İspanya Milli Takım formasını bugüne kadar 119 kere terletti.
  