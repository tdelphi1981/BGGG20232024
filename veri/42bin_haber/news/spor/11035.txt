Fenerbahçe'nin itirazı reddedildi
UEFA Tahkim Kurulu, Fenerbahçe'nin 1 maç seyircisiz oynama cezasına yaptığı itirazı reddetti.
Fenerbahçe'nin 21 Şubat tarihinde Bate Borisov ile oynadığı karşılaşmada bazı taraftarların saha dışından attığı meşaleler sonucu UEFA tarafından sarı - lacivertli kulübe verilen 1 maçlık seyircisiz oynama cezasına itirazı reddedildi.

Konuyla ilgili Fenerbahçe Kulübü resmi internet sitesinden bir açıklama yaptı. Yapılan açıklamada şu ifadelere yer verildi:

"Kulübümüzün, ilgili disiplin ve güvenlik maddelerine aykırı bir şekilde yaşanan saha ve tribün olayları sebebiyle UEFA tarafından aldığı cezaya ilişkin duruşmalı savunmayla yaptığımız itiraz reddedildi. Bu karar doğrultusunda, 14 Mart Perşembe günü sahamızda oynayacağımız Viktoria Plzen karşılaşması seyircisiz oynanacaktır."