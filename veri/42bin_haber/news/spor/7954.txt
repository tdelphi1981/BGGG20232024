Başkanım şampiyonluğu Elazığda kutlayalım
Beşiktaş Başkanı Fikret Orman Elazığda büyük bir ilgiyle karşılandı. Beşiktaş Okulu öğrencileri Ormana şampiyonluğa inandıklarını söylediler.
BEŞİKTAŞ Başkanı Fikret Orman Elazığda Kovancılar Beldesindeki Beşiktaş İlköğretim Okulunu dün ziyaret etti. 2010daki depremden sonra eski Başkan Yıldırım Demirören ve eşi Revna Demirören tarafından yaptırılan okulda öğrenciler tarafından çiçeklerle karşılanan Orman,  Yöneticilerimiz Yalçın Yılmaz ve Seyit Ateş okul için tüm olanakları seferber etti dedi.
Kovancılar Kaymakamı Esengül Korkmaz Çiçekli ve Beşiktaş İlköğretim Okulu Müdürü Uğur Arslana Beşiktaş forması hediye eden Başkan Orman ve yöneticiler öğrencilerle bol bol fotoğraf çektirdi. 
KERMESE DE ÇAĞIRDILAR 
Okul ziyaretinde Beşiktaş marşı ile karşılanan Orman ve yöneticilerle sohbet eden öğrenciler bu sezon şampiyon olacaklarına inandıklarını belirterek Başkanım sezon bitiminde kupa zaferini Kovancılarda kutlayarak bir ilki gerçekleştirelim. Beşiktaşımız Elazığspor ile kardeş takım. İki takımın birlikteliği taraftarlarımıza yansıdı. Elazığ ve çevresinde Beşiktaşa karşı inanılmaz sevgi ve sempati var. Kovancılar Beşiktaş İlköğretim Okulunda siyah beyazlı oyuncularında katılacağı kermes hazırlıkları yapıyoruz dediler. Bu arada eski yönetici Hüseyin Mican takıma ve yönetime destek olmak için Elazığa geldiğini söyledi. 
Harputa gidek gelek! 
BEŞİKTAŞ  Başkanı Orman, kızı Aslıgülün yanısıra yöneticilerin de katılımıyla maç öncesi Harputa gidip Arap Baba Türbesi ile Ulu Cami ve Şefik Gül Kültürevini gezdi. Eski Elazığspor yöneticisi Mehmet Kuzu, Orman ve yöneticilere kebap ziyafeti çekti. Eski Beşiktaş yöneticisi Şeref Yalçının dayısı olan Kuzu, yöneticilere Elazığ yöresinin ünlü tulum peyniri ve pekmezlerini hediye etti. Orman ve Ateş, 8 köşeli Gakkoş kasketi takarken yöresel Çetene Kahvesini de içti.