Ersan atamadı ama...
NBA'de milli basketbolcumuz Ersan İlyasova'nın da formasını giydiği Milwaukee Bucks, Philadelphia 76ers'ın konuğu oldu.
Wells Fargo Center'da oynanan karşılaşmayı konuk Bucks, 105-96'lık skorla kazanmayı başardı. 
Milwaukee Bucks'ta 33 sayı 8 asist ve 5 ribaundluk bir performans sergileyen Brandon Jennings takımı adına galibiyetin mimarı olurken; Monta Ellis 18, Tobias Harris 10 sayıyla karşılaşmayı tamamladı. Karşılaşmaya ilk 5'te başlayan ve 18 dakika süre alan milli basketbolcumuz Ersan İlyasova ise mücadeleyi 2 sayı 7 ribaund ve 2 asist ile tamamladı. 
Philadelphia 76ers cephesinde ise Jrue Holiday'in 25, Jason Richardson'ın 20 sayısı galibiyet için yeterli olmadı. Bu sonuçla birlikte Milwaukee ligdeki 4. galibiyetini alırken; Sixers bu sezonki 3. mağlubiyetini aldı.