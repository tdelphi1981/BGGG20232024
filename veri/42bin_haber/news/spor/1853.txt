Fransız basınından F.Bahçe yorumları...
Fenerbahçe'nin UEFA Avrupa Ligi'nde Marsilya'yı deplasmanda devirerek rakibine Avrupa'ya havlu attırması Fransız basınında geniş yer buldu
 Fransız basını, UEFA Avrupa Ligi C Grubu mücadelesinde Fenerbahçe'nin, Fransa'nın Olympique Marsilya takımını deplasmanda 1 - 0 yenmesini, "Kırılan düş" başlığıyla duyurdu.
 "Olympique Marsilya'nın Avrupa kupası hayalleri Velodrome Stadı'nda Karabasan'a döndü" başlığını atan Marsilya'nın yerel gazetesi La Marseillaise, Fransa'nın hem en çok sevilen hem de en çok nefret edilen futbol kulubünün Avrupa Ligi'ne veda ettiğini yazdı.
 Fransa'nın günlük spor gazetesi L'Equipe ise "Pişmanlık" başlığını kullandı.
 Marsilya'daki gol kısırlığının artık kronik bir hale döndüğünü, sezon başındaki, hem "ligue 1" hem de Avrupa Ligi'ndeki başarıların devamı gelmediğini yazan gazete antrenör Elie Baup'un bu durumu elindeki futbolcu yetersizliğine bağladığını belirtti.
 Fan Club dergisi de Marsilya'nın hem Avrupa hem ligue 1 düşlerinin kurulduğu kadar çabuk yıkıldığını, eğer bir an evvel önlem alınmazsa bunun teknik kadroya pahalıya patlayabileceğini yazdı