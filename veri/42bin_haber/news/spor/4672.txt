Hido'nun takımı Wizards yine kazandı
Hidayet Türkoğlu'nun koç kararıyla kadro dışı olduğu mücadelede Washington Wizards evinde Orlando Magic'i 120-91 yenmeyi başardı.
NBA'de gecenin maçlarından biri temsilcimiz Hidayet Türkoğlu'nun takımı Orlando Magic ile Washington Wizards arasında oynandı. Hidayet Türkoğlu'nun koç kararıyla kadro dışı olduğu mücadelede Wizards, rakibini evinde 120-91 yenmeyi başardı.

Sezona çok kötü bir başlangıç yapan Wizards, Oklahoma City Thunder, Atlanta Hawks'tan sonra Orlando Magic'i de yenerek üst üste 3. galibiyetini elde etti. Sezonda 28 yenilgisi ve 4 galibiyeti bulunan Wizards, bu seriyle birlikte galibiyet sayısını 7'ye çıkarttı.

Altı basketbolcunun çift haneli sayılara ulaştığı Wizards'ta 19 sayı ve 11 ribaunt ile double-double yapan Emeka Okafor takımının en skorer ismi oldu. 18'er sayı kaydeden A.J Price ve Kevin Seraphin de zafere katkıda bulunan isimlerdi.

Hidayet Türkoğlu üst üste 3. maçında da formadan uzak kaldı. Sezon başında eli kırılan ve sakatlıktan kurtulduktan sonra oynadığı 3 maçta 37 dakikada 1 sayı kaydeden Hedo'yu, koç Jacque Vaughn üçüncü kez kızağa çekti. Jameer Nelson 19 sayı ve 12 asistlik performansıyla takımın en çok öne çıkan ismi oldu.