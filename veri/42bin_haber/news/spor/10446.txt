Fener'e İtalyan hakem
Fenerbahçe'nin, Viktoria Plzen ile oynayacağı 3. tur ilk maçını İtalyan hakem Gianluca Rocchi yönetecek. UEFA Avrupa Ligi'nde mücadele eden Fenerbahçe'nin, Çek Cumhuriyeti ekibi Viktoria Plzen ile 7 Mart Perşembe günü deplasmanda oynayacağı 3. tur ilk maçını İtalyan hakem Gianluca Rocchi yönetecek.
Çek Cumhuriyeti'nin Plzen şehrindeki Struncovy Sady Stadı'nda oynanacak ve TSİ 20.00'de başlayacak karşılaşmada Rocchi'nin yardımcılıklarını Elenito Di Liberatore ve Gianluca Cariolato yapacak. Massimiliano Grilli'nin dördüncü hakem olarak görev yapacağı müsabakanın ilave yardımcı hakemleri ise Andrea De Marco ve Mauro Bergonzi olacak.