'Galatasaray güçlü bir rakip değil'
Ara transferde Tottenham'a transfer olan Holtby, eski takımının Galatasaray karşısındaki tur şansını değerlendirdi.
Schalke'den ara transferde ayrılan Lewis Holtby, eski takımının Galatasaray karşısında güçlü olan taraf olduğunu, Wesley Sneijder ve Didier Drogba'nın formda olmadıklarını söyledi.

Goal.com'a konuşan Holbty, Ali Samiyen Spor Kompleksi'nde alınan 1-1'lik beraberliğin ardından Schalke'nin avantajlı bir konuma geçtiğini, Galatasaray'ınsa güçlü bir rakip olmadığını ifade etti. Ev sahibinin daha kaliteli bir kadroya sahip olduğunu söyleyen İngiliz asıllı Alman, "Galatasaray, yüksek taraftar sayısıyla Almanya'daki maçta da kendisini gösterecektir. Duygusal bir maç oynanacak, fakat Schalke'nin 1 ya da 2 golle galip geleceğinden eminim." diye konuştu.

Tottenham'ın yıldız oyuncusu, Sneijder ve Drogba'nın tanrı olmadıklarını, üstelik eski formlarını da arattıklarını ifade ederken, "İkisi de eskiden oynadıkları gibi oynamıyorlar ve bir iyi bir kötüler. Daha form tutamamışlar, tek başlarına Schalke'yi devirmeleri de imkansız. İlk maçı izledim ve bence Galatasaray henüz bir takım değil. Gününde bir Schalke turu rahatça geçer." dedi.

Schalke 04, Salı günü Galatasaray ile oynayacağı Şampiyonlar Ligi maçında Klas Jan Huntelaar ve Germain Jones olmadan çıkacak.