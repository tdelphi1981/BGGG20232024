"Genç, enerjik ve dinamik bir nesil..."
Güreş Federasyonu Başkanı Hamza Yerlikaya, Türkiye Güreş Şampiyonası'nın güreşte özlenen tabloyu yeniden gözler önüne serdiğini belirterek, Genç, enerjik ve dinamik bir nesil hızlı bir şekilde geliyor dedi.Şampiyonaya katılımın üst seviyede olduğunu ve 81 ilin tamamından sporcuların mücadele ettiğini anlatan Yerlikaya, Dün sadece 4 sıklette, 470 sporcu vardı. Bugün de 400 sporcu mücadele verecek. Özlemini duyduğumuz, katılımın yoğun olduğu bir şampiyona diye konuştu.

Yerlikaya, TBMM'nin yoğun gündemine rağmen milletvekillerinin de kendilerini yalnız bırakmadığını dile getirerek, sözlerine şöyle devam etti:

Bakanlarımız da yalnız bırakmadılar. Başbakanımız her zaman yanımızda. Burası Dünya, Avrupa ve Akdeniz Şampiyonası öncesi tam bir hazırlık. Burası herkesin kendini gösterdiği bir yer. Genç, enerjik ve dinamik bir nesil hızlı bir şekilde geliyor. Baştan 'hedef 2020' demiştik. Dünyanın incisi İstanbul talip olduğumuz olimpiyatları büyük bir ihtimalle alacak. Biz de burada başarılı olabilecek her kardeşimizi oralara monte etmeye çalışacağız. Gidişatımız iyidir. İnşallah sonu da hayırlı olur.

-Web TV'den izlediler-

Türk insanın mayasında güreş olduğunu dile getiren Hamza Yerlikaya, Mayada başarılı olacak sporcu var. Önemli olan bunları işlemek. Bizler, ahlak çerçevesinde ne gerekiyorsa yapmaya hazırız dedi.

Türkiye Güreş Federasyonu'nda kurumsal bir yapı oluşturmaya çalıştıklarını hatırlatana Yerlikaya, Yenilikler getiriyoruz. Kurumsal bir yapı oluşturmaya çalışıyoruz. İlk olarak web TV yayına girdi. Güreş Federasyonu'nun resmi internet adresinden dün yaklaşık 10 bine yakın vatandaşımız ziyaret ederek maçları izledi. Bugün bu sayının artacağı kanaatindeyim. Sanal alemde, sosyal ağlarda da varız. Başarıyla birlikte bunları da güçlendirmeliyiz diye konuştu.

Yerlikaya, sağlam temellerle ayaklarının üstüne basmak istediklerini belirterek, Başarılı arkadaşları gördük. Üçüncülük-beşincilik maçında Ahmet diye bir arkadaşımızı gördük. Maçı kaybetti ve ağlayarak maçtan ayrıldı. Bu mücadeleleri özlemiştik dedi.

Türkiye Güreş Federasyonu Başkanı Hamza Yerlikaya, şampiyonanın ilk günü müsabakalarının 13 saat sürdüğünü hatırlatarak, bu durumun Uluslararası Güreş Federasyonu (FILA) kurallarına uygun olduğunu söyledi. Yerlikaya, FILA 'böyle başlar ve bir gün içinde biter' diyor. FILA böyle bir karar aldıysa, bilimsel altyapısını da oluşturmuştur. Bu bizim tasarrufumuzda değil. Doğrudur, sabah 10.00'da başlayıp, gece 23.00 de biten bir müsabaka çok vicdani gözükmüyor diye konuştu.

Hamza Yerlikaya, Türkiye Şampiyonası'nda görev alan hakemlerin sıfır hatayla maç yönettiklerini de vurgulayarak, Altın düdük sayısının 3 değil, 33 olmasını istiyoruz dedi.

Sadece güreşçilerin değil, herkesin başarılı olmasını istediklerini ifade eden Yerlikaya, İlk gün müsabakalarında hakemlerimiz dört dörtlüktü. Dün sıfır hatayla maç yönettiler. Kaliteli bir ekiple çalışmak istiyoruz diye konuştu.