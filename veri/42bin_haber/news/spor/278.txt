M.P. Antalyaspor 0-1 Trabzonspor
Süper Lig'de oynadığı son 5 maçtan sadece 1 galibiyet alabilen Trabzonspor, ligin flaş takımlarından Medical Park Antalyaspor deplasmanında galibiyet arıyor. Evsahibi ekip ise lider Galatasaray'ı takibini sürdürmek ve zirve mücadelesine devam etmek amacında.
Akdeniz Üniversitesi Stadı'nda oynanan mücadele 20:00'de başladı. Karşılaşmanın hakemi Halis Özkahya. Yardımcı hakemler ise Ekrem Kan ve Nihat Mızrak olurken Yaşar Kemal Uğurlu dördüncü hakem.

CANLI ANLATIM 
-MAÇTAN NOTLAR-
-İkinci yarı oynanıyor...
-Karşılaşmada ilk yarı 1-0 Trabzonspor'un üstünlüğü ile sona erdi
-Trabzonspor'un Polonyalı futbolcusu Adrian 9. dakikada attığı golle takımını 1-0 öne geçirdi. Adrian bordo mavili formayla 47. resmi maçında ilk golünü atmış oldu.
-Maç öncesinde takım otobüsü şarampole yuvarlanan Yavuzelispor'da hayatını kaybeden oyuncular için saygı duruşu yapıldı.

KADROLAR
MP ANTALYASPOR: Hakan, Koray, Musa, Deniz, Ergün, İbrahim, Uğur, Aissati Tita, Isaac, Diarra
TEKNİK DİREKTÖR: Mehmet Özdilek 
TRABZONSPOR: Onur, Celustka,Giray, Bamba, Emerson, Soner, Zokora, Adrian, Yasin, Olcan, Janko
TEKNİK DİREKTÖR: Şenol Güneş 

Taraftarlar ilgi göstermedi

İki takım taraftarları da karşılaşmaya beklenen ilgiyi göstermedi. Kırmızı beyazlıların kale arkasını tamamen dolduran taraftar grupları, Fenerbahçe 
karşısında 2 gol atan Diarra ve performansıyla taraftarların beğenisini kazanan Aissati'ye büyük ilgi gösterdi. 

Kendilerine ayrılan bölümde büyük boşluklar gözlenen Trabzonsporlu taraftarlar ise Bu güneş parayla batmaz pankartı astı. Taraftarlar, bordo mavili futbolculara sevgi gösterilerinde bulundu.

Taraftarlar, bu maç ile açılan 14. Cadde'yi ilk kez kullandı. Daha önceki karşılaşmalarda Akdeniz Üniversitesi Yerleşkesi'ne Uncalı bölgesinden giren taraftarlar yaklaşık 15 dakika yürümek zorunda kalıyordu.

İki takım arasındaki maçlar

Spor Toto Süper Lig'de Trabzonspor ile Medical Park Antalyaspor, 35. kez karşı karşıya geldi. 

İki takım arasında yapılan 34 maçın 20'sini Trabzonspor, 5'ini ise ev sahibi takım kazandı. İki takım arasındaki 9 karşılaşma ise beraberlikle sonuçlandı. Trabzonspor, gollerde rakibine 61-30 üstünlüğü bulunuyor. Antalya'da oynanan 17 maçın 10'undan Trabzonspor, 4'ünden ise kırmızı beyazlılar üstün ayrıldı. İki takım arasındaki 3 maç ise beraberlikle sonuçlandır.

Bordo mavililer Antalyaspor karşısındaki son deplasman galibiyetini 2008-2009 yılında 1-0'lık skorla aldı. Bordo mavililer bu tarihten itibaren oynadığı 2 maçtan bir beraberlik bir de mağlubiyet aldı.

Öte yandan Trabzonspor, Medical Park Antalyaspor karşısında son 5 lig maçında galibiyet alamadı.


 
 