Doğan'dan 5 yıllık imza
PTT 1. Lig ekiplerinden Gaziantep Büyükşehir Belediyespor, genç oyuncu Fatih Doğan'ı 5 yıllığına renklerine bağladı.Teknik direktör Mehmet Şahan, yaptığı açıklamada, ara transfer dönemini en iyi şekilde değerlendirmeye gayret gösterdiklerini belirtti. 

Bu dönemde takımın bünyesine uygun oyuncuları kadroya dahil etmeye çalıştıklarını ifade eden Şahan, şunları kaydetti: İsveç'in Basel takımında oynayan 1990 doğumlu orta saha oyuncusu Fatih Doğan ile kulübümüz 5 yıllık anlaşma sağladı. Fatih, genç ve istikbal vadeden bir oyuncu. Kendisini izliyorduk ve sonuçta kadromuza kattık. Hem takımımıza hem kendisine hayırlı uğurlu olsun.

Şahan, Antalya'da sürdürülen kamp çalışmalarının da istedikleri seviyede seyrettiğini dile getirdi.

Çalışmalarda arzulu ve istekli bir oyun sergileyen futbolcularının bu azminin, çalışma temposunu olumlu etkilediğini aktaran Şahan, Antalya'daki kamp çalışmalarını 12 Ocak'ta tamamlayarak Gaziantep'e döneceklerini ifade etti.