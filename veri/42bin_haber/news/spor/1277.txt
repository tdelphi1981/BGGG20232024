Ferdi yüreğiyle oynuyor
Uğur Boral: Yeteneğine kimse laf söyleyemez. Almeida kaçırdığı golden sonra kendi adına değil, takım adına üzülüyor
 Beşiktaşlı Uğur Boral, TRT Spor'daki Futbol Ateşi'nde ilginç açıklamalar yaptı: "Çok iyi mücadele ettiğimiz Trabzon maçında kaçan golden sonra tüm takımın saha içinde yıkılması taraftarımızı bizimle kenetledi. Bu destek de bizi ateşledi. Oynadığımız futboldan büyük keyif alıyoruz. Taraftarla da buluştuğumuz andan sonra tadından yenmez hale geliyor. Fernandes yüreğiyle oynuyor. Yeteneğine kimse laf söyleyemez. Almeida kaçırdığı golden sonra kendi adına değil, takım adına üzülüyor. Takıma bir şeyler katmak için üzülüyor. Ben arkadaşlarım adına ikisine de teşekkür ediyorum. Veliínin düşürüldüğü pozisyon %100 penaltı."
 
 Kimse alkışlara kanmasın
 Seba: Sizi senelerce alkışlayanlar bir gün gelir o alkışları keserler başka türlü alkışlara başlarlar
 Beşiktaş'ın efsane Başkanı Süleyman Seba, Kanaltürk'te ders niteliğinde konuştu: "Ayrılmak mecburiyetinde kaldık. Bugünlere geldik 12 sene geçti. İnşallah diyorum bundan sonraki zamanlar Beşiktaş'a güzel günler yaşatsın. Sizi senelerce alkışlayanlar bir gün gelir o alkışları keserler başka türlü alkışlara başlarlar. Tabii gönül çok daha başka şeyler arzu ediyor. Biz ayrıldıktan sonra en azından istediklerimizi bulamadık.. Kulübümüzün bazı tatsızlıkları dolayısı ile çok üzüntülerimiz oldu ama onlarında hepsini yuttuk, oturduk. Her geçen sene veya her geçen gün bambaşka şeyler getiriyor, hiç ümit etmediğiniz şeyler geliyor karşınıza.. Allah kolaylık versin diyorum, yalnız Beşiktaş'ı üzmesinler."