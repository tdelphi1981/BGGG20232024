Spurs seriye devam etti
Batı lideri San Antonio Spurs, Washington Wizardsı 96-86la geçerken ligdeki üst üste 10. galibiyetini aldı.
NBA'de müthiş bir form yakalayan San Antonio Spurs, AT&T Center'da konuk ettiği Washington Wizards'ı 96-86 yenerek üst üste 10. galibiyetini elde etti.  

Geceyi zaferle kapatan Spurs'e ise kötü haber Tim Duncan'dan geldi. İlk yarıda dizinden ve bileğinden sakatlanan tecrübeli yıldız, 13 dakika sahada kalabildi ve maçı 8 sayı ile bitirdi. 

All Star arasına doğru yakaladığı form grafiğiyle Batıda OKC Thunderı geride bırakarak zirveye kurulan San Antonio Spurs, Washington Wizards karşısında da galip gelerek yenilmezlik serisini 10 maça çıkarttı. 
San Antonioda Tony Parker, 19 sayı, 12 ribaundla takımının galibiyetinde başrolü üstlenirken Kawhi Leaonard 10 sayı ve 11 ribaundla double-double yaptı. İkinci çeyreğin bitimine 3:54 kala sol dizinden sakatlanan Tim Duncan, soyunma odasına gitti ve geri dönmedi. 
Washintonda ise John Wall, 21 sayı 9 asist, Martell Webster da 14 sayı 5 ribaundla takımlarının mağlubiyetini engelleyemediler. Randy Wittmanın takımında kenardan gelen Chris Singleton da 11 sayı 4 asistle mücadele etti.