Hollanda
Atandığı uluslararası karşılaşmalarda gösterdiği performansla otoritelerin beğenisini kazanan FIFA kokartlı hakem Cüneyt Çakır'ın 2013'te yöneteceği ilk uluslararası karşılaşma belli oldu.
FIFA kokartlı Türk hakem Cüneyt Çakır, 6 Şubat'ta Hollanda ile İtalya arasında oynanacak dostluk maçını yönetecek. 

Hollanda Futbol Fedrasyonu yetkililerinin Türkiye Futbol Federasyonu'nu ziyaretleri sırasında verdikleri bilgiye göre; Çakır, Hollanda ile İtalya arasında 6 Şubat'ta oynanacak dostluk maçında düdük çalacak. Sporx.com'un iddiasına göre, Çakır, daha önce Hollanda Milli Takımı'nın 3 maçını yönetti. Son olarak Kasım 2011'de dostluk maçında Almanya'ya 3-0 mağlup olan Portakallar, yine Çakır yönetiminde Avrupa Şampiyonası Eleme Grubu'nda İsveç'e 3-2 mağlup olmuş, 2010'daki gösteri maçında ise Amerika Birleşik Devletleri'ni 2-1 mağlup etmişlerdi.

Hollanda-İtalya maçıyla aynı akşam oynanacak Türkiye-Çek Cumhuriyeti arasındaki dostluk maçında ise Hollandalı hakem Bjorn Kuipers düdük çalacak.

Çarşamba günü 21.30'da oynanacak mücadele Bugün Tv'den yayınlanacak.