Manuel Fernandes futbol doktoru
Beşiktaş'ın yükselen isimlerinden Filip Holosko Lig TV'ye özel açıklamalar yaptı.
Atakan Kurt'un sorularını yanıtlayan başarılı oyuncu, takımın genel durumundan hedeflerine kadar bir çok konuda çarpıcı sözler söyledi.

OĞUZHAN: Yeni bir yetenek olarak ortaya çıkıyor. Bence gayet başarılı. Ona da söyledim, attığı gol tam Arsenal tarzıydı. Orada da çizgiye inip içeri çevirirler ve Fabregas ayak içiyle topu kaleye atar.

FERNANDES: Onu değerlendirmek mümkün değil. Benim için değerlendirmeler üstü bir futbolcu. Futbolun doktoru kendisi. Oğuzhan onu biraz daha rahatlattı.

ŞAMPİYONLUK: Zirveyle aradaki 6 puan büyük fark değil. Ligin en tepesinde olup devam etmek zor olurdu, ama biraz daha gerilerden başlayıp daha ileri gittiğimizde hem motivasyonumuz artıyor, hem de üsttekileri korkutuyoruz.

BURSA MAÇI: Bursaya şansım tutuyor, gol atacağımı düşünüyorum. Garsonlarımızdan Cemal abi, Mersin ve Bursaya gol atacaksın demişti. Mersin tuttu, Bursaya bakacağız.