40'ıma kadar Galatasaray'dayım
Bir futbolcu olarak her zaman ileriye adım atmak istersiniz. Ben de o yüzden buraya, kazanmaya geldim. Kontratım süresince takımın en iyisi olmak istiyorum. Belki 40 yaşımda da bu formayı terletiyor olurum.
Ocak ayı transfer döneminin dünya çapındaki en sansasyonel hamlelerinin başında gelen Wesley Sneijder, kulüp dergisine yaptığı açıklamalarla sarı-kırmızılı taraftarların gönlünü şimdiden fethetti.

28 yaşındaki futbolcu daha çok uzun yıllar G.Saray formasını terletmek istediğini belirtirken, Avrupanın en büyük kulüplerinden birine geldim diyerek başarı çıtasını yükseğe koydu.

Galatasaray'a imza atmadan önce sarı-kırmızılıların kadrosuna baktığına ve birçok yıldız isim gördüğüne de değinen Hollandalı yıldız, yeni teknik direktörü Fatih Terime de övgüler yağdırdı.

İşte dünyaca ünlü Hollandalı yıldızdan inciler:

G.Saray bence Avrupanın en büyük kulüplerinden biri. Hâlâ Şampiyonlar Liginde, hâlâ Türkiyede şampiyonluğa oynuyor. Ben de kupalar kazanmak, başarılar elde etmek istiyorum. G.Saraya gelme kararımda etkili olan unsurlar bunlardı.

3.5 yıl içinde takımın en iyilerinden biri olmak, kulüp ve taraftarlar için önemli işler yapmak istiyorum. Belki 40 yaşında hâlâ burada oynuyor olurum. Kararımı verirken, kimlerle oynayacağıma baktım elbette. Çok güçlü bir kadromuzun olduğunu düşünüyorum. Kazanmayı istiyorum. Ve o yüzden buradayım.

4-2-3-1 KEYİFLİ
Kariyerim boyunca farklı sistemlerde oynadım. 4-4-2de iki oyuncunun merkezde, birinin geride, diğerinin 10 numara, 4-1-2-1-2- olarak önde olduğu, elması andıran dizilişte sıklıkla yer aldım. Aynı zamanda 4-2-3-1 de oynaması keyifli bir sistem. Bazı sistemleri oynamak için ona uygun oyuncularınızın olması gerekir.

Biz yakın zamana dek, Hollanda futbolunun alışık olduğu, 4-3-3 dizilişini gerçekleştiremiyorduk; çünkü hücum üçlüsünün kanatlarına koyabileceğimiz oyuncu yoktu. Bir kanat oyuncumuz vardı, Robben. Ama diğer kanatta sıkıntı yaşıyorduk. Şimdi iki kanat oyuncusuyla oynayabiliyoruz. Ve bu yüzden farklı bir sistem deneyebiliyoruz. Dediğim gibi, bazı sistemler için ona uygun oyunculara ihtiyaç var.

Fatih Terim çok güçlü
Fatih Terim çok güçlü bir insan, bunu kolaylıkla görebilirsiniz. Eğer kafasında bir şey varsa, onun için sonuna kadar kararlılıkla gidebilir. Bu konuda çok iyi anlaşabileceğimizi düşünüyorum. Ben de aynı şekilde bir hedef belirlediysem kendime, onu gerçekleştirebilmek için kararlılık gösteririm.

Antrenman sistemini çok sevdim. Sert, koşu ve baskı üzerine, şut çalışması da var. Bunu Hollanda antrenman metodlarıyla karşılaştırabiliriz, benzerlikler var. Burada birlikte güzel günler yaşayacağımızı düşünüyorum.