Kardemir ruhu
Afrika Kupası'nda Karabüklü LuaLua ve Mabiala'nın formasını giydiği Kongo, 2-0 geriye düştüğü maçta Gana'yla berabere kaldı
 Afrika'da futbol heyecanı sürüyor. B Grubu'nun ilk maçında Kongo DC, Kardemir Karabüksporlu LuaLua ve Mabiala'nın ilk 11'de sahaya çıktığı mücadelede 
 2-0 geriye düşmesine rağmen Gana ile 2-2 berabere kaldı. Favori Gana, 40'ta K.Asamoah'ın pasında Badu ile öne geçti. 50'de Kwando Asamoah arka direkte kafayı vurdu: 2-0. Kongo DC, 53'te Mabi ile farkı bire indirdi: 1-2.
 AKAMİNKO YAKTI
 MAÇIN 69.dakikasında Eskişehirli Akaminko, Mbokani'yi ceza sahası içinde düşürünce hakem penaltı noktasını gösterdi. Topun başına geçen Mbokani, maçın skorunu belirledi: 2-2. Kongo DC'de Karabüklü LuaLua 66 ve Mabiala ise 90 dakika başarıyla mücadele etti. Grubun diğer maçında ise Mali, Keita'nın 84'te attığı golle Nijer'i 1-0 yendi.