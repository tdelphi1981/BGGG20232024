Lazio'nun bir golcüsü daha sakatlandı
UEFA Avrupa Ligi çeyrek finalinde İtalyan ekibi Lazio ile eşleşen Fenerbahçe'ye turu geçebilmek adına iyi haberler geliyor.
Deplasmanda oynayacağı rövanş maçını Lazio'nun cezası nedeniyle seyircisiz oynayacak olan Fenerbahçe bu avantajın yanı sıra bir de rakip takımdan bir de sakatlık haberi geldi. İtalya Ligi ve Avrupa'da Lazio'nun en dikkat çeken oyuncularından biri olan Floccari'nin sağ dizinden yaşadığı sakatlık nedeniyle Fenerbahçe oynanacak ilk karşılaşmada forma giyemeyeceği resmen açıklandı. 
Lazio'nun takım doktoru Bianchini yaptığı açıklamada Floccari'nin sağ dizinin arka bölümündeki ciddi problem nedeniyle uzun bir süre sahalardan uzak kalacağı ifade edildi. 
Floccari bu sezon oynadığı 16 karşılaşmanın 8'inde ilk 11'de sahaya çıkarken ağları 4 kez havalandırdı. İtalyan golcü ayrıca Lazio'nun bu sezon çıktığı 9 karşılaşmanın tamamında forma giyerken 553 dakikada 4 gol kaydetti ve takımının Avrupa arenasındaki en golcü isimlerinden biri oldu. 
KLOSE DE İLK MAÇTA YOK! 
Roberto Bianchini takımın bir diğer sakat oyuncusu Alman golcü Miroslav Klose ile ilgili de son durumu aktarırken yıldız ismin kişisel idmanlara başladığını ve en iyi ihtimalle 8 Nisan'daki Roma derbisine kadar yetiştirilmeye çalışıldığını ifade etti.