Shevchenko geri mi dönüyor?
Futbolu bıraktığını açıklayan Ukraynalı efsanevi oyuncuya Endonezya Süper Ligi'nden teklif var.
Milan ve Ukrayna'nın sembol isimlerinden Andriy Shevchenko futbol hayatına geri dönebilir.

36 yaşındaki oyuncu geçen yaz düzenlenen Euro 2012 sonrasında aktif futbol yaşamına son verdiğini açıklamıştı. Ancak eski golcü için Endonezya Süper Lig takımlarından Mitra Kukar devreye girdi.

Basın mensuplarına konuşan Mitra Kukar Teknik Direktörü Roni Fauzan, "Shevchenko ile yakından ilgileniyoruz. Şu anda görüşmeler sürüyor. 10 maçlığına kadromuza katmak istiyoruz kendisini. Ücreti önemli değil. Onu buraya getirmek için gerekli parayı buluruz." ifadelerini kullandı.

Futbolu bırakmasının ardından politikaya yakınlaşan Shevchenko'nun son dönemlerde adı Ukrayna Milli Takım teknik direktörlüğü için de geçiyor.