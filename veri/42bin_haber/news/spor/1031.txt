U20 Dünya Kupası maskotu tanıtılacak
Türkiye'nin ev sahipliğinde 21 Haziran-13 Temmuz 2013 tarihlerinde gerçekleştirilecek FIFA 20 Yaş Altı Dünya Kupası'nın resmi maskotu yarın İstanbul'da tanıtılacak.Türkiye Futbol Federasyonu'ndan (TFF) yapılan açıklamada, organizasyonun resmi maskot tanıtımının yarın Esma Sultan Yalısı'nda gerçekleştirileceği belirtildi.

Tanıtıma, TFF Başkanı Yıldırım Demirören, yönetim kurulu üyeleri, (A) Milli Takım Teknik Direktörü Abdullah Avcı, Ümit Milli Takım Teknik Direktörü Tolunay Kafkas, 20 Yaş Altı Milli Takımı Teknik Direktörü Feyyaz Uçar, (A) Milli ve 20 Yaş Altı Milli Takımı oyuncularının da katılacakları kaydedildi.