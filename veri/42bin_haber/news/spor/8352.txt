ManU'ya gidecek mi? Açıkladı!
Real Madrid Teknik Direktörü Jose Mourinho yarın oynanacak Manchester United karşılaşması ve geleceği hakkında çıkan dedikodularla ilgili çarpıcı açıklamalar yaptı.
La Ligada kabus gibi bir sezon geçiren Real Madrid, Şampiyonlar Liginde Manchester United ile çeyrek final mücadelesi verecek. Real Madrid Teknik Direktörü Jose Mourinho, İngiliz deviyle oynayacakları maçın hayatın sonu olmayacağına inanıyor.

Sezon sonunu bekleyin

Değerlendirme için sezon sonuna kadar beklenmesi gerektiğini belirten Portekizli teknik adam, Bu sezon 4 kulvarda mücadele ediyoruz. Süper Kupayı kazandık, ligi ise kaybettik. Önümüzde kazanma ihtimalimiz olan iki kupa daha var. Sezon sonuna kadar bekleyip değerlendirmeleri o zaman yapmakta fayda var dedi.

Manchester United maçının Şampiyonlar Ligi serüvenleri için dönüm noktası olduğunu söyleyen Mourinho, Bu odadaki basın mensupları, Manchester United karşılaşmanın ne kadar önemli olduğunu gösteriyor. İyi bir maç çıkarmayı umuyorum. İngiliz futbolunu ve Alex Fergusonu iyi tanıyorum diye konuştu.

Ferguson ile aynı zamanda emekli olacağız

Alex Fergusonun ayrılığı sonrasında Manchester Unitedın başına geçeceği yönündeki iddiaları yalanlayan Mouinho, Biz Ferguson ile teknik direktörlüğü beraber bırakacağız. Ben 70 yaşıma geldiğimde, Ferguson da 90 yaşında olduğunda emekli oluruz dedi.

Eksik olan motivasyon

Büyük bir takıma karşı oynamanın oyuncuları üzerinde pozitif bir etki yaratacağına inandığını sözlerine ekleyen 50 yaşındaki teknik adam, Futbolcular için büyük rakiplere karşı mücadele etmek daha kolay. Bu sezon aldığımız kötü sonuçların arkasında motivasyon problemi vardı. Zayıf ekiplere karşı sürpriz puanlar kaybettik. Şampiyonlar Liginde en üst seviyede mücadele etmemiz gerektiğini biliyoruz dedi.