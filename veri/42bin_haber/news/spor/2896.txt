Aykut Kocaman kararını yarın verecek
Fenerbahçe Teknik Direktörü Aykut Kocaman, sarı lacivertli kulüpteki görevine devam edip etmeme konusundaki son kararını yarın verecek.
Aykut Kocaman bugün saat 15:00 civarında kulübe gitti. Başkan Aziz Yıldırım ise 16.00 gibi Şükrü Saraçoğlu Stadı'ndaki kulüp binasına geldi. 

Yıldırım'ın haricinde yöneticiler Yasemin Merçil ve Ömer Temelli ile ayrıca 2 yönetici daha gelişmeleri yakından takip etti. Aziz Yıldırım'dan önce kulübe gelen aykut Kocaman 2.5 saat kaldıktan sonra 17:30'da stattan ayrıldı.

 Başkan Aziz Yıldırım ve yönetim kurulu ile uzun bir toplantı yapan Aykut Kocaman kulüp binasından ayrılırken bir açıklama yapmadı. Fenerbahçe yönetiminin ilerleyen saatlerde resmi siteden bir açıklama yapması bekleniyor. 

YARIN YENİDEN BİR ARAYA GELECEKLER 

Aykut Kocaman'ın istifasıyla ilgili henüz açıklama yapılmazken, Fenerbahçe yönetiminin bu kez tam kadro olarak yarın yeniden toplanacağı, hem teknik direktör konusunda hem de yapılacak transferler hakkında fikir alış-verişinde bulunacakları öğrenildi.