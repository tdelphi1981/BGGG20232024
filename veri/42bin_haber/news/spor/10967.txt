Giggs: Çakır beni çok üzdü
Manchesterın oynayan efsanesi Giggs, Cüneyt Çakırın Real Madrid maçında Naniye verdiği kırmızıyla şoke olduğunu söyledi.
MANCHESTER United-Real Madrid maçında Cüneyt Çakırın çıkardığı kırmızı kartın tartışması sürüyor. Salı akşamı ManU formasıyla kariyerinin 1000. maçını Reale karşı oynayan Ryan Giggs, maçın hakemi Cüneyt Çakırın Naniye gösterdiği kırmızı karttan ötürü büyük üzüntü yaşadığını söyledi. Çakırın kartından sonra şoke olduğunu belirten Galli futbolcu, Maç içinde yaşanabilecek her şeye karşı menajerimiz Ferguson bizi uyarmıştı fakat onun uyarıları içinde kesinlikle hakem faktörü yoktu diye konuştu. 
BEN KOLAY ATLATIRIM AMA 
Gurur duyulacak oyun ortaya koyarken kırmızı kartın herşeyi altüstü ettiğini savunan Giggs, O karardan sonra oyunun kontrolünü kaybettik. Yaşım gereği artık böyle durumları çabuk atlatabiliyorum ama genç oyuncuların psikolojilerini toplayıp bir sonraki maça hazır hale gelmeleri daha uzun süre alabiliyor dedi.