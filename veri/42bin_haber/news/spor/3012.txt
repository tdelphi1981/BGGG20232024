Bu kez F.Bahçe Sadri Şener'i şikayet etti
Fenerbahçe Kulübü, Trabzonspor Kulübü Başkanı Sadri Şener'i Raul Meireles ile ilgili söylediği sözler üzerine TFF'ye şikayet etti.
 Fenerbahçe Kulübü, televizyonlardaki spor programları hakkında yaptığı başvurular ve RTÜK'ün resen verdiği cezalarla ilgili olarak resmi internet sitesi aracaılığıyla açıklama yaptı.
 Sarı-lacivertlilerin açıklamasında ayrıca Trabzonspor Kulübü Sadri Şener'in Fenerbahçeli futbolcu Raul Meireles hakkında söylediği sözler üzerine de Türkiye Futbol Federasyonu'na başvuru yapıldığı duyuruldu.
 İşte Fenerbahçe Kulübü'nün açıklaması...
 "Telegol isimli programın, 30.09.2012 tarihli yayınında; 6112 sayılı yasanın 8. maddesinin birinci fıkrasının (m) bendindeki; dilin düzeysiz, kaba ve argo kullanımına yer verilemez hükmünün ihlali nedeniyle şikayetimiz üzerine, RTÜK tarafından UYARI CEZASI verilmiştir.
 - Telegol isimli programın, 04.11.2012 tarihli yayınında; 6112 sayılı yasanın 8. maddesinin birinci fıkrasının (ç) bendindeki; insan onuruna ve özel hayatın gizliliğine saygılı olamaz, kamu kurum ve kuruluşlarını küçük düşürücü yayın yapılamaz ilkesinin ihlali nedeniyle RTÜK tarafından resen 19.873 TL PARA CEZASI verilmiştir.
 - Telegol isimli programın, 28.10.2012 tarihli yayınında; 6112 sayılı yasanın 8. maddesinin birinci fıkrasının (m) bendindeki; dilin düzeysiz, kaba ve argo kullanımına yer verilemez hükmünün ihlali nedeniyle RTÜK tarafından resen UYARI CEZASI verilmiştir.
 - Telegol isimli programın, 18.11.2012 tarihli yayınında 6112 sayılı yasanın 8. maddesinin birinci fıkrasının (m) bendindeki; dilin düzeysiz, kaba ve argo kullanımına yer verilemez hükmünün ihlali nedeniyle RTÜK tarafından resen UYARI CEZASI verilmiştir.
 - Beyaz Futbol isimli programın, 18.11.2012 tarihli yayınında; 6112 sayılı yasanın 8. maddesinin birinci fıkrasının (ç) bendindeki; insan onuruna ve özel hayatın gizliliğine saygılı olamaz, kamu kurum ve kuruluşlarını küçük düşürücü yayın yapılamaz ilkesinin ihlali nedeniyle RTÜK tarafından resen 17.896 TL PARA CEZASI verilmiştir.
 25 Aralık 2012 itibariyle yapılan başvurularımız;
 - 23.12.2012 tarihinde Haber Türk Televizyonunun, Sportürk isimli programında "Aziz Yıldırım kanlı mı gidecek?" sözleriyle sporda şiddeti özendirici yayın yapılması, kişilik haklarının ihlal edilmesi ve Sn.Aziz Yıldırım'ın, diktatörlere benzetilmesi nedeniyle yayıncı kuruluş RTÜK'e şikayet edilmiştir.
 Aynı program nedeniyle, yorumcu Serdar Ali Çelikler ve program sunucusu Faik Çetiner hakkında İstanbul Cumhuriyet Başsavcılığı'na suç duyurusu yapılmıştır.
 - Beyaz TV'de yayınlanan Beyaz Futbol isimli programda; Sn.Aziz Yıldırım'ın Arap diktatörlere benzetilmesi nedeniyle yayıncı kuruluş RTÜK'e şikayet edimiştir.
 Aynı program nedeniyle, yorumcular Ahmet Çakar ve Rasim Ozan Kütahyalı hakkında İstanbul Cumhuriyet Başsavcılığı'na suç duyurusu yapılmıştır.
 - 23.12.2012 tarihli Beyaz Futbol programında, futbolcumuz Raul Meireles'e yönelik ırkçı açıklamalar nedeniyle, Trabzonspor Kulübü Başkanı Sadri Şener'in PFDK'ya sevk edilmesi için Türkiye Futbol Federasyonu'na şikayet dilekçesi verilmiştir."