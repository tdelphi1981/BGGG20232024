2020 için imkanları zorluyoruz
Spor Bakanı Suat Kılıç, iş adamlarının verdiği destek sonrası İstanbulun Tokyo ve Madridin önüne geçtiğini söyledi.
GENÇLİK ve Spor Bakanı Suat Kılıç, İstanbulun 2020 Olimpiyatlarına ev sahipliği yapabilmesi adına tüm imkanları zorluyoruz dedi. Türk sporu açısında tarihi adımların atıldığına dikkat çeken Bakan Kılıç, İş adamlarının olimpiyat oyunları için bize verdiği destek sonrası İstanbul, Tokyo ve Madridin önüne geçti diye konuştu.  
Olimpiyat oyunları için 13 Ağustos 2011de yapılan başvuru dilekçesine ilk imzayı Başbakan Recep Tayyip Erdoğanın koymasının önemine vurgu yapan Suat Kılıç, NTV Spora şunları söyledi... 
BAKIŞ AÇISI GELİŞTİRDİK 
2020 çok önemli. Bu Türkiyenin 5 olimpiyat adaylığı. Olimpiyat çevrelerinde ve Türkiye Milli Olimpiyat Komitesinde konuşulduğu gibi Türkiyenin daha önceki 4 adaylığında detaylı bir bakış açısı geliştirilemedi. Çünkü ekonomik istikrarsızlık dönemlerinde hükümetler olimpiyatları düzenlemek için ciddi çalışmalar yürütemedi. Hükümetin garanti verdiği bir süreç ilk kez yaşanıyor. Daha önceki başvurularda şans yoklandı, biz şimdi imkanları zorluyoruz. İş adamlarımıza çok teşekkür ediyorum. Türkiye özel sektörün bu işe inanmasıyla Tokyo ve Madride karşı psikolojik bir destek yakaladı.