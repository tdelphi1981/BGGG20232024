50 Milyon dolar hibe
Önceki gün, Galatasaray yakında bizi de alır diyerek çarpıcı konuşan Sadri Şener, bu kez de; Yöneticiliğim döneminde 40-50 milyon doları hibe ettim. Şimdi mali kongrede bu rakamlar karşısında ibra edilmezsek ayıptır, bu olmaz dedi.

TRABZONSPOR BAŞKANI, AÇIKLAMALARIYLA GÜNDEM YARATMAYA DEVAM EDİYOR 
TRABZONSPOR Başkanı Sadri Şener TRT Spor’da katıldığı programda çarpıcı açıklamalarda bulundu. Trabzonspor’a yöneticiliği döneminde 40-50 milyon dolar hibe ettiğini söyleyen Başkan Şener, mali kongrede ibra edilememe gibi sorunlar karşısında, “Şimdi bu rakamlar sonrası utanmadan, arlanmadan, sıkılmadan, el kaldırarak ibra etmediğini söyleyeceksin, bu olmaz” şeklinde konuştu. Trabzonspor’un hisselerinin düşmesi ve mali konularla ilgili de soruları yanıtlayan Başkan Şener, sözlerine şöyle devam etti:  
Şu an temettü ödemiyoruz 
“Karşılığında ciddi bir teminatı olmayan borcumuz yok. Bu çevrilebiliyor. Ondan bir sıkıntı yok. İstediğimiz transferi yapabiliriz. Ya da stop eder hiç transfer yapmaz 2 yıl içinde biteriz. Hisse senetlerinden bir kısmını sattık. Bu kulüp benden önce borsaya açıldı. Borsaya açılmanın gayesi vardır, para almak, borç ödemek. Spor olsun diye açılmıyorsun. Sonra 2 şirketi birleştirdik. Şu an temettü ödemiyoruz. Elimizde kalan senetleri istediğimiz zaman kullanabiliriz.” 
Kafkas’a yok, Drogba’ya var! 
“Asbaşkanım Nevzat Şakar ile hiçbir sorunum yok. Kendisi futbolu, Trabzon’u çok iyi biliyor. İşi Trabzon’da kendisiyle sorunumuz yok, o beni bazen eleştiriyor, ben de onu bazen eleştiriyorum, ancak sıkıntımız yok, bugün 3 kez görüştük. Lig TV, Tolunay hocamızın imza törenini yayınlamadı. Sanırım o sırada Drogba tuvalete gitmiş. 10 yabancı ile çok zor oynarsın. 70 milyonluk ülkede sol bek Türk bulamıyorsun. Buluyorsun ama 4 tane şampiyonluğa oynayan takımda yok.”