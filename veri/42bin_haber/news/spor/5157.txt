Elazığspor transfere doymuyor!
Sanica Boru Elazığspor'un genel menajeri Özgür Öztürk, Bosna Hersek'in Sarajevo takımında forma giyen c ve Hollanda'nın Excelsior takımında top koşturan Roland Alberg'i transfer ettiklerini bildirdi.
Öztürk yaptığı açıklamada, transfer çalışmalarının devam ettiğini söyledi. Orta sahaya 2 takviye yaptıklarını belirten Öztürk, 'Bosna Hersek'in Sarajevo takımında forma giyen 24 yaşındaki Ivan Sesar ve Hollanda'nın Excelsior takımında top koşturan 22 yaşındaki Roland Alberg'i transfer ettik' dedi.

Ivan Sesar'ın, Bosna Hersek Milli Takımı'nın da formasını giydiğini kaydeden Öztürk, forvet mevkisine de oyuncu baktıklarını getirdi. Öztürk, 3'ü yabancı, 1'i yerli olmak üzere 4 alternatif genç futbolcuyla görüştüklerini, bunlardan birini kadrolarına dahil ederek transferi noktalayacaklarını söyledi.

-'Fenerbahçe maçından puan almayı hedefliyoruz'-
Özgür Öztürk, Antalya'da yaptıkları devre arası kampının çok iyi geçtiğini ve yeni transferlerin uyum sürecini çabuk atlattığını aktardı. Takımda birlik ve beraberliğin üst seviyede olduğunu kaydeden Öztürk, takımın bu haliyle ligde kalma noktasında çok sorun yaşamayacağını söyledi.

İkinci yarının ilk maçında pazar günü Kadıköy'de Fenerbahçe'ye konuk olacak takımlarının gereken mücadeleyi vereceğini ifade eden Öztürk, 'Umarım, puanlar ya da puan alabilecek oyun sergileriz. Dipteyiz ve her maçta 3 puanı hedefliyoruz. Deplasmanda alınan puan çok kıymetli. Fenerbahçe'nin gücüne, tarihine ve kariyerine elbette saygılıyız ama biz de çıkıp onurlu bir mücadele verip puan almayı hedefliyoruz' dedi.