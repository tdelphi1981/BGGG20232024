Arif Peçenek'e son veda
 
 Ankaragücü'nün uzun yıllar kaptanlığını yapan ve dün geçirdiği kalp krizi sonrası hayatını kaybeden kaleci Arif Peçenek, son yolculuğuna uğurlandı.  Hacı Bayram Camisi'nde öğle namazına müteakip kılınan cenaze namazına, babası Ali, eşi Dilek ve oğlu Alican başta olmak üzere, AK Parti İstanbul Milletvekili Hakan Şükür, MHP İstanbul Milletvekili Murat Başesgioğlu, Beşiktaş Teknik Direktörü Samet Aybaba, Spor Genel Müdürlüğü çalışanları, teknik direktörler, TSYD yönetimi, milli sporcular, gazeteciler ve takım arkadaşlarının da aralarında yer aldığı spor camiasının tanınmış isimleri katıldı. Peçenek'in oğlu Alican Peçenek, törenin bitiminin ardından babası için gözyaşı döktü. Ankaragücü Tandoğan Tesisleri'ndeki törenin ardından Arif Peçenek için Hacı Bayram Camisi'nde öğle namazına müteakip cenaze namazı kılındı. Peçenek'in cenazesi daha sonra Kızılcahamam Aile Mezarlığı'nda toprağa verildi. 
 
 DHA