Aykut Kocaman kulüpten ayrıldı!
Fenerbahçe'de cumartesi günü Karabükspor maçından sonra istifa eden Aykut Kocaman kulüp binasında yönetim ile toplantı yaptı.
Kardemir Karabükspor'a 3-1 yenildikten sonra istifasını basın toplantısında açıklayan Aykut Kocaman Fenerbahçe kulüp binasında Aziz Yıldırım'ın da bulunduğu toplantıda yönetim ile görüştü.
 
Başkan Aziz Yıldırım ile yaklaşık 2 saatlik görüşme yapan Aykut Kocaman, herhangi bir açıklama yapmadan kulüpten ayrıldı.

YARIN BİR GÖRÜŞME DAHA OLACAK

Toplantıda Aykut Kocaman'ın, "istifa" kararında ısrar ettiği ancak Aziz Yıldırım'ın "Senin istifanı kesinlikle kabul etmiyoruz" dediği öğrenildi.

Yıldırım ile Kocaman'ın yarın bir kez daha görüşeceği ve kesin kararın verileceği öğrenildi.