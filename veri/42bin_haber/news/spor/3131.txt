Kubica kokpite dönmeye hazırlanıyor
Robert Kubica'nın, gelecek sezon Avrupa Ralli Şampiyonası'nda kokpite geri dönmeye hazırlandığı bildirildi.
turkiyef1.com'un haberine göre; Alman Sport Bild ve SID haber ajansı dahil birçok kaynakta yer alan haberlere göre, Polonyalı pilot, For Fiesta kokpitinde Avrupa Ralli Şampiyonası'nda (ERC) mücadele edecek. 
SID haber ajansı, 2011'deki ralli kazasının ardından sağ kolunu hala eskisi gibi kullanamayan Kubica için, kokpitteki kontrol mekanizmalarında bazı değişikliklerin yapılacağını bildirdi. 
ERC patronu François Ribeiro, haberlerin ardından yaptığı açıklamada, "Robert, gerçekten ERC'ye gelirse inanılmaz olur" ifadelerini kullandı.