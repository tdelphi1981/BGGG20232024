FIBA, Ömer ve Nevriye'yi aday gösterdi
Uluslararası Basketbol Federasyonları Birliği (FIBA), 2012 Yılının Avrupalı Oyuncusu anketini başlattı. Adaylar arasında 2 Türk sporcu yer aldı.2012 Yılının Avrupalı Oyuncusu anketine, erkekler, kadınlar, genç erkekler ve genç kızlar kategorilerinde start verilip, her kategoride 10'ar oyuncu aday gösterildi.

Türkiye'den, erkekler kategorisinde NBA ekiplerinden Houston Rockets'ta forma giyen milli oyuncu Ömer Aşık, kadınlarda ise Galatasaray'ın milli oyuncusu Nevriye Yılmaz, adaylar arasında kendilerine yer buldu.

Kadınlarda ayrıca, Galatasaray'ın Belçikalı basketbolcusu Ann Wauters ile Fenerbahçe'nin Belaruslu oyuncusu Anastasiya Verameyenka da adaylar içinde yer aldı.

Basketbolseverlerin, www.fibaeurope.com üzerinden oy kullanabilecekleri anket, 31 Ocak 2013 tarihine kadar devam edecek. Oluşturulan özel komisyon, anket sonunda kategorilerinde ilk 3'e giren sporcular arasından birincileri belirleyecek ve şubat ayı içerisinde sonuçlar açıklanacak.

2012 Yılının Avrupalı Oyuncusu anketinde, erkekler ve kadınlar kategorilerinin adayları şöyle:

ERKEKLER
--------
Andrei Kirilenko (Rusya) Minesota Timberwolves
Danilo Galinari (İtalya) Denver Nuggets
Goran Dragic (Slovenya) Phoenix Suns
Marc Gasol (İspanya) Memphis Grizzlies
Marcin Gortat (Polonya) Phoenix Suns
Nikola Pekovic (Karadağ) Minesota Timberwolves
Ömer Aşık (TÜRKİYE) Houston Rockets
Pau Gasol (İspanya) Los Angeles Lakers
Tony Parker (Fransa) San Antonio Spurs
Vassilis Spaunilis (Yunanistan) Olympiakos

KADINLAR
--------
Anastasiya Verameyenka (Belarus) Fenerbahçe
Ann Wauters (Belçika) Galatasaray
Becky Hammon (Rusya) Sparta&K Moskova Region
Celine Dumerc (Fransa)  Bourges Basket
Eva Viteckova (Çek Cumhuriyeti) USK Prag
Frida Eldebrink (İsveç) Bourges Basket
İsabelle Yacoubou (Fransa) Sparta&K Moskova Region
Iva Perovanovic (Karadağ) Nadezhda Orenburg
Nevriye Yılmaz (TÜRKİYE) Galatasaray
Sandra Mandir (Hırvatistan) Novi Zagreb