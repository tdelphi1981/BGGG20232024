Belhanda müjdesi
Ara transfer döneminde Fenerbahçe'nin 1 numaralı transfer hedefi durumunda olan Younes Belhanda'daki son gelişmelerle ilgili Louis Nicollin'den, sarı lacivertli taraftarlara müjdeli haber geldi.
Fransa'nın La Provence gazetesine konuşan Montpellier Başkanı Louis Nicollin, önceki pazarlığa yanaşmaz ve agresif açıklamlarının aksine daha uzlaşmacı bir tavır takındığı dikkatleri çekti.  
"Younes Belhanda için sadece tek bir teklif var." diyen Nicollin, "Sadece tek bir sıkıntı var, Fenerbahçe parayı üç yıl içinde ödemek istiyor. Bu konuda topu bize atıyorlar." dedi ancak müjdeli haberi de verdi; "Fenerbahçe şimdi daha uzlaşmacı bir tavır takınmış durumda. Görüşmeler böyle devam ederse Belhanda transfer olabilir." dedi. 
KİĞILI'DAN AÇIKLAMA 
Fenerbahçe Kulübü Başkan Vekili Abdullah Kiğılı, renklerine katmak istedikleri futbolcu Belhanda'nın transferinde, kulübü Montpellier'e sundukları teklifin kabul edilmesini beklediklerini ifade etti. 
Fenerbahçe Kulübü Yüksek Divan Kurulu Toplantısı'nın ardından basın mensuplarıyla sohbet eden Kiğılı, Belhanda'nın transferiyle ilgili olarak, Teklifimizi kabul etmelerini bekliyoruz. Oyuncuyla ile el sıkıştık. Kulübü yaptıkları ilk tekliften indirim yaptı ama biz onu da kabul etmedik dedi. 
Kiğılı, Fransız kulübünün, futbolcunun bonservisi için talep ettiği tutarda indirim yaparak 10 milyon avroya düştüğünü, kendilerinin ise teklif ettikleri 8 milyon avroda direndiklerini kaydetti.