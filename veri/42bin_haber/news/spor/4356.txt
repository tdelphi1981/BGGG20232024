Baştan sona Cimbom
Beko Basketbol Ligi'nde haftanın açılış maçında Galatasaray Medical Park, deplasmanda Türk Telekom'u 76-70 yendi.
Türk Telekom: 70 - Galatasaray Medical Park: 76

Salon: Ankara
Hakemler: Fatih Söylemezoğlu, Turgut Işık, Osman Sinan İşgüder

Türk Telekom: Brown 11, Alper 11, Pasalic 8, Polat 8, Ceyhun 5, Barış 9, Zupan 18, Can,

Galatasaray Medical Park: Gordon 11, Engin 5, Ndong 18, Hawkins 15, Ersin 3, Macvan 3, Furkan, Arroyo 9, Cenk 12,

1. periyot: 10-20
Devre: 31-39
3. periyot: 47-56

Türk Telekom karşılaşmaya Alper'in 3 sayılık basketiyle başladı. Konuk ekip Ndong ile boyalı alanı iyi kullandı ve periyodun son 4 dakikasına 10-5 Galatasaray Medical Park'ın üstünlüğüyle girildi. Engin, Hawkins ve Gordon'un da skora katkıları sonucunda ilk periyot, 20-10 konuk ekibin üstünlüğüyle bitti.

Dış atışlardan farkı kapatmaya çalışan ev sahibi ekibin pota altını zorlayarak sayılar bulan Galatasaray Medical Park, 2. periyodun ilk 4 dakikasını 26-18 üstün tamamladı. Pasalic ve Barış ile 3 sayılık basketler üreten ev sahibi ekip farkı 27-29'luk skorla 2 sayıya kadar düşürse de Galatasaray Medical Park, devreyi 39-31 önde tamamladı.

2. yarıya Türk Telekom Polat'ın basketiyle başladı ve devrenin ilk 2 dakikasında farkı 2 sayıya (37-39) kadar indirdi. Ankara temsilcisinin boş hücumları sonucunda yakaladığı şansları sayıyla sonuçlandırmayı başaran konuk ekip son periyoda 56-47 önde girdi.

Türk Telekom, son periyotta oyunu bırakmayarak bitime 4 dakika kala Polat ve Barış'ın 3 sayılık basketleri sonucu farkı 8'e indirdi: 57-65. Karşılıklı basketler sonucunda misafir takımın boş hücumlarını iyi değerlendiren Türk Telekom, son 40 saniyede farkı 2'ye sayıya indirdi, ancak sarı-kırmızılı ekip 21 saniye kala bu baskete Cenk ile cevap verdi: 70-74.

Maçın başında Alper'in 3 sayılık basketi sonucu skorda üstünlüğü kısa süre rakibine veren Galatasaray Medical Park, öne geçtikten sonra bir daha geriye düşmediği karşılaşmayı 76-70 kazandı.

Karşılaşmada Ankara temsilcisinden Zupan ve Galatasaray Medical Park'tan Ndong 18'er sayıyla takımları adına skora katkı yapan isimler oldu.