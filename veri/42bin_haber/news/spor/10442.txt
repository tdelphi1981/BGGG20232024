Nereden nereye
Fatih Terimin geçen sezon vazgeçemediği tek isim olan Engin Baytar, şimdi Galatasarayı tribünden izliyor!
G.SARAYda geçen yıl kazanılan şampiyonlukta etkin rol oynayan Engin Baytar, büyük bir düşüş yaşıyor. 
Engin, 2011-12 sezonunda neredeyse her maçta görev almıştı, ancak bu sezon sahaya değil tribüne çıktı! Geçtiğimiz yıl 35 maçta forma giyen Engin Baytarı bu sezon 7si lig toplam 11 maçta sahaya süren Fatih Terim, bu futbolcuyu geniş kadro sebebiyle tribüne gönderiyor. Terim, hakem Cüneyt Çakırın boğazına sarıldığı için 11 maç ceza alan Engini, sadece Karabük, Elazığ, G.Antep, Sivas, Beşiktaş, Bursa ve Antalya karşılaşmalarında oynattı. 
Kazancı yarı yarıya düştü 
Engin, bu sezon hiç 90 dakika oynamadı. Sözleşmesinde 20 maç ve üzerinde oynadığı taktirde 400 bin Euroluk sabit ücreti 600 bin Euro olur maddesi bulunan Engin Baytar, daha fazla kazanabilmek için ligde kalan 10 haftanın tamamında forma giymesi gerekiyor. Maç başı 15 bin Euro ücret alan yıldız futbolcu, bu sezon 565 bin Euro aldı. Mayıs ayında mukavelesi bitecek olan Enginle ilgili son kararı Fatih Terim verecek.