Halkbank'ta final sevinci
Avrupa'nın iki numaralı kupasında hiç yenilmeden finale kalma başarısı gösteren başkent ekibinde yeni hedef ise şampiyonluk.
Mavi Beyazlı Kulübün Başkanı Selahattin Süleymanoğlu sezon başında planlama yapıp kadro oluştururken, zirveyi düşündüklerini belirterek hedeflerini açıkladı.

Erkek voleybolunda bir ilki başarmanın kıvancını yaşadıklarını söyleyen Başkan Süleymanoğlu şunları söyledi:

"Öncelikle, bizlerden desteğini esirgemeyen Halkbank yönetimine teşekkürü bir borç biliyoruz; onların desteği olmasaydı, burala gelemezdik. Bir teşekkür de oyuncular ve teknik heyetimize. Gerçekten camiamıza yakışır sonuçlar alıyorlar. Biz sevinçli, gururluyuz. Artık finaldeyiz ve kupanın bir ucu bizde. Diğer yarısını da alıp müzemize koymak arzusundayız. Biliyoruz ki, Ankaralı taraftarlar bizi final serisinde yalnız bırakmayacak. Tüm Türkiye'ye kutlu olsun." 
HALKBANK TARİH YAZDI

Halkbank Antrenörü Veselin Vukovic de zor biri iş başardıklarının altını çizerek iyi çalıştıklarını, çok çalıştıklarını ve her gün üzerine koyarak bu güce ulaştıklarını söyledi. Antrenör Vukovic, yetenekli oyuncularının sorumluluklarının bilincinde olduklarını, takım olmannın gereklerini yerine getirdiklerini belirterek, "Ama esas işimiz şimdi başlıyor. Zirvenin iki takımından biriyiz ve en yükseğe çıkmak istiyoruz. Bizi artık CEV Kupası tatmin edebilir. O kupayı alacak güçteyiz. Yeter ki arkamızda seyirci desteği olsun. Biz yalnız kalmak istemiyoruz. Birlik olalım" diye konuştu.