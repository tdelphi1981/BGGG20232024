Bunlar Trabzonlu olamaz
Tribünden atılan maytap sonrası serçe parmağı yanan Giray, 'Kendi futbolcusuna yabancı madde atan bizim taraftarımız olamaz' dedi
 Trabzonspor'un defans oyuncusu Giray Kaçar, G.Saray maçında Burak Yılmaz'a atılan ve kendisine gelen yabancı maddeler sonrası çok sert konuştu: 'O maytabı atanın Trabzonlu olduğuna inanmıyorum. Serçe parmağım yandı. Derisi kalktı. Alnımda şişlik oluştu. Gece boyunca kulaklarımın içinde hep uğultu vardı. 
 BURAK Yılmaz yerdeyken üzerine yabancı madde atılıyordu. Ben oraya gittikten sonra seyircinin sahaya bir şey atmaması gerekirdi. Daha önce Tolga (Zengin) ağabeye de oldu.
 BİLİNÇLİ OLMALILAR
 OLAYI sakinleştirmek istemiştim. Seyircinin şunu anlaması lazım: Bu tür durumlarda başkalarına koz vermeye gerek yok. Taraftar daha bilinçli olmalıydı. Bir taraftar takımına, kendi oyuncusuna niye zarar versin ki? Yapılanlara üzüldüm tabi. Burak'a da atılmaması lazımdı. Bu tepki çok anlamsız oldu.
 SAĞDUYU ÇAĞRISI
 TARAFTARIMIZ bu tür olayların kulübümüze büyük zararlar verdiğinin farkına varmalı. Tüm taraftarlarımızı sağduyulu olmaya davet ediyorum.'