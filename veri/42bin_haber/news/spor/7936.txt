İlk aşkım Türk’tü
Sneijder'ın eşi Yolanthe bir itirafta bulundu: "Hollanda'da Türk arkadaşlarla büyüdüm. 10 yaşında Ali isminde erkek arkadaşım vardı"   
 G.Saray'ın Hollandalı yıldızı Sneijder'ın güzel eşi Yolanthe Cabau, Beyaz Show'a konuk oldu. Kanal D'de önceki gece yayınlanan programda Yolanthe Cabau, "Merhaba, iyi akşamlar. Nasılsınız? Teşekkür ederim" diyerek Türkçe kelimeler söyleyince stüdyoda alkış koptu. 
 GÜLER YÜZLÜYÜM 
 BU sırada gülmeye başlayınca Beyazıt Öztürk, "Sürekli böyle güler yüzlü müsün?" diye sordu. Cabau, "Genellikle böyle olmaya çalışıyorum" karşılığını verdi. Güzel model, Türk kültürünü tanıdığını söylerken bir de itirafta bulundu: "Hollanda'da Türk arkadaşlarla birlikte büyüdüm. Türk kültürünü yakından tanıyordum. 10 yaşında Ali isminde Türk erkek arkadaşım vardı." 
 GÜNÜNDE YOK 
 "KİM İstanbul'da yaşamak istemez ki. Kesinlikle harika bir şehir" diyen Yolanthe, kendisine yastık hediye eden Beyaz'a, "G.Saray'ın maçını izledikten sonra Los Angeles'a hareket edeceğim. O yüzden 14 Şubat Sevgililer Günü'nde burada olamayacağım" dedi.   