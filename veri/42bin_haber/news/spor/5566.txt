Akhisar Belediyespor: 1
Spor Toto Süper Lig'de, Akhisar Belediyespor ile Eskişehirspor 1-1 berabere kaldı.
Karşılaşmanın 6. dakikasında sol kanattan Bruno'nun pasıyla topla buluşan ve kaleciyle karşı karşıya kalan Sertan, uygun pozisyonda bulunan Kenan'a pas verdi. Kenan topu boş kaleye göndererek, takımını 1-0 öne geçirdi.

15. dakikada Güray'ın pasıyla topla buluşan Sertan'ın ceza alanı içinden attığı sert şutta meşin yuvarlak savunma oyuncularından döndü.

38. dakikada Sertan'ın sol çaprazdan ceza alanına yaptığı ortada, topa iyi yükselen Sonko'nun kafa vuruşunda meşin yuvarlak yandan auta gitti.

Karşılaşmanın ilk yarısı Akhisar Belediyespor'un 1-0 üstünlüğüyle sona erdi. 

70. dakikada sol kanattan Erkan'ın pasıyla sol çaprazdan ceza alanına giren Necati'nin vuruşunda kaleci Oğuz topu kontrol etti.

74. dakikada Bruno'nun soldan ceza alanına ortasında, Tello'nun hatasını değerlendirmek isteyen Bilal'den önce top kaleci Boffin'de kaldı.

78. dakikada Emrah'ın sağ kanattan yaptığı ortada topla buluşan Kenan'ın vuruşunda top savunma oyuncularına çarparak, uzaklaştı.

88. dakikada savunmadan atılan uzun topa Necati kafa vurdu. Ceza alanına yönelen topa Uğur ters bir kafa vuruşu yaparak, meşin yuvarlağı ağlara gönderdi: 1-1.

Karşılaşma 1-1 beraberlikle sona erdi. 

Stat: 19 Mayıs

Hakemler: Süleyman Abay, Erdem Bayık, Bahtiyar Birinci

Akhisar Belediyespor: Oğuz, Emrah, Uğur, Sonko, Güray, Kenan, Merter, Mustafa (Dk. 64 Bilal), Ahmet Cebe (Dk. 77 Kerem), Sertan (Dk. 61 Emin), Bruno

Eskişehirspor: Boffin, Tarık, Veysel, Servet (Dk. 76 Mehmet), Dede, Kamara (Dk. 61 Nuhiu), Alper, Hürriyet, Tello, Erkan, Necati

Goller: Dk. 6 Kenan (Akhisar Belediyespor), Dk. 88 Uğur (kendi kalesine) (Eskişehirspor)

Sarı kartlar: Dk. 78 Merter (Akhisar Belediyespor), Dk. 14 Kamara, Dk. 35 Servet, Dk. 71 Boffin (Eskişehirspor)