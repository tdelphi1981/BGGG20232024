Hertha ruhu uyanacak
FATİH Terim, çarşamba günü 21.45'te oynanacak Cluj maçı için 7/24 çalışıyor.
 Florya'da idmanlardan arta kalan tüm zamanını bu maçın teknik ve taktik stratejisi üzerine çalışarak değerlendiren Terim, Cluj'un şifrelerini kırdı. Tecrübeli teknik adam G.Saray'ın Avrupa'daki kaderini tayin edecek bu karşılaşmayı 1999'daki Hertha Berlin maçına denk bir mücadele olarak görüyor. G.Saray o maçta da umutların tükendiği düşünülen bir anda Hertha'yı 4-1 yenerek UEFA şampiyonluğuna giden yolu açmıştı. G.Saray, Romanya'da Cluj'a karşı elde edilecek galibiyetin de benzer bir fırsatın kapısını aralayacağını düşünüyor. Terim böyle bir galibiyetin Avrupa'da 'yola devam' anlamını taşıdığını iyi biliyor.
  