Bir ziyaret iki destek
Sadri Şener, takımını Bursada yalnız bırakmayacak. Başkanın yolculuğundaki diğer neden ise F.Bahçe maçında haksızlığa uğradığını düşündüğü yeşil beyazlılara destek vermek olacak.
TAKIMININ Trabzondaki maçlarına sezon sonuna kadar gelmeme kararı alan Başkan Sadri Şener, futbolcularını Bursada yalnız bırakmayacak. Başkan Sadri Şenerin Bursaya gitme sebepleri arasında, Bursasporun geçen hafta Fenerbahçe maçında haksızlığa uğradığı iddiaları konusunda yeşil beyazlı kulübe destek verme isteğinin de olduğu öğrenildi. 
TRABZONA KÜSTÜ 
SADRİ Şener, Trabzonsporun sahasında Eskşehirspora 3-0 yenildiği maçta yoğun protestolar nedeniyle 70inci dakikada Hüseyin Avni Aker Stadyumunu terk etmek zorunda kalan Başkan Şener, uzun bir süre Trabzonda maç izlemedi.
Trabzonsporun deplasmanda oynadığı maçlara giden ancak Avni Akerdeki maçları sezon sonuna kadar izlememe kararı alan Başkan Şener, Bursaya da gidecek. Şenerin Bursaya hem teknik direktör Tolunay Kafkas ve bordo mavili futbolculara desteğini göstermek hem de geçtiğimiz hafta oynadığı Fenerbahçe maçında haksızlığa uğradığı gerekçesiyle Bursaspora destek vermek için gideceği belirtildi. 
DEPLASMANLARA GİDİYOR AMA 
BAŞKAN Şenerin Bursaya gidecek olması Trabzonda da çeşitli yorumların yapılmasına yol açtı. Başkan Şenerin tribündeki tepkiler nedeniyle kente ve seyirciye küstüğü ve Avni Akerdeki maçlara gelmeme kararı aldığı belirtildi. Şener tepkilerle ilgili çevresine, Yaptıklarımdan sonra bana böyle tepkiler gösterilmesi çok ağırıma gidiyor. Ben bu kulüp için hayatımı verdim ve bunları hak etmiyorum dedi. Son Beşiktaş maçını stadyumda izlememesine rağmen 61inci dakikada bir grup taraftarın Sadri istifa protestosuna maruz kalan Başkan Şener, bu tepkiyi değerlendirirken espriyle karışık, Bari adımı tam söyleseler. Sadri Başkan veya Sadri Şener deseler diye sitemde bulunmuştu. 
Fırtınanın gözü gençlerde 
TRABZONSPORda gelecek sezon genç oyuncuların ağırlıkta olduğu bir kadroyla mücadele etmeyi planlayan Tolunay Kafkas, alt yapıya ayrı bir önem verdiğini dün de gösterdi. Fırsat buldukça genç oyuncuların maçlarını izleyen Kafkas, Trabzonspor-F.Bahçe U-16 takımlarının karşılaşmasını takip etti.