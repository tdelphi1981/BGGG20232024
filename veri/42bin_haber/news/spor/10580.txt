Derbinin hakemi hakkında flaş karar
Geçen hafta Beşiktaş-Fenerbahçe derbisinde görev yapan Mete Kalkavan, bu hafta Süper Amatör Lig'de düdük çalacak.
Bu sezon FIFA Kokartı almaya hak kazanan ve hafta içerisinde şampiyonlar ligi'nde oynanan Manchester United-Real Madrid maçında çizgi hakemliği yapan Kalkavan, bu hafta Süper Amatör Lig'de oynanacak Feriköy - Kazım Karabekir Mevlana maçında görev yapacak.

İlk derbi maçında vermiş olduğu kararlarla tepki çeken genç hakemin böylesi önemli bir maçtan sonra Süper Amatör Lig'e atanması ise Kalkavan'a verilmiş büyük bir ceza olarak değerlendiriliyor.

Mete Kalkavan'ın düdük çalacağı Feriköy - K.K Mevlana maçı cumartesi günü Bağcılar Mahmutbey Stadı'nda saat 15:00'te başlayacak.