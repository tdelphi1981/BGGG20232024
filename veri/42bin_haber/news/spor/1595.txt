Olimpik rekor denemesi
F.Bahçe, Marsilya'yı yenerse gruptan çıkacak, Avrupa'da en çok puan toplayan takım rekoruna 3 puan kalacak
 F.Bahçe, Avrupa Ligi C Grubu'ndaki 5. maçında Marsilya'ya konuk oluyor. M.Gladbach da AEL'i ağırlayacak. F.Bahçe'ye gruptan çıkması için beraberlik yetiyor. Gladbach puan kaybederse Kanarya, bugün yenilse bile otomatik olarak adını 2. tura yazdırıyor. Galibiyet halinde F.Bahçe,    1 maç kala liderliği garantiliyor.
 EĞER Marsilya ve Gladbach, son 2 maçta F.Bahçe ve AEL'i yenerse 11 puana ulaşıyorlar. Sarı-Lacivertliler, bu durumda 10 puan toplamalarına rağmen Avrupa'ya veda eder.
 F.BAHÇE, 15 puanla Avrupa kupalarında grubunu en çok puanla tamamlayan Türk takımı unvanına sahip. Sarı-Lacivertliler, Marsilya ve son hafta Gladbach'ı yenerse 16 puana ulaşacak ve kendisine ait rekoru kıracak. 
 SARI-Lacivertlilerin ikinci yarıda dikkatli olması gerekiyor. Zira Marsilya, grupta attığı 9 golün 8'ini ikinci 45 dakikalarda buldu. Kadıköy'de de maçı 2-0'dan 2. yarı 2-2'ye getirdiler.
 27 yıllık hasret bitti
 F.BAHÇE, Fransa'da son galibiyetini 27 yıl önce Bordeaux'dan aldı. Sarı-Lacivertliler, Bordeaux'yu 1985-86'da Şampiyon Kulüpler Kupası'nda 3-2 yendikten sonra deplasmanda Fransızlarla yaptığı 4 maçı da kazanamadı.
 Sakatlar mars etti
 Marsilya'da sırtında sorun olan Valbuena'nın oynamaması bekleniyor. Forvet oyuncuları Andre Gignac ve Loic Remy'nin de sakatlıkları devam ediyor. Baldırında sorun yaşayan defans oyuncusu Nicolas N'Koulou'nun durumu ise bu akşam maç saatinde belli olacak.
 Gözler PFDK'da
 Sportmenliğe aykırı hareketten PFDK'ya sevk edilen Aykut Kocaman ile Caner'in cezası bugün açıklanıyor.
 Welliton bombası
 ALMANLAR Diego'nun, İspanyollar Kaka'nın, İtalyanlar Kjaer'in F.Bahçe'ye transfer olacağını yazıyor. Liste uzayıp gidiyor... Son olarak Ruslar, F.Bahçe'nin S.Moskova'nın golcüsü Welliton'u alacağını gündeme taşıdı. İddiaya kaynak olarak S.Moskova'dan bir yetkili gösterildi. 
 WELLİTON iddiasıyla ilgili Rus basınına sızdırılan bilgi, temasların Sambacı, menajeri ve F.Bahçeli yöneticiler arasında devam ettiği şeklinde.
 TOP ARTIK SPARTAK'TA!
 RUSYA'da mutsuz olan ve değeri 9 milyon euro gösterilen Welliton, ayrılmayı planlıyor. S.Moskova'dan adının açıklanmasını istemeyen kaynak, 'F.Bahçe'nin teklifi, Welliton'u mutlu etti. Gitmesi Spartak yönetiminin elinde' dedi.
  