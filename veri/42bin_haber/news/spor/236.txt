Juventus engel tanımıyor
İtalya Birinci Futbol Ligi'nin (Serie A), 10. haftasında 9 maç oynanırken, Juventus bu haftada da istikrarlı gidişatını sürdürürken, FC Inter de Napoli'den ikincilik koltuğunu devraldı.
 Hafta içi mücadelelerine sahne olan Serie A'nın 10. haftasında, lig lideri Juventus sahasında, Bologna'yı son dakikada bulduğu golle mağlup ederek, hem galibiyet serisini 5 maça çıkardı hem de puanını 28 yaptı. Bu sonuçla Juventus, gelecek hafta FC Inter ile oynayacağı ''İtalya Derbisi''nden önce puan kaybı yaşamamış oldu.
         
  Son haftalarda yakaladığı başarılı form grafiğiyle dikkati çeken FC Inter de evinde, Sampdoria'yı gollü geçen maçın ardından yenerek 3 puana uzandı ve galibiyet serisi 6 maça çıktı. Mavi-siyahlı Milano takımı, Napoli'nin de deplasmanda Atalanta'ya yenilmesiyle, ikincilik koltuğu Napoli'den FC Inter'e geçti.
  
 Bu akşam oynanacak Genoa-Fiorentina mücadelesi dışında 10. haftada oynanan diğer 9 karşılaşmadan alınan sonuçlar ve oluşan puan durumu şöyle:
          Palermo-AC Milan...: 2 - 2
          Lazio-Torino.......: 1 - 1
          Parma-AS Roma......: 3 - 2
          Udinese-Catania....: 2 - 2
          Juventus-Bologna...: 2 - 1
          FC Inter-Sampdoria.: 3 - 2
          Atalanta-Napoli....: 1 - 0
          Cagliari-Siena.....: 4 - 2
          Chievo-Pescara.....: 2 - 0
          
          -Puan durumu-
          
          Takımlar           O  G  B  M   A  Y  P
          ----------------------------------------
          1. Juventus       10  9  1  0  22  5  28
          2. FC Inter       10  8  0  2  19  9  24
          3. Napoli         10  7  1  2  15  6  22
          4. Lazio          10  6  1  3  16 11  19
          5. Fiorentina      9  4  3  2  11  7  15
          6. Parma          10  4  3  3  14 14  15
          7. AS Roma        10  4  2  4  22 19  14
          8. Cagliari       10  4  2  4  10 13  14
          9. Udinese        10  3  4  3  13 15  13
          10. Atalanta *    10  4  2  4   8 12  12
          11. Catania       10  3  3  4  11 16  12
          12. AC Milan      10  3  2  5  12 12  11
          13. Torino *      10  2  5  3  11  9  10
          14. Sampdoria *   10  3  2  5  12 14  10
          15. Chievo        10  3  1  6   9 16  10
          16. Genoa          9  2  3  4  10 13   9
          17. Palermo       10  1  5  4   8 13   8
          18. Pescara       10  2  2  6   6 17   8
          19. Bologna       10  2  1  7  11 16   7
          20. Siena *       10  2  3  5  11 14   3
          
 Not: İtalya Futbol Fedeasyonu (FIGC) Disiplin Kurulu, Cremona ve Bari Cumhuriyet Savcılıklarının yürüttüğü iki ayrı şike soruşturmasında adları geçen Sampdoria ve Torino'ya -1, Atalanta'ya -2 ve Siena'ya da -6 puanla lige başlama cezası vermişti.
          
 -Gol krallığı-
          
 Ligde 10. hafta itibariyle 2012-2013 sezonunda gol krallığı yarışında Stephan El Sharawvy 7 golle birinci basamakta bulunuyor. Gol krallığı mücadelesinin ikinci basamağında 6'şar golle Edinson Cavani (Napoli), Antonio Di Natale (Udinese), Miroslav Klose (Lazio) ve Erik Lamela yer aldı.Üçüncü sırada ise 5'er gollü Antonio Cassano (FC Inter), Alberto Gilardino (Bologna), Hernanes (Lazio), Stevan Jovetic (Fiorentina), Diego Milito (FC Inter) ve Pablo Osvaldo (AS Roma) bulunuyor.
          
 -Ligde gelecek hafta-
          
  ''İtalya Derbisi'' olarak anılan Juventus-Inter maçına sahne olacak Serie A'nın 11. haftasında TSİ maç programı şöyle:3 Kasım Cumartesi: AC Milan-Chievo (19.00) ve Juventus-FC Inter (21.45)4 Kasım Pazar: Pescara-Parma (13.30), Bologna-Udinese (16.00), Catania-Lazio (16.00), Fiorentina-Cagliari (16.00), Napoli-Torino (16.00), Sampdoria-Atalanta (16.00), Siena-Genoa (16.00) ve Roma-Palermo (21.45).