Ömer Aşık 11 serbest atışı sayıya çevirdi
Milli oyuncumuz Ömer Aşık’ın double double yaptığı karşılaşmada Houston Rockets, Toyota Center’da son şampiyon Miami Heat’e 113-110’luk skorla mağlup oldu. 
Bu karşılaşmada ilk beş başlayan ve 32 dakika süre alan Milli oyuncumuz Ömer Aşık, 19 sayı- 14 ribaund- 3 asist- 1 blokla maçı tamamladı. Temsilcimiz, mücadele boyunca 4/8 iki sayı ve 11/14 serbest atış isabetiyle oynadı. 
Houston’da Chandlar Parsons 25 sayıyla takımının en skorer ismi olurken, James Harden 22 sayı- 5 asist ve Patrick Patterson da 17 sayı- 9 ribaund ile mücadeleyi noktaladı. 
Miami Heat’te ise LeBron James 38 sayı- 10 ribaund- 6 asistle galibiyetin mimarı olurken, Chris Bosh 24 sayı- 10 ribaund ve Dwyane Wade de 19 sayı- 6 ribaund- 7 asistle maçı tamamladı.