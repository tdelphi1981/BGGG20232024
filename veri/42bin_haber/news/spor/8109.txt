Holosko: Türk vatandaşlığına geçebilirim
Beşiktaş'ın Slovak oyuncuus Filip Holosko, Türk vatandaşlığına geçebileceğini dile getirdi.
Sezon başında ücretinde indirime gitmeyi kabul ederek sözleşmesini uzatan Beşiktaş'ın Slovak oyuncuus Filip Holosko, çok iyi bir yıl geçiriyor. Holosko bir gol attığı Sanica Boru Elazığspor maçı öncesinde İstiklal Marşı'na eşlik ederken görüntülenmişti.

Sabah'ın haberine göre, 2006'dan bu yana kariyerine Türkiye'de devam eden başarılı oyuncu, Slovakya Milli Takımı'nda oynamasına engel olmaması halinde Türk vatandaşlığına geçmeye sıcak baktığını dile getirdi.

Aile olarak Türkiye'yi çok sevdiklerini belirten Holosko, "Türkçe dersleri alıyorum. Ayrıca İstiklal Marşı'nı da öğreniyorum. Elazığspor maçında da bu yüzden söyledim. Aile olarak Türk insanını ve Türkiye'yi çok seviyoruz. Milli takımdaki yerimi kaybetmek istemiyorum. Slovakya'daki durumumu etkilemezsei Türk vatandaşlığına seve seve geçerim" dedi.

29 yaşındaki oyuncu 2008 yılında Manisaspor'dan Beşiktaş'a transfer olmuştu.