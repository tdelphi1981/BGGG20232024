Tavşanlı'nın tek "Ümit"i
PTT 1. Lig'de, 2012-2013 sezonunun ilk yarısını 17 puanla düşme hattında tamamlayan TKİ Tavşanlı Linyitspor'da, santrfor Ümit Tütünci, 17 maçın tamamında toplam bin 398 dakika sahada kaldı.Kütahya temsilcisi, sezona teknik direktör Levent Devrim yönetiminde başladı. 6'ncı hafta sonunda Devrim ile yollar ayrıldı. 2 hafta antrenör Ahmet Erdinç, 2 hafta altyapı antrenörü Hasan Sarı'ya emanet edilen takım, son 7 haftada Arif Peçenek yönetiminde sahalarda yer aldı.

Kırmızı-siyahlılar, ilk yarıyı, 4 galibiyet, 5 beraberlik, 8 yenilgiyle 17 puan toplayarak, 16'ncı sırada tamamladı. Takım bu süreçte 16 gol atıp 28 gol yedi ve Ankaragücü'nden sonra en fazla gol yiyen ekip oldu.

İlk 17 haftalık süreçte 24 futbolcunun forma giydiği TKİ Tavşanlı Linyitspor'da, santrfor Ümit Tütünci, 17 maçın 16'sına ilk 11'de başlayıp birine sonradan girerek, en istikrarlı oyuncu oldu.

Toplam bin 398 dakika süre alan Tütünci'yi, bin 239 dakikayla Ferhat Çulcuoğlu, bin 138 dakikayla Mehmet Besler, bin 105 dakikayla Hakan Çevik takip etti.

Yabancısı bulunmayan Kütahya temsilcisinde, 9 dakika sahada kalan Gökhan Öztürk, 22 dakika süre alan Mustafa Emre Horoslu, 103 dakika oynayan Ömürcan Yıldırımlı da en az süre alan oyuncular olarak dikkati çekti.

-Ümit Tütünci ve Abdi Aktaş'tan 9 gol-

İlk yarıda 16 gol atan TKİ Tavşanlı Linyitspor'da en golcü oyuncu, 6 golle Ümit Tütünci oldu. Abdi Aktaş 3, Ferhat Çulcuoğlu ve Mesut Saray ikişer, Eser Yağmur ile Ömürcan Yıldırımlı ise birer gol kaydetti. Denizlisporlu Erhan Kartal, Kütahya temsilcisinin, sahasında 4-3 kazandığı maçta kendi kalesine gol attı.
Karşılaşmaların ilk yarılarında 6, ikinci yarılarında 10 gol bulan TKİ Tavşanlı Linyitspor, bu gollerden 5'ini son 5 dakikada atmayı başardı.
TKİ Tavşanlı Linyitspor'un attığı ve yediği gollerin dağılımı şöyle:

Dakika Aralığı Attığı Gol Yediği Gol
--------------- ----------- -----------
0-15 2 4
16-30 1 6
31-45 3 5
46-60 1 2
61-75 3 4
76-90 6 7

-Sarı ve kırmızı kartlar-

Kırmızı-siyahlı ekipte, ilk yarıda İbrahim Yavuz, Serkan Özsoy ve Hasan Yaşar, birer kez kırmızı kartla cezalandırıldı.

Hakemler, TKİ Tavşanlı Linyitsporlu futbolculara toplam 46 kez sarı kart gösterdi.

Özgür Volkan Yıldırım'ın 6 sarı kartla en fazla sarı kart gören oyuncu olduğu TKİ Tavşanlı Linyitspor'da, bu oyuncuyu, 4'er kartla Oktay Pop, Faruk Bayar, Abdi Aktaş, 3'er kartla İbrahim Yavuz, Ümit Tütünci, Osman Fırat, ikişer kartla Emrah Dağ, Mesut Saray, Mehmet Besler, Hakan Çevik, Murat Özavcı, Emre Okur, birer kartla Yavuz Eraydın, Ferhat Çulcuoğlu, Bilal Özdemir, Serkan Özsoy, Hasan Yaşar, Ahmet Topal, Metin Erol izledi.

-İlk yarı raporu-

PTT 1. Lig'de ilk devrede bekleneni veremeyen ve düşme hattında yer alan TKİ Tavşanlı Linyitsporlu futbolcuların, ilk yarı raporu şöyle:

Futbolcu MaçSayısı İlk11 Dakika SarıKart KırmızıKart Gol 
Ümit Tütünci 17 16 1398 3 - 6 
Ferhat Çulcuoğlu 15 15 1239 1 - 2 
Mehmet Besler 13 13 1138 2 - - 
Hakan Çevik 15 12 1105 2 - - 
Oktay Pop 15 13 1087 4 - - 
Osman Fırat 12 12 1019 3 - - 
Bilal Özdemir 11 11 980 1 - - 
Murat Özavcı 11 10 976 2 - - 
Özgür Volkan Yıldırım 13 11 948 6 - - 
Mesut Saray 15 9 930 2 - 2 
Yavuz Eraydın 10 10 900 1 - - 
Faruk Bayar 11 8 720 4 - - 
Serkan Özsoy 8 8 719 1 1 - 
Metin Erol 7 7 630 1 - - 
Abdi Aktaş 14 7 626 4 - 3 
Hasan Yaşar 7 6 554 1 1 - 
Emre Okur 9 5 445 2 - - 
Emrah Dağ 11 3 361 2 - - 
Eser Yağmur 6 4 352 - - 1 
Ahmet Topal 4 3 227 1 - - 
İbrahim Yavuz 6 3 192 3 1 - 
Ömürcan Yıldırımlı 4 1 103 - - 1 
Mustafa Emre Horoslu 2 - 22 - - - 
Gökhan Öztürk 1 - 9 - - -