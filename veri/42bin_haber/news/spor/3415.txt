Galatasaray'da Rıdvan depremi
Ünal Aysal'ın GSTV'ye Rıdvan Dilmen'i çıkaracak olması, Sarı-Kırmızılı taraftarları çıldırttı 
 Galatasaray Başkanı Ünal Aysal’ın, GSTV’ye Rıdvan Dilmen’i çıkartmak istemesi, ortalığı fena halde karıştırdı. Bu hamleye büyük tepki gösteren Sarı-Kırmızılı taraftarlar, programın çekileceği gün büyük çaplı bir protesto yapmaya hazırlanıyor. Ayrıca grubun internet sitesinden bir açıklama yayınlandı. İşte o açıklamada yer alan ifadelerden öne çıkanlar:
 
 ‘ASLA TASVİP ETMİYORUZ’
 
 “Gelinen bu noktayı, programı ve aynı çizgide sürecek yayıncılık politikasını asla ve asla tasvip etmediğimizi, şiddetle reddettiğimizin altını kalın çizgilerle çiziyor, ‘demokratikleşme’nin sadece demokratik, tarafsız, tertemiz ve kirli işlere bulaşmamış insanlarla yapılabileceğine inanıyoruz. Galatasaray TV’nin kendi hedeflerinde de yazdığı gibi Galatasaray’ın ve Galatasaraylılığın vizyonuna, kalitesine, ağırbaşlılığına ve dünyaya bakış açısına yakışan bir politika ve çizgide yürüyeceğinden ve daha geniş kitlelere ulaşma gayesinde Türksat üzerinden yayına geçerek önce kendi taraftarımıza ulaşmanın birinci hedefimiz olacağından şüphemiz yok ama; yukarıda bahsettiğimiz fikir ve formatlara enerjimizi ve zamanımızı harcamak yerine, Büyük Galatasaray ailesi olarak önümüzdeki zorlu süreçlerde ve yürüdüğümüz hedeflerde, dün olduğumuzdan daha yoğun çalışarak ve bugün olduğumuzdan daha çok kenetlenerek; Galatasaray için omuz omuza olma zamanının geldiğine inanıyoruz...” 
 Fanatik