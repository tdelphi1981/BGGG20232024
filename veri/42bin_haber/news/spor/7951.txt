İzmir derbisinde gülen taraf Karşıyaka
PTT 1. Lig 21. hafta mücadelesinde İzmir derbisinde Karşıyaka, konuk ettiği Bucaspor'u 1-0 yenmeyi başardı.
PTT 1. Lig'deki İzmir derbisinde Karşıyaka, Bucaspor'a ligin ilk yarısındaki maçın ardından rövanşta da şans tanımadı: 1-0.

İlk yarısı şiddetli yağmur altında oynanan derbinin tek golünü 81. dakikada Caner Ağca attı. Alsancak Stadı'ndaki maçı 3808 biletli seyirci izledi. 

Bu sonuçla devre arasında kadrosunu yenilemek zorunda kalmasına rağmen son üç haftada 7 puan toplayan Karşıyaka puanını 32'ye çıkardı, maç fazlasıyla Play-Off hattına yerleşti. Bucaspor ise 29 puanda kaldı. 

Maçın ardından Karşıyakalı futbolcular ve teknik heyet santra noktasında toplanıp büyük sevinç yaşadı.  
Karşıyaka: 1 - Bucaspor: 0

Stat: Alsancak
Hakemler: Taner Gizlenci, Birol Güldane, Şenol Ersoy
Karşıyaka: Necati, Erdi, Banahene (Dk. 84 Saffet), Mustafa, Emre, Onur (Dk. 70 Caner), Osman, Adnan, Sercan, Ersin, Fatih (Dk. 56 Şehmus)
Bucaspor: Ömer, Efe, Aykut, Zafer (Dk. 82 Emre), Mehmet, Luiz Henrique, Okan, Yasin (Dk. 46 Civar), Erkan, Alparslan, Umut (Dk. 71 İrfan)
Gol: Dk. 81 Caner (Karşıyaka)
Sarı kartlar: Dk. 28 Emre, Dk. 85 Mustafa, Dk. 90 Adnan (Karşıyaka), Dk. 37 Zafer, Dk. 85 Efe, Dk. 90 Erkan, Dk. 90 Civar (Bucaspor)