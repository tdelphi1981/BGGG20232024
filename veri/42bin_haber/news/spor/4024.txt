Barcelona'dan maç gibi antrenman!
İspanyol ekibi Barcelona, ikinci devre hazırlıkları kapsamında önceki günkü antrenmanını basına ve taraftarlara açtı 
 Hastalığını atlattıktan sonra tekrar takımla birlikte idmanlara katılan Tito Villanova ve Katalan ekibinin çalışmasına futbolseverler büyük ilgi gösterdi. Biletlerin 5 Euro’dan satıldığı antrenmanı 13 bin 855 kişi takip etti. Barça, buradan 69 bin 275 Euro (161.895 TL) gelir elde ederken, minik taraftarlar hayranı oldukları futbolcuları hem yakından görme fırsatı yakaladı hem de onlardan bol bol imza alıp, fotoğraf çektirdi. Tezahüratlar eşliğinde geçen idman sonrasında aralarında Lionel Messi, Adriano, Abidal gibi futbolcuların olduğu grup, çocuk hastaların bulunduğu hastaneye gidip, miniklere moral verdi. Katalan ekibinin idmanında durum böyleyken, Süper Lig’deki Kayserispor’u 32 bin kişilik Kadir Has Stadı’nda ortalama 8 bin kişi takip etmesi, bizde futbola olan ilginin gerçek göstergesi ‘İşte bu olsa gerek’ düşüncesini akıllara getiriyor!
 
 Fanatik