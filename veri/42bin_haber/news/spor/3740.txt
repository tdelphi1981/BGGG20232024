Trabzonspor Alanzinho'ya kavuştu
Devre arası kamp çalışmalarını Antalya'da sürdüren Trabzonspor'un Brezilyalı orta saha oyuncusu Alanzinho, takımla antrenmana çıktı. 
Bordo-mavili futbolcular, teknik direktör Şenol Güneş yönetiminde Serik ilçesine bağlı Belek  eldesindeki Gloria Oteli'nin futbol sahalarında sabah antrenmanı gerçekleştirdi.

Bordo-mavililer antrenmanda önce kondisyon, ardından yarı sahada topla ikili mücadele çalışması yaptı. Ülkesinden dönerek kampa katılan Brezilyalı orta saha oyuncusu Alanzinho ise takımdan ayrı düz koşu yaptı.

Göğüs ağrısı bulunduğu belirtilen Giray Kaçar ise antrenmana katılmadı.

İzinli olmamasına rağmen kampa henüz katılmayan Arjantinli oyuncu Gustavo Colman da antrenmanda yer almadı.

Dün akşam antrenmanında Mustafa Yumlu ile girdiği ikili mücadele sırasında sol ayak bileğinden sakatlanan Marek Sapara ve idmanın sonlarına doğru kasık bölgesinden sakatlanan Slovak defans oyuncusu Marek Cech'in sağlık durumlarının bugün yapılacak kontrollerden sonra netleşeceği bildirildi.

Bu arada antrenmanı Trabzonspor Kulübü Asbaşkanı Nevzat Şakar da izledi.