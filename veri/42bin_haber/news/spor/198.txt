Yumruk yumruğa kavga ettiler!
F.Bahçe Ülker-Mersin BŞB maçında yumruklar konuştu. Kendisini iten Andersen'e vuran Mersin'in ABD'li basketbolcusu Prince atıldı
 Ülker Sports Arena dün arka arkaya iki maça ev sahipliği yaptı. F.Bahçe Kadın Basketbol Takımı, Mersin BŞB'yi 77-54 mağlup etti. Maç sonunda iki takım oyuncuları birbirlerini tebrik etti. Bu maçın ardından Beko Basketbol Ligi'nde F.Bahçe ile Mersin BŞB'nin erkek takımları karşılaştı.
 ANDERSEN DEVAM ETTİ!
 KARŞILAŞMANIN 24. dakikasında gelişen bir pozisyonda Mersin BŞB'den Prince, Andersen'in yüzüne vurunca iki oyuncu arasında gerginlik yaşandı. İkili arasında büyümesi muhtemel kavga, takım arkadaşlarının araya girmesiyle önlendi. 
 MAÇIN hakemleri yaşanan tartışmayı değerlendirdikten sonra Mersin BŞB'den Prince'i diskalifiye etti. Hakemler, F.Bahçeli Andersen'e ise teknik faul verdi. Maçı, Sarı-Lacivertliler, 74-50 kazandı.