Aslan'ın 100'ü güldü 103-82
Trefl Sopot'a 21 sayı fark atan Cim-Bom gruptan çıkmayı garantiledi. Ataman'ın Lakovic sürprizi maçın seyrini değiştirdi
 Eurocup'un şampiyonluk adayı G.Saray, F Grubu'nda Polonya'dan T.Sopot'u 103-82 yenerek, gruptan çıkmayı garantiledi. Cim-Bom, Hawkins'in smacıyla 5. dakikayı 15-9 önde geçti. Sonra farkı koruyamadı; 9. dakikada 21-19 olan skor, Gordon, Furkan ve Ndong'un basketleriyle 12.07'de 31-21'e geldi. Gönderilmesi gündemde olan Jaka Lakovic'in etkili oyunu ve Cenk'in üçlükleriyle, devre 56-36 ile 20 farkla sona erdi.
 ÜÇÜNCÜ periyodun son 3 dakikasına Sarı-Kırmızılılar, Milan Macvan'ın üçlük sayısı ile 74-50'lik skor ve 24 farkla girdi. Ancak bu periyodun son 3 dakikasında, 4 hücumdan boş dönünce, fark da 76-62 ile 14 sayıya kadar düştü. 
 HERKES ATTI
 FİNAL çeyreğinde hücumların verimi arttı. Sayı atmayan oyuncu kalmadı. G.Saray, Sopot'a 21 sayı fark atarak, ligde yaptığı 8'de 8'lik serinin ardından Avrupa'ya da meydan okudu.
  