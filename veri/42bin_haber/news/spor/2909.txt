Abdullah Avcı, alt yapı hocalarıyla buluştu
A Milli Takım Teknik Direktörü Abdullah Avcı, Spor Toto Süper Lig'de yer alan kulüplerin altyapı sorumluları ile bir araya geldi.Le Meridien Otel'deki değerlendirme toplantısına Avcı'nın yanı sıra TFF Futbol Gelişim Direktörü Tolunay Kafkas ile FGD'den Cezmi Turhan ve Serbülent Şengün de katıldı. 

Hem kulüp altyapısında hem de genç milli takımlara görev yapmış biri olarak, altyapı eğitimine ve eğitimciliğine büyük önem verdiğini belirten Abdullah Avcı, "Göreve geldiğimiz Kasım 2011'den bu yana mesaimizin önemli bir kısmını da altyapılara ve genç milli takımlara harcıyoruz" dedi. 

Toplantıda FGD Direktörü Tolunay Kafkas, 2013-2014 sezonunda hayata geçmesi planlanan Gençlik Gelişme Ligleri'nin yeni yapısı ile ilgili bir sunum gerçekleştirdi.