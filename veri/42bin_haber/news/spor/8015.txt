Amatör lig maçında kavga
Zonguldak'ta Süper Amatör Lig'de yapılan Karadeniz Ereğli Belediyespor-Amasraspor maçında kavga çıktı.Erdoğan Demir Stadı'nda yapılan maç Asmaspor'un 4-3 üstünlüğüyle sona erdi. Maçın bitiminde Karadeniz Ereğli Belediyespor oyuncularından Aytunç, Önder ve Cihat sonuca itiraz ederek hakemin üzerine yürüdü.
Hakem ile futbolcular arasında tartışma çıktı. Olayın büyümesi üzerine 3 futbolcunun takım arkadaşları da tartışmaya katıldı. Sahaya giren polis ekipleri olaya müdahale etti. Polis oyunculara soyunma odalarına kadar eşlik etti.
Misafir takım oyuncuları, taraftarları ve hakemler, stadı polis eşliğinde terk etti.