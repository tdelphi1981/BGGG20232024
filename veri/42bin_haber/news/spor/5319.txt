Takımı 'namağlup'tu, görevinden oldu
Yunanistan'ın en köklü kulüplerinden Olympiakos, teknik direktör Leonardo Jardim'in görevine son verdi.
Kulüpten yapılan açıklamada, 'Olympiakos yönetimi Leonardo Jardim ile yollarını ayırmaya karar verdi. Kendisine şu ana kadar takıma verdiği emekten dolayı teşekkür ederiz. Yarın oynanacak PAS Giannena maçına Antonis Nikopolidis teknik direktör olarak çıkacak' ifadesi kullanıldı.

Olympiakos, bu sezon Yunanistan Süper Ligi'nde yenilgi almadı ve UEFA Avrupa Ligi'nde de mücadelesine devam ediyor.