Taraftarın karla mücadelesi
 
 Bölgesel Amatör Lig 6'ıncı grupta mücadele eden Geredespor hafta sonu Sorgun Belediyespor ile sahasında karşılaşacak.  
 Geredespor’un "Soğuk Cehennem" isimli taraftar grubu üyesi yaklaşık 20 genç, ellerine kürekleri alarak Gerede Stadı’nda karla kaplı sahayı temizlediler. 
 Soğuk havaya ve ayaklarının kara gömülmesine aldırış etmeyen taraftarlar zeminde bulunan yaklaşık 10 santim kalınlığındaki karı temizledi.  
 Her zaman takımlarının yanında olduklarını söyleyen taraftarlar, "Geredespor hafta sonu Sorgun Belediyespor ile karşılaşacak. Saha karla kaplı. Maçın oynanabilmesi için bizlerde zeminde bulunan karı temizledik" dedi. 
 DHA