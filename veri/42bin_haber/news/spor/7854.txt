Andre Igoudala Denver Nuggets'ta mutlu
Denver Nuggetsın yetenekli forveti Andre Iguodala, sezon sonunda bitecek kontratını yenilemek istediğini açıkladı.
Arizona Üniversitesinin eski yıldızlarından 28 yaşındaki Iguodala, kendisine uzun süreli yeni kontrat teklif edilmesi durumunda sözleşmesindeki opsiyonu kullanmayı düşünmediğini söyledi. Bu yıl 14.7 milyon dolar kazanan ve 2013-2014 sezonu için de 15.9 milyon dolar değerinde oyuncu opsiyonu bulunan tecrübeli oyuncu, Nuggets yetkilileriyle yapacağı görüşmenin ardından kararını vereceğini belirtti.  
Nuggets ile yeni sözleşme imzalaması durumunda Iguodalanın, kontrat opsiyonunun yarısı kadar bir ücret alacağı NBA kulislerinde konuşuluyor.