Mehmet Topal'ın sakatlığı ciddi
Fenerbahçe'nin Viktoria Plzen takımıyla yaptığı maçın ilk yarısında sakatlanan Mehmet Topal'ın ön çapraz bağlarında kanama ve yırtık tespit edildiği açıklandı. 
Fenerbahçe Kulübü'nden yapılan açıklamada, Viktoria Plzen karşılaşmasında sağ dizine aldığı darbe sonucu dizinde şişlik ve ağrı meydana gelen oyuncu Mehmet Topal'ın sağ diz MR'ının çekildiği belirtilerek, "MR sonucunda oyuncumuzun ön çapraz bağında gerilme, diz kapsülünde kanama ve yırtık tespit edildi. Futbolcumuzun tedavisine başlanıldı" denildi.