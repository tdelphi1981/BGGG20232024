Malaga'dan uçakta parti!
Şampiyonlar Ligi'nde Rusya deplasmanında Zenit'ten 1 puan alan ve gruptan çıkmayı garantileyen Malagalı oyuncular uçakta parti verdi.
 Şampiyonlar Ligi'nin bu sezon en büyük sürprizlerinden birine imza atarak grubunda zirveye oturan Malaga, Şampiyonlar Ligi'nde gruptan çıkmayı garantilediği Zenit karşılaşmasından sonra uçakta parti verdiler.
 4500 kilometrelik St. Petersburg ve Malaga arasındaki yolda canları oldukça sıkılan futbolcular, gitarist Ruben Partillo ve Malaga barlarının en ünlü solistlerinden Pili Esteban da Malaga'yı desteklemek için deplasmana gittiler. Dönüş yolunda Arjantinli savunmacı Martin Demichelis ve Eliseu'nun ısrarlarıyla, Partillo ve Esteban ufak bir gösteri yaptı. Daha sonra, ünlü dansçı Olga Magana ve Eliseu'nun şovlarıyla uçakta parti başladı.
 Malaga yönetim kurulu üyelerinden, danışman Francisco Martin Aguilar; "Yaşadığımız tecrübe muhteşemdi. Takım beklentilerin ötesinde bir başarıya ulaştı ve Malaga'lı insanlar hayallerini yaşadılar. Muhteşem bir kadroya ve aynı derecede muhteşem bir teknik direktöre sahibiz" dedi.
 Şampiyonlar Ligi C Grubu'nda yoluna namağlup devam eden Malaga 5 maçta 11 puan toplayarak grubunu 1. bitirmeyi garantiledi.