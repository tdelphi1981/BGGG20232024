Monaco'da gururlandırdılar
Işıklar Holding ana sponsorluğunda gerçekleşen 2012 Dünya Offshore 225 Şampiyonası'nda, 88 Ecimen Cosmetics ile yarışan Alpay Akdilek  Kerem Tuncer ikilisi Monaco'da Dünya şampiyonluğu kupalarını aldılar.
2012 yılı boyunca altı ilde toplam on dört yarış ile sezonu tamamlayan 2012 Işıklar Dünya Offshore 225 Şampiyonası, haftasonu Monaco'da gerçekleşen UIM 2012 Ödül Töreni Gala gecesine dünya şampiyonu olan 88 Eci Men Cosmetics takımı ile katıldı. Genel klasmanda 2.635 puanla birinci olan takım 88 Eci Men Cosmetics pilotları Kerem Tuncer  Alpay Akdilek ikilisi dördüncü kez dünya şampiyonluğu kupalarını aldılar.

Farklı kategorilerde toplam 58 pilotun ödül aldığı gecede UIM Konsey üyesi ve İstanbul Offshore Kulübü Başkanı Uğur Işık Class GT 15 dalında birinci olan Morgan Jernfast'e kupasını verdi.

2012 sezonunda Eci Men Cosmetics sponsorluğunda yarışan Kerem Tuncer ve Alpay Akdilek ikilisi ise kupalarını UIM Genel Sekreteri Andrea Dini ve Dünya Offshore Komitesi "COMINOFF" Başkanı Per Benson'dan aldılar.

Ayrıca, İstanbul Offshore Kulübü Genel Sekreteri Emre Güler, UIM Formula Future Komite Başkanı olarak da, Formula Future dalında yarışan ve Class 4 Dünya Şampiyonu olan Maximilian Stilz'e kupasını verdi.

Monaco'da düzenlenen görkemli geceye İstanbul Offshore Kulübü adına Uğur Işık, Serdar Özer ve Emre Güler katıldı. Gecede Kerem Tuncer'in eşi Gözde Tuncer, Serdar Özer'in eşi Figen Özer, Yasemin Bektaş ve takımın ana sponsoru Sora Kozmetik Yönetim Kurulu Başkanı Barış Kesme de yer aldı.