Orduspor galibiyeti hatırladı
 
 19 Eylül Stadı'nda oynanan karşılaşmada ilk golü Orduspor'un Arjantinli oyuncusu Javier Umbides 38. dakikada kaydetti. İlk yarı 1-0'lık Orduspor üstünlüğü ile sona erdi.
 
 Maçın 58. dakikasında Gençlerbirliği'den Ante Kulusic, Javier Umbides'e faul yaptı ve iki sarı karttan oyun dışı kaldı. Ev sahibi ekip 64. dakikada Müslüm Yelken'in golü ile skoru 2-0 yaptı. Gençlerbirliği 71. dakikada Dejan Lekic ile durumu  2-1 yaptı ve maç bu skorla sona erdi.
 
 Maçın ardından Gençlerbirliği 27 puanda kalırken, Orduspor puanını 24'e çıkardı.