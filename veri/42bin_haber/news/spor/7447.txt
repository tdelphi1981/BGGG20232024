Fenerbahçe deplasman girdabına giriyor
Fenerbahçe deplasman girdabına giriyor. Ligin ikinci yarısı başlamadan kupa maçlarıyla birlikte zorlu bir maç trafiği yaşayan Fenerbahçe, yine üç günde bir maç trafiği ile karşı karşıya kaldı.
Sarı-lacivertli ekip, iki hafta içindeki 5 kritik maçın ilk 3'ünü dışarıda oynayacak. Bugüne kadar; lig, kupa, Avrupa ve hazırlık olmak üzere toplam 43 maça çıkan Sarı-Lacivertliler, önündeki 2 haftalık süreçte kritik maçlara çıkacak. Adeta kaderini belirleyecek nitelikteki deplasman girdabı bu haftasonu Mersin deplasmanıyla başlıyor. Ardından iki zorlu deplasman daha geliyor. Sevgililer Günü'ndeki Bate Borisov maçının yorgunluğu atılmadan Avni Aker'de Trabzon mücadelesi var. Trabzon dönüşü izin yapmadan Bate ile Kadıköy'deki rövanşa çıkacak olan Fenerbahçe, ligin formda ekibi Kasımpaşa ile 3 gün sonra karşılaşacak.  
3'ü deplasmanda 5 maçlık trafik şöyle:
10 Şubat / Mersin-Fenerbahçe (D)
14 Şubat / Bate Borisov-Fenerbahçe (D)
17 Şubat / Trabzonspor-Fenerbahçe (D)
21 Şubat / Fenerbahçe-Bate Borisov
24 Şubat / Fenerbahçe-Kasımpaşa
 
1461 Trabzon ile kupadaki formalite maçının ardından ise bu kez Bursa, Beşiktaş ve MP Antalya ile ligdeki kader maçları Feneğrbahçe'yi terletecek.