Karabükspor'dan "İstanbul Hatırası"
Kardemir Karabükspor, Spor Toto Süper Lig'de bu sezon deplasmanda 3-1'lik skorlarla kazandığı Galatasaray ve Fenerbahçe galibiyetlerine atıfta bulunmak için, "İstanbul Hatırası" yazılı tişörtleri satışa sundu. 
Kırmızı-mavili ekip, ligin 13. haftasında Galatasaray, 17. haftasında Fenerbahçe ile deplasmanda yaptığı maçları 3-1'lik skorlarla kazanmıştı.

Kulüp yönetimi, bu maçların hatırası olarak üzerinde, "İstanbul Hatırası" ve 3 ila 1 rakamlarının bulunduğu tişörtler bastırarak, bunları 25 liradan kulübün mağazasında satışa sundu.

Taraftarların, söz konusu tişörtlere ilgi gösterdiği kaydedildi.