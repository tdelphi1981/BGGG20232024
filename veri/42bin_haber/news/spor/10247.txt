Beşiktaş - Fenerbahçe (Maç 19:00'da)
Beşiktaş ile Fenerbahçe tarihi stattaki son derbide kozlarını paylaşacak. Lider Galatasarayın puan kaybetmesinden sonra daha büyük bir önem kazanan derbi saat 19.00da başlayacak. Kartal ev sahibi avantajını kullanmak, Kanarya ise galibiyet serisini sürdürmek istiyor. Aykut Kocaman, Hasan Ali Kaldırım'ı 18 kişilik maç kadrosuna almadı...
MUHTEMEL 11'LER   
HAKEM: Mete Kalkavan
STAT: İnönü Stadı
BEŞİKTAŞ: McGregor, Hilbert, Sivok, Ersan, Gökhan Süzen, İbrahim Toraman, Veli, Fernandes, Olcay, Holosko, Niang
FENERBAHÇE: Volkan, Gökhan Gönül, Yobo, Egemen, Ziegler, Mehmet Topal, Emre, Meireles, Kuyt, Sow, Webo  
Spor Toto Süper Ligin 24. haftası, bugün tarihi bir derbiye sahne olacak. Lider G.Sarayın Eskişehirde puan kaybetmesinden sonra, takipçileri Beşiktaş ile Fenerbahçe, İnönü Stadındaki son derbide zirveye yaklaşmak için karşı karşıya gelecek. Sezon sonunda yıkılarak yeniden yapılması planlanan tarihi statta saat 19.00da başlayacak son derbiyi, kariyerinde ilk derbiye çıkacak hakem Mete Kalkavan yönetecek. Zirveden uzaklaşmamak açısından büyük önem taşıyan maçı kaybeden taraf büyük yara alacak. Beraberlik ise iki takıma da yaramayacak. 
OĞUZHAN VE NECİP İYİLEŞTİ 
SEZONUN ikinci yarısında kendi evindeki 3 lig maçında da berabere kalan Beşiktaş, büyük taraftar desteğiyle Fenerbahçeyi yenip, stadındaki son derbiden 3 puanla ayrılmayı amaçlıyor. Siyah beyazlı takımda sakatlıkları süren Almeida, Dentinho, Uğur Boral, İsmali Köybaşı ve Mustafa Pektemek karşılaşmada görev yapamayacaklar. Tedavileri tamamlanan Oğuzhan ve Necip ise maç kadrosunda yer alacaklar. Ancak teknik direktör Samet Aybabanın iki genç oyuncuya da ilk 11de forma şansı vermesi beklenmiyor. 
FENERBAHÇEDE EKSİK YOK  
İKİNCİ yarıdaki 3 deplasmandan da galibiyetle dönen Fenerbahçe ise, taraftar desteğinden yoksun mücadele edeceği derbiyi kazanıp, ligdeki galibiyet serisini sürdürmek istiyor. Sarı lacivertlilerde dev maç öncesi önemli bir eksik bulunmuyor. Beşiktaş ile yaptığı son 17 lig derbisinden 11ini kazanıp, 4ünde berabere kalan ve sadece 2 kez yenilen Sarı Kanaryalar, bu üstünlüğünü devam ettirerek, perşembe akşamı UEFA Avrupa Liginde V.Plzenle oynayacağı kritik sınav öncesi de moral bulma amacında. 
En farklı skor7-0  
Derbide en farklı galibiyeti, Beşiktaşı 6 Aralık 1958de oynanan özel maçta 7-0 yenen F.Bahçe aldı. 
En golcü Hakkı Yeten 
Rekabette en fazla golü Beşiktaşın efsane kaptanı Hakkı Yeten attı. F.Bahçe filelerini 58 maçta 32 kez havalandırdı. 
En hızlı golcü Elvir Boliç 
Fenerbahçeli Elvir Boliç, 10 Mart 1996da İnönü Stadında yapılan lig maçında Beşiktaşa 21. saniyede gol attı. 
Derbinin en genci Recep 
İki takımın kadroları içinde en genç isim, 2 Ağustos 1995te doğan F.Bahçenin 17lik yeteneği Recep Niyaz.