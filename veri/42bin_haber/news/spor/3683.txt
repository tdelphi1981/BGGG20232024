Bernard Tomic, Djokovic'i devirdi
Avustralya'daki Hopman Kupasında dünya bir numarası Novak Djokovic, Bernard Tomic ile oynadığı maçta yenilerek hayranlarını şaşırttı.
Avustralyanın Perth kentinde düzenlenen ve ülkelerin yarıştığı Hopman Kupasında Sırbistan ile Avustralya karşı karşıya geldi. 
Eşleşmenin ilk maçında dünya 1 numarası Novak Djokovic, bu yıl patlama yapması gereken Bernard Tomic ile karşılaştı. Harika bir tenis oynayan Tomic, ilk seti 6-4 ile hanesine yazdırdı. 
İki gün önce taraftarlar tarafından sakatlanma tehlikesi atlatan Djokovic, ikinci sete de ağırlığını koyamadı. Başa abş giden bu setin dokuzuncu oyununda servis kırarak 5-4lük üstünlüğü elde eden Tomic, maçı kendi servis oyununda noktaladı. 
Eşleşmenin ikinci maçında Ana Ivanovic ile Ashleigh Barty karşı karşıya geldi. Eski dünya 1 numarası, gen. rakibi karşısında zorlanmadı ve müsabakadan 6-2/6-3lük setlerle galip ayrıldı. Bu sonuçla Sırbistan seriye 1-1lik eşitliği getirdi. 
Eşleşmenin galibini çiftler müsabakası belirleyecek.