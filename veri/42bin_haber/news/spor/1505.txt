Gökhan ve Webo şahane olacak
İsmail Köybaşının tekrar sakatlanması ve Uğur Boralın kötü performansı yüzünden sol kanat için öne Gökhan Süzen ismi öne çıkarken, forvete de Pierre Webo ile takviye yapılacak.
Beşiktaş oyuncu tarama ekibi ve teknik heyet raporunu hazırladı, bir forvet bir de sol bek oyuncusu öncelikle alınacak. Öne çıkan isimler Gökhan Süzen ve Webo... Sol bekte İsmailin tekrar sakatlanması, o bölgedeki Uğurun başarısız maçlar çıkarması, aynı şekilde forvette Mustafanın sakatlığı ve Batuhanın yetersizliği bu mevkilere takviye ihtiyacı doğurdu. 
Samet Aybabanın raporu doğrultusunda. Tamer Kıran ve Ahmet Nur Çebi bugün yönetim kurulu ile transfer konusunda fikir alış verişinde bulunacak. 
SİYAH BEYAZLILAR ZEMİN YOKLUYOR 

İSMAİLin sakatlanmasının ardından sol kanada oyuncu arayışlarını sürdürdüklerini vurgulayan Kıran şunları söyledi: Oyuncu tarama ekibi ile birlikte Rusya, Almanya, Danimarka ve İspanyada forvet ve sol kanat oyuncusu arayışını sürdürüyorlar. Aybaba Süper Ligi yakından tanıyan oyunculara daha sıcak bakıyor. İstanbul BŞBli Webo ve Gökhan Süzen konusunda araştırma yapılıyor. Bu oyuncuları takas ya da para karşılığı almayı düşünüyoruz. Devre arasını bekliyoruz. 
Sezon başı olmamıştı 
Siyah beyazlılar sezon başında da Gökhan Süzen ile ilgilenmiş hatta Emre Özkan ve bir miktar parı karşılığı İstanbul BŞB ile anlaşma sağlanmıştı. Ama son anda Emrenin Belediyeye gitmek ismemesi üzerine transfer gerçekleşmemişti. 
Pierre Achille Webó Kouamo 
· YAŞ:  30
· BOY: 1,81
· UYRUK: Kamerun-İspanya
· POZİSYON:  Forvet
· DEĞERİ:  4.7 milyon Euro
· OYNADIĞI MAÇ: 315
· ATTIĞI GOL: 79