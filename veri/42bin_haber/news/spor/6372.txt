Didier Drogba Galatasaray'da
Galatasaray'ın, Fildişi Sahilli futbolcu Didier Drogba ile 1,5 yıllığına anlaştığı, Manchester City'li Kolo Toure'nin de ilerleyen günler de kadroya katılacağı iddia edildi...
Sneijder ile yılın transfer bombasını patlatan Galatasaray'ın Hollandalı maestroyu bile gölgede bırakacak bir başka dünya yıldızını renklerine bağladığı iddia edildi.  
İddiaya göre; Sarı kırmızılılar, Çin'in Shanghai Shenhua takımında forma giyen Didier Drogbayı 1,5 yıllığına kadrosuna dahil etti.  
KOLO TOURE DE GELİYOR 
Galatasaray, bir takviye de savunmaya yapmaya hazırlanıyor. Sarı-kırmızılılar Manchester City'de forma giyen Kolo Toure'yi de kadrosuna katmak üzere.  
DROGBA İDDİASI SOSYAL MEDYAYI SALLADI 
DIDIER DROGBA KİMDİR? 
Fildişi asıllı ünlü oyuncu Didier Drogba,1978 yılında dünyaya geldi. 2011-2012 sezon sonunda Chelsea ile sözleşmesi biten Drogba, Çin Süper Ligi ekiplerinden Shanghai Shenhua takımıyla yıllığı 15 milyon dolar olmak üzere 2.5 yıllık sözleşme imzalamıştı. 
Profesyonel futbol kariyerine 12 yaşında Fildişi Sahilleri'nın Levallois kulübü ile başlayan Drogba, ardından 21 yaşında ilk kontratına imza attı. 
Aynı sezon, Fildişi Sahili Milli Futbol Takımı ile ilk uluslararası maçına çıktı ve milli takım için ilk golünü attı. 2003 yılında Marsilya ile anlaştı. Sezonu 19 gol ile gol krallığında 3. olarak tamamlayan golcü futbolcu takımını 2004 UEFA Kupası Finali'ne taşıdı. 
2006-07 sezonunda attığı 18 gol ile Premier League'de gol kralı olma başarısını gösterdi. Ayrıca Drogba 2006-07 sezonunda Afrika'da Yılın Futbolcusu ödülününde sahibi olmuştur. 
KOLO TOURE KİMDİR? 
19 Mart 1981 yılında Fildişi Sahilleri'nde dünyaya gelen Kolo Toure, futbola ülkesinin ASEC Mimosas takımında başladı.  
2002 yılında Arsenal altyapısına transfer olan Toure, bu takımda 7 yıl forma giydikten sonra Manchester City'ye transfer oldu. Yaşadığı talihsiz sakatlıklar nedeniyle son yıllarda forma şansı bulamayan tecrüneli savunma oyuncusu bu yıl Manchester City formasıyla Premier Lig'de 2 maç oynadı.  
Yıldız futbolcu İngiltere'de 3 şampiyonluk Premier Lig şampiyonluğu, 4 FA Cup şampiyonluğu, 3 kez de Community Shield Kupası zaferi yaşadı. Toure, Fildişi Sahilleri milli takımı formasını ise 96 maçta giydi ve 5 gol atmayı başardı.