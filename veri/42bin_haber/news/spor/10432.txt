En zor deplasman Trabzon
Beşiktaş Teknik Direktörü, bundan sonra her maçın final anlamı taşıdığını belirtirken, oyuncularını da, Ben olsam hepsini Milli Takıma alırdım diye övdü.
BEŞİKTAŞ Teknik Direktörü Samet Aybaba, F.Bahçe maçını artık geride bıraktıklarını belirtirken Trabzonspor maçıyla ilgili şunları söyledi: Fikstürün zorluğu-kolaylığı belli olmaz. Her maç artık final. Trabzon en zor deplasmanlarımızdan biri olacak. Maça çok iyi konsantre olmak lazım. Her maç önemli ama Trabzon karşılaşması en önemli finallerimizden biri olacak.
Derbiye getirdikleri İsmail Köybaşının ayağının uğurlu geldiğini söyleyen Aybaba Onu Trabzona da götüreceğiz dedi. 
Bir tek evime gelmediği kaldı! 
SAMET Aybaba Beşiktaş Meydandan stadın oraya 35 dakikada geldik. Biz taraftarın takımıyız. Önümüzdeki maçlara da taraftarımızın arasından geçerek gideceğiz derken, Milli Takım Teknik Direktörü olsa bütün oyuncularını takıma alcağını söyledi. 
Olcayın golden sonra kendisine koştuğunu belirten Aybaba Sivasta da gelmişti. Bir tek evime gelmediği kaldı diye espri yaptı. Deneyimli çalıştırıcı bir de itirafta bulundu: Puan kaybettiğimiz maçlarda gol yediğimiz dakikalar mantıklı değildi. Mantıklı düşünülecek dakikalarda gol yemedik. Biz bile mantıklı düşünemedik.  
Kartalın neşeli idmanı 
DERBİYİ 3-2 kazanan Beşiktaş, Trabzon ile deplasmanda oynayacağı maçın hazırlıklarına dün başladı. Nevzat Demir Tesislerinde teknik direktör Samet Aybaba yönetiminde gerçekleştirilen antrenmanda siyah beyazlı oyuncuların oldukça neşeli olduğu gözlendi.  
Dentinhonun  Trabzonda oynaması zor 
BEŞİKTAŞın devre arasında ara transferde Shakhtar Donetsk takımından transfer ettiği fakat antrenmanda kalça adalesinde yırtık olması nedeniyle tedavi olan Dentinho dün sabah toplu çalışmalara başladı. Siyah beyazlı takımla sadece iki maçta toplam 48 dakika sahada kalabilen Brezilyalı oyuncunun yaklaşık 1 ay sahalardan uzak kalacağı açıklanmıştı. Antrenman ve maç eksiği olan Dentinhonun Kasımpaşa ile yapılacak lig maçına hazır olacağı belirtildi.