Denizli galibiyete odaklandı
Denizli Belediyespor Teknik Direktörü Adnan Erkan, Körfez Futbol Kulübü' ile oynayacağı maçtan 3 puan almak için çalışacaklarını söyledi.
Spor Toto 2. Lig Beyaz Grup 14.hafta maçında Körfez Futbol Kulübü'ne konuk olacak Denizli Belediyespor, hazırlıklarını tamamladı. 

Denizli Belediyespor Başkanı Rüşan Uzunoğlu, Başkan Yardımcıları Akın Çelik ve Mehmet Teke'nin de yer aldığı Denizli Belediyespor kafilesi bu sabah karayolu ile Kocaeli'ye gitti. Haftanın son çalışmasını Gümüşler Stadı'nda dün yapan kırmızı beyazlılar, ısınma koşusu ve 6'ya 2 oyunun ardından şut çalışması ve yarı saha maç yaptılar. 
Denizli Belediyespor Teknik Direktörü Adnan Erkan, Körfez Futbol Kulübü ile yapacakları karşılaşmanın zor geçeceğine bildiklerini belirterek, "Hangi koşullarda olursa olsun sahaya kazanmak için çıkacağız. Bu güce sahip olduğumuz düşünüyorum. Körfez maçından mutlak puanla ayrılmak istiyoruz "dedi. 
Denizli Belediyespor'da kart cezası biten Uğur, kadroya dahil edilirken sakatlıkları süren İsmail, Gökhan ve Salim görev alamayacaklar.