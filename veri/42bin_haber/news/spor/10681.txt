Ayrılık ihanet olur
Trabzonspor Başkanı Şener, Beşiktaş maçının kendisinin ve takımın geleceğini etkileyeceğini belirterek Sonuna kadar götürmemiz lazım ama kendi durumumuzu da görmeliyiz. Şu an bırakamam, bırakmam camiaya ihanet olur dedi.
TRABZONSPOR Başkanı Sadri Şener hakkında çıkan istifa söylentilerine karşı çıkarken ayrılması gibi bir durumun şu an için mümkün olmadığını belirtti. Radyospora konuşan Şener Beşiktaş maçından sonra pozisyonumuza bakma-mız lazım. Bu maç dönüm noktası. Kötü durumumuz var, olmaması lazım ve aşacağımıza inanıyorum. Bırakmak felaket olur, kimi getireceksiniz, kim yapacak? Sonuna kadar götürmemiz lazım, kendi durumumuzu da görmemiz lazım. Ama şu an bırakamam, bırakmam camiaya ihanet olur dedi. Emerson ve Janko ile sezon sonunda yolların ayrılacağını vurgulayan Sadri Şener, şike sürecinden Şenol Güneşin ayrılığına kadar pek çok konuda çarpıcı ifadelerde bulundu. İşte Şenerin açıklamalarının satır başları... 
ŞİKE SÜRECİ BENİ DE ETKİLEDİ 
3 Temmuz süreci ilk defa başımıza gelen bir şey. Ben bile etkilendim. Ben daha önce cezaevine gitmemiştim, kalktık oraya gittik. Nevzat Şakar ayağından vurulmamıştı, vuruldu. Biz de insanız, etkilendik tabi.
- Oyuncularımızın CVsini okuyunca önemsiz topçu diyemezsin. Emersonu Benficadan alıyorsun, Jankoyu Portodan alıyorsun, bunlar büyük hayal kırıklığı. Hoca yollamak istediğimizi menajerlerine de söyledi. Bu işi yapmak transfer gibi kolay olmuyor.
- Şenol Hocanın Trabzonlu oluşu ayrılık kararını almamı geciktirdi. Özel bir durumu var. Erken karar alsam transfere bakabilirdik. 
Belediyeden moral yemeği 
TRABZON Belediye Başkanlığı zorlu Beşiktaş mücadelesi öncesinde bordo mavililere moral yemeği düzenledi. Yemekte birlik ve beraberlik mesajlarının verilirken, gecede Vali Dr.Recep Kızılcık, Belediye Başkanı Dr.Orhan Fevzi Gümrükçüoğlu, Ticaret Odası Başkanı Suat Hacısalihoğlu, Futbol Federasyonu yönetim kurulu üyesi Mustafa Beyazlı, Emniyet Müdürü Ertan Yavaş, Trabzonpor Asbaşkanı Nevzat Şakar, Genel Sekreteri Hasan Yener, yöneticiler, Tolunay Kafkas, belediye başkan yardımcıları, Trabzon belediye meclisi grup başkanları ve çok sayıda davetli katıldı.