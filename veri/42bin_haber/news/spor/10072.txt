Aykut Kocaman'ın derbi karnesi
Beşiktaş ile Fenerbahçe arasında yarın yapılacak Spor Toto Süper Lig maçında Fenerbahçe Teknik Direktörü Aykut Kocaman, sarı-lacivertli takımın başında 17. derbisine çıkacak.

Fenerbahçe'nin başında üçüncü sezonunu geçiren Kocaman, takımını saha kenarından yönettiği 16 derbide 4 kez yenilgi yaşadı. 
Kocaman yönetimindeki Fenerbahçe, Galatasaray ile 9, Beşiktaş ile 7 olmak üzere toplam 16 derbide karşılaştı. 14'ü lig, 1'i TFF Süper Kupa, 1'i de özel olmak üzere bu maçlarda 7 kez kazanan Fenerbahçe, 5 kez berabere kaldı, 4 maçta da yenildi. 
Kocamanlı dönemde derbilerde toplam 25 gol atan sarı-lacivertliler, 19 gol yedi. 
Aykut Kocaman döneminde Beşiktaş ile tamamı Süper Lig'de 7 kez karşılaşan Fenerbahçe, 4 kez kazandı, 1 kez kaybetti, 2 kez berabere kaldı. Toplam 14 gol atıp, 7 gol yedi. 
Galatasaray ile de 7'si lig, 1'i TFF Süper Kupa, 1'i de özel olmak üzere 9 kez karşılaşan Kocamanlı Fenerbahçe, 3 kez galip geldi, 3 kez berabere kaldı, 3 kez yenildi. 11 gol atıp, 12 gol yedi. 
-Beşiktaş maçları- 
Aykut Kocaman yönetimindeki Fenerbahçe'nin Beşiktaş ile yaptığı maçlarda aldığı sonuçlar şöyle: Tarih Stat Organizasyon Sonuç (FB-BJK) 19.09.2010 FB Şükrü Saracoğlu Lig 1 - 1 20.02.2011 BJK İnönü Lig 4 - 2 27.10.2011 BJK İnönü Lig 2 - 2 05.02.2012 FB Şükrü Saracoğlu Lig 2 - 0 29.04.2012 FB Şükrü Saracoğlu Lig 2 - 1 03.05.2012 BJK İnönü Lig 0 - 1 07.10.2012 FB Şükrü Saracoğlu Lig 3 - 0 
-Galatasaray maçları- 
Aykut Kocaman yönetimindeki Fenerbahçe'nin Galatasaray ile yaptığı maçlarda aldığı sonuçlar şöyle: Tarih Stat Organizasyon Sonuç (FB-GS) 21.07.2010 Borussia Park Özel 1 - 0 24.10.2010 FB Şükrü Saracoğlu Lig 0 - 0 18.03.2011 Türk Telekom Arena Lig 2 - 1 07.12.2011 Türk Telekom Arena Lig 1 - 3 17.03.2012 FB Şükrü Saracoğlu Lig 2 - 2 22.04.2012 Türk Telekom Arena Lig 2 - 1 12.05.2012 FB Şükrü Saracoğlu Lig 0 - 0 12.08.2012 Yeni Erzurum TFF Süper Kupa 2 - 3 16.12.2012 Türk Telekom Arena Lig 1 - 2