"Antrenör seçiminde titiz davranıyoruz"
Giresunspor'da Cengiz Demirin istifasının ardından teknik direktör arayışlarına devam edilirken, bu konuda henüz somut bir adım atılamadı.Yeşil- beyazlı kulübün başkanı Mustafa Bozbağ, henüz hirhangi bir isim üzerinde uzlaşmaya varamadıklarını belirtirken, "Ancak göreve gelecek teknik direktörümüz bu hafta oynanacak Bandırmaspor maçında tribünde olacak" dedi. Bozbağ, yeni teknik direktörün belirlenmesi için çalışmalarının sürdüğünü anlatırken şunları söyledi:

"Yönetim kurulu olarak, tecrübe ve bilgi birikimi ile Giresunspora önemli katkılar vermesini temenni ettiğimiz bir ismi takımın başına getirmeyi amaçlıyoruz. Bu konuda hata yapmak istemediğimizden arayışlarımızı titizlikle sürdürüyoruz. Şu an için uzlaşmaya vardığımız bir isim yok. Kamuoyundaki isimler çok güzel, fakat takımımızı bu isimlere emanet edebilmek için ekonomik anlamda iyi durumda olmak gerekiyor."

HAZIRLIKLAR TAMAM, HAREKET YARIN

Pazar günü deplasmanda Bandırmaspor ile karşılaşacak Giresunspor hazırlıkları tamamladı. Yardımcı antrenörler Mehmet Zengin ile İsmail Güneyin gözetiminde bugün son çalışmasını yapan Giresunsporda morallerin yerinde olduğu gözlendi. Hazırlıklarını tamamlayan yeşil- beyazlı ekip yarın sabah karayolu ile Bandırmaya hareket edecek. Giresunspor kafilesinde başkan yardımcıları Hasan Ali Tütüncü ve Muzaffer Ejderin yanı sıra Basın Sözcüsü İbrahim Özkul ve İdari Menajer Ercan Gezgin de yer alacak.

İSTANBULDA DESTEK ARANACAK

Öte yandan maddi kaynak arayışlarına devam eden Giresunspor Yönetim Kurulu, Bandırma maçı öncesi İstanbulda destek arayacak. Kulüp Başkanı Mustafa Bozbağ, başkan yardımcıları Hasan Ali Tütüncü, Muzaffer Ejder ve Nahid Yamaktan oluşan ekip Giresunlu işadamları Enver Yücel ve Öner Hekimin yanı sıra Bağcılar Belediye Başkanı Lokman Çağrıcı ile görüşecek.