Gareth Barry'ye federasyondan 1 maç men
İngiltere Futbol Federasyonu, Premier League'de geçen hafta oynanan derbi maçtaki centilmenlik dışı hareketi nedeniyle Manchester City'nin futbolcusu Gareth Barry'ye ceza verdi.Lider Manchester United'ın uzatma dakikalarından Robin van Persie'nin golüyle 3-2 kazandığı karşılaşmada, hakemlere hakaret içeren sözler kullanan Barry, 1 maçtan men ve 8 bin sterlin para cezası aldı.

Kulüpten yapılan açıklamada, hem kulübün hem de Barry'nin cezayı kabul ettiği ve İngiliz futbolcunun bu hafta Newcastle United karşısında forma giymeyeceği kaydedildi. 31 yaşındaki Barry, 22 Aralık'taki Reading maçıyla sahalara dönebilecek.

Derbi maçta ayrıca tribünden atılan madeni para Manchester United oyuncusu Ferdinand'ın kaşının açılmasına neden olmuştu.