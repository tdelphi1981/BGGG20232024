Kuzen'e Dong
Ataman'ın Aslan'ı, akrabasının çalıştırdığı Telekom'u yıktı
 Başkent'te zaman zaman zorlanan Cim Bom'da 18 sayı atan N'Dong skor gücünü yüklendi. Kaptan Hawkins 15 sayıyla ona destek verdi
 G.Saray, Ankara deplasmanında Türk Telekom'u 76-70 yenerken tat vermedi. Telekom'un hocası Koray Eş istifa ettiği için bu maçta takımın başında rakip Koç Ergin Ataman'ın kuzeni olan Tunç Girgin sahaya çıktı. Ataman, kuzeni Girgin'e karşı N'Dong ve Hawkins'in etkili oyunuyla kazanırken, yeni transfer Arroyo düşük şut yüzdesiyle dikkat çekti. Porto Rikolu oyuncu Ankara'da 2 sayıda % 40, serbest atışta da yüzde 60'la oynadı.
 ÇABASI YETMEDİ
 MAÇIN son dakikasında Dee Brown'un attığı sayıdan sonra Koç Ergin Ataman oyuncusu Jamont Gordon'u fırçaladı. Gordon'la Ataman arasında küçük çaplı bir kriz yaşandı. G.Saray, ribauntlarda 47-34 üstünlük sağlarken, özellikle hücumdaki 15-7'lük üstünlük Aslan'a maçı getirdi. Ev sahibi ekipte Miha Zupan 18 sayıyla takımının en skorer ismi oldu ancak bu galibiyete yetmedi.