"Eminim, galibiyet serisi yakalayacağız"
Beko Basketbol Ligi'nin 7'nci haftasında deplasmanda Erdemir ile karşılaşacak Aliağa Petkim'in genel menajeri Birtan Saka, bu maçla birlikte galibiyet serisi yakalayacaklarına inandığını söyledi.Birtan Saka,yaptığı açıklamada, Erdemir deplasmanının ardından sırasıyla TED Ankara Kolejliler, Mersin Büyükşehir Belediyesi, Beşiktaş ve Tofaş'ı ağırlayacaklarını ardından da Pınar Karşıyaka ile yine İzmir'de mücadele edeceklerini ifade etti.

Geçen hafta Olin Edirne'yi uzatmada yendiklerini, bunda takımdaki eksik oyuncuların dönmesinin önemli payı olduğunu dile getiren Saka, Erdemir maçının ardından 5 maçlık bir seriyi İzmir'de oynayacağız. Bu avantajı iyi kullanmak istiyoruz. Erdemir maçıyla birlikte galibiyet serisi yakalayacağımıza inanıyorum diye konuştu.

Erdemir-Aliağa Petkim karşılaşması 24 Kasım Cumartesi günü saat 17.30'da Erdemir Spor Salonu'nda yapılacak.