Galatasaray'dan Burak Yılmaz açıklaması
Galatasaray Kulübü, golcü futbolcu Burak Yılmaz'ın satılacağı yönünde bazı basın yayın organlarında çıkan haberler üzerine açıklama yaptı.
Sarı-kırmızılı kulüpten yapılan açıklamada, Burak Yılmaz'ın satılmasıyla ilgili kulübün herhangi bir düşüncesinin olmadığı belirtilerek, 'Futbol takımımızla ilgili olarak böyle bir tasarrufumuzun olmadığının kamuoyu tarafından bilinmesini isteriz' denildi.