Nevin Yanıt Avrupa Şampiyonu!
Milli atlet Nevin Yanıt, 32. Avrupa Salon Atletizm Şampiyonası'nda 60 metre engelli finalinde altın madalyanın sahibi olurken, kendisine ait Türkiye rekorunu da geliştirdi.
Göteborg kentinde düzenlenen şampiyonada bayanlar 60 metre engelli finalini milli atlet Nevin Yanıt, 7.89'luk derecesiyle birinci tamamlayarak altın madalyaya uzandı.

Yanıt, şampiyonada yarı final mücadelesinde elde ettiği 7.94'lük derecesini de geçerek yine kendisine ait Türkiye rekorunu da geliştirmiş oldu.

Yarıştan sonra Yanıt, Türk bayrağı ile sevincini seyircilerle paylaştı.

Erkeklerde ise 60 metre engellide Rusya'dan Shubenkov 7.49'luk derecesi ile Avrupa Şampiyonu oldu.