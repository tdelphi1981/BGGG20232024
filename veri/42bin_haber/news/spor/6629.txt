Arif Peçenek son yolculuğuna uğurlandı
Ankaragücü'nün uzun yıllar kaptanlığını yapan ve dün geçirdiği kalp krizi sonrası hayatını kaybeden kaleci Arif Peçenek, son yolculuğuna uğurlandı.
Hacı Bayram Camisi'nde kılınan cenaze namazına, ailesinin yanı sıra, AK Parti İstanbul Milletvekili Hakan Şükür, MHP İstanbul Milletvekili Murat Başesgioğlu, teknik direktörler, futbolcular ve takım arkadaşlarının da aralarında yer aldığı çok sayıda kişi katıldı.

Peçenek'in cenazesi toprağa verilmek üzere Kızılcahamam ilçesine gönderildi.