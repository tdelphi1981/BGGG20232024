Felix Limo aktif spora veda etti
Londra ve Chicago maratonlarının şampiyonu Kenyalı atlet Felix Limo, aktif spor yaşamına veda etti. 
Limo, bu kararını, tekrarlayan sakatlığı nedeniyle aldığını belirterek, "Sırtımdaki sakatlık, iyi dereceler elde etmeme engel oluyor ve 7-8 yıl önceki yoğun antrenman programımı uygulamak durumunda kalıyorum" dedi.

Maratonları hala 2:09.00 veya 2:10:00'luk zamanlarla koşabildiğine dikkati çeken Kenyalı sporcu, "Ancak gerçekçi olmak lazım. Bu derecelerle kürsüye çıkmak imkansız" diye konuştu.

32 yaşındaki Kenyalı maratoncu, 2004 yılında Rotterdam ve Berlin Maratonlarını kazandığında, dünyanın en hızlı maratoncusu ilan edilmişti.

2004-2006 yılları arasında katıldığı 5 maratondan 4'ünü kazanan Limo, 2:06:14 ile en iyi dereceye imza atmıştı.