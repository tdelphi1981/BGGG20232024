Fırtına İstanbul'da kayıp
Spor Toto Süper Lig'de 4 Mart Pazartesi günü deplasmanda Kasımpaşa ile karşılaşacak olan Trabzonspor, İstanbul'da galibiyet hasreti çekiyor.Teknik direktör Tolunay Kafkas ile ligde Mersin İdmanyurdu, Ziraat Türkiye Kupası'nda da Medical Park Antalyaspor galibiyetleriyle çıkışa geçen bordo-mavililer, Kasımpaşa'yı yenmesi halinde tam 1 yıl sonra İstanbul deplasmanında kazanmış olacak. En son İstanbul takımları karşısında galibiyetini geçen sezon 4 Mart'ta oynanan ligin 29. haftası maçında Beşiktaş karşısında 2-1'lik sonuçla elde eden bordo-mavililer, o tarihten bugüne dek İstanbul'da oynadığı son 7 maçta galibiyet elde edemedi. Bordo-maviller, bu maçlarda 5 beraberlik, 2 mağlubiyet aldı.

İstanbul'da son 8 maç
Trabzonspor'un İstanbul'da son 1 yılda yaptığı 8 maç ve aldığı sonuçlar şöyle:

2011-2012 sezonu
Beşiktaş-Trabzonspor (Lig-4 Mart 2012)...............: 1-2
Galatasaray-Trabzonspor (Lig-25 Mart 2012)...........: 1-1
Fenerbahçe-Trabzonspor (Süper Final-15 Nisan 2012)...: 2-0
Galatasaray-Trabzonspor (Süper Final-2 Mayıs 2012)...: 0-0
Beşiktaş-Trabzonspor (Süper Final-11 Mayıs 2012).....: 1-1

2012-2013 sezonu
Fenerbahçe-Trabzonspor (Lig-24 Eylül 2012)...........: 0-0
Beşiktaş-Trabzonspor (Lig-21 Ekim 2012)..............: 1-1
İ.B.Belediyespor-Trabzonspor (Lig-16 Aralık 2012)....: 2-1