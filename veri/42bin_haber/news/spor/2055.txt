Kayseri, U20 şampiyonası için hazır
21 Haziran'da Türkiye'nin ev sahipliği yapacağı U-20 Dünya Futbol Kupası organizasyonu kapsamında 28 kişilik FIFA heyeti Kayseri Kadir Has Stadı'nda incelemelerde bulundu.
FIFA Turnuva direktörü İnaki Alvarez "Kayseri, açılış maçı ve turnuvaya hazır" dedi. Alvarez, açılış maçının dev biletini Kayseri Büyükşehir Belediye başkanı Mehmet Özhaseki'ye verdi. 
21 Haziran, 13 Temmuz tarihleri arasında Türkiye'nin ev sahipliğinde Kayseri, Antalya, Bursa, Gaziantep, İstanbul, Rize ve Trabzon'da gerçekleştirilecek dünyanın en büyük etkinliklerinden biri olan U-20 Dünya Kupası hazırlıkları kapsamında FİFA ve TFF yetkililerinin oluşturduğu 28 kişilik heyet Kayseri'ye geldi. Kadir Has Stadında incelemelerde bulunan heyet, Kayseri'deki hazırlıklar ve organizasyonla ilgili olarak değerlendirmeler yaptı. FİFA ve TFF heyeti daha sonra kentteki diğer stat ve sahaları da inceleyerek notlar aldı. Etkinliğin tanıtım toplantısında ilk olarak söz alan Kayseri Büyükşehir Belediye başkanı Mehmet Özhaseki, ''Kayseri olarak uluslar arası alanda önemli bir futbol etkinliğine ev sahipliği yapacağımız için heyecanlıyız. 201 gün sonra Dünya Kupaüsının açılış maçı Kayseri'de oynanacak. Ülkemizin kültürünü,coğrafyasını tanıtacağımız için mutluyuz. Bildiğiniz gibi Kadir Has Stadı belediyemiz tarafından çok sıkıntılar göğüslenerek yaptırıldı. Yerel yönetim olarak kimseden beş kuruş almadan alın terimizle yaptırdığımız bu eser sayesinde uluslar arası şampiyonalara ev sahipliği yapıyoruz. Gerek FİFA yöneticileri gerekse futbol takımları burayı misafir gibi değil, kendi evleri gibi görebilirler. Umarım sadece Kayserili değil, Anadolu'daki futbolseverler açılış maçı ve diğer karşılaşmalarda stadın tribünlerini dolduracaklar "diye konuştu. Türkiye Futbol Federasyonu Uluslar arası etkinlikler ve Dış İlişkiler Koordinatörü Süheyl Önen'de, Kayseri'nin şampiyona için tüm hazırlıklarını tamamladığını belirterek sporseverleri şimdiden satışa çıkarılan biletleri almaya davet etti. 
FIFA Turnuva direktörü İnaki Alverez'de, Kayseri'yi ve Kadir Has Stadını çok beğendiklerini, açılış ve burada oynanacak maçlarda tribünleri dolu görmeyi arzuladıklarını belirterek "Kadir Has Stadı çok güzel bir stat. Yapılan incelemeden kusursuz olarak çıktı. Burada herşey harika" diyerek, yakasındaki FİFA Dünya Kupası rozetini, başkan Mehmet Özhaseki'ye armağan etti. Şampiyonanın maskotu Kanki'nin de boy gösterdiği tanıtımdan sonra FİFA yetkilileri, sporseverleri, şampiyonanan oynanacağı illerdeki maçların biletlerini şimdiden almaları konusunda uyardı.