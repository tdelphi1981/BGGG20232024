G.Saray'da Drogba şüphesi!
Galatasaray'ın flaş transferi Didier Drogba, bugün yapılan antrenmana çıkmadı. Yıldız golcünün, arka adalesinde çekme olduğu için tedbir amaçlı antrenmana çıkarılmadığı belirtildi.
Gençlerbirliği ve Schalke maçları öncesinde Drogba'nın sakatlığı az da olsa endişe doğurdu. Bilindiği gibi sarı kırmızılı ekibin golcülerinden Johan Elmander de uzun süredir sakatlığı nedeniyle takımdan ayrı çalışıyor. Galatasaray Teknik Direktörü Fatih Terim, Gençlerbirliği maçında Drogba'yı dinlendirip, Schalke maçına saklamayı planlarsa, tecrübeli teknik adamın cuma günkü maçta Burak Yılmaz'ı tek forvet oynatması da gündeme gelebilir.  
Bu arada bir haftadır antrenmana çıkamayan Dany, sarı kırmızılı ekibin bu sabah yaptığı çalışmada yer aldı. Dany'nin Gençlerbirliği maçında forma giymesi bekleniyor.