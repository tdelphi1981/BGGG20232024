Trabzonspor Olimpiyat'ı seviyor
Spor Toto Süper Lig'in 16'ncı hafta mücadelesinde İstanbul Büyükşehir Belediyespor'un konuğu olacak Trabzonspor, Atatürk Olimpiyat Stadı'nda rakibiyle yaptığı 5 lig maçından da galibiyetle ayrıldı.Rakibiyle İstanbul deplasmanında yaptığı lig mücadelelerini kayıpsız geçen bordo-mavililer, attıkları 17 gole karşılık kalesinde sadece 3 gol gördü.
Trabzonspor, turuncu-lacivertli ekibe karşı en farklı skorlu galibiyetini de 2009-2010 sezonunda yine İstanbul'daki maçta 6-1'lik skorla aldı.

-Ligde 11. randevu-

İstanbul Büyükşehir Belediyespor ile Trabzonspor yarınki maçla birlikte ligde 11'inci randevuya çıkacak.

Geride kalan 10 lig maçında Karadeniz temsilcisinin galibiyetlerde 7-1'lik üstünlüğü bulunuyor. İki karşılaşma ise berabere sonuçlandı.

Bordo-mavili ekip, rakibi karşısındaki tek mağlubiyetini geçen sezon ligin ikinci haftasında Trabzon'da yapılan maçta 1-0'lık sonuçla aldı.

İki ekip arasında ligde yapılan maçlarda Trabzonspor toplam 22 gol, İstanbul Büyükşehir Belediyespor ise 6 gol attı.

-İki takım arasındaki maçlar-

İstanbul Büyükşehir Belediyespor ile Trabzonspor arasındaki 10 lig maçında alınan sonuçlar şöyle:

Sezon Maç Sonuç
---------------------------------------------------------------
2007-2008 Trabzonspor-İstanbul Büyükşehir Belediyespor 2-1
İstanbul Büyükşehir Belediyespor-Trabzonspor 1-2

2008-2009 İstanbul Büyükşehir Belediyespor-Trabzonspor 0-4
Trabzonspor-İstanbul Büyükşehir Belediyespor 0-0

2009-2010 İstanbul Büyükşehir Belediyespor-Trabzonspor 1-6
Trabzonspor-İstanbul Büyükşehir Belediyespor 0-0

2010-2011 İstanbul Büyükşehir Belediyespor-Trabzonspor 1-3
Trabzonspor-İstanbul Büyükşehir Belediyespor 3-1

2011-2012 Trabzonspor-İstanbul Büyükşehir Belediyespor 0-1
İstanbul Büyükşehir Belediyespor-Trabzonspor 0-2