Armstrong yalanlarının cezasını çekmeli
Beş kez Grand Slam şampiyonu Novak Djokovic, doping yaptığını itiraf eden bisikletçi Lance Armstrong hakkında konuştu.
Yedi Fransa Bisiklet Turu şampiyonluğu ve Olimpiyat bronz madalyası doping yaptığı için elinden alınan Lance Armstrongun, ABD televizyonlarının en başarılı isimlerinden Oprah Winfrey ile yaptığı röportaj yayınlandığı sırada Avustralya Açıkta üçüncü tur maçına çıkmak üzere olan Novak Djokovic, karşılaşmadan sonra kendisine bu konu hakkında yöneltilen soruları yanıtladı. 
Zaten hepsi kanıtlanmışken hakkında suçlamaları reddetmesi saçma olurdu diyen Sırp tenisçi, Ellerinde doping kullandığına dair binlerce delil var. Bence böyle bir atletin sporun içinde olması, spor adına büyük bir utanç kaynağı. Kariyeri ve hayat hikayesi ile dünyadaki milyonlarca insanı kandırdı. Bence elindeki bütün unvanları alınmalı çünkü adil olan bu. Yalanlarının cezasını çekmeli diye düşünüyorum ifadelerini kullandı. 
Bisiklet sporuna olan tüm inancını yitirdiğini belirten Djokovic, Eskiden izlerdim. Oradaki bütün büyük şampiyonlar bunu yaptı. Marco Pantani, şimdi Armstrong. Ne diyeceğimi bilemiyorum. Yine de dünyada doping yapmadan çok çalışıp bir yerlere gelmek isteyen bisikletçiler olduğundan eminim dedi ve sözlerine şöyle devam etti: 
Bence bu kadar kısa bir periyotta fiziksel olarak bu kadar yıpratıcı yarış olması kabul edilemez. Her gün ortalama 200 mil pedal çeviriyorlar. Yokuş aşağı, yokuş yukarı, İtalyada, Fransada Bu insanüstü bir efor gerektiriyor.