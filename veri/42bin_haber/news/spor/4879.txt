Bursaspor, Edu'nun peşinde!
Bursaspor'un İngiltere'nin Stoke City takımının formasını giyen ABD'li Maurice Edu için temaslara başladığı öğrenildi.
Orta saha oyuncusu Alfred N'Diaye'nin İngiltere'nin Sunderland takımına transferinin ardından Bursaspor, takıma takviye yapabilmek için harekete geçti. Teknik direktör Ertuğrul Sağlam'ın verdiği liste doğrultusunda N'Diaye'nin boşluğunu tecrübeli bir isimle doldurmak isteyen yeşil beyazlılar, Stoke City forması giyen 27 yaşındaki Maurice Edu'ya yöneldi.

Bursaspor'un Stoke City'yle 2015 yılına kadar sözleşmesi bulunan ve bu sezon fazla forma şansı bulamayan ABD'li oyuncuyu, görüşmelerde olumlu sonuç alındığı taktirde Bursa'ya davet edeceği bildirildi.