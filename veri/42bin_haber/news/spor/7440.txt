Doğru söyle başkan
İstifa eden Şenol Güneş, Başkan Sadri Şener’e öğüt verdi
   “Trabzonspor’u terk etmeni, gitmeni değil, değişmeni ve Trabzonspor’u borca sokmadan başarı getirmeni arzu ediyoruz. Her zaman doğruları söyle, kimseyi de kırma. İlkeli ve prensipli davran, yanlış transferi bırak”   SON KARARI SİZ VERİYORSUNUZ. GÜNLÜK TAVİZLERLE GELECEĞİMİZİ KARANLIĞA ATMA!   İstifa eden Şenol Güneş basın toplantısında çok sert mesajlar verdi. Özellikle Başkan Sadri Şener’e öğüt vermesi ve tavsiyelerde bulunması dikkat çekti. İşte o sözler:  “KİMSEYE saygısızlık yapmak istemem. Bu kulübün her bireyi, malzemecisi de başkanı da hepimiz için değerli ve önemlidir. Kimseye akıl vermek gibi bir niyetim yok ama gördüklerimi bir kez daha hatırlatayım. Kendisi benim ‘arkadaşı olduğumu’ söyledi ama arkadaşlığımız yok. Ama Trabzonspor’un başkanı ve onunla gurur duyuyoruz. Her zaman da gurur duymak istiyoruz. EMEĞİNE TEŞEKKÜR ZOR günlerde başkanlık yapıyorsun ve emeklerine teşekkür ediyorum. Hizmet ediyorsun. Trabzonspor’u terk etmeni ve gitmeni değil, değişmeni ve Trabzonspor’u borca sokmadan başarı getirmeni arzu ediyoruz. Bu konuda da bizden bir yardım istiyorsan o konuda da elimizden geleni her zaman yaparız. Yanlış transfer politikalarını değiştirebilirsen son derece faydalı olabileceğini de düşünüyorum. Ben bunu başaramadım. Size ve yönetime söylememe rağmen.  İLKELİ PRENSİPLİ OL! HER zaman doğruları söyler, kimseyi de kırmam. Çok önemli ve değerlisiniz. Bütün camia size bakıyor. Bu camiaya hizmet edecek heyecanınız ve isteğiniz de çok üst düzeyde. Son kararı Başkan olarak her zaman siz veriyorsunuz. Sonuçlar iyi gitse her şey daha iyi olacak. Siz de bundan mutlu olacaksınız. Günlük tavizlerle geleceği karanlığa atma. En büyük yanlışımız olan transferi düzeltmeni bekliyoruz. İlkeli ve prensipli olmak size yakışır. Trabzonspor’un hedefi de vizyonu da taraftarla birlikte sizsiniz. Sizden beklentim; var olan değerlerimizi, harcadığınız enerjinizi Trabzonspor’u başarılı kılmak için kullanın.   TRANSFER BENiM KÂBUSUM OLDU   ALDIĞIMIZ her pahalı oyuncu bize kaldı ve ekonomik olarak büyük külfet getirdi. Trabzonspor tarihinde büyük paralarla aldığı hiçbir oyuncudan faydalanamadı. Yönetime çok söyledim bunu. Kadro şişkinliği, aynı mevkide birikimler, yabancı oyuncu fazlalığımız bizi olumsuz etkiledi. Transfere bağlı büyük sıkıntılar oldu. Ekonomik sıkıntılar, idari sıkıntıları beraberinde getirdi.”   82 PUANLA ŞAMPiYON YAPTIM   ŞENOL Güneş 82 puanla ligin şampiyonu olduklarını da  bir kez daha ısrarla vurgularken, çalışma prensiplerini de sıraladı: “Kafamın arkasında hiçbir art niyet olmadı. Kimseyi kullanmadım, kandırmadım, yalan söylemedim. Çirkin işlere hiç girmedim, dedikodu yapmadım. Kavga etmedim, adam satmadım, arkadan vurmadım. Namusumla işimi yapmaya çalıştım. Kupa şampiyonu olduk. Sonra Süper Kupa aldık. Şampiyon olduğumuzu düşünüyorum 82 puanla kapattığımız bir lig var. Şampiyonlar Ligi ve ligde 3. olduk.”   BÖYLE TARAFTAR KİMSEDE YOK   ŞENOL Güneş, Trabzonspor taraftarına açık çağrıda bulundu: “Takımı desteklesinler, sessiz ve duyarsız kalmasınlar. Fanatizmi asla benimsemesinler. Medeni ve seviyeli şekilde fikirlerini söylesinler. Şiddeti aralarına sokmasınlar. Bu sorumlulukları var. Başkan nasıl Trabzonspor’un simgesi ve aynasıysa taraftar da öyledir. Çünkü nasıl bir taraftar profiliniz varsa takımınız ve camianızın nasıl olduğu da ortaya çıkar. Bu taraftar grubuyla gurur duyuyorum. Böylesine takımını seven ve takımıyla yatıp kalkan bir taraftar kitlesi yok.”     Hileye başvurmayın   ŞENOL GÜNEŞ: “Trabzonsporlu oyuncular el ele versinler. Kendilerini ve takımı yüceltsinler. Her maçı kazansınlar. Takımın parçası olsun ve sahiplensinler. En iyisini yapacaklarını biliyorum. Büyük oyunculardır ve bu umudu vermeliler. Coşku katmalılar. Yol gösterici olmalı, insanı ve insanları yüceltmek için gayretli olmalarını bekliyorum. Kazanmak için hiçbir zaman hileye başvurmasınlar, sportmenlik dışı hareketler yapmasınlar.”     Adam mı öldürelim!   “Israr etmedi, tavır koymadı diye çok eleştiriliyorum. Yumruk mu atmak lazım, adam dövmek mi lazım, adam mı öldürmek lazım, bilemiyorum!”   Trabzon’un şeffaf olmasını isteyen, profesyonellerin işini doğru yapmadığını söyleyen Güneş, kendisini eleştirenlere de yüklendi: “TRABZON’DA şeffaflık isterdik olmadı. Profesyonellerin işi tam yürüttüğünü düşünmüyorum. Türkiye’deki futbol kulüp yapıları da buna uygun olmayabilir. Hiçbir polemiğe girmeden sağduyu içinde bu işlerin yapılması gerekiyor. Kavga yapmadan da çözüm üretmekte fayda var. Bu düşüncelerimi bazen yumuşak söylememiz ‘çok ısrar etmedi, tavır da koymadı, kararsız da kaldı’ şeklinde yorumlanıyor. Yumruk atmak mı lazım, dövmek mi lazım, adam mı öldürmek lazım, bilmiyorum.  KEDERE DİRENÇLİYİM! ÖNEMLİ olan doğru yolda gitmektir. Ben olsam da olmasam da Trabzonspor için fark etmez. Keyfim kaçtığı doğrudur. 1-1.5 yıldır keyifsizliğimi ben hissediyorum. Keyif vermediğimi, bu keyfi alamayanların beni istemediğini de biliyorum. Takım olarak kazandık, tek başıma kaybettim. Sevdiklerim ve beni sevenler üzüldü, biliyorum. Üzüntüye direnci olan bir insanım. Başarılara birlikte imza attık. Başarısız sonuçları kimseyle paylaşmak istemiyorum. Daha iyi başarılar için böyle bir adım atılmasına inandığım için bu kararımı içim acısa bile uygulamaya koydum.”