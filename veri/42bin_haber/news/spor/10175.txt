Karate daha çok kişiye ulaşacak
Türkiye Karate Federasyonu Başkanı Esat Delihasan, başarılı olmanın yanı sıra daha çok kişiye bu sporu yaptırmayı düşündüklerini söyledi.İzmir'deki Türkiye Yıldızlar Karate Şampiyonası'nın ilk gün müsabakalarını takip eden Delihasan, yaptığı açıklamada, yıldızlar kategorisine çok önem verdiklerini belirterek, bu şampiyonanın onlar için bir basamak olduğunu anlattı. Şampiyonadaki katılımdan çok memnun olduğunu ifade eden Delihasan, İlginin çok yoğun olması karatenin geleceği açısından çok önemli. Bu grubu önemsiyoruz. Külfetli olmasına rağmen birçok sporcuyu Balkan Şampiyonası'nda yarıştırıp tecrübe kazanmalarını istiyoruz diye konuştu.

Delihasan, karatenin sosyal projelerde de var olduğunu göstermek için çalıştıklarını dile getirerek, Başarılı olmanın yanı sıra daha çok kişiye bu sporu yaptırma düşüncemiz var. Her ikisini de dengeli götürmeye gayret ediyoruz. Tek tarafını düşünürsek yarını sıkıntıya düşünebiliriz dedi.

Bu yıl için ümitliyiz

Bu sene eğitim çalışmalarına ağırlık verdiklerini vurgulayan Delihasan, bu doğrultuda hocaların eğitimine yöneldiklerini söyledi. Delihasan, belirledikleri gruplara yönelik her ay 5 ilde eğitim seminerleri yaptıklarını belirterek, buradaki tek amacın seminerlere girenlerin bilgi edinmesi değil, kurs hocalarının da onlardan bir şeyler öğrenmesi olduğunu bildirdi.

Yoğun bir eğitim programı uyguladıklarına dikkati çeken Delihasan, Yaptığımız çeşitli değişikliklerin ardından bunun ilk meyvesini Konya'daki Avrupa Ümit, Genç ve 21 Yaş Altı Karate Şampiyonası'nda aldık. Yıl sonu geldiğinde ortaya koyduğumuz ürüne, ne ekip ne biçtiğimize tekrar bakacağız. Hem sportif başarı hem sosyal projeler anlamında hem de eğitimi yaygınlaştırıp geliştirme anlamında 2013 yılı için çok ümitliyiz.