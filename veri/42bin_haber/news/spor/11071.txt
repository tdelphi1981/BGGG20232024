FIFA Fernando'nun görevini askıya aldı
FIFA, İcra Kurulu üyesi Sri Lankalı Vernon Manilal Fernando'nun, 90 günlüğüne görevinden men edildiğini açıkladı. 
FIFA'nın resmi internet sitesinden yapılan açıklamada, etik komitenin başındaki Michael Garcia ve Hans-Joachim Eckert'in talebiyle 2011 yılından beri FIFA İcra Kurulu üyesi olan Fernando'nun, hakkında yürütülen bir soruşturma nedeniyle tedbiren 90 gün boyunca görevinden men edildiği belirtildi. 
Fernando'nun 3 ay boyunca futbolla ilgili tüm aktivitelerden uzak kalmasına neden olan ceza, Asya Futbol Konfederasyonu'nun hesaplarının amacının dışında kullanıldığı iddiasıyla açılan soruşturma ile ilişkilendiriliyor. 

Fernando'nun, 2011 FIFA Başkanlık seçimine yolsuzluk karıştırdığı gerekçesiyle ceza ömür boyu men cezası alan Katarlı eski üye Mohamed Bin Hammam'ın yakın arkadaşı olduğu söyleniyor.