Mercedes Lewis Hamilton'a uğursuz geldi
İlk kez Mercedes ile test sürüşüne çıkan Lewis Hamilton'ın yaptığı kazanın sebebinin arka frenlerdeki bir sorundan kaynaklandığını açıkladı.
Bu sabah yeni takımıyla ilk resmi test sürüşüne çıkan Lewis Hamilton, 15. turunda pistten çıkarak bariyerlere çarptı.  
Kazanın hemen ardından bir açıklama yapan Mercedes AMG takımı kazanın arka frenlerden kaynaklandığını ve Lewis Hamilton'un sağlık durumuyla ilgili en ufak bir sorun olmadığını ifade etti.  
turkiyef1.com'un haberine göre; Mercedes ayrıca twitter hesabından, "Lewis arka fren basıncını kaybetti fakat ön frenler otomobili yavaşlatmasını sağladı. Buna rağmen ön frenler otomobili çarpışmadan önce durdurmaya yetmedi." şeklinde bir açıklama da yaptı.  
Takım sorunun kaynağını araştırmaya devam ediyor.  
Hamilton'un yaşadığı sorun Mercedes'in dün yaşadığı elektrik arızası sonrası test süresini de iyice daralttı.