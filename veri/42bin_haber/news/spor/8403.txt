Fenerbahçe Belarus'ta avantaj peşinde
Fenerbahçe, UEFA Avrupa Ligi 2. tur (son 32) ilk maçında yarın deplasmanda Belarus'un BATE Borisov ekibiyle karşılaşacak.
Maçlarını Minsk'teki Dinamo Stadı'nda oynayan BATE Borisov, bu stadın bakımda olmasından dolayı Fenerbahçe karşılaşmasını Grodno şehrinde bulunan Neman Stadı'nda yapacak. TSİ 20.00'de başlayacak karşılaşmayı İrlanda Cumhuriyeti'nden Alan Kelly yönetecek. Maç saatinde, tahmini hava sıcaklığının -1 derece olması bekleniyor.

İŞTE KUYT GERÇEĞİ Altan Tanrıkulu yazıyor...

Avrupa macerasına UEFA Şampiyonlar Ligi 3. eleme turuyla başlayan ve play-off turunda Rusya'nın Spartak Moskova takımına elenen sarı-lacivertliler, yoluna devam ettiği UEFA Avrupa Ligi'nde yer aldığı (C) grubunda 13 puan toplayarak 2. tura yükseldi.

FENERBAHÇE'NİN UEFA AVRUPA LİGİ PERFORMANSI

Sezon başında deplasmanda aldığı neticelerden dolayı eleştirilen Fenerbahçe, yeni yılla birlikte dış sahada başarılı sonuçlar almaya başladı. Spor Toto Süper Lig'de Gaziantepspor ve Mersin İdmanyurdu'nu, Ziraat Türkiye Kupası'nda ise 1461 Trabzon ile Bursaspor'u mağlup eden Fenerbahçe, Sivasspor'la da berabere kaldı. Sarı-lacivertli ekip, yeni yılda deplasmanda aldığı başarılı sonuçları Belarus'ta da devam ettirerek ikinci maç için avantaj yakalamak istiyor. 
FENERBAHÇE'NİN AVRUPA'DA DEPLASMAN KARNESİ

Belarus temsilcisi ise Fransa'nın Lille, Almanya'nın Bayern Münih, İspanya'nın Valencia ekibinin yer aldığı UEFA Şampiyonlar Ligi (F) Grubu'nu 3. sırada bitirerek, yoluna UEFA Avrupa Ligi'nde devam etmeye hak kazandı. Grubunda ilk iki maçında Lille ve Bayern Münih'i mağlup eden BATE Borisov, daha sonra oynadığı 4 maçını da kaybetti.

Sarı-lacivertli takımda sol arka alt adalesinde sertleşme bulunan Mehmet Topuz ile Caner Erkin ve Sow dünkü antrenmanda yer almadı. Bu 3 futbolcunun durumu yapılacak son antrenmandan sonra belli olacak. Nijerya Milli Takımı'yla Afrika Ulusal Kupası'nı kazanan ve henüz Türkiye'ye dönmeyen Yobo ise, BATE Borisov maçında forma giymeyecek.

FENERBAHÇE AVRUPA'DAKİ 179. MAÇINA ÇIKIYOR

Maçın rövanşı 21 Şubat Perşembe günü İstanbul'da, Fenerbahçe'nin cezası nedeniyle seyircisiz oynanacak ve 3. tura yükselecek ekip belli olacak. Fenerbahçe kafilesi, sabah yapılacak antrenmanın ardından öğleden sonra Belarus'a gidecek.