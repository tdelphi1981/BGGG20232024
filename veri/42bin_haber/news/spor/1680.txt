Beşiktaş'ta büyük sıkınt
Türkiye Kadınlar Basketbol Ligi'nde galibiyeti bulunmayan Beşiktaş, oyun kurucu sıkıntısı yaşıyor.Sezon başında lige devam edip etmeyeceği yönünde belirsizlik yaşayan ve genç kadroyla mücadele etme kararı alan siyah-beyazlılar, ilk haftadan itibaren oyun kurucu açığını kapatamadı. ABD'li oyun kurucu Shannon Bobbitt ile prensip anlaşmasına varmasına rağmen, son anda çıkan pürüzler nedeniyle transferi gerçekleştiremeyen Beşiktaş, bu pozisyondaki açığın sıkıntısını en çok Edremit Belediyesi ile yaptığı maçta yaşadı. Rakibiyle kendi sahasında oynadığı mücadelenin büyük bölümünü üstün götüren siyah-beyazlı ekip, son periyotta yenilmekten kurtulamadı.

Beşiktaş Başantrenörü Mehmet Can Öztürk, özellikle Edremit Belediyesi maçını oyun kurucusu olmaması nedeniyle istedikleri gibi götüremediklerini söyledi. Öztürk, AA muhabirine yaptığı açıklamada, oyun kurucuya sahip olmamaları nedeniyle Edremit Belediyesi maçını kontrol edemediklerini belirterek, Genç bir kadromuz var. Top kayıplarından dolayı rakip hızlı hücumlarda 3 sayılık basketler buldu. Kazanabileceğimiz maçı bu nedenle yitirdik diye konuştu.

Shannon Bobbitt ile gerçekleştirilen görüşmeler sonucunda anlaşmanın sağlanamadığını kaydeden Öztürk, Oyun kurucu konusunda arayışlarımız var. Ancak takımlar transferi bitirdiği için şu an bize gelebilecek oyun kurucu yok. Bu süreçte maçlarımızı oynuyoruz. Önümüzde Galatasaray karşılaşması var. Rakibimiz hem Avrupa'da hem ligde başarılı sonuçlar alıyor. Zor maç, ama çıkıp en iyi şekilde oynamaya çalışacağız ifadelerini kullandı.