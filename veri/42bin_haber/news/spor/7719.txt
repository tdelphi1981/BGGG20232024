Sponsor konusu yeni sorular akıllara getirdi
Olimpiyatlardan sonra dünyanın en eski geçmişe sahip spor organizasyonlarından olan ve UNESCO'nun Somut Olmayan Kültürel Miras Listesi'nde yer alan Tarihi Kırkpınar Yağlı Güreşleri'ne sponsor isim bulma çalışmaları, Kırkpınar'ın tarihi kimliğine zarar verir mi? tartışmalarını da beraberinde getirdi.Edirne Belediye Başkanı Hamdi Sedefçi'nin, diğer spor dallarında da görülen sponsorluk uygulamasının Kırkpınar Yağlı Güreşleri'nde de uygulanabileceğini belirtmesi ve sponsor isminin, belediye encümeni tarafından da uygun görülmesi halinde, organizasyonla birlikte anılabileceği yönündeki açıklamaları tartışmalara yol açtı.
 Türkiye Güreş Federasyonu Başkanı Hamza Yerlikaya, istişare yapılmadan bu tarz girişimleri doğru bulmadığını söyledi.
Güreşle ilgili kararlarda Türkiye'nin güreşinin temsil edildiği Türkiye Güreş Federasyonu ile istişare halinde bulunulması gerektiğini vurgulayan Yerlikaya, Bu tarz açıklamaları doğru bulmuyorum. İstişarede hayır vardır, burada Türkiye güreşinin temsil edildiği Türkiye Güreş Federasyonu var. Edirne Belediye Başkanı Hamdi Sedefçi'nin dönüp Türkiye Güreş Federasyonu'na bir sorması lazım. Burası Türkiye, kurumları belli, belediye başkanı başkanımızdır, başımızın üstünde yeri vardır. Ancak burada da bir federasyon başkanı var, yönetim kurulu var. Kafasına göre, (Ahmet'ten alıp Mehmet'e verdim, ondan alıp başkasına vereceğim) demesini uygun görmüyoruz diye konuştu.
Yerlikaya, düşünülen uygulamanın Kırkpınar'ın tarihi kimliğine zarar verip vermeyeceği konusunda da Bu nokta daha sonra tartışılır. Bu konular, olgunlaşması gereken meseleledir. 'Ben uygun gördüm oldu' olmaz. İnşallah sayın Sedefçi, bu hassasiyeti bir kez daha gözden geçirir şeklinde konuştu.

Prof.Dr. Oğuz:Bir kez daha düşünülmeli

UNESCO Türkiye Milli Komisyonu Başkanı ve Somut Olmayan Kültürel Miras Uzmanı Prof. Dr. Öcal Oğuz ise UNESCO Somut Olmayan Kültürel Mirasın Korunması Sözleşmesi açısından Tarihi Kırkpınar Yağlı Güreşleri'nin, 650 yıllık geleneğin, önümüzdeki yüzlerce yılda da sürmesinin esas olduğunu belirtti.
ABD'nin UNESCO'nun son genel konferansında sağladığı ilave destekleri ödememesinden kaynaklı UNESCO Genel Direktörlüğü'nün mali açıdan sıkıntı içinde olduğunu ifade eden Oğuz, UNESCO bu süreç içerisinde de özel sektörün pek çok aktörüyle onlarla iletişim kurarak, Kültür Koruma Projeleri'nde, onların finans desteklerini sağlamaya çalışıyor. Bu bakımdan Kırkpınar'ı korumak için bazı şirketlerle anlaşmalar yapmak suretiyle Kültür Koruma Programları'na ivme kazandırmak (Kırkpınar'ı dünyaya açmak, daha görkemli yapmak, başarı sağlayanların maddi ve istikbali ile onur bakımından güçlü yerlere gelmesi gibi süreçlere katkı sağlayacak) işbirlikleri olması gerek ifadelerini kullandı.

Tarihi temaya zarar vermemeli

Tarihi Kırkpınar Yağlı Güreşleri'nin adının değiştirilmesi konusunun bir kez daha düşünülmesi gerektiğine vurgu yapan Prof. Dr. Oğuz Bunu diğer spor liglerinde görüyoruz ama Kırkpınar 650 yıllık bir isimdir. Kırkpınar isminin başına bir sponsor ismi getirilip, zamanla sponsorun değişmesiyle yeni isimlerin gelmesi Kırkpınar temasını zayıflatmamalıdır diye konuştu.
Prof.Dr. Öcal Oğuz, süreç boyunca çok özenli, çok dikkatli çalışılması gerektiğini vurgulayarak sözlerini, Üst başlığı değişmeden, sponsor firmaların isimleri değişim bölümlerde kullanılabilir diyerek noktaladı.