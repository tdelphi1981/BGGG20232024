Sow: 'Problem yok, elhamdülillah'
Önemli bir sakatlık sürecinin içerisinde olduğu iddia edilen Moussa Sow hakkında çıkan haberler için bir açıklama yaptı;
 Fenerbahçe eski doktoru Ertuğrul Karanlık'ın Moussa Sow'un transfer edildikten sonra kontrollerinin yapılmadığını ve Senegalli futbolcunun kıkırdak sorununu yaşadığını iddia etmesi gündeme bomba gibi düştü!
 Fenerbahçe Kulübü, Karanlık'ın açıklamalarının gerçeği yansıtmadığını ve Senegalli futbolcunun herhangi bir sorununun bulunmadığını belirtirken; Senegal Milli Takımı'nda olan Sow'dan bir açıklama geldi.
 Sakat olduğu yönünde çıkan haberlerin gerçeği yansıtmadığını dile getiren Sow, "Hiçbir problem yok, elhamdülillah" mesajını yayınladı. Sow aynı zamanda AMK Gazetesi'ne yaptığı açıklamada da "Böyle bir durum kesinlikle yok, eğer söylendiği gibi olsaydı futbol oynayamazdım. Dizimden herhangi bir şikayetim bulunmuyor, bahsedildiği gibi ağrım da yok." dedi.
 Sakat olsa futbol oynamasının mümkün olmayacağını ifade eden Sow, "Kronik herhangi bir sakatlığım bulunmuyor. Sakat olsam nasıl futbol oynayabilirim, nasıl Senegal Milli Takımı'na seçilebilirim. Türkiye'de insanları zora sokmak için her şey yapılıyor fakat bu doğru bir tarz değil" ifadeleri kullandı.