Dakikada 1000 TL kaybetti
3 maç oynayamamak Felipe Meloya bir servete mal oldu
Cluj maçında sakatlandıktan sonra Yektanın üstün performansı yüzünden takıma giremez olan Felipe Melo, hem maç başına aldığı 75 bin Eurodan, hem de Clujdaki 40 bin dolarlık primden oldu. 
PİTTBULL Arenayı göle çeviren Cluj maçında sakatlandı, Yektaya formayı kaptırması ile de büyük bir zarara uğradı. Türk Telekom Arenada 23 Ekimde oynanan Cluj maçında sağ ayak bileğinden sakatlanarak takımdan ayrı kalan Felipe Melo iyileşse de Yekta sahada zirve yapınca kendisini kulübede buldu. Romanyadaki Cluj maçında da cezası nedeniyle oynayamayan Brezilyalı yıldız 270 dakikada 300 bin TLlik zarara uğradı. 

Cluj maçının ardından oynanan Kayserispor maçı kadrosuna tedbir amaçlı alınmayan Felipe Melo, bir sonraki haftada İstanbul Büyükşehir Belediye karşısında yedek kulübesinde yer aldı. Melo, Belediye maçında sadece 20 dakika görev alabildi. Cluj maçında da sarı kart cezalısı olması nedeniyle oynayamayan Brezilyalı Romanyadaki 90 dakikada hem 25 bin Euroluk maç başı ücretini, hem de bu 90 dakikada forma giyen oyunculara verilen 40 bin dolarlık müthiş primi de alamadı. 
GERİ DÖNMEYE ÇALIŞIYOR  
YEKTAnın iyi futbolu ve kart cezalısı olması Meloya pahalıya patladı.  Mersin İdman Yurdu maçında da süre alamayan Felipe Melo, toplamda 270 dakikada toplam 75 bin Euroluk maç başı ücreti ve Clujdaki 40 bin dolarlık primi cebine koyamadı. Bu gelirlerin TL karşılığı olarak ise Melo sadece 3 maçta yani 270 dakikada 300 bin TLlik zarara uğradı. 
Bir çok as futbolcunun milli takıma gitmesinin ardından çalışmalarına sürdüren sarı kırmızılı takımda Felipe Melonun formayı Yektadan geri almak için de ekstra büyük bir efor sergilediği ve Karabükspor karşılaşmasındaki durumuna ise Terimin maç günü karar vereceği ifade edildi.