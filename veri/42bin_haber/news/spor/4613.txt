Nets coştu bir kere
Amerikan Ulusal Basketbol Ligi'nde (NBA) 7 maç oynandı.
Gecenin dikkat çeken maçında Batı Konferansı'nın 6 numarası Denver Nuggets, 5'inci sıradaki Golden State Warriors'ı 116-105 yenerek, üst üste 5'inci maçını kazandı. Nuggets'da 21 sayı, 8 ribaund ve 6 asist üreten Danilo Gallinari ve 20 sayı ve 5 asistle oynayan Ty Lawson, galibiyetin mimarları oldu. Nuggets'ın yedek oyuncuları Andre Miller, 12 sayı, 6 ribaund ve 8 asist, Wilson Chandler, 14 sayı, 6 ribaund ve 3 top çalma ve Corey Brewer 13 sayıyla önemli kaktı yaptı.

Yüzde 52 gibi yüksek bir şut isabetiyle oynamasına rağmen 18 top kaybederek, rakibine çok sayıda hızlı hücum şansı veren Warriors'da Stephen Curry, 29 sayı ve 7 asistle maçın en skoreri oldu. 20'li sayılara ulaşan diğer oyuncular David Lee'nin 23 sayı, 13 ribaund ve 6 asist ve çaylak Harrison Barnes'ın 21 sayı ve 6 ribaundluk eforu da mağlubiyeti önleyemedi.

Batı takımlarını karşı karşıya getiren bir diğer maçta ise Oklahoma City Thunder, Portland Trail Blazers'ı yıldız ismi Kevin Durant'in 33 sayı ve 6 ribaundluk performansı ile deplasmanda 87-83 mağlup etti.

Thunder'ın All-Star guardı Russell Westbrook, 21'de 5 ile şut atsa da 18 sayı, 8 ribaund ve 9 asistle 'triple double'a yaklaştı. DeAndre Liggins, 11 sayı ve 9 ribaund, yalnızca 3 sayı kaydeden Kendrick Perkins ise 12 ribaundluk katkı sundu.

Trail Blazers cephesindeyse LaMarcus Aldridge'in 33 sayı ve 11 ribaundla 'double double' yapması ve Nicolas Batum'un 21 sayı ve 7 ribaundluk gayreti galibiyeti getirmedi.

-Nets, üst üste 6'ncı galibiyetini aldı-
Doğu Konferansı'nın formda takımları Brooklyn Nets ile Indiana Pacers'ın karşılaşmasında, ev sahibi Nets, maçı 97-86 kazanarak, galibiyet serisini 6 maça çıkardı. Nets'in All-Star oyuncuları Deron Williams, 22 sayı, 5 ribaund ve 9 asist ve Joe Johnson, 20 sayı ve 5 ribaundla oynadı. Pivot Brook Lopez ise 15 sayı ve 9 ribaundla maçı tamamladı.

4 maçlık galibiyet serisi sonlanan Pacers'da All-Star forvet David West, 27 sayı ve 6 ribaundla maçın en skorer ismi oldu. Paul George'un yüzde 33'lük saha içi isabet oranıyla 15 sayı, 12 ribaund ve 6 top çalmayla tamamladığı maçta, kenardan oyuna giren Gerald Green'in 15 sayı ve 5 ribaundluk çabası da yenilgiye engel olamadı.

NBA'e 8 maçla devam edilecek.

Toplu sonuçlar şöyle:

New York Knicks-New Orleans Hornets: 100-87
Toronto Raptors-Milwaukee Bucks: 96-107
Brooklyn Nets-Indiana Pacers: 97-86
San Antonio Spurs-Minnesota Timberwolves: 106-88
Denver Nuggets-Golden State Warriors: 116-105
Portland Trail Blazers-Oklahoma City Thunder: 83-87
Los Angeles Lakers-Cleveland Cavaliers: 113-93