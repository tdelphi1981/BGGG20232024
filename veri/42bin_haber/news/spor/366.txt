Türkiye Şampiyonası judo için umut verdi
Judo Federasyonu Başkanı Fatih Uysal, Türkiye Judo Şampiyonası'nda sporcuların verdikleri mücadelenin beklentileri yükselttiğini belirterek, ortaya konulan performanstan memnun olduklarını, şampiyonayla birlikte gelecekteki milli takımın çekirdeğini oluşturacaklarını söyledi.Şampiyonayı değerlendiren Uysal, şampiyonanın 2013 yılında yapılacak Akdeniz Oyunları'nın seçmeleri niteliğinde olduğunu söyledi. Uysal, erkeklerde 
60, 66, 73, 81 ve 100 kilolarda, bayanlarda ise 48, 52 57, 63 ve artı 78 kilolarda sporcuların göz doldurduğunu ve sıkletlerdeki sporcuların performansından oldukça memnun olduklarını vurguladı.

Fatih Uysal, Sporcularımızın performansından memnunuz. Gelecek milli takımın çekirdeğini oluşturacağız. Milli Takımı yeniden yapılandırıyoruz. Daha önce prensipte anlaştığımız Daniel Lascau ile 1 Ocak-31 Aralık 2013 dönemini kapsayan 1 yıllık sözleşme imzaladık. Başarıya göre sözleşmeleri olimpiyatlara kadar yenileyeceğiz. Bu şampiyona her anlamda bizim için çok iyi geçti diye konuştu.

Uysal, Mersin'de önümüzdeki yapılacak Akdeniz Oyunları'nı çok önemsediklerini ifade ederek, sözlerine şöyle devam etti: "Bu oyunlardan çok sayıda madalya almak istiyoruz. Bu konu ile ilgili yurt içi ve yurt dışı çalışmalarımıza ağırlık vereceğiz. Olimpiyatlar için ise World Cup ve Grant Prix yarışlarını 4 yıllığına Türkiye'de yapacağız. Bu yarışlarda başarılı olan çocuklarımız tüm yıl boyunca kamplarda, turnuvalarda ve şampiyonlarda çalışmalarına devam edecek ve olimpiyatlara hazırlanacak. Olimpiyatlara 2 yıl kala en iyi sporcuları belirleyip yolumuza onlarla devam edeceğiz.

Başarıyı elde etmek için sistematik bir çalışma içinde olacaklarını ve beklentileri boşa çıkarmayacaklarını belirten Uysal, judo milli takımlarında görev alan antrenörleri uzmanlaştıracaklarını, bayan ve erkek takımların antrenörlerinin, kamplarının ve çalışmalarının farklı olacağını bildirdi.

Judo Federasyonu Başkanı Fatih Uysal, Bu kapsamda milli takıma 70 civarında sporcuyu çağıracağız. Geleceğe ümitle baktığımız gençlerimiz var. Bunlardan uzun vadede milli takımda faydalanmak istiyoruz. Spor kulüplerimiz, federasyon ve devlet üzerine düşeni fazlasıyla yapıyor. Artık sporcularımız da üzerlerine düşeni yerine getirmesi gerekiyor. Mazeret üretmeden azimle çalışıp, beklentileri boşa çıkarmadan, milletimize söz verdiğimiz madalyaları kazandırmalılar. Sporculara her türlü desteği veriyoruz, onlardan da madalya bekliyoruz.

-46 ilden toplam 377 sporcu-

Ankara Atatürk Spor Salonu'nda 3 gün süren Türkiye Judo Şampiyonası'nda 46 ilden toplam 377 sporcu mücadele etti.

Şampiyona sonunda sıkletlerinde birinci olan isimler şöyle:
Bayanlar: 48 kilo Sümeyye Akkuş (Kocaeli), 52 kilo Merve Türk (İstanbul), 57 kilo Kudret Eğilmez (İzmir), 63 kilo Bahar Büker (Kocaeli), 70 kilod Şeyda 
Bayram (Bursa), 78 kilo Firdevs Toprak (Manisa), 78 kilo Gülşah Kocatürk 
(İzmir)
Erkekler: 60 kilo Çağrı Yılmaz (Kocaeli), 66 kilo Murat Doğan (Kocaeli), 73 kilo Mehmet Durmaz (Kocaeli), 81 kilo Tanju Şorli (Kocaeli), 90 kilo Yunus 
Emre Bayındır (Ankara), 100 kilo Erdal Bağaç (Kocaeli), 100 kilo Burak Serbest 
(Kocaeli)