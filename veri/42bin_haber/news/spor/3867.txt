Çotanaklar takım küstü
Spor Toto 2nci Lig Kırmızı grupta mücadele eden Giresunsporun transfer ettiği 3 oyuncu, Antalyadaki kampa katıldı.Polatlı Bugsaşspordan Aydın Kuzunun ardından, ligin ilk yarısında 1461 Trabzon kadrosunda yer alan ancak, bonservisi Trabzonsporda bulunan defans oyuncusu Sefa Akın Başıbüyük ile Gençlerbirliğinin Türkiyeye getirdiği bir başka defans oyuncusu Belçikalı Atilla Erel, Antalyaya gelerek çalışmalara başladı. 

Takım ile çalışan Başıbüyük ve Erel ile ilgili son kararı bugün Antalyada bir araya gelecek olan teknik direktör Ergün Penbe ile Başkan Mustafa Bozbağ verecek.

ÇİFT MESAİ 

Bu arada yeşil- beyazlıların Titanic Otel sahasında sürdürdüğü hazırlıklar devam ediyor. Günde çift mesai ile hazırlıklarına devam eden Giresunspor, ilk antrenmanı genel menajer Ercan Gezgin ile antrenör Cengiz Demirelin, ikinci çalışmayı ise Pro Lisans kursundan dönen teknik direktör Ergün Penbe nezaretinde gerçekleştiriyor.

ÇOTANAKLAR, TAKIMLARINA KÜSTÜ

Spor Toto 2nci Liginde mücadele ettiği ilk yılında istediği başarıyı elde edemeyen Giresunsporun taraftarı, takımlarına küstü. Yeşil beyazlıların sezonun ilk yarısında evinde oynadığı 8 karşılaşmayı toplam 16 bin 850 taraftar izledi. İlk yarının ilk haftalarında içeride gülen, dışarıda kaybeden yeşil- beyazlı ekibin daha sonra sahasında hem de deplasman maçlarında başarısız sonuçlar alması maçlara ilginin azalmasına neden oldu.

Sezonun ilk haftasındaki Tarsus İdman Yurdu maçında tribünlere 3 bin 279 taraftar gelirken bu sayı Ünyespor maçında 4 bin 500e çıktı. Taraftar sayısı, Tepecik maçında 2 bin 300, Fethiye sınavında bin 963, Bozüyükspor maçında bin 167 oldu, Hatayspor karşılaşmasında ise bin 30a kadar düştü. Pendikspor maçını bin 41, Sakaryaspor maçını ise bin 570 taraftar izledi. Yeşi-l beyazlıların iç sahada çıktığı 8 karşılaşmayı toplam 16 bin 850 taraftarın takip etti. Bu rakamın önceki yıllara oranla az olduğu görüldü.