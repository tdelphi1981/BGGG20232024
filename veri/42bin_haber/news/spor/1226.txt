"İlk maçı kaybetmemizin telafisini yaptık"
TOFAŞ Teknik Koordinatörü Tolga Öngören, FIBA Euro Challenge Cup'ta dün deplasmanda Michelin Etha karşısında aldıkları 78-57'lik galibiyete ilişkin, Bu galibiyetle ilk maçı kaybetmemizin telafisini de yaptık dedi.Öngören, yaptığı açıklamada, Michelin Etha maçının, gruptan ikinci takım olarak çıkmak için mutlak kazanmaları gereken bir karşılaşma olduğunu belirterek, maça iyi başladıklarını ve rakibin direncini birinci periyotta kırmayı bildiklerini söyledi.

Hızlı hücumlardan üst üste buldukları sayılarla farkı yukarı çektiklerini anlatan Öngören, Bu galibiyetle ilk maçı kaybetmemizin telafisini de yaptık. Maçın son dakikalarında genç oyuncularımız da oynama fırsatı bularak Avrupa maçları için tecrübe kazandılar. Bu da bizim için büyük kazanç oldu. Grupta üçüncü maçımızı 20 Kasım Salı günü sahamızda Slovenya'nın Krka Novo Mesto takımı ile oynayacağız. Bu maçı kazanarak ilk iki takım arasına girmek için avantajımızı sürdürmek istiyoruz diye konuştu.

Öngören, bu haftanın zorlu geçeğini vurgulayarak, Bu akşam Bursa'ya döneceğiz. Pazar günü deplasmanda lig maçında Fenerbahçe ile mücadele edeceğiz. Bu maçın hazırlıklarına yarın sabah kendi tesislerimizde başlayacağız. Fenerbahçe güçlü bir ekip olsa da basketbol sürprizlere açık. Bu maçı kazanarak çıkışımızı sürdürmek istiyoruz dedi.