Bakkal: "Sinirliyim, mağlubiyeti hak ettik"
Kardemir Karabükspor Teknik Direktörü Mesut Bakkal, Bursaspor'a 3 - 0 yenildikleri maçın ardından yaptığı açıklamada, "Sinirliyim, mağlubiyeti hak ettik. Benim kabul edemediğim bir durum. Yandan gelen bir top ve çıkarken kaptırdığımız bir top. Bursaspor'u tebrik ediyorum" dedi.İlhan Parlak dişe diş, kora kor giden bir mücadele olduğunu belirterek, "Gol için bastırdık. Oyun içinde verdiğimiz açıkları rakip iyi değerlendirdi. Olmadı, inşallah bu maçtan ders alırız da bir daha bu hataları yapmayız. Kendi sahamızdaki mağlubiyetlere artık son vermemiz gerekiyor" diye konuştu. Hakan Özmert ise, "Kendi sahamızda iki maçtır kazanamıyoruz. Üzüntülüyüz, önümüzdeki maça bakacağız" dedi.   Bursaspor Teknik Direktörü Hikmet Karaman futbolcularına teşekkür ederek, "İlk maç, deplasman ve 3-0'lık net bir skor var. İki günde olsa futbolcu arkadaşlarımızla yaptığımız çalışmayı sahaya yansıtmalarından dolayı çok mutluyum. Onlara çok teşekkür ediyorum. Hüseyin Göçek ve ekibini de kutluyorum. Hakemlerin objektif olması önemliydi. Hakem hata yapacak ama oyun genelini izlediğiniz zaman kararları göreceksiniz. Ertuğrul ve Ersin hocaya verdiği bilgilerden dolayı çok teşekkür ediyorum. 90 dakika içerisinde maçı iyi idare ettiğimize inanıyorum" dedi.   Maçın önemini çok iyi bildiklerini söyleyen İbrahim, "Rakibi iyi analiz yapmıştık ve iyi önlemler almıştık. İlk yarı maçı koparabilirdik. İyi bir galibiyet ve skor aldık. Bizim bir hedefimiz var. İnşallah bu hedefe ulaşmak için de tek tek maçlarımızı geçeceğiz" dedi. Okan zorlu bir müsabakayı kazandıkları için mutlu olduklarını söyledi.