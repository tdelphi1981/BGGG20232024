Meireles, Sadri Şener'i mahkemeye veriyor
Fenerbahçe'nin Portekizli futbolcusu Raul Meireles, Trabzonspor Başkanı Sadri Şener'in kendisi hakkında yaptığı açıklamaları mahkemeye taşıyacak.
 Fenerbahçe'nin Portekizli futbolcusu Raul Meireles, Trabzonspor Başkanı Sadri Şener'in kendisiyle ilgili sözlerini mahkemeye taşıma kararı aldı.
 Bu konuda sarı-lacivertli kulübün hukuk departmanından avukatı aracılığı ile bilgi alan Meireles'in Şener hakkında hakaret davası açacağı ortaya çıktı.
 Portekizli futbolcunun, kendisiyle ilgili "Meireles'in saç sitiline ve dövmelerine bakınca şaşılacak bir durum yok, Her tarafında dövme olan adamın bu hareketi yapması veya bu konuları bilmesi çok normal. Oyuncunun kendisine bakın her şey ortada. Siz jiletçiye nasıl hitap edersiniz" sözlerinin basın yoluyla gerçekleşmesinden dolayı iki farklı dava açacağı belirtildi.