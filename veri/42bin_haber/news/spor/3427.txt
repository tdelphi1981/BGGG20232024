Falcao noktayı koydu!
Atletico Madrid'in yıldız golcüsü ve transfer sezonunun en çok konuşulan isimlerinden olan Radamel Falcao, ocak ayında başka kulübe gideceği söylentilerine kendi ağzından son noktayı koydu.
 Atletico Madrid'in yıldız golcüsü ve transfer sezonunun en çok konuşulan isimlerinden olan Radamel Falcao, ocak ayında başka kulübe gideceği söylentilerine kendi ağzından son noktayı koydu.
 Devre arası tatilini ülkesi Kolombiya'nın başkenti Bogota'da değerlendiren 26 yaşındaki yıldız Chelsea'ye gideceği yolundaki söylentilere, "Tanrı'ya şükür ki şimdiye kadar çok iyi oynadık ve iyi sonuçlar elde ettik. Beklentim sezon sonuna kadar kulüpte kalmak. Başkan Enrique Cerezo'nun benim kalmam için gösterdiği çabayı biliyorum" şeklinde cevap vererek bir nokta koydu.
 Öte yandan Atletico Madrid'in Sportif Direktörü Jose Luis Perez Caminero, Falcao'yu yaz ayında ellerinde tutmak için insan üstü bir efor sarfettiklerini söyledi. Caminero konuyla ilgili, "Kulübün çabası takdir edilmeli. Onun seviyesinde bir oyuncuyu elde tutmak çok zor ve hepimiz dünyanın en iyi oyuncularından birini elimizde tuttuğumuz için kazançlı çıktık ve şanslıyız" dedi.
 Yıldız futbolcunun adı Premier Lig ekiplerinden Chelsea ile adı sıkça anılıyordu.