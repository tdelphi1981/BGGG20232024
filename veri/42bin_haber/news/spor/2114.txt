Lakers'tan 17 isabetli üçlük
Los Angeles Lakers, Denver Nuggets'ı 122-103 mağlup ederken 17 isabetli üçlük atışla organizasyon rekorunu kırdı. 
Sezon başından beri beklentileri karşılayamayan Los Angeles Lakers, 17 üçlük isabetiyle organizasyon rekorunu kırdığı Denver Nuggets mücadelesinden galibiyet çıkartmayı başardı. 
LA Lakers’ta kenardan gelen Antawn Jamison, 33 sayı 12 ribaundla bu sezonki en iyi maçını çıkarırken yine benchten katkı veren Jodie Meeks, sadece 17 dakikada 7-8 üçlük isabetiyle 21 sayı attı. Lakers’ta Dwight Howard da 28 sayı 20 ribaund ve 3 blokla karşılaşmanın en etkili ismi oldu. 
Howard, kariyerinin ikinci üçlük isabetini Denver Nuggets karşısında kaydederken attığı üçlük organizasyon tarihine geçti. Denver maçında Lakers’ın 17. üçlük isabetini bulan Dwight Howard, takımının organizasyon tarihindeki en yüksek rakamına ulaşmasını sağladı. 
Denver Nuggets’ta ise Danilo Gallinari, 19 sayıyla takımının en skorer ismiydi. Karl’ın takımında sezonun etkili isimleri, Ty Lawson – Andre Iguodala ve Kenneth Faried etkisiz bir maç çıkarırken kenardan gelen Jordan Hamilton 13 sayı 8 ribaundla oynadı.