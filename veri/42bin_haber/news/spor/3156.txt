"Biz almadık diyemiyorlar!"
Fenerbahçe Başkanı Aziz Yıldırım, 3 Temmuz süreciyle ilgili çarpıcı açıklamalar yaptı, "Fenerbahçe'den başka herkes teşvik primi almıştır" ifadelerini kullandı 
 Kuruluşunun 20. yılını ve yeni yılı, dernek binasında gerçekleştirdiği bir organizasyon ile kutlayan 1907 Fenerbahçe Derneği’nin davetine katılan Fenerbahçe Başkanı Aziz Yıldırım zor bir seneyi geride bıraktıklarını belirterek, "Önce yeni yılın hepimize hepinize mutluluk, sağlık ve bunun yanında da bol paralı bir yıl geçmesini diliyorum. Bu süreç içerisinde Fenerbahçeliler'in göstermiş olduğu dayanışma birlik ve beraberlik için de ve bizlere olan katkılarınızdan dolayı da çok teşekkür ediyorum. Aranızda değilken, sizin güçlerinizle yaşadık. Onlarla her sabah kalktığımızda daha da güçlü olarak yaşamımıza devam ettik. Bunlar gelip geçici ama duyduğum en önemli söz, 3 Temmuz sürecinde bizlerle uğraşanların sözleri. Diyorlar ki, bu olay siyasidir. Bundan sonra daha çok söyleyecekler. Şuna inanın her zaman söyledim, yine söylüyorum. Biz en az temiziz diyenler kadar temiziz. Ama bunu dikkat ederseniz hiçbir tanesi söyleyemiyor. 2. şey şu, şunu söylüyorum, diyorum ki Fenerbahçe’den başka herkes teşvik primi almıştır. Bunu da kimse çıkıp da biz almadık, söylemedik, yapmadık diyemiyorlar. Çünkü ben her şeyi biliyorum. Ama yeni bir yıl geliyor. Yeni yılın hepimiz için hayırlı olmasını dilerken tekrar tekrar bu ülke için, sizler için ve bizler için özgürlüklü bir ülkede yaşamayı Allah nasip etsin. Teşekkür ederim. İyi akşamlar diliyorum" şeklinde konuştu.