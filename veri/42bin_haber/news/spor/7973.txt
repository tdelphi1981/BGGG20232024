Detroit Pistons son saniyede
NBAde Milwaukee Bucksa konuk olan Detroit Pistons, son 10 saniyesine 100-100 girilen karşılaşmayı 105-100 kazanmayı başardı.
Charlie Villanuevanın bitime 9.7 saniye kala bulduğu üçlüğün ardından Rodney Stuckeynin kullandığı 2 serbest atışla galibiyeti sağlama alan Detroit Pistons takımı konuk olduğu Milwaukee Bucksı 105-100 skorla geçti. 

Maça hızlı giren konuk ekip ilk çeyrekte farkı çift hanelere çekse de ikinci periyotta toparlanan Bucks, devreye 57-56 girmeyi başardı. Son 12 dakika Bucksın 82-81 üstünlüğü ile başlasa da savunmada toparlanan Pistons, bitime 9 saniye kalan Charlie Villanuevanın üçlüğü ile öne geçip maçı da 105-100 kazanmayı başardı. 
Ev sahibi Bucksta Brandon Jenningsin 26 sayı, 7 asist, 2 ribaund ve 3 top çalmalık performansı mağlubiyete engel olamazken, Ersan İlyasova 15 sayı, 10 ribaund ve 3 top çalma ile geceyi noktaladı. 
Detroit Pistonsta ise Jose Calderon 23 sayı, 10 asist, 5 ribaund ve 3 top çalma ile galibiyetin mimarı oldu. Maçı getiren üçlüğü kaydeden Charlie Villanueva 18 sayı ve 13 ribaund ile parkeden ayrıldı.

Milwaukee Bucksa konuk olan Detroit Pistons, karşılaşmayı 105-100 kazanmayı başardı.