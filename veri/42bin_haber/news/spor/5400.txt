"İkinci yarıya galip başlamak istiyoruz"
Çamlıdere Şekerspor Teknik Direktörü Bünyamin Süral, Ligin ikinci yarısına galibiyetle başlamak istiyoruz dedi.Bünyamin Süral, 6'sı Ankara, 9'u da Antalya'da olmak üzere toplam 15 gün kamp yaptıklarını belirterek, Takıma birkaç takviye yaptık ve daha iyi bir takım haline geldik. Çok verimli bir devre arası kampı geçirdik. Tek umudumuz takıma yeni katılan arkadaşların bir an önce uyum sağlaması. Ligin ikinci yarısına galibiyetle başlamak istiyoruz diye konuştu.

Sol kanatta eksikleri bulunduğunu ve bu konuda transfer çalışmalarının sürdüğünün altını çizen Süral, konuşmasını şöyle tamamladı:

Eğer bu transfer de gerçekleşirse eksiksiz bir takım olduk diyebiliriz. Başkanımız, bu transferle ilgili çalışmalarını sürdürüyor. Sanırım birkaç gün içinde netice 
elde edilir. Ligin ilk yarısında çok şanssız maçlar oynadık. Biz çok koşan bir takımız ve ilk yarıda oynadığımız maçlarda 60. dakikadan sonra herkese karşı üstün bir futbol sergiledik. İlk maçımız olan Kızılcahamamspor karşılaşması bizim için çok önemli. Bu maçı kazanarak ikinci yarıya iyi girmek istiyoruz. Alacağımız galibiyetle birlikte şanssızlığımıza da son vermek istiyoruz.