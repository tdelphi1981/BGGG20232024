Kömürcü'ye uluslararası görev
Uluslararası Amerikan Futbolu Federasyonu (IFAF), Türkiye Beyzbol, Softbol, Korumalı Futbol ve Ragbi Federasyonu (TBSF) Başkanı Şahin Kömürcü'yü Güneydoğu Avrupa ve Güneybatı Asya Bölge Başkanı olarak atadı.Kömürcü, yeni görevi çerçevesinde Türkiye, Bulgaristan, Yunanistan, Ermenistan, İran, Türkmenistan, Gürcistan, Azerbaycan ve Özbekistan ülkelerinden sorumlu olacak.

Kömürcü yaptığı açıklamada, Türkiye için çok değer taşıyan anlamlı bir görevi üstlenmenin mutluluğunu yaşadığını ifade ederek, Dört spor branşında elde ettiğimiz başarılar kısa zamanda ülkemizin dışında, yurt dışında da büyük ilgi gördü. Artık bunların ödüllerini alıyor ve adımızdan söz ettiriyoruz. Ülkemin adını daha da başarılı bir şekilde duyurmaya devam edeceğim dedi.