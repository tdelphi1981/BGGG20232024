F.Bahçelilere kötü haber!
Belhanda ile prensip anlaşmasına varan sarı-lacivertli yönetim Montpellier Başkanı Louis Nicollin ile ödeme planı konusunda anlaşamadı.
 7 milyon Euro'yu az bulan Niccollin taksitlendirmeye de sıcak bakmadı. Bunun üzerine Faslı oyuncu Montpellier Kulübü'ne rest çekti ve "3 katı para kazanacağım" diyerek Fenerbahçe'ye gitmek istediğini dile getirdi.
 Son gelişme ise Fas sitesi Maroc Football'un haberinden sonra yayıldı. Belhanda, herhangi bir kulüp ile anlaşması durumunda Fas Milli Takımı'ndan 48 saat sürüyle görüşme ve imza izni aldı.
 Belhanda'nın Fas Futbol Federasyonu'ndan anlaştığı kulüple sözleşme imzalamak için 48 saatlik izin aldığı haberi Fenerbahçe'nin genç oyuncunun yanı sıra Montpellier ile de anlaştığı ve imzanın kısa bir süre içinde atılacağı şeklinde yorumlandı.