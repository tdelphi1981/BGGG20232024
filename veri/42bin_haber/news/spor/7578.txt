Filenin zirvesinde Türk derbisi
Rabita Bakü ile namağlup 3 takım arasında olan iki temsilcimiz, Şampiyonlar Ligi 6lı play-off turunda kozlarını paylaşacak.Filenin devleri, İstanbuldaki Final Four için avantaj arayacak.
KADIN filesinde dev Türk derbisi... Voleybol Avrupa şampiyonlar liginin, Azerbaycanın Rabita Bakü ekibi ile birlikte üç yenilgisiz takımı arasında olan Vakıfbank ile Eczacıbaşı Vitra bugün karşı karşıya geliyor. 
Burhan Felek Spor Salonunda saat 19.00da başlayacak maçta, takımların artı ve eksileri neler? Bire bir teknik analizleri ve istatistikleri nasıl? Şampiyonlar Liginde 8 maçta enlere kimler girdi? Tüm bu soruların cevabını sizler için kaleme aldık... 
VAKIFBANK, BİR ADIM ÖNDE GİBİ 
9-10 Martta Galatasaray Daikinin ev sahipliğinde yapılacak Final Foura CEV kurallarına göre, üç takım çıkamayacağı için 6lı final grubunda kura dışı eşleştirilen iki takımımızın rakamlarla son durumları da dikkat çekici... Türkiyeye takım sporları içinde ilk Avrupa Şampiyonlar Ligi şampiyonluğunu kazandıran Vakıfbank ülkemizde bir yıl sonra ikinci kez düzenlenecek dörtlü finallerde kadro zenginliği, yabancı oyuncuların performansları ile rakibine oranla daha ağır basıyor. 
İKİ ALTERNATİFLİ KADRONUN DÜELLOSU 
KENARDAN oyuna müdahale konusunda Vakıfbank, antrenörü Giovanni Guidetti ile Eczacıbaşı Vitranın antrenörü Lorenzo Micelliye karşı üstün gözüküyor. 12 oyuncusunu kullanan Vakıfbank, farklı mevkilerin oyuncuları Saori, Güldeniz, Polen ve Melis ile ön plana çıkarken, Eczacıbaşında bu görevi kaptan Esra ile Asuman üstleniyor. 
Bugünkü maçın rengini, büyük oranda pasörler belirleyecek. Bu mevkide her iki takımın kilit oyuncuları Naz ile Özgeye pas trafiğinde büyük işler düşecek. Temsilcilerimizin ligdeki oyunlarını göz önünde tuttuğumuzda, Vakıfbankın ilk yarıdaki rakip sahada Eczacıbaşını yenmesi de önemli artıları arasında... 
Rövanş 14 Şubat'ta 
VAKIFBANK ile ECZACIBAŞI VitrA arasındaki Şampiyonlar Ligi eşleşmesinin ikinci maçı 14 Şubatta oynanacak. Zorlu mücadele öncesi iki takım da, bugünkü ilk maçta galip gelip, avantaj yakalamak istiyor. 
Fürst ve Poljak eşit görünüyor 
ECZACIBAŞI ile Vakıfbankın kilit orta oyuncuları; Fürst ve Poljak... Pasör uyumu Fürste tek ayak hücumda Poljaka karşı üstünlüğü açıkça gözlenirken, blokta her iki oyuncu da eşit bir grafik çiziyor. Oyundaki motivasyon ve takımı ateşleme gücü Poljak da daha önde... Servisleri ise birbirlerine yakın.. 
Vakıfbank kısa kesiyor 
ŞAMPİYONLAR Liginde şu ana kadar 8 maça çıkan iki takımımızdan Vakıfbank, şimdiye kadar bütün karşılaşmalarını 761 dakikada kazandı. Eczacıbaşı VitrA için bu süre 830 dakika oldu. Vakıfbank rakipleriyle 31 set oynayıp 24ünü alırken, Eczacıbaşı 29 setin 21ini aldı. Eczacı, 744 sayı atarken, Vakıfbank 732 sayıda kaldı. 
Neslihan büyük silah 
Eczacıbaşının, Vakıfbank karşısında skor yükünü Neslihan Darnel çekecek. 
DÜNYANIN en skorer oyuncusu seçilen Neslihan, Eczacıbaşı Vitra formasıyla, Vakıfbanka karşı büyük bir koz olacak. Ayrıca yüksek toplardaki başarısıyla ünlü Liubov, ortadan hırs küpü Poljak ve defansta Gülden takımının artıları olarak göze batacak. Usic ve Liubov bu sezon servis karşılamada sorunlar yaşarken bütün iş Güldene kalıyor.  
Chashkova mı Gözde mi? 
İki temsilcimizin smaçörleri arasındaki fark, zorlu mücadelede belirleyici bir rol oynayacak. 
SMAÇÖRLERE baktığımızda Eczacıbaşında dünya yıldızı Liubov Chashkova... Ama bu oyuncu, pasörü ile uyumsuzluğu yüzünden ara ara sıkıntı yaşayabiliyor. Vakıfbankta Gözde hem takım kaptanlığının getirdiği özgüvenle hem de Naz ile uyumu sayesinde çok iyi oynuyor. Servis karşılaması Liubovda biraz daha iyi, defansta ise Gözde çok daha iyi. Blokta Lioubovün üstünlüğü, serviste ise eşitlik var. Glinka ile Usic... Hücumda ve blokta Glinkanın açık ara üstünlüğüne karşın, Usic hem defansta hem de servis karşılamada Glinkadan daha etkili.