10u taşımak çok zor
Kariyeri boyunca 10 numara giydiğini söyleyen Sezer, F.Bahçede bu numarayı taşımak çok zor. O nedenle 20 numarayı tercih ettim dedi.
F.BAHÇEde son dönemdeki formuyla dikkat çeken Sezer Öztürk, dikkat çekici açıklamalar yaptı. FB TVye konuşan Sezer, 20 numara giymesiyle ilgili olarak, Burada da 10a en yakın rakam olan 20yi tercih ettim. 10 numara benim için çok önemli. Futbola başladığımdan beri hep 10 numarayı giydim. Ama F.Bahçede 10 numarayı taşımak daha zor tabii dedi. 
Aileleri yok mu? 
TÜRK sporunda yaşanan taraftar olaylarına son 10 gün içinde F.Bahçe takım otobüsünün 2 kez taşlanmasına da değinen Sezer Türk futbolunda kavgaya, gürültüye gerek yok. Kayseride otobüsümüz taşlandı. Göztepe maçında yine taşlandı. Hepimizin çoluk-çocuğu, ailesi var. O taş atanların da ailesi var. Bunları düşünmüyorlar mı? Birinin kafasına gelse, kafası patlasa o çocukların hali ne olacak diye konuştu. 
Daha yüzde 60tayım 
FENERBAHÇEnin yıldızı Sezer Öztürk, son 7-8 aydır iyi çalıştığını ve henüz yeni yeni bunun karşılığını almaya başladığını belirterek, sözlerini şöyle noktaladı: Henüz yüzde 60-70lerdeyim. Sakatlıktan dolayı uzun süre takımdan uzak kaldım. Göztepe maçında daha iyi olduğumu hissettim ve daha da üstüne koyacağım. Hedefim hocamın verdiği taktikleri yerine getirmek.