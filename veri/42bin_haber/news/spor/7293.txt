Toure'den Galatasaray açıklaması
Galatasaray'ın Fildişili oyuncusu Emmanuel Eboue, dünkü maçta Nijerya'ya yenildiklerini belirtip, "Bu sefer ülkeme kupayı kazandıramadım, Galatasaray'a dönüyorum. Ümit ediyorum Yaratıcım bu yıl bana kupayı Türkiye'de nasip eder." dedi. Bir diğer Fildişili Kolo Toure ise Galatasaray'a transferi konusunda bir açıklama yaptı.
Fildişi medyasına konuşmayan Eboue, adı Galatasaray'ın transfer listesinde yer alan takım arkadaşı Kolo Toure'nin ricası üzerine Afrika Uluslar Kupası'ndan ayrılırken Johannesburg Oliver Tambo Havaalanı'nda Cihan Haber Ajansı'na (Cihan) konuştu. Eboue, "Çok büyük hayal kırıklığı yaşadık. Elimizden geleni yaptık ancak yaratıcımız kupayı başka takıma uygun görmüş. Nijerya'ya yenildik, kendimi hiç iyi hissetmiyorum şu anda" dedi.

Johannesburg'tan direk İstanbul'a uçacağını söyleyen Eboue sözlerini şöyle tamamladı: "Dinlenmek istiyorum, bir an önce aileme kavuşmak istiyorum, başka bir şey düşünmek istemiyorum. 2005'ten beri ülkem için top koşturuyorum. Bu sefer ülkeme kupayı kazandıramadım, Galatasaray'a dönüyorum. Ümit ediyorum Yaratıcım bu yıl bana kupayı Türkiye'de nasip eder."

TOURE: BEKLİYORUZ

Cihan'a konuşan Kolo Toure ise, "Galatasaray'a tranferim ile ilgili henüz kesin bir şey yok. Bekliyoruz" dedi.
Fildişi'nin Trabzon'da oynayan güleryüzlü oyuncusu Souleymane Bamba ise, "İyi oynayamadık kaybettik. Artık Sivasspor ve ardından Fenerbahçe maçlarına yoğunlaşacağım" dedi.

Galatasaray'ın süper transferi Didier Drogba ise yarın Fildişi'ne uçacak.