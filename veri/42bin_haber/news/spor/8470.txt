Halkbank Avrupa'da finalde!
Voleybolda, Erkekler CEV Kupası yarı final rövanş maçında, deplasmanda Ukrayna'nın Lokomotiv Kharkiv takımını 3-0 yenen Halkbank, finale yükseldi.


Ukrayna'nın Kharkiv kentindeki Kharkiv Spor Salonu'nda yapılan karşılaşmanın setleri 21-25, 23-25 ve 22-25 şeklinde sonuçlandı.

Sahasındaki ilk maçta da 3-0 galip gelen Halkbank, böylece galibiyetlerde durumu 2-0 yaptı ve finale yükseldi. Halkbank, 1997 yılından bu yana Erkekler CEV Kupası'nda final mücadelesi verecek ilk Türk takımı oldu. 1997'de Netaş kupada final oynamış ve ikinci olmuştu.

Türk temsilcisi finalde, bu akşam yapılacak Andreoli - Maliye Milli Piyango eşleşmesinin galibiyle karşılaşacak.