4 galibiyet, 5 mağlubiyet ve 8 beraberlik
Spor Toto Süper Lig'de Orduspor, ligin ilk yarısında 4 galibiyet, 5 mağlubiyet ve 8 de beraberlik alarak 20 puan topladı.Mor-beyazlı ekip, Mersin İdman Yurdu maçıyla başladığı ligde 17 haftada kendi sahasında 14 puan toplarken, deplasmanda sadece 6 puan alabildi. Orduspor, topladığı 20 puanla ilk devreyi 13. sırada tamamladı. Deplasmanda hiç galip gelemeyen Orduspor, rakip fileleri 19 kez havalandırırıken, kendi kalesinde de 19 gol gördü.

Karadeniz temsilcisinin, gollerinin çoğunu forvet oyuncuları attı. Stancu attığı 7 golle takımını sırtlarken, Hasan Kabze 5, Barral ve Şamil ise 2'şer gole imza attı. Nizamettin ve Roversio birer gol kaydettiler.

-46 sarı, 2 kırmızı kart-

Ordusporlu oyuncular ilk yarıda 46'sı sarı, 2'si kırmızı olmak üzere toplam 48 kez kart gördü. En fazla sarı kartı 6 kez Miguel Garcia, 5 defa İbrahim Kaş, 4 kez Agustin Garci gördü. Kardeniz ekibinde Miguel Garcia ve Nizamettin birer kez kırmızı kart gördü.

Karadeniz ekibinin ilk yarı karnesi şöyle:

Mersin İdman Yurdu - Orduspor : 0-0
Orduspor - Eskişehirspor : 2-0
Gençlerbirliği - Orduspor : 1-1
Orduspor - Kayserispor : 3-2
Büyükşehir Bld. - Orduspor : 1-1
Orduspor - Galatasaray : 2-0
Karabükspor - Orduspor : 1-1
Orduspor - Elazığspor : 2-2
Gaziantepspor - Orduspor : 3-0
Orduspor - Sivasspor : 2-0
Fenerbahçe - Orduspor : 2-1
Orduspor - Trabzonspor : 1-2
Kasımpaşa - Orduspor : 1-1
Orduspor - Beşiktaş : 1-2
Bursaspor - Orduspor : 1-0
Orduspor - Antalyaspor : 1-1
Akhisar Bld.Genç. - Orduspor : 0-0