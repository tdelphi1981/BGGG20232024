UEFA'dan flaş şike açıklaması
UEFA Genel Sekreteri Infantino, Fenerbahçe'nin şike dosyasının henüz kapanmadığını söyledi.
UEFA Genel Sekreteri Gianni Infantino'dan şike süreciyle ilgili mesajlar geldi, Infantino, Fenerbahçe'nin şike dosyasının henüz kapanmadığını da söyledi.

TRT Spor ve Ajansspor İtalya Temsilcisi Dündar Keşaplıya açıklamalarda bulunan Infantino, şike süreciyle ilgili önemli ifadeler kullanırken Tabii ki Futbol Federasyonu ile işbirliği içindeyiz. Tüm kulüplerle iyi ilişkilerimiz var. Sonuçları da takip ediyoruz ve oldukça başarılılar dedi.

"DOSYA HENÜZ KAPANMADI"

Şike gündeminin dünyada olduğu gibi Türkiyede de önemli bir konu olduğunu ifade eden Infantino, Gizli bir şey yok, her şey net. Türkiyede şike soruşturması çok iyi şekilde yapılıyor. Temel konu şike olsa da, bir tarafta sportif sorgulamalar devam ederken, bir diğer tarafta adli süreç işliyor. Ve Türkiyede, Avrupanın her ülkesinde olmayan, şike yapmayı suç unsuru olarak gösteren bir yasa var. Bu pozitif ve örnek alınacak bir durum. İddialar dikkate alınıyor ve soruşturmalar devam ediyor diye konuştu.

Infantino ayrıca Fenerbahçe davasının izlenmeye devam edildiğini belirtirken, dosyanın henüz kapanmadığını da söyleyerek gündem oluşturan bir yorumda bulundu.