Derbideki büyük gerginliğin sırrı
Önceki gün oynanan derbinin 16. dakikasında Meireles sakatlandı. Hasan Ali tedavi için topu taca gönderdi.Galatasaraylı Hamit, topa sertçe vurup tekrar Fenerbahçe yarı sahasına, taca gönderdi. Ve bu şekilde atışma başladı.
2012 yılının son derbisinde her şey güzeldi. Dostluk ve temiz mücadelenin hakim olduğu Galatasaray-Fenerbahçe kapışması esnasında, yayıncı kuruluşun kameralarına yansımayan olaylar da yaşandı. Mücadelenin 16. dakikasında bir Fenerbahçe atağı gelişti. Dilerseniz gelin bu andan sonra yaşananları kare kare birlikte inceleyelim... 
1-Her şey sakatlıkla başladı 
SARI lacivertlilerin yıldızı Raul Meireles, G.Saraylı Selçukla girdiği ikili mücadele sonrası rakip yarı alanda sakatlık geçirdi. Bunun üzerine Meirelesin tedavi görmesi için takım arkadaşı Hasan Ali topu taca gönderdi. 
2-Hamit topu pasla vermedi 
DAHA sonra oyun taç atışıyla kaldığı yerden tekrar başladı. Galatasaraylı Hamit Altıntop, topu Fe-nerbahçeli oyunculara vermek yerine, dibine girip Fenerbahçenin yarı alanındaki bir noktadan yeniden taca attı. 
3-Yedek kulübesi ayaklandı 
BU hareketin ardından, Fenerbahçe yedek kulübesinde yer alan teknik direktör Aykut Kocaman, idari menajer Hasan Çetinkaya, İsmail Kartal ve Kemal Ömeragiç aynı anda Hamiti alkışlayarak ve Bravo diyerek protesto etmeye başladı. 
4-Caner Erkin tepki gösterdi 
SARI lacivertli oyuncu Caner, Hamitin yanına koşup el kol hareketleriy-le bu vuruşu protesto etti. Aynı dakikalar içerisinde Fenerbahçede Hasan Aliyle taç atışını kullanmak için topu aldı. G.Saraylılar prese başladı. 
5-Tartışma iyice alevlendi 
AYNI dakikalar içinde Fenerbahçe Hasan Aliyle taç atışını kullanmak için topu eline alınca Galatasaraylı futbolcular pres yaparak Fenerbahçe yarı sahasına girmeye başladı. Kenardaki tartışma da iyice alevlendi. 
6-Aykut Kocaman yatıştırdı 
BU sırada Fatih Terim, Aykut Kocaman ve İsmail Kartalın önde bulunduğu bölüme elini kaldırarak bir şeyler söyledi. Tartışma büyümek üzereyken Kocaman, Kartalın kulübeye oturmasını istedi ve gerilim bitti.