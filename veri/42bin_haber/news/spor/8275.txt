"Yıldız aldık diyorlar basketçileri kaçıyor"
Sosyal Medya araçlarından Twitter'ı aktif şekilde kullanan yöneticilerden biri olan Fenerbahçeli Yönetici Ömer Temelli, burada taraftarlardan gelen sorulara yanıtlar verdi.Ezeli rakip Galatasaray ile ilgili taraftarların yönelttiği sorulara cevaplar veren Temelli'nin bazı cevapları şöyle:

Soru: Hani Arap zenginlerine ihtiyacı yoktu Fener'in, niye paramız yok deyip ağlıyorsunuz o zaman Ziegler, Webo'yla kandırıyorsunuz bizi.
Ömer Temelli: Transfer yapanların basketbolcuları neden gidiyor?

Fenerbahçe'nin engellemeye çalıştığı öne sürülen Sneijder ve Drogba transferleri hakkında konuşan Temelli, "Ömer Bey GSnin duyumla hareket edip bizi suçladığı her konuya vereceğiniz cevabın arkasındayız" diyen bir taraftara "Bizi suçlayabilecekleri bir şey yok. Konuşmak bedava, paramız var yıldız aldık diyorlar basketçileri kaçıyor aynı şey biz de olsa" yazarak, rakiplerinin basketbol şubesinde yaşadığı maddi soruna gönderme yaptı.  Temelli, bu arada kulüpte her zaman para sorunu olabileceğini ancak oyuncu alamayacak durum olmadığını da söyledi. 

Soru: Başkanım, yönetimle taraftarın arasını birinin bulması gerekmiyor mu sence de?
Ömer Temelli: Bir problem yok varsa buyrun konuşalım.

Soru: Tüm yazılı ve görsel medyada FB'ye saldırıyorlar hep aleyhimize yayın yapıyorlar susturamıyoruz Sn. Temelli?
Ömer Temelli: O bitmez bir sene daha sürer iki kanalda program var, ikisinin de sahibi kongre üyesi ne güzel değil mi?

Soru: Bu FB ve Aziz Yıldırım düşmanlığı ne zaman bitecek Ömer Abi?
Ömer Temelli: Ne zaman ikinci takım oluruz o zaman yani hiçbir zaman.

Soru: Ömer Bey GS'nin duyumla hareket edip bizi suçladığı her konuya vereceğiniz cevabın arkasındayız.
Ömer Temelli: Bizi suçlayabilecekleri bir şey yok konuşmak bedava. Paramız var, yıldız aldık diyorlar basketçileri kaçıyor aynı şey bizde olsa...

Soru: Abi Sedat Doğan bizim de manipülasyon yaptığımızı söylüyor bir cevabımız olacak mı?
Ömer Temelli: Yarın açıklama yapılır, karıştırıyor herhalde beyefendi.

Bir taraftarın "GS yöneticisi bizim borsada yaptığımızı FB de yaptı diyerek kendini aklamaya çalışıyo.. inşallah buna da susmazsınız" yorumuna Temelli, "Yarın cevabı gelir" diyerek bu konuda bir yanıt geleceği sinyalini verdi. Bir taraftarınsa "SPK iyi işlemiyor basket paraları ödenmiyor" yorumuna Temelli; "Bize olsa işler" yanıtını verdi. 

Yine bir taraftarın "Tüm yazılı ve görsel medyada FB'ye saldırıyorlar hep aleyhimize yayın yapıyorlar susturamıyoruz" şeklindeki sorusuna ise Temelli; "O bitmez bir sene daha sürer, iki kanalda program var ikisininde sahibi kongre üyesi ne güzel değil mi" diyerek ilginç bir karşılık verdi.