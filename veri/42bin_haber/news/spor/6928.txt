Galatasaray ile Bursaspor 88. randevuda
Galatasaray ile Bursaspor, yarın yapacakları maçla birlikte lig tarihinde 88. kez karşı karşıya gelecek.

Galatasaray, 1967-1968 sezonunda ilk kez Türkiye 1. Futbol Ligi'ne yükselen Bursaspor ile bugüne dek yaptığı karşılaşmalardan 45'ini galibiyetle kapatırken, rakibine 21 kez yenildi. İki takım arasındaki 21 karşılaşma da beraberlikle sonuçlandı.

Sarı-kırmızılılar, 87 maçta rakip filelere toplam 143 gol atarken, Bursa ekibi 74 golle karşılık verebildi.

Sezonun ilk yarısında İstanbul'da yapılan maçı Galatasaray 3-2 kazandı.

-Galatasaray son 7 maçta 2 kez kazandı-
Galatasaray, Bursaspor ile yaptığı son 7 lig maçında 2 kez kazanabilirken, bu süre içinde rakibine 4 kez yenildi, 1 kez de berabere kaldı.

Sarı-kırmızılı ekip, son 7 lig maçında rakibine 5 gol attı, kalesinde 9 gol gördü.

-Bursa'daki maçlar-
Bursaspor, kendi evinde Galatasaray ile yaptığı maçlarda galibiyetlerde 17-12 üstünlük sağladı.

Bursa'da yapılan 14 karşılaşma da beraberlikle sonuçlandı. Galatasaray'ın 45 golüne karşılık, Bursaspor 44 gol attı.

Geçen sezon Bursa'da yapılan maçı ev sahibi ekip 1-0 kazandı.

-Galatasaray deplasmandaki son 4 maçı da kaybetti-
Galatasaray, Bursaspor ile deplasmanda yaptığı son 4 lig maçını da kaybetti.

Bursa'da 2007-2008 sezonundaki maçı 1-0 kazanan Galatasaray, daha sonraki maçlarda 2008-2009 sezonunda 2-1, 2009-2010 sezonunda 1-0, 2010-2011 sezonunda 2-0, geçen sezon da 1-0 mağlup oldu.

-Farklı skorlu galibiyetler-
Galatasaray, Bursaspor karşısında ligdeki en farklı skorlu galibiyetini 1999-2000 sezonunda kendi sahasında rakibini 6-0 yenerek aldı. 'Cim Bom' ayrıca, 1998-1999 sezonunda da 5-0'lık galibiyet elde etti.

Bursaspor ise Galatasaray karşısında en farklı skorlu galibiyetini, 2001-2002 sezonun ilk yarısında Bursa'da yapılan karşılaşmada 5-0'lık skorla aldı.

-Son 10 maç-
Galatasaray ile Bursaspor arasında yapılan son 10 lig maçında alınan sonuçlar şöyle: Sezon Maç Sonuç 2007-08 Galatasaray-Bursaspor 1 - 0 2008-09 Bursaspor-Galatasaray 2 - 1 . Galatasaray-Bursaspor 2 - 1 2009-10 Bursaspor-Galatasaray 1 - 0 . Galatasaray-Bursaspor 0 - 0 2010-11 Galatasaray-Bursaspor 0 - 2 . Bursaspor-Galatasaray 2 - 0 2011-12 Galatasaray-Bursaspor 2 - 1 . Bursaspor-Galatasaray 1 - 0 2012-13 Galatasaray-Bursaspor 3 - 2