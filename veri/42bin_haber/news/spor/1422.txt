Gerrard'dan İbra yorumu
İngiltere Milli Takımı'nın kaptanı Steven Gerrard, Ibrahimovic'in jeneriklik golü hakkında çarpıcı bir yorumda bulundu.
 İsveç'in İngiltere'yi 4-2 yendiği karşılaşmada Zlatan Ibrahimovic'in 90. dakikada attığı efsane rövaşata golü, İngiltere Milli Takımı kaptanı Steven Gerrard'ı da oldukça etkiledi. Maç sonrasında mikrofonlara konuşan deneyimli futbolcu bu golü hayatında canlı olarak gördüğü en güzel gol olarak nitelendirdi. İşte İsveç maçıyla beraber İngiltere formasıyla 100. kez sahalara çıkan orta sahanın sözleri:
 "Zinedine Zidane hayatımda gördüğüm en iyi oyuncu. Jenerasyonu içinde dünyanın en iyisiydi. Ama Zlatan'ın performansı ise dünya klasındaydı. Attığı o gol hayatımda canlı olarak gördüğüm en güzel goldü."
 "3'ten fazla oyuncu değiştirdiğiniz vakit maçın anlamı kaçıyor. Hocamız diğer teknik direktörlerin baskısı altında, o da hocalara saygı gösteriyor. Çünkü bu oyuncular Avrupa'da forma giyiyor"
 "Birçok genç oyuncumuz ilk defa forma şansı buldu ve bu bizim için pozitif bir gelişmeydi."