G.Saraylı oyuncu ülkesinde ödüle aday
Galatasaray Bayan Voleybol Takımı'nın yıldız oyuncusu Eleonora Lo Bianco, ülkesi İtalya'da, "Gençler İçin Bir Model" ödülüne aday gösterildi.
Galatasaray Bayan Voleybol Takımı'nın yıldız oyuncusu Eleonora Lo Bianco, ülkesi İtalya'da, "Gençler İçin Bir Model" ödülüne aday gösterildi. 
Sarı-kırmızılı kulüpten yapılan açıklamada, Eleonora Lo Bianco'nun, İtalyan Spor Merkezi (Centro Sportivo Italiano) tarafından düzenlenen Uluslararası Fair Play Ustaları Ödülleri (Premio Internazionale Fair Play Mecenate) kapsamında verilen ''Gençler İçin Bir Model'' (Un Modello per i Giovani) kategorisinde ödüle aday gösterildiği kaydedildi.
 
Bu kategorinin, her branştan sporcuların, gençler için referans noktaları oluşturdukları fikrinden yola çıkılarak başlatıldığı vurgulanırken, geçen yıl, ''Gençler İçin Bir Model'' ödülünün, eski İtalyan futbolcu ve İtalyan Futbolcular Derneği Başkanı Damiano Tommasi'ye verildiği aktarıldı.