Sakaryaspor'da gözler genel kurula çevrildi
Spor Toto 2. Lig Kırmızı Grup ekiplerinden Sakaryaspor'da Kulüp Başkanı Halit Evin, Cumartesi günü yapılacak olağanüstü genel kurulda, iyi bir yönetim oluşturamadığı taktirde aday olmayacağını söyledi.
Evin yaptığı açıklamada, yeşil siyahlı ekibin kurtuluşu için transfer yapılmasının önemine dikkati çekti. Cumartesi günü yapılacak ilk kongrede çoğunluğun sağlanamayacağına işaret eden Evin, Bu nedenle önemli olan 12 Ocak'taki yeni kongre. Bu kongre için bir çalışma içindeyiz. Önümüzdeki hafta da bu çalışmamız şekillenecektir. İyi bir yönetim kurabilirsek devam edeceğiz aksi takdirde aday olmayacağım dedi.
 
Sakaryaspor'un kurtulması için güçlü bir yönetime ihtiyaç var diyen Evin, Çünkü transferin açılması çok önemli. Bunun için de iyi bir yönetimin başa gelmesi gerekiyor. Güçlü yönetim olmazsa transfer açılmaz, transfer açılmazsa ben de aday olmam. Bakalım önümüzdeki haftaya kadar vaktimiz var. O vakte kadar elimizden geldiğince iyi bir yönetim oluşturmaya çalışacağız şeklinde konuştu. Sakaryaspor, ligin ilk yarısının ardından topladığı 9 puanla grubunda son sırada bulunuyor.