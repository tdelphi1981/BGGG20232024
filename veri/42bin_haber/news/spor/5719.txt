Ersan coştu bir kere!
NBA'de temsilcilerimizden Ersan İlyasova'nın takımı Mialwaukee Bucks sahasında Philadelphia 76'ers'ı ağırladı.
 NBA'de temsilcilerimizden Ersan İlyasova'nın takımı Mialwaukee Bucks sahasında Philadelphia 76'ers'ı ağırladı. Büyük çekişmeye sahne olan mücadeleyi 110-102 Milwaukee kazandı. Ersan İlyasova Portland karşısındaki müthiş performansını tekrarladı ve 27 sayı, 16 ribaunt ile maçın adamı oldu.
 Sezonun ilk maçlarında ilk beşte başlamasına rağmen, bir türlü istediği formu yakalayamayan ve zamanla kenara çekilen İlyasova, son günlerdeki performansıyla beğeni topluyor. Portland Trail Blazers karşısında 27 sayı ve 14 ribaunt ile sezonun kendi adına en yüksek derecesini elde eden milli basketbolcu, Philadelphia karşısında gösterdiği 27 sayı ve 16 ribauntluk performansıyla yine double-double yaptı ve galibiyetin mimarı oldu.
 Üst üste 3. galibiyetini alan Bucks'ta Brandon Jennings 25 sayı ve 7 asistlik performansıyla Ersan ile takımını taşıyan isim oldu. Monta Ellis ise 18 sayı ve 10 asist ile maçı tamamladı.
 Philadelphia'da ise 3 basketbolcu 20 ve üzeri sayı kaydetti. Evan Turner'ın 23 sayı, 7 asist ve 6 ribauntluk performansı galibiyet için yetmezken kenardan gelen Spencer Hawes 21 sayı, 12 ribaunt, Nick Young ise 20 sayılık performansla maçı tamamladı.