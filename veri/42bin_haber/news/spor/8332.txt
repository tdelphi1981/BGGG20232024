"Güreş olimpiyatların omurgasıdır"
Türkiye Güreş Federasyonu (TGF) Başkanı Hamza Yerlikaya, "Bu durum ne kesin bir bilgi, ne de net bir karardır. 5-10 üyenin 'aldım, verdim, çıkardım' deme yetkisi yoktur. Bu Uluslararası Olimpiyat Komitesi'nin (IOC) alabileceği bir karardır" dedi.Güreşi olimpiyatların kurulduğunda ilk 5 içerisinde yer alan bir branş olduğunu dile getiren Yerlikaya, "Böyle bir durum İcra Kurulu'nda konuşulduysa bile yanlış. Biz dost ve kardeş ülkelerle beraber gerekli çalışmaları başlattı" diye konuştu. "Güreş olimpiyatların omurgasıdır, omurgasız beden de ayakta duramaz" diyen Yerlikaya, Uluslararası Güreş Federasyonları Birliği'nin (FILA) bu konuda gerekli hassasiyeti göreceğini ve sonuçta gülen tarafın güreş olacağını vurguladı.     Konuyla ilgili uluslararası görüşmeler yaptığını belirten Yerlikaya, "ABD, Rusya, Kore, Çin, İran ve Azerbaycan'ın temel branşları güreş. Böyle bir kararı biz çok doğru görmedik, bu konu sadece dedikodudan ibarettir ve İnşallah öyle kalır. Biz 2005 yılında da böyle bir durumla karşı karşıya kalmıştık. Böyle bir şeyin konuşulmasını bir doğru bulmuyorum. Asla böyle bir şeye müsaade etmeyeceğiz. Bu hatadan ve düşünceden vazgeçilmesi yönünde çalışmalarımızı yapacağız" ifadelerini kullandı.     IOC'nin vizyona göre olimpiyat seçtiğini belirten Yerlikaya, "Halbuki güreş vizyonu, misyonu, tarihi dolu bir camia. İnsanlığın doğuşuyla var olan bir güreşten ve olimpiyatların ilk branşından bahsediyoruz. Bu sıradan branş veya organizasyon değil. Umarım böyle bir olay hasıl olmayacak. Biz bu konuyu 2004 ve 2005 yılında da böyle bir şeyi duymuştum. O dönemki tartışmada 10 sıkletten 7'ye düşürmüşlerdi. Şimdi de 5'e düşürmek gibi bir durum mu var bu konu içerisinde, bunu da zaman içerisinde göreceğiz. Biz çalışmalarımızı, faaliyetlerimizi sonuna kadar devam ettireceğiz. 2020 Olimpiyatları'na İstanbul olarak en güçlü adayız. İstanbul'da yapılması düşünülen ve güreşsiz bir olimpiyat, 2020 asla ve kata düşünülemez" dedi.    ŞOK KARAR! GÜREŞ OLİMPİYATLARDAN ÇIKARTILDI   FILA'DAN IOC'YE CEVAP GELDİ