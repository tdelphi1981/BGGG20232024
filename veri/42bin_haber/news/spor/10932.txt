"Bu zafer hepimizin"
CEV Kadınlar Şampiyonlar Ligi Dörtlü Final'inde Azeri takımı Rabita Bakü'yü yenerek şampiyon olan Vakıfbank'ın başantrenörü Giovanni Guidetti, oyuncularıyla gurur duyduğunu söyledi.Kupa töreninin ardından düzenlenen basın toplantısında konuşan Giovanni Guidetti, aldıkları şampiyonluktan dolayı takımına teşekkür etti. Guidetti, Çünkü bu sezon tam bir takım oldular. Bir sürü önemli maçın en kritik noktalarını nasıl kontrol ettikleri ortada. Böyle bir takımın antrenörü olmak ve onlarla beraber çalışmak beni gururlandırıyor. 

Hiçbir zaman kendi isimleri ya da numaraları için oynamıyorlar. Onlar formalarının önündeki isim için oynuyorlar. Bu noktada böyle bir takım oluşturma şansı verdikleri için ve destek oldukları için kulübüme teşekkür ediyorum. Bu zafer benim oyuncularımın ve dünyanın en iyilerinden birisi olduğunu düşündüğüm ekibimin diye konuştu.

Japon bir gazetecinin Saori Kimura hakkındaki düşüncelerini sorması üzerine Guidetti, Saori bence dünyanın en iyi oyuncularından birisi. Japonya dışındaki ilk senesi. Onun için zorlanması normal. Buna rağmen Saori inanılmaz bir profesyonel, bir şampiyon. Kendisini, ilk 6 çıkacakmış gibi sürekli olarak hazır tutuyor. Ekstra antrenmanlar yapıyor değerlendirmesini yaptı.

Gözde: İnanılmaz bir voleybol oynadık

Rabita Bakü'yü sergilediği performanstan dolayı tebrik eden Vakıfbank'ın kaptanı Gözde Sonsırma, İnanılmaz bir voleybol oynadık. 3-0 biteceğini tahmin etmiyordum. Başından sonuna kadar baskılı oynadık. Seyirci de inanılmazdı. Voleybolun bu seviyeye gelmesinde katkım varsa bundan dolayı gururluyum diye konuştu.

İtalyan bir gazetecinin antrenör Guidetti hakkındaki görüşlerini sormasına Gözde, Bir iki kelime ile anlatamam. Aksine hakkında bir kitap yazabilirim. Bir kaptan ve oyuncu olarak bu noktadaysam bu Giovanni'nin sayesinde yorumunu yaptı.

Rabita Bakü cephesi

Rabita Bakü Başantrenörü Marcello Abbondanza, Vakıfbank Başantrenörü Guidetti'ye övgülerde bulundu. İtalyan çalıştırıcının oluşturduğu yapıdan çok etkilendiğini belirten Abbondanza, şunları söyledi:

Hayatım boyunca çok fazla gümüş madalya aldım. Onun için nasıl bir şey olduğunu biliyorum. Bu akşam kaybettik ama bu noktada Vakıfbank'tan bahsetmek istiyorum. Özellikle Giovanni'nin oluşturduğu yapıdan, salondaki atmosfer, oyuncular ve koordinasyonlarından çok etkilendim. Tekrar kendilerini tebrik etmek istiyorum. Belli ki bu duruş, yılların getirdiği tecrübe ve yapılanmanın ürünü.

Azeri takımının kaptanı Mira Golubovic, şampiyonluk kupasına uzanan Vakıfbank'ı tebrik ederek, Vakıfbank, mükemmel bir oyun sergiledi. İyi oynamadık diyemem ama oynadığımız oyun yeterli değildi. Neyin yanlış olduğunu tespit edeceğiz. Bundan sonra ilgilenmemiz gereken bir lig süreci var. Vakıfbank'ı tebrik ediyorum ifadelerini kullandı.