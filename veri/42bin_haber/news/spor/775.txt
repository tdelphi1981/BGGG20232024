Nihat Aracı: "Geniş bir kadroya sahibiz"
Denizlispor basın sözcüsü Nihat Aracı, Kayseri Erciyesspor maçını kazanacak güçte olduklarını söyledi.Denizlispor, Atatürk Stadı'nda yaptığı antrenmanla 11 Kasım'da deplasmanda oynayacağı Kayseri Erciyesspor maçının hazırlıklarını sürdürdü. Aracı  yaptığı açıklamada, Erciyesspor'un güçlü bir rakip olduğunu ve maçın iki taraf açısından zorlu geçeceğini belirtti.

Antrenmanda futbolcuların performansından memnun olduklarını ifade eden Aracı, Geniş bir kadroya sahibiz. Teknik ekibe ve futbolcularımıza güveniyoruz. Ligde artık kolay maç yok. Çünkü her takım birbirini yenebilecek güçte. Biz de Kayseri Erciyesspor maçını kazanacak güçteyiz dedi.

Nihat Aracı, yönetim kurulunun tam kadro Kayseri'ye giderek takıma destek olacağını sözlerine ekledi.

Bu arada, Denizlispor'da Özgür Bayer, kaleci Umut Kaya ve Özgürcan Özcan'ın sakatlıklarının sürdüğü bildirildi.