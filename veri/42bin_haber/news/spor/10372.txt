Beşiktaş'ı ayağa kaldıran adam
B.Dortmundu Klopp, Arsenali Wenger ve ManUyu da Ferguson diriltti. Samet Aybaba da Kartalı, elindeki kısıtlı yıldızların yanına gençleri monte ederek kanatlandırıp şampiyonluk potasına soktu.
FEDA sezonunda elini taşın altına koyan Samet Aybaba, Fenerbahçe galibiyetiyle Beşiktaşı şampiyonluk adayı haline getirdi.
İnönü Stadı tarihinin son derbisinde Beşiktaş-Fenerbahçe kapışmasına sahne olurken, 90 dakika sonunda gururlu bir adamın zafer yumrukları havaya kalkıyordu. Samet Aybaba ve futbolcuları zoru başarmışlar ve derbiden başı dik ayrılmışlardı... Neydi Samet Aybabanın sırrı... Gelin Aybabanın, Kartalı nasıl uçurduğuna bir bakalım...
F.Bahçe, derbinin mutlak favorisi olarak gözükürken, Aybaba ve talebeleri sürpriz olarak gösterilen tarafta yer alıyordu. Nitekim mücadele herkesin beklediği üzere F.Bahçenin üstünlüğüyle başladı. Sarı lacivertli ekip Beşiktaşa nefes aldırmıyor peşi sıra gelen ataklarla herkes F.Bahçenin rahat bir galibiyetle sahadan ayrılacağına inanıyordu.
Ancak bir tek kişi Beşiktaşın değerlerine ve sahada neler yapabileceğine inanıyordu; Samet Aybaba 
ADALETLİ DAVRANDI, KAZANDI 
FORMANIN ne kadar kutsal olduğunu Quaresma olayında sergilediği tavırla tüm futbolcularına gösteren Aybaba, oyuncuların saygısını kazanırken, takım ruhunu en üst seviyeye taşıdı.
Antrenmanlardaki adaletiyle herkesin 11de oynayabileceğini gösteren Aybaba, Hasan Türk, Necip Uysal, Oğuzhan Özyakup, Olcay Şahan gibi genç ve tecrübesiz isimleri Fernandes, Almeida, Niang gibi yıldızlarla harmanlayarak ligin en golcü takımı haline getirdi ekibini.
Beşiktaşın aldığı kötü sonuçlarda futbolcularının tecrübe kazanması gerektiğinin altını çizen Aybaba, oyuncularıyla birlikte tesislerde zaman geçirerek onlara sürekli destek oldu. 
MENEMENİN GÜCÜNE İNANDI 
ÇOĞUNLUĞU isimsiz kahramanlardan oluşan bu takımda Samet Aybabanın söylediği Menemen yapıp yiyeceğiz sözü Beşiktaşın içinde bulunduğu sıkıntıları gözler önüne sererken, bir anlamda birlik beraberlik mesajı veriyordu.
Şampiyonluktan hiçbir zaman söz etmeyen Aybaba, menemenin gücü sayesinde Fenerbahçe galibiyetiyle Beşiktaşı, Galatasarayın ardından şampiyonluğun en güçlü adayı yaptı.
Samet Hoca, futbolcu ücretlerinin yarı yarıya indirildiği, yıldızların kaçtığı ve herkesin FEDA dediği bir dönemde Beşiktaşın çehresini bir anda değiştirdi. 
 
Borussia Dortmund 
Sabreden derviş Jurgen Klopp 
SAMET Aybaba ile benzerlik gösteren teknik direktör portresine en çok uyan adamların başında Jurgen Klopp geliyor. Dortmundun bunalımlı yıllarında Klopp risk alarak takımın başına geçti. Ekonomik kriz nedeniyle stadını satan Dortmunda yeni bir çehre kazandırmak için gençlere yöneldi. Alt yapıdan ve dışarıdan bulduğu gençlerle yepyeni bir takım yarattı. İki yıl boyunca sıfırdan yarattığı Dortmundun temellerini attı. Sabretti ve iki senenin ardından üst üste iki kez Bundesliga şampiyonluğuna ulaştı. 
Arsenal 
Wenger varsa gençler oynar 
SAMET Hoca tıpkı İngiliz ekibi Arsenalın Fransız hocası Arsene Wenger gibi büyük maçlara genç oyuncularla çıkmayı seven bir teknik adam. Sezon boyunca Fenerbahçe derbisine kadar tek bir büyük maç bile kazanamaması da bu açıdan Fransız hoca ile benzer özellikler taşıyor. Kadrosunda yer alan yıldız futbolcuları  kaybetmekten hiçbir zaman korkmayan Arsene Wenger ile Samet Aybaba hiçbir zaman sorumluluk almaktan kaçmamalarıyla da örtüşen bir yapıya sahipler. 
Manchester United 
Sir mutlu son için 6 sezon bekledi 
YARIM asrı geçkin süredir İngiltere Premier Ligin dev kulübü Manchester Unitedın başında görev yapan Sir Alex Ferguson da kariyerinin başlarında Beşiktaş Teknik Direktörü Samet Aybabadan farksız değildi. Şimdilerin efsane hocası teknik direktörlük serüveninin ilk yıllarında sürekli kaybeden taraftaydı. Sir Alex Ferguson ilk lig şampiyonluğu için tam 6 yıl beklemek zorunda kaldı. İskoç teknik direktör Manchester Unitedda her daim alt yapıdan çıkardığı yıldız futbolcularla kendisine büyük bir isim yaptı. 
Babasını bu kez yalnız bırakmadı 
İKİ hafta önce son dakika golü ile berabere kalınan Gaziantepspor maçı sonrası Kızım bana eve gelme, tesislerde kal şeklinde tepki gösteriyor diyen Aybabanın kızı önceki gece babasının mutluluğuna ortak oldu. 
Trabzon için topbaşı bugün 
FENERBAHÇE derbisi sonrası dünü izinli olarak geçiren Beşiktaş, Trabzonspor maçı hazırlıklarına bugün başlayacak. Siyah beyazlılar, zorlu karşılaşma için bu sabah Ümraniye Nevzat Demir Tesislerinde topbaşı yapacak. 
1 milyon 228 bin lira hasılat 
BEŞİKTAŞ, Fenerbahçe derbisinde 1 milyon 228 bin TL tribün hasılatı elde etti Sezon sonunda yıkılarak yeniden yapılması planlanan İnönü Stadında oynanan son derbiye siyah beyazlı taraftarlar yoğun ilgi gösterdi. Maçın tüm biletleri günler öncesinden tükenirken, 32 bin 125 koltuk kapasiteli İnönü Stadında derbide tek bir koltuk bile boş kalmadı. Sonuçta 3-2lik galibiyet sonrası kasaya da 1 milyon 228 bin TL para girdi. 
Teknik heyet zaferi menemenle kutladı 
FENERBAHÇE galibiyetiyle şampiyonluk yarışına yeni bir renk getiren Beşiktaşın saha içinde yaşadığı coşku ve kutlamalar Nevzat Demir Tesislerinde de devam etti.
Özellikle yabancı oyuncular arabaları ile stattan ayrılırken, takım otobüsü ile tesislere hareket eden kafile, Ümraniyede taraftarın sevgi gösterileri ile karşılandı. 
Saat 23.30da tesislere giriş yapan teknik heyet ve oyuncuları yakın akrabaları yalnız bırakmadı. Samet Aybaba, yardımcı antrenörler Recep Çetin ve Ulvi Güveneroğlunun eşleri ile çocukları maçın ardından tesislere giderek galibiyeti kutlamaya devam ettiler. Teknik heyet, futbolcular ve aileleri daha sonra hazırlanan menemeni birlikte yiyerek alışkanlığı sürdürmüş oldular.
      