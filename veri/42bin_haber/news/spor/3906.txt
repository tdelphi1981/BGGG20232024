Ümit Kızlar Antalya kampını noktaladı
2013 Ümit Kızlar Avrupa Şampiyonası için hazırlıklarını sürdüren Ümit Kız Milli Takımımız, Antalya kampını tamamladı.
04  14 Temmuz 2013 tarihlerinde Samsun kentinde düzenlenecek olan Avrupa Şampiyonasına katılacak Ümit Kızlar Milli Takım aday kadromuz, Başantrenör Aziz Akkaya yönetiminde günde çift idmanla sürdürdüğü Antalya kampını bu sabah yaptığı hazırlık maçıyla sonlandırdı. 
Kuzey Kıbrıs Yakın Doğu Üniversitesiyle yaptığı hazırlık maçını 71-41lik skorla kazanarak kampı galibiyetle kapatan Ümit Kız Milli Takımımızda başantrenör Aziz Akkaya, kendileri için faydalı bir kamp dönemi geçirdiklerini belirtirken, Daha önce kadromuzda bulunmayan bazı oyuncularla beraber çalışma fırsatını bulduk. Onlara bizim sistemimizi anlatarak önümüzdeki dönemde kendilerinden neler beklediğimizi anlatma imkanı yakaladık. Ülkemizde düzenlenecek olan Avrupa Şampiyonası doğrultusunda tüm oyuncuları değerlendirerek elimizdeki en iyi kadroyu kurmayı hedefliyoruz. Bugün yaptığımız hazırlık maçını da kazanarak kampı moralli bir şekilde tamamladık. Maçları olan Adana Botaş oyuncularının erken ayrılmak zorunda olmasına rağmen geriye kalan 12 oyuncuyla birlikte Kuzey Kıbrıs temsilcisini 71-41 mağlup ettik. Bundan sonra da aynı şekilde çalışmalarımızı sürdürerek hedefimiz doğrultusunda yürümeye devam edeceğiz şeklinde konuştu. 

 