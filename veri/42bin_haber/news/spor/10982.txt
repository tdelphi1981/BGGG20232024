Hocam elimi hissetmiyorum
İki yıl önce kırılan bileği Allan McGregorun başını yaktı. Tecrübeli kaleci, sıkı sarılan bandaj nedeniyle Trabzonspor maçında son anda tribüne çıktı.
BEŞİKTAŞın İskoç kalecisi ısınma hareketlerine çıkarken bileğine sardığı bandaj başına dert açtı. İki yıl önce İskoç milli maçında sol bileği kırılan ve o günden bu yana şiddetli ağrılar nedeniyle ringe çıkan boksörler gibi sert bandajla bileğini koruyan McGregor, Trabzonspor karşılaşmasının başlamasından hemen önce masöre sardırdığı bandajın çok sert olması nedeniyle mücadelede forma giyememişti. Beton kadar sert olan bandajın nedeniyle eli birden kıpkırmızı kesilen ve hissizleşen tecrübeli file bekçisi sıkıntısını teknik direktör Samet Aybabaya iletti.  
SAKAT SAKAT OYNAYAMAZDIM 
AYBABAya Oynayamayacağım. Bileğimdeki sorun büyüdü. Çünkü bileğimi oynatamıyor ve istediğim gibi hareket ettiremiyorum demesi üzerine seremoniye 10 kişi çıkan siyah beyazlılarda kale Cenk Gönene emanet edilirken tribünde oturan genç kaleci Emre de apar topar soyunma odasına çağırıldı ve yedek kulübesindeki yerini aldı. İskoç kaleci maç sonrası da Her maçta sıkı bandaj yapıyorum. Trabzonspor maçında bandaj çok sıkıldı ve bileğim hareketsiz ve hissiz kaldı. Sakat bilekle kaleye geçemezdim ve doğruyu hocama söyledim dedi.