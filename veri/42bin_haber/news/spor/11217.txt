Beşiktaş'ta sakatlar dönüyor
Beşiktaş, Kasımpaşa ile 16 Mart Cumartesi günü oynayacağı Spor Toto Süper Lig 26. hafta maçının hazırlıklarını yaptığı antrenmanla sürdürdü.
Teknik direktör Samet Aybaba yönetiminde, BJK Nevzat Demir Tesisleri'nde basına kapalı gerçekleştirilen antrenmanda siyah-beyazlı futbolcuların kondisyon ve taktik çalışmaların ardından yarı sahada çift kale maç oynadıkları bildirildi.

Pendikspor ile oynanan hazırlık maçında forma giyen futbolcuların kısa koşuların ardından antrenmanı tamamladıkları kaydedildi.

-Almeida ve Ersan antrenmanda-

Sakatlığı nedeniyle uzun süredir takımdan ayrı kalan Hugo Almeida ile sakatlığı geçen Ersan Adem Gülüm'ün antrenmanda takımla birlikte çalıştıkları ifade edildi.

Antrenmana, tedavilerine devam edilen İsmail Köybaşı, Uğur Boral, Manuel Fernandes ve Veli Kavlak'ın katılmadığı bildirildi.

Beşiktaş, yarın yapacağı antrenmanla Kasımpaşa maçının hazırlıklarını sürdürecek.