Plzeni yıkan liseli
Fenerbahçenin yıldızı Salih Uçanın menajeri Ömer Uzun, genç oyuncuyu Hürriyete değerlendirdi.
VIKTORIA Plzen ağlarını havalandıran ve takımına 1-1lik beraberliğin yanı sıra UEFAda çeyrek finali getiren Salih, henüz bir lise öğrencisi... Fenerbahçenin sezon başında 1.5 milyon Euro ve Okan Alkan karşılığında Bucaspordan transfer ettiği Salih Uçanın yıldızı her geçen gün parlıyor.
Sarı lacivertlilerin genç yıldızı değerini şimdiden 5 milyon Euroya yükseltti bile... Biz de, özel hayatı hakkında çok az insanın net fikir sahibi olduğu Salih Uçanı, menajeri Ömer Uzuna sorduk... 
Tesislerde kalıyor 
- Daha lisede... Salih Uçan henüz bir lise öğrencisi. Milli Takım ile Fenerbahçenin maç ve idmanlarından fırsat buldukça okula gidiyor. Özel Ataşehir Kuzey Kolejinde öğrenim görüyor.
- Samandırada kalıyor... İstanbulun gençleri yutan yapısı nedeniyle Samandırada kalmayı tercih ediyor. Burada kendi odasında kalıyor ve özel yaşamında genellikle takım arkadaşları ile zaman geçiriyor. 
Tebrikler Salinho! 
F.BAHÇEnin genç yıldızı Salihi twitter üzerinde sarı lacivertlilerin eski kaptanı Alex de Souza tebrik etti. Alex, Bravo! Tebrik ederim Salinho mesajını yazdı. Salih Uçan da sambacıya mesaj olarak, Teşekkürler kaptan yazdı. 
Henüz ehliyet bile alamadı 
MENAJER Ömer Uzun, Henüz Salih ehliyet almadı dedi ve ekledi: Bu nedenle arabası da yok. Ehliyet sınavına girecekti ama Antalya maçının kadrosunda olursa mazeret göstererek sınava girmeyecek. 
Ekstradan çalışıyor 
ÖMER Uzun, Salih hep ekstra idmanlar yapar. Özellikle fiziksel açıdan tam olarak yeterli olmadığını düşündüğü için bu konuya yoğunlaşıyor. Koşu mesafelerini artırmaya yönelik çalışmalar yapıyor diyor. 
Golümü attım sözümü tuttum 
SALİH, FB TVde Plzene attığı golü kime armağan ettiği sorusuna, Bileğimde babam, annem ve ablamın isimlerinin baş harfleri var Fenerbahçede attığım ilk golümü onlara armağan ettim yanıtını verdi.