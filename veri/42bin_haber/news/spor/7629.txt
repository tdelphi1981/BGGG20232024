Kartal Cevher Özer ile kanatlandı
Eskişehir'deki Spor Toto Erkekler Türkiye Kupası Sekizli Finali'nin ilk maçında Beşiktaş, TED Ankara Kolejliler'i 86-77 yendi.Beşiktaş'ta rakip potaya 17 sayı gönderen Cevher, galibiyette büyük rol oynadı.

Salon: Anadolu Üniversitesi
Hakemler: Engin Kennerman, Altuğ Köselerli, Semih Vural
Beşiktaş: Ewing 8, Fikret 4, Vidmar 12, Serhat 9, Markota 8, Cristopher 10, Nalga 5, Cevher 17, Curtis 13
TED Ankara Kolejliler: Nedim 14, Erdal 6, Penney 13, Stanojeviç 26, Wodds 16 Plisnic 2
1. Periyot: 23-21
Devre: 41-34
3. Periyot: 61-56

KUNTER: " KUPADA ŞANSIMIZ VAR"

Karşılaşma TED Ankara Kolejliler'den Nedim'in basketiyle başladı. Maçın ilk 5 dakikasında Beşiktaş 12-9 üstünlüğü yakaladı. Karşılaşmanın ilk periyodunda TED Ankara Kolejliler'in sert savunması dikkati çekti. İlk çeyrek, Beşiktaş'ın 23-21 üstünlüğüyle tamamlandı.

İkinci periyotta TED Ankara Kolejliler'den Stanojeviç, attığı sayıyla karşılaşmaya eşitlik getirdi. Maçın ikinci periyodu uzun süre, Beşiktaş'ın iki sayı farklı üstünlüğüyle devam etti. Bu çeyreğin son iki dakikasında Beşiktaş, farkı açmaya başladı. Siyah beyazlı ekip, karşılaşmanın ilk yarısını 41-34 önde kapatırken, ilk yarının en skorer oyuncusu attığı 13 sayıyla TED Ankara Kolejliler'den Stanojeviç oldu. İkinci yarının 6. dakikasında TED Ankara Kolejliler, farkı eriterek 2'ye kadar düşürdü. Stanojeviç'in etkili oyunu, üçüncü çeyrekte de sürdü. Beşiktaş, son periyoda 61-56'lık üstünlükle girdi.

Son çeyrekte Stanojeviç'in etkili oyunuyla, TED Ankara Kolejliler skorda 61-62 öne geçti. TED Ankara Kolejliler bir ara farkı 4 sayıya kadar çıkarttı (61-65). Ancak karşılaşmanın son 6 dakikasında farkı eriten Beşiktaş, maçı 86-77 kazandı.