Kartkolik Beşiktaş
Spor Toto Süper Lig'de topladığı 35 puanla ikinci sırada yer alan Beşiktaş'ta futbolcular geçen sezona oranla daha agresif bir görüntü ortaya koydu.Geçen sezon 21. hafta sonunda 34 sarı, 4 kırmızı kart gören siyah-beyazlılar, bu sezon aynı sürede 60 kez sarı, 3 kez de kırmızı kartla cezalandırıldı.

Bu sezon oynadığı 21 maçta da kart gören Kara Kartallar, ligin en çok kartla cezalandırılan takımları arasında yer aldı.

8 futbolcu 12 maç ceza aldı

Kara Kartallarda 8 futbolcu kart cezaları nedeniyle toplam 12 maç ceza aldı.

Spor Toto Süper Lig'de Oğuzhan Özyakup, Veli Kavlak, Roberto Hilbert ve İbrahim Toraman 2'şer, Ersan Adem Gülüm ve Tomas Sivok da 1'er maçta cezalı duruma düştü. Almeida ligde gördüğü kırmızı kart nedeniyle Türkiye Kupası'ndaki MKE Ankaragücü maçında forma giyemedi. Devre arasında transfer edilen Gökhan Süzen ise İstanbul Büyükşehir Belediyespor'dan kalan cezasını, ligin ikinci yarısının ilk maçında eski takımına karşı çekti.

Trabzonspor ve Kardemir Karabükspor maçlarında Veli, Bursaspor ve Gençlerbirliği karşılaşmalarında Oğuzhan Özyakup, Medical Park Antalyaspor ve Kardemir Karabükspor maçlarında Roberto Hilbert, Eskişehirspor maçında Ersan Adem Gülüm, Kardemir Karabükspor karşılaşmasında da Tomas Sivok kart cezaları nedeniyle oynayamadı.

Ligdeki 8. sarı kartı nedeniyle cezalı duruma düşen İbrahim Toraman da hafta sonundaki Gaziantepspor maçında forma giyemeyecek.

Akhisar Belediyespor maçında kırmızı kart gören Hugo Almeida ise cezasını Ziraat Türkiye Kupası'ndaki MKE Ankaragücü karşılaşmasında çekti.

Futbolcular ve cezaları

Siyah-beyazlı futbolcuların gördükleri kart sayıları ve aldıkları cezalar şöyle:

Futbolcu Sarı Kırmızı Toplam Ceza
-------------- ---- ------- ------- ----
Oğuzhan Özyakup 5 1 6 2
Veli Kavlak 4 1 5 2
Hugo Almeida 3 1 4 1 (Türkiye Kupası'nda oynamadı)
Roberto Hilbert 8 - 8 2
İbrahim Toraman 8 - 8 2
Ersan Gülüm 6 - 6 1
Tomas Sivok 4 - 4 1
Necip Uysal 3 - 3 -
Uğur Boral 3 - 3 -
Olcay Şahan 2 - 2 -
Manuel Fernandes 2 - 2 -
Allan McGregor 2 - 2 -
Emre Özkan 2 - 2 -
Filip Holosko 2 - 2 -
Erkan Kaş 2 - 2 -
Mustafa Pektemek 1 - 1 -
Batuhan Karadeniz 1 - 1 -
Mehmet Akyüz 1 - 1 -
Gökhan Süzen 1 - 1 1 (İBB Spor'dan kalan ceza)
----------------------------------------------
Toplam 60 3 63 12