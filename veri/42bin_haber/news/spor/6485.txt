Bursaspor Ferdinand'la anlaştı!
 
 Teknik direktör Ertuğrul Sağlam'ın istifasıyla hareketli bir sürece giren Bursaspor'da, takıma takviye çalışmaları sürdürülüyor.
         
 Yeşil-beyazlı yönetimin, transfer etmek için uzun süredir girişimlerini sürdürdüğü İngiltere Premier Ligi'nde mücadele eden Queens Park Rangers takımında forma giyen Anton Julian Ferdinand ile anlaşma sağlandığı öğrenildi. Ferdinand'ın satış opsiyonlu olarak sezon sonuna kadar transfer edildiği belirtildi.
         
 Bursaspor'un bir süredir takibinde olan Avustralya'nın Melbourne Heart FC takımında oynayan Aziz Behich'in de transfer görüşmeleri için Bursa'ya davet edildiği bildirildi.
 
 NTV Spor
  