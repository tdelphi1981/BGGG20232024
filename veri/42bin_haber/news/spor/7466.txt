Stoch ve Topuz ile 4-4-2ye dönüş
Aykut Kocaman, Mersin İY maçında üçlü forvetten vazgeçecek. Kuyt ve Cristian kulübeye çekilecek. Kaleyi de Mert Günok koruyacak.
FENERBAHÇEde, Sivasspor yenilgisi sonrası teknik direktör Aykut Kocaman sistem değişikliğine gitme kararı aldı. Sivasspor maçının ikinci yarısında mecburen 4-4-2ye geçen Kocaman, Mersin İY deplasmanında Cristian ve Kuytı kulübeye çekecek ve son maçta denediği 4-4-3e veda edecek. Üç forvetten kesin olarak vazgeçen Kocaman, takım içinde de bazı futbolcuların performanslarını artırmalarını istedi.  
VOLKAN DA DİNLENDİRİLECEK 
KOCAMANın vuracağı neşter ile birlikte 4-5 maçtır düşüş gösteren Kuyt. yerini Stocha bırakacak. Rahat tavırları nedeniyle tepki gören Cristian da kulübeye gidecek. Yerine Mehmet Topuz ilk 11de çıkacak. Bunun yanı sıra Volkanın da dinlendirileceği ve yerine Mertin forma giyeceği öğrenildi. 
UEFA Avrupa Ligi kadrosu değişti 
TRANSFER döneminin sona ermesinin ardından UEFA Avrupa Liginde son 32 takım arasında yer alan F.Bahçenin UEFA kadrosu da değişti. Sarı lacivertli ekibin ara transfer döneminde kadrosuna kattığı Webo ve Reto Zieglerin yanı sıra sezon başından bu yana takımda bulunan Salih kadrodaki yeni isimler oldu.