Galatasaray'da locaya Drogba-Sneijder zammı
Galatasaray yönetimi, 2014-17 yılları için 3 yıllığına satışa çıkardığı localara eski fiyatın üzerine yüzde 15 zam yaptı
Galatasaray, devre arasında yapılan bomba transferlerin kaynağı için öncelikle loca sahibi zengin taraftarlarını harekete geçirecek. Ünal Aysal yönetimi, üç yıllığına satışa çıkardığı Türk Telekom Arenanın localarına yüzde 15 zam yapma kararı aldı. Yönetim kurulunda bu karar, daha önce Adnan Polat yönetimi döneminde satılan locaların, o dönemdeki futbol takımı ile bugünkü Galatasarayın maliyetinin çok daha pahalı olduğu fikri ile alındı. Galatasaray yönetimi, loca zammı ile ekonomik yönden güçlü olan loca sahibi taraftarının bu zamdan fazla etkilenmeyeceği ve Drogba ile Sneijder gibi dünya yıldızlarını izlemenin de ayrı bir bedeli olduğu görüşünde.

DİYARBAKIRA FUTBOL OKULU

Öte yandan Galatasaray Kulübü Başkanı Ünal Aysal, bir yandan Avrupaya açılmanın planlarını yaparken, bir yandan da Galatasarayı tüm Türkiye genelinde büyütmeyi hedefliyor. Geçtiğimiz hafta Hamburga giderek, genel müdür Lütfi Arıboğan ile birlikte altyapı için incelemede bulunan Ünal Aysal, Güneydoğuda da Galatasaray adına futbol akademileri açmayı planlıyor. Güneydoğuda yapılacak ilk futbol okulu ise Diyarbakırda faaliyete geçirilecek.