LeBron James 20 bininci sayıya koşuyor
NBA'in efsane ismi Lebron James, Golden State Warriors karşısında 18 sayı atarsa 20 bin sayıya ulaşan 38. basketbolcu olacak. 
Lebron James daha önce yılın en iyi çaylağı ödülünü alan en genç oyuncu olmayı başarmıştı. Yıldız oyuncu ayrıca en genç triple-double yapan, en genç bin sayı ile 10 bin sayı rakamına ulaşan ve hatta all-star maçında MVP unvanı alan en genç oyuncu unvanlarına da sahip.

Golden State Warriors deplasmanında Miami Heat formasıyla sahaya çıkacak olan James eğer bu maçta 18 sayı atarsa 20 bine ulaşacak.  NBA'de bunu daha önce 37 oyuncu başarabilmişti. Lebron James ayrıca 20 bin sayıya ulaşan en genç oyuncu unvanını da ele geçirecek.