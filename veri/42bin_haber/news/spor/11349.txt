Ülker Sports Arena dünyanın en iyileri arasında
Ülker Sports Arena, Pollstarın Dünyanın En İyi Arenaları listesinde yerini aldı.
İstanbul, 14 Mart Perşembe: Dünya müzik endüstrisinin en önemli yayınlarından biri olan Pollstarın 2012 yılı konser ve etkinlik değerlendirmelerini ve rakamlarını içeren özel sayısında, Ülker Sports Arena bilet satışı listesinde ilk 200de yerini aldı.

30 yıldır, konser organizatörleri, menajerler ve tesis yöneticileri tarafından takip edilen ve müzik endüstrisinin en önemli yayın organlarından biri olan Pollstarın 2012 yılı tur bilgilerini, bilet satışlarını ve bilet gelirlerini içeren listelerin yer aldığı özel sayısı yayınlandı.

Açılışının üzerinden henüz 1 yıl geçmiş olmasına rağmen Ülker Sports Arena ağırladığı dünya çapında yıldızlar ve şovlarla, Almanya, Avustralya, Fransa, Kanada ve ABD gibi müzik endüstrisinin güçlü olduğu ülkelerde yer alan arenaları geride bırakarak, en çok bilet satışı yapan ilk 200 arenanın içerisinde girmeyi başardı. Türkiyeden sadece Ülker Sports Arenanın yer aldığı listenin birinci sırasında, son 6 yıldır olduğu gibi The O2 Londra yer alıyor. 

Ülker Sports Arena genel Müdürü Shane Chalmers Ülker Sports Arenanın bu seçkin listede yer almış olmasından dolayı gururlu olduklarını belirtti ve sözlerine şöyle devam etti: Ülker Sports Arena sadece Türkiyenin değil Avrupanın en iyi tesislerinden biri. Açılışımızın üzerinden 1 yıl geçmiş olmasına rağmen yerli yabancı birçok şova ve konsere ev sahipliği yaptığımız için bilet satışında dünyanın ilk 200 arenası arasında yer almamız bizim için bir sürpriz olmadı. 2013 yılı için hedefimiz uluslararası yıldızları konuk ederek etkinlik sayımızı, buna bağlı olarak da bilet satış rakamımızı arttırmak.

25 Ocak 2012 de açılan ve işletmesi AEG Facilities tarafından yapılan Ülker Sports Arena 1 yıl içerisinde Fenerbahçe Ülkerin lig ve Avrupa Kupası maçlarına ek olarak; Anadolu Ateşi Troya, Sıla&Gece, Sertab Erener, Leonard Cohen, Jennifer Lopez, Cirque du Soleil Alegria, Harlem Globetrotters, NBA Europelive 2012, Metro Motoheroes etkinliklerine ev sahipliği yaptı. 

Ülker Sports Arena, 2013 yılında da dünya çapında konserlere ve şovlara ev sahipliği yapacak. Arenanın 2013 yılı kesinleşen programı ise aşağıdaki gibi;

Michael Jackson The Immortal World Tour  15, 16 ve 17 Mart
Glory 6 Kick Boxing Championship  6 Nisan
Mark Knopfler  27 Nisan 
We Will Rock You  3-12 Mayıs 
Oklahoma City Thunder-Fenerbahçe Ülker / NBA Hazırlık Sezonu Maçı  5 Ekim