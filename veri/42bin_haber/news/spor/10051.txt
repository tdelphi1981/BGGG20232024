Emreyi kilitle Fenerbahçe'nin şifresini kır
Beşiktaşı sırtlayan isimlerin başında gelen Manuel Fernandes, İnönüdeki son derbide rakip takımın kilit oyuncusunun Emre Belözoğlu olduğunu belirtirken, Stochun da unutulmamasını istedi.
BEŞİKTAŞın Portekizli yıldızı Manuel Fernandes, İnönüde yarın oynanacak son derbide taraftarların yüzünü güldürecek futbol ve skor izlettirmek istediklerini söyledi.
Ümraniye Nevzat Demir Tesislerinde futbol komitesinden Tamer Kıran ve Ahmet Nur Çebi ile dev maç öncesi düşüncelerini paylaşan Fernandes, hem umut verdi hem de galibiyetin şifresini verdi. 
KİMLİĞİMİZİ ORTAYA KOYMALIYIZ 
SARI lacivertli takımın sezon başından bu yana istikrarlı oyunuyla dikkat çektiğini belirten Fernandes, Fenerbahçe korkulacak takım değil. Beşiktaş takımı olarak en büyük avantajımız rahat oluşumuz. Fenerbahçenin şifresini çözmek için çalışmalıyız. Emre Belgözoğlu orta alanda ve defansta çok etkili. Kontrataklarda takımın önemli silahı. Emre gibi Stoch da takımın gol yollarında önemli silahı. Fakat Beşiktaş takımı olarak biz sahada gerçek kimliğimizi sergilediğimiz takdirde zafere gidecek hareket ve sonucu yakalayabiliriz dedi. 
TARAFTAR DESTEĞİ ESİRGEMESİN 
SİYAH beyazlı takımın Sivasspor gibi önemli bir deplasmandan 3 puan aldığını hatırlatan Fernandes, sözlerini şöyle tamamladı: Sezon başından bu yana futbolumuzla ve gollerimizle alkışlanıyoruz. Aynı istikrarı sezon sonuna kadar sürdürmek istiyoruz. Büyük maçların büyük oyuncuları böylesi karşılaşmalarda teknikleriyle ön plana çıkarlar. Beşiktaş taraftarları desteklesin. Moral ve motivasyonlarını eksik etmesinler. Biz takım olarak hazırız.