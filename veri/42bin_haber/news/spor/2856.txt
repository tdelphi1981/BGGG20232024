Barcelona bırakmadı! 3 imza birden!
La Liga'da ve Şampiyonlar Ligi'nde rakip tanımayan Barcelona, alt yapısından yetişen ve takımda çok önemli yere sahip 3 yıldız ismiyle sözleşme yeniliyor.
 Bu sezona da fırtına gibi giren ve tüm kulvarlarda yoluna başarıyla devam eden Barcelona'da, takımın 3 önemli ismiyle sözleşmeler uzatıldı.
 Barcelona, resmi internet sitesinden Carles Puyol, Xavi Hernandez ve Lionel Messi ile sözleşme yenileneceğini duyurdu.
 30 Haziran 2013'te sözleşmesi biten Puyol ile 3 yıllık daha kontrat yapılacak.
 1997 yılından bu yana Barcelona forması giyen orta sahanın önemli ismi Xavi'nin Haziran 2014'te bitecek olan sözleşmesi 2016'ya kadar uzatılacak.
 2016'ya kadar sözleşmesi bulunan Lionel Messi ile de 2 yıl daha anlaşmaya varıldı. Yıldız futbolcunun sözleşmesi 2018'e kadar uzatılacak.
  