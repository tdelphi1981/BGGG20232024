Boşuna kendinizi yormayın ben ne dersem o olur
Kendisini protesto eden taraftarların yanında aracını durduran F.Bahçe Başkanı camı açıp, Boşuna uğraşmayın. Fenerbahçede ben ne dersem o olur diye çıkıştı.
FENERBAHÇE  yönetimine karşı, Genç Fenerbahçeliler taraftar grubunun protestoları sürüyor. Dün önce sarı lacivertlilerin Mersin deplasmanına gidişinde, sonra da kadın basketbol takımının maçında protestolar oldu. Bunlar yaşanırken başkan Aziz Yıldırım da, kadınlar ETTU Cup çeyrek final karşılaşması için Caferağa Spor salonundaydı.
Fenerbahçenin rakibi Metzi 3-0 yenerek yarı finale yükseldiği karşılaşmanın çıkışında salon dışında bekleyen bir grup taraftar Yıldırımın salondan çıkması ile birlikte olumsuz tezahüratlara başladı. Başkan da, arabasıyla salondan çıkarken, başlayan bu protestolar üzerine otomobiliyle grubun yanında durdu ve cipinin camını açtı. 
KORUMALAR HEMEN ÖNLEM ALDI 
BU  sırada Yıldırımın korumaları aracın etrafını sardı. Taraftara seslenen Yıldırımın sesi duyulmayınca, gruptan birileri susup dinlemelerini istedi. Yıldırım bu sırada, Boşa kendinizi yormayın. Fenerbahçede ben ne dersem o olur. Bunu bilin diye bağırdı. Gruptan, Allah Allah, öyle mi sesleri yükselirken, Yıldırım arabasını hareket ettirip oradan uzaklaştı.
Yıldırım aracıyla giderken, taraftarların protestolarını sürdürdüğü gözlendi. 
 
BÜYÜK GERİLİM DEVAM EDİYOR 
BİR süredir Fenerbahçe yönetimine karşı protestolarını sürdüren GFB grubuna yönelik olarak hem resmi siteden açıklama yapan hem de çeşitli platformlarda konuşan Aziz Yıldırım böylece ilk kez protestocularla karşı karşıya geldi. Yıldırım, Antalyada yapılan kadınlar Türkiye Kupası maçında da bir başka tribün grubunun üyelerine, kendisiyle fotoğraf çektirmek için yanına geldiklerinde kısa bir konuşma yapmıştı. Başkan, bu konuşmasında rakiplere küfür etmeyip sadece Fenerbahçeyi desteklemelerini istemişti. 
Adanada destek ve protesto yan yana 
MERSİN İY maçı için Adana Havalimanına inen F.Bahçeyi karşılayan taraftarlar ikiye bölündü. Çok sayıda sarı-lacivertli, attıkları sloganlarla takımlarına destek verdi. Başka bir grup ise Yönetim istifa, Başımıza padişah mısın?, Diktatörlüğe hayır yazılı pankartlar açtı.