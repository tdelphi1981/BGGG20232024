Ömer Aşık Rockets'ı taşıyor!
NBA'de milli basketbolcumuz Ömer Aşık'ın formasını giydiği Houston Rockets sahasında New Orleans Hornets'i konuk etti.
Toyota Center'da oynanan mücadeleyi ev sahibi Rockets, 100-96'lık skorla kazanmayı başardı. 
Karşılaşmada 30 sayı 4 asist 3 ribaund ile oynayan James Harden sahanın en skorer ismi olurken; karşılaşmaya ilk 5'te başlayan ve 30 dakika süre alan milli basketbolcumuz Ömer Aşık, 15 sayı 12 ribaundla double-double yaptı ve galibiyette önemli bir pay sahibi oldu. Kullandığı 10 atışın 6'sında isabet sağlayan Ömer, 4 faul atışının 3'ünde de isabet bulmayı başardı. 
Rockets'da 13 sayı 10 ribaund ile oynayan Chandler Parsons double-double yapan bir diğer isim olurken; Jeremy Lin mücadeleyi 4 sayı 4 ribaund ve 4 asist ile tamamladı. 
New Orleans Hornets cephesinde ise, Greivis Vazquez 24 sayı 9 asist ve 5 ribaundluk performansıyla takımının en etkili ismi olurken; Ryan Anderson'ın 20 sayı 10 ribaundluk performansı da galibiyet için yeterli olmadı. 
Bu sonuçla birlikte Houston Rockets bu sezonki 4. galibiyetini alırken; New Orleans Hornets ise bu sezon 3. kez sahadan boynu bükük ayrılan taraf oldu. 
NBA'de günün diğer sonuçları şu şekilde: 
Warriors 92 - 88 Atlanta     
LA Clippers 107 - 100 Miami      
Phoenix 106 - 112 Chicago    
Dallas 107 - 101 Washington      
Houston 100 - 96 New Orleans      
Milwaukee 99 - 85 Indiana      
Minnesota 87 - 89 Charlotte      
Oklahoma 97 - 107 Memphis      
Boston 98 - 93 Utah Jazz      
Philadelphia 76 - 94 Detroit