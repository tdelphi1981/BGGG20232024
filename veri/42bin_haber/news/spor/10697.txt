Rıdvan Dilmen'den Galatasaray
Galatasaray - Gençlerbirliği karşılaşmasının ardından NTVSpor yorumcusu Rıdvan Dilmen maçla ilgili değerlendirmede bulundu.
Dilmen yorumlarında Galatasaray'ın ilk yarıdaki oyununa değinirken maçın son dakikalarına gelindiği dakikalarda verilen penaltıyı ise 'verilmemesi gereken bir karar' olarak değerlendirdi.

"GOLDE FAUL YOK GİBİ GÖRDÜM"

İlk yarıda şahane bir Galatasaray vardı fakat devre oldu ilk yarıda oyunda olmayan Gençlerbirliği oynamaya başladı. Vleminckx'in golünde faul yok gibi geldi bana.

"HAKEM HATALARI GÖRDÜK AMA BÖYLE BİR PENALTI..."

Bildiğim kadarıyla Fatih Hoca'nın konuşma yasağı var ama muhtemelen penaltının penaltı olmadığını söylerdi. İkinci yarı kötü oynayan bir Galatasaray vardı golü de yedikten sonra şuursuz oynayan bir takıma dönüştü. Hakem hataları gördük ama bugünkü gibi bir penaltı verilmez.

Şike dönemlerinde hakemlerin isminin geçmemesi olağanüstü bir durum değil olağan bir durum ama ondan sonra hakemler çok kötü maçlar yönetiyor. Her hafta ligde rezalet kararlar veriyorlar. Her hafta bir skandal olmasın. Hakemler artık gördüğünü çalsın. Bunun bir çözümü olmalı bu böyle olmaz. Yarın Trabzonspor-Beşiktaş maçı var. Çok önemli bir maç. Beşiktaş yenerse puan farkı 2'ye düşecek. Trabzonspor yönetimi hakemlerle ilgili açıklama yapıyor. Bunların artık sonlanması lazım. Hakemlerimiz 70'li 80'li yıllara doğru gidiyor. Şuanda hakem arkadaşlarımız korkarak maç yönetiyor. Bu arkadaşlar 5 gün kamp yapsınlar.

Ben %70 Galatasaray şampiyon olur diyordum, hala öyle diyorum ama futbolda belli olmuyor. Ne söylesek yalan. Galatasaray'ın burada puan kaybı yaşayacağını hesaplamadım. Bu oyuncuların (Sneijder-Drogba) transferleri Galatasaray'ın dengesini bozdu. Galatasaray muhteşem 4-4-2 oynuyordu. Artık sistem filan kalmadı. Galatasaray da sistemin dışına çıktı.