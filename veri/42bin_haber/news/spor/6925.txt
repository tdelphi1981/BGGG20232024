İşte Webo'nun ilk sözleri
Fenerbahçe'nin İstanbul Büyükşehir Belediyespor'dan transfer ettiği Pierre Webo, Fenerbahçe'ye geldiği için büyük bir mutluluk ve gurur duyduğunu ancak sonra ciddi bir sorumluluk duygusu hissettiğini söyledi.
Göztepe Medical Park Hastanesi'nde sağlık kontrolünden geçen yeni transfer Piere Webo, kontrolün ardından basın mensuplarına açıklamalarda bulundu.

Büyük bir kulüpte oynayacağını belirten Webo, şöyle konuştu;

"Mutluluk ve gurur ilk etapta yaşadığım duygular. Çünkü Fenerbahçe gibi büyük bir kulüpte oynayacağım. Sabırsızlıkla yeni takım arkadaşlarımla tanışmayı bekliyorum. Önce büyük bir mutluluk duydum, ondan sonra çok ciddi bir sorumluluk duygusu hissettim. Çünkü Fenerbahçe gibi büyük bir kulübün size talip olması aynı zamanda büyük bir sorumluluk gerektiriyor. Fenerbahçe büyük bir camia ve milyonlarca taraftarı var. Bu da büyük bir sorumluluk gerektiriyor. Onlara, bütün birikimimi, deneyimimi, kalitemi bu forma için vereceğim konusunda söz veriyorum. Onları mutlu etmek için, güzel bir şekilde maçları izlemeleri için terimin son damlasına kadar mücadele eden bir Webo izlettireceğim."