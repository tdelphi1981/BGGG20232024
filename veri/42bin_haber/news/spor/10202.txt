Lider golsüz berabere kaldı
Süper Lig'de Eskişehirspor ile Galatasaray 0-0 berabere kaldı. 
Spor Toto Süper Lig'in 24. haftasında Atatürk Stadı'nda Eskişehirspor ile Galatasaray arasında oynanan karşılaşma 0-0 beraberlikle sonuçlandı. 
   
Maçtan dakikalar 
4. dakikada Eskişehirspor atağında Erkan'ın sol kanattan yaptığı ortada Kamara'nın vuruşunda meşin yuvarlak auta çıktı. 
9. dakikada Necati'nin pasıyla hareketlenen Alper, Galatasaray ceza sahası önünde topla buluştu. Alper'in şutunda kaleci Muslera, meşin yuvarlağı kontrol etti. 
11. dakikada Tello'nun sağ kanattan yaptığı ortaya ceza sahası içindeki Necati topa kafayla vurdu. Kaleci Muslera, meşin yuvarlağı parmaklarının ucuyla çeldi. Daha sonra Galatasaray savunma oyuncuları tehlikeye uzaklaştırdı. 
13. dakikada Tello'nun sol taraftan Galatasaray ceza sahasına kullandığı serbest atışta, penaltı noktasındaki Necati, kafayla topa vurdu. Bu vuruşta, top kale direğinin yanından az farkla auta çıktı. 
20. dakikada Necati orta sahada topla buluştu. Necati rakip ceza sahasına kadar topu sürdü. Necati, topu Kamara'ya aktardı. Kamara'nın şutunda kaleci Muslera, topu ayaklarıyla uzaklaştırdı. 
31. dakikada Sneijder'in sol taraftan Eskişehirspor ceza sahası içine doğru kullandığı serbest atışta Burak, topa iyi yükseldi. Burak'ın kafa vuruşunda meşin yuvarlak kale direğinin üzerinden az farkla auta çıktı. 
Karşılaşmanın ilk yarısı golsüz beraberlikle sona erdi. 
47. dakikada Necati'nin yaklaşık 30 metreden attığı sert şutta meşin yuvarlak, kale direğinin yanından auta çıktı. 
57. dakikada Necati çalımlarla Galatasaray ceza sahası, önüne kadar geldi. Necati'nin sert ve düzgün şutunda kaleci Muslera, meşin yuvarlağı bloke etti. 
66. dakikada Erkan, topu Alper'e iletti. Alper de tekrar topu, Erkan ile buluştu. Galatasaray ceza sahası içindeki Erkan'ın volesinde meşin yuvarlak kale direğinin yanından auta çıktı. 
73. dakikada Riera'nın sol kanattan Eskişehirspor ceza sahasına yaptığı ortada kaleci Boffin'in yumruklarıyla uzaklaştırdığı top, Sabri'nin önünde kaldı. Sabri'nin sert şutunda meşin yuvarlak, kale direğinin üzerinden auta çıktı. 
79. dakikada Sabri'nin sağ kanattan yaptığı ortada, Eskişehirspor ceza sahasındaki Gökhan'ın kafa vuruşunda top, kaleci Boffin'de kaldı. 
82. dakikada Erkan'ın sol kanattan yaptığı ortada Galatasaray ceza sahasındaki Necati, topa iyi yükseldi. Necati'nin kafa vuruşunda kaleci Muslera, meşin yuvarlağı bloke etti. 
88. dakikada Erkan'ın sol kanattan yaptığı ortada Galatasaray ceza sahasındaki Nuhiu'nun kafa vuruşunda meşin yuvarlak kalenin üst direğinden döndü. 
90+4. dakikada Drogba'nın Eskişehirspor kalesine yaklaşık 30 metre uzaklıktan kullandığı serbest atışta, top, kale direğinin yanından az farkla auta çıktı. 
Karşılaşma, golsüz eşitlikle sona erdi. 
Stat: Atatürk 
Hakemler: Bülent Yıldırım, Ekrem Kan, Asım Yusuf Öz 
Eskişehirspor: Boffin, Akaminko, Servet (Dk. 35 Causic), Diego, Veysel, Hürriyet, Alper, Tello, Kamara (Dk. 85 Nuhiu), Necati (Dk. 90 Özgür), Erkan
Galatasaray: Muslera, Gökhan, Selçuk, Melo (Dk. 71 Aydın), Drogba, Sneijder, Burak, Hakan, Semih, Amrabat (Dk. 46 Riera), Sabri
Sarı kartlar: Dk. 45+2 Alper, Dk. 51 Hürriyet, Dk. 90+2 Veysel (Eskişehirspor), Dk. 10 Sneijder, Dk. 36 Melo, Dk. 83 Riera, Dk. 90+3 Gökhan (Galatasaray)