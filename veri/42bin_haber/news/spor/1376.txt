Ersanlı Bucks zorlanmadı
NBA'de milli basketbolcumuz Ersan İlyasova'nın da formasını giydiği Milwaukee Bucks sahasında Indiana Pacers'ı ağırladı.
Harris Bradley Center'da oynanan mücadeleyi ev sahibi Bucks, 99-85'lik skorla kazanmayı başardı. 
Milwaukee Bucks'ta 16'şar sayı kaydeden Monta Ellis ve Brandon Jennings takımlarının en skorer isimleri olurken; Samuel Dalembert'in 14 sayılık performansı galibiyete önemli katkı sağladı. Bucks forması giyen milli yıldızımız Ersan İlyasova ise ilk 5'te başladığı mücadelede 21 dakika süre aldı ve 5 sayı, 4 ribaundluk bir performans sergiledi. 
Indiana Pacers cephesinde ise kenardan gelerek 17 sayılık bir performans sergileyen Hansbrough'nun bu performansı galibiyet için yeterli olmadı. , 
Bu sonuçla birlikte Indiana bu sezonki 6. mağlubiyetini alırken; Milwaukee 5. kez sahadan galibiyetle ayrılan taraf oldu.