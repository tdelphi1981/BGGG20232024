Satranç Federasyonu Tulay'a emanet
Türkiye Satranç Federasyonu (TSF), başkanlığına Gülkız Tulay seçildi.Hilton Oteli'nde yapılan ve iki adayın yarıştığı 3. Olağan Genel Kurulu'na, 166 delegeden 155'i katıldı. Delegelerden 108'inin oyunu alan Gülkız Tulay, federasyon başkanlığı görevine getirildi. Diğer aday Cengiz Özdemir Keleş ise 39 oy aldı. Seçimde 7 oy geçersiz sayılırken 1 delegeyse oy kullanmadı.

Mevcut yönetimde asbaşkanlık görevini sürdüren Gülkız Tulay, seçim öncesinde yaptığı konuşmada, spor yöneticiliği ile profesyonel sporun birbirine karıştırıldığını ve Satrancı, satranççılar yönetmeli anlayışına karşı olduğunu dile getirdi.

Tulay, 2004 yılından beri yönetiminde yer aldığı TSF'nin 61 spor federasyonu arasında lisanslı sporcu sayısı bakımından ilk üçte bulunduğuna işaret ederek, yönetimde görev yaptığı 8 yıllık süreçte bütçenin 300 bin liradan 10 milyon lira seviyesine ulaştığını söyledi.

Gülkız Tulay, kadın olmasından dolayı federasyonu iyi yönetemeyeceği görüşünü ifade edenler olduğunu dile getirerek, Eğer 75 milyonluk Türkiye'nin 61 spor federasyonu arasında halen seçilmesi en muhtemel kadın aday bensem, bundan ancak gurur duyarım dedi.

Cengiz Özdemir Keleş de, Yeni bir döneme başlamaya ihtiyacımız var. Sorumluluk, yetki ve kaynak dengesi içinde çalışmamız lazım dedi.

Seçimlerin ardınden yönetim kurulu Gülkız Tulay, Aşkın Keleş, Cem Şahin, Halil Darı, Hüseyin Özteke, İbrahim Şencan, Nihal Duman, İslam Yücel, Kasım Yekeler, Mehmet Kaya, Mithat Ercan, Ömer Küçüköztaş, Sait Yalazay, Selçuk Hasiloğlu, Yusuf Doğruer, denetim kurulu Murat Kul, Süleyman Tütüncü, disiplin kurulu ise Tahsin Aktar, İrfan Sağmen, Tahir Avşar, Kubilay Erdoğan, Onur Özdikerden oluştu.