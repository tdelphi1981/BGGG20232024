Bay ribaund iş başında
NBA'de milli yıldızımız Ömer Aşık'ın da formasını giydiği Houston Rockets, Minnesota Timberwolves deplasmanına konuk oldu.
Target Center'da oynanan mücadeleyi konuk Rockets 87-84'lük skorla kazanmayı başardı. 
Rockets'ta 30 sayı kaydeden James Harden geceye damgasını vuran isim olurken; Chris Parsons 12 sayılık bir katkı yaptı. Milli yıldızımız Ömer Aşık ise karşılaşmayı 9 sayı ve 17 ribaund ile tamamladı. 
Timberwolves cephesinde ise JJ Barea'nın 18, Alexei Shved'in 16 sayılık performansları galibiyet için yeterli olmadı. 
Bu sonuçla birlikte Houston üst üste 5. maçını kazanırken, Timberwolves bu sezonki 13. mağlubiyetini aldı.