Trabzonspor genç stoperle anlaştı
Trabzonspor, Altay'ın genç stoperi Oğulcan Gökçeyi 525 bin Lira bonservis karşılığında kadrosuna kattı. Sol bek olarak da görev yapan genç Oğulcan, geçtiğimiz yıl talihsiz bir sezon geçirmişti.
Altay'da dört sezondur A takım kadrosunda yer alan 1992 doğumlu futbolcu Oğulcan Gökçe, geçen yıl yaşadığı sakatlık ve çeşitli sorunları nedeniyle futbolu bırakma noktasına gelmişti. 

Bu sezon başında geri döndü 
Geçirdiği zorlu günlerin ardından kendisini toparlayan Oğulcan, bu sezon Altay forması ile 3'ü Ziraat Türkiye Kupası olmak üzere 12 maça çıktı ve 906 dakika takımının formasını giydi. Genç stoper ayrıca Türkiye 21 yaşaltı Milli takımıyla, Almanya ve İtalya karşılaşmalarının kadrosunda yer aldı. 

Adı Fenerbahçe ile de anılmıştı

Farklı yaş gruplarında 60tan fazla milli olan Oğulcan'ın futbolu bırakma kararı futbol camiasında üzüntüyle karşılanmıştı. Sol stoperin yanısıra sol bek olarak da görev yapan ve Altay'ın 15 yaşındayken profesyonel sözleşme imzaladığı Oğulcanın adı bir dönem Fenerbahçe ile de anılmıştı. Genç oyuncu Milli Takım ve Galatasaray'ın başarılı savunmacusu Semih Kaya'nın da altyapılardan takım arkadaşı.  

'Futboldaki yalanlara dayanamıyorum' demişti

Daha genç yaşta adı ve yeteneği İspanyol kulübü Mallorca'ya kadar giden genç stoper başarılarla dolu kariyerinin başında, geçtiğimiz sezon "Futboldaki yalanlara dayanamıyorum" diyerek futbolu bıraktığını açıklamıştı. 

20 YAŞINDA FUTBOLU BIRAKMA KARARI ALMIŞTI