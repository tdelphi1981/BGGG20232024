San Antonio, Oklahoma'yı süpürdü
Amerikan Ulusal Basketbol Ligi'nde (NBA) San Antonio Spurs, Oklahoma City Thunder'ı 105-93 mağlup etti. 
NBA'de 5 maç yapıldı. Batı Konferansı'nın zirvesinde yer alan San Antonio Spurs ile Oklahoma City Thunder karşılaştı. Evsahibi Spurs, Brezilyalı pivotu Tiago Splitter'ın 21 sayı ve 10 ribaundla oynadığı maçı 105-93 kazandı.

Fransız oyun kurucusu Tony Parker'dan yoksun Spurs'de Kawhi Leonard 17, Daniel Green 16 sayıyla oynadı. All-Star oyuncular Tim Duncan, 13 sayı, 8 ribaund ve Emanuel Ginobili 12 sayıyla galibiyette pay sahibi oldu.

Karşılaşmayı 17 top kaybıyla tamamlayan Thunder'da ise 26 sayı, 6 ribaund, 5 asist kaydeden Kevin Durant, 25 sayı, 6 ribaund, 6 asistle oynayan Russell Westbrook ve 13 sayı, 16 ribaund, 3 blokla "double double" yapan Serge Ibaka'nın performansı mağlubiyeti önleyemedi.

NBA'de Türkiye'yi temsil eden basketbolculardan Enes Kanter'in, takımı Utah Jazz, ağırladığı Detroit Pistons'ı 103-90 yenerek, Lakers'a kaptırdığı Batı'nın 8'inci sırasını geri aldı.

Jazz'da Maurice Williams, 20 sayı ve 6 asistle sahanın en skorer ismi olurken, Al Jefferson, 16 sayı, 10 ribaundla "double double"a imza attı. Yedek oyunlar Enes Kanter, 14 sayı, 8 ribaund ve Marvin Williams da 14 sayı, 6 ribaundluk katkı yaptı.

Üst üste 6'ncı maçını kaybeden Pistons'da pivot Greg Monroe, 15 sayı ve 13 ribaundla "double double" yaptı. Oyun kurucu Jose Calderon'un, 14 sayı, 7 asist ve kenardan gelerek 15 sayı üreten Rodney Stuckey'nin gayreti de galibiyeti getirmedi.

-Warriors, Knicks'i yendi-

Batı Konferansı takımlarından Golden State Warriors, konuk ettiği Doğu ekibi New York Knicks'i 92-63 gibi farklı bir skorla mağlup etti.

Warriors'da Stephen Curry, 26 sayı, 6 ribaund, Klay Thompson, 23 sayı, 5 ribaund, 3 top çalma ve All-Star forvet David Lee, 21 sayı, 10 ribaund, 8 asistle galibiyetin mimarları oldu.

Amare Stoudemire'ın forma giymediği Knicks'de All-Star oyuncu Carmelo Anthony, 15'de 4 isabetle 14 sayı ve 10 ribaund üretebildi. Maçı yüzde 27,4 saha içi isabet oranıyla bitiren Knicks'de Raymond Felton, 10 sayı, 5 ribaund ve çaylak oyuncu Chris Copeland, 15 sayı, 6 ribaundla ayakta kalmaya çalıştı. 9 sayı kaydeden J.R. Smith, Harrison Barnes'a yaptığı sportmenlik dışı faulden ötürü maçtan ihraç edildi.

NBA'e 8 maçla devam edilecek.

Toplu sonuçlar şöyle:

Philadelphia 76ers-Brooklyn Nets: 106-97
San Antonio Spurs-Oklahoma City Thunder: 105-93
Utah Jazz-Detroit Pistons: 103-90
Phoenix Suns-Denver Nuggets: 93-108
Golden State Warriors-New York Knicks: 92-63