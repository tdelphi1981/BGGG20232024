Meclis dev bütçeyi kabul etti
AK Parti Gaziantep Milletvekili Mehmet Erdoğan, Meclis'in 404 milyar liralık dev bir bütçeyi kabul ettiğini söyledi.
 Hatay Koordinatör milletvekili olarak görev yapan Ak Parti Milletvekili Mehmet Erdoğan, AK Parti Hatay İl Başkanlığı tarafından Erzin ilçesinde düzenlenen Hatay İl Danışma Meclis Toplantısına başkanlık yaptı. Gündeme ilişkin değerlendirmelerde bulunan Mehmet Erdoğan, oynanan oyunlara karşı birlik ve beraberlikle ayakta durulabileceğinin altını çizdi. 2013 bütçesi hakkında da bilgiler veren Mehmet Erdoğan, 404 milyarlık dev bir bütçenin kabul edildiğini söyledi. Erdoğan bütçe hakkında şunları kaydetti: "404 milyarlık bütçe içerisinde en dikkat çekici olan kalem ise faiz giderlerinin 53 milyar TL olması. Yani bütçedeki faiz giderleri yüzde 12 buçuk civarlarında. Hâlbuki AK Parti iktidarlarından önce bütçeleri elinize aldığınızda en az yüzde 70-80'nin faize gittiğini görürdük. 404 milyarlık bütçenin neredeyse 350 milyarı yatırım ve harcama kalemlerinden oluşuyor. Yani önceki dönemlere ait kara deliklerin hepsi kapatılmış ve ülke kalkınması için gerekli ortam oluşturulmuştur. Bu neyi getiriyor arkadaşlar. Ülkeyi kalkındırmayı getiriyor."
 CİHAN