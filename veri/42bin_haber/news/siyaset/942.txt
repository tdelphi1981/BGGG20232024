Arınç: Irkçı ve faşist bir tutum
 
 Bakanlar Kurulu toplantısı sona erdi. Başbakan Recep Tayyip Erdoğan başkanlığında Başbakanlık Merkez Bina'da düzenlenen toplantı, yaklaşık 6 saat sürdü.
 
 Başbakan Yardımcısı ve Hükümet Sözcüsü Bülent Arınç, toplantının ardından açıklamalrda bulundu.
 
 Arınç, ''Terörizmin finansmanının önlenmesi hakkında bir kanun tasarısını öncelikli görüyoruz. Bildiğiniz gibi geçtiğimiz hafta komisyondan geçmişti. Bu hafta getirilmesi mümkün görülmedi, ama önümüzdeki hafta salı gününden itibaren Terörizmin Finansmanının Önlenmesi Hakkında Kanun Tasarısı'nın da Meclis'te görüşülmesi için AK Parti grubu olarak çaba gösterilecektir'' dedi.
 
 Arınç, Donanma'daki istifalarla ilgili şöyle konuştu: ''Türk Silahlı Kuvvetleri bunu kendi içerisinde düzenler, absorbe eder. Dolayısıyla Korgenarel Nusret Güner'in emekli olmasıyla yerine geçecek başka bir kimse kalmadığı iddiası çok yanlış ve çok olumsuz bir iddiadır. Günü geldiğinde, diyelim ki önümüzdeki Ağustos ayında bir atama yapılacak olsa komuta kademesi içerisinde hükümetimizin de uygun göreceği şekilde bir tercih ve atama söz konusu olabilir'' dedi.
 
 Arınç, Birgül Ayman Güler'in ''Türk ulusu ile Kürt milliyeti eşit olamaz'' sözleri sonrasında başlayan tartışmayı da yorumladı: ''Bu ırkçı ve faşist bir tutumdur. Ancak daha da önemlisi sayın Kılıçdaroğlu'nun bu güne kadar kamuoyunu tamnin edecek bir açıklaması olmadı. CHP içerisinde bir eski-yeni ayrımı, sosyal demokrat parti-ırkçı parti ayrımı var. Kılıçdaroğlu böyle güzel dileklerle bir yere gidemez. Bu bir kırılma noktasıdır. CHP hangi saftadır? Onu seçmelidir.'' 
 
 NTV