Olayda MHPnin vebali yok CHPli başkan provoke etti
Karadeniz turuna çıkan BDPlilere Sinoptan sonra Samsunda da saldırıldı. İstanbul Milletvekili Önder, olaylarda MHPlilerin yer almadığını belirterek, MHPnin bir vebali yok. CHPli Sinop Belediye Başkanının provokatif açıklamaları oldu dedi.

SİNOPTA protesto edilen HDK heyeti, Karadeniz gezilerinin üçüncü ayağı olan Samsunda da olaylar çıktı. Heyetin kaldığı otelin önünde toplanan bir gruba polis müdahale ederken, başka bir grup da bazı sol partilerin il başkanlıkları ile derneklerin bulunduğu binaya saldırdı. BDP heyeti kaldıkları otelde bir değerlendirme yaparak Karadeniz ziyaretinin diğer bölümlerini iptal ederek Ankaraya dönme kararı aldı. BDP İstanbul Milletvekili Sırrı Süreyya Önder, Olaylarda MHPnin bir vebali yoktur. Ancak maalesef CHPli yetkililerin vebali vardır. CHPli Sinop Belediye Başkanının provokatif açıklamaları olmuştur dedi.
Karadeniz turu iptal edildi
Halkların Demokratik Kongresinin (HDK) Karadeniz ziyareti kapsamında önceki gün linç girişiminin yaşandığı Sinoptan Samsuna gelen BDP İstanbul milletvekilleri Sebahat Tuncel ve Sırrı Süreyya Önder, Mersin Milletvekili Ertuğrul Kürkçü ile İstanbul Bağımsız Milletvekili Levent Tüzel ve HDK Eş Başkanı Fatma Gökün kaldığı otelin önünde toplanan ve polisin uyarısına rağmen dağılmayan gruptaki, otele taş atmaya başladı. Çevredeki polisler, gruptakilere biber gazı ve tazyikli suyla müdahale etti. Bunun üzerine gruptakiler, yolun karşısındaki  boş alana geçti. Burada taşkınlıklarına devam eden gruba, polis ekipleri yeniden müdahale etti. Gruptakiler de polislere taş atarak karşılık verdi. Otelin çevresinden grubun uzaklaştırılmasının ardından heyet güvenlik önlemi altında, makam araçları ile ters şerit kullanılarak toplantı yapacakları salona götürüldü. Güvenlik güçleri daha sonra yeniden toplanan kalabalık grubu tazyikli suyla dağıttı. Sırrı Süreyya Önder, Biz barışı dillendirmeye geldik. Karadeniz turumuzu sürdürmeyi planlıyorduk. Ancak aramızda yaptığımız toplantıda Ordu, Giresun ve Trabzon ziyaretlerimizi iptal ettik. Ankaraya döneceğiz dedi. BDPli Önder, çıkan olaylarla ilgili CHPyi suçladı: Olaylarda MHPnin bir vebali yoktur. Biz orada bazı tespitler yaptık, gözlemlerde bulunduk.  MHPliler bu kalabalıklar arasında yoktu. Ancak maalesef CHPli yetkililerin vebali vardır. CHPli Sinop Belediye Başkanının provokatif açıklamaları olmuştur. Ben eminim Karadeniz halkı bizi tekrar çağıracaktır.
Ergülden ispat etsinler resti
BDPli Önderin iddialarına cevap veren Sinopun CHPli Belediye Başkanı Baki Ergül ise Ellerini vicdanalarına koysunlar. Çamur at izi kalsın gibi son derece yakışıksız bir davranış. Olaylarda dahlim olduğunu ispat etsinler, Sinopu terk ederim dedi.
Eylemciler polislere de taş yağdırdı
Samsunda BDPli vekillerin ziyaret etmeyi planladığı Gazi Caddesi üzerindeki Türkiye Komünist Partisi (TKP) Samsun İl Örgütü, Samsun 78liler Dayanışma ve Araştırma Derneği, Samsun Halkevleri, Eşitlik ve Demokrasi Partisi Samsun İl Örgütünün bulunduğu binanın önüne gelen yaklaşık bin kişi PKK aleyhine slogan atarak, binaya taş ve şişe fırlattı. Çevre illerden de takviye yapılan çevik kuvvet, gruba müdahale etti. Atılan taşlar nedeniyle bir gazeteci ile bazı polis ve vatandaşlar hafif şekilde yaralandı.
Polisin biber gazı ile müdahale ettiği grup sokak aralarına kaçarken, biber gazından çevredeki esnaf ve vatandaşlar da etkilendi. Bazı vatandaşlar, olayler nedeniyle iş yerlerini kapatmak zorunda kaldı. Gazi Caddesi trafiğe kapatıldı.
Polis, söz konusu binanın çevresinde ve sokak girişlerinde barikat kurdu. Binadakiler, tahliye edilerek çevik kuvvet araçları ile olay yerinden uzaklaştırıldı.