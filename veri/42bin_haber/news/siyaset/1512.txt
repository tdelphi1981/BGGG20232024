Erdoğan 5.7 milyar $'lık iptalin nedenini açıkladı
Başbakan Recep Tayyip Erdoğan, Birleşik Arap Emirllikleri ziyareti öncesi Atatürk Havalimanı'nda basın mensuplarının sorularını yanıtladı.
Başbakan Erdoğan, basın toplantısının ardından gazetecilerin sorularını yanıtladı.

Bir gazetecinin, 5,7 milyar dolarlık İstanbul'a 3. Köprü ihalesinin iptaline ilişkin sorusu üzerine Erdoğan, şunları söyledi:

'Rakamı küçük bulduğumuz için bu ihaleyi iptal ettik. Şu anda bu tür özelleştirme noktasındaki bir çok kurumların, kuruluşların, ekonomide kullanılan yeni isimle asetler çok çok önemli. Burada bizim beklediğimiz rakam, bunun çok çok fevkinde bir rakamdı. Bunun en üst düzeyinde beklediğimiz bir rakam var. Bu olmazsa orta noktada ne olabileceğine ilişkin yaptığımız çalışma vardı. Bir de en altı var. Bu, en altı bile maalesef yakalayan bir rakam olmadı. Özelleştirmenin de farklı yanları var. İlla blok satış olacak diye birşey yok. Bunun için de şimdi yeni bazı çalışmalar yaptırıyoruz. Bu çalışmalardan bir tanesi de halka açmak. Belli bir oranını belki halka açmak gibi bir adımı da bu özelleştirmede atabiliriz. Arkadaşlarımız bütün teknik çalışmaları bitirdikten sonra bu adımı atmamız da söz konusudur.'