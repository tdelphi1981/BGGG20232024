Kerry, Ankaradan dosyası elinde ayrıldı
2 günlük Ankara ziyaretini tamamlayan ABD Dışişleri Bakanı Kerry, elinin altına aldığı beyaz dosya ile Türkiyeden ayrıldı. Suriye gündeminin yoğun olarak ele alındığı görüşmelerde Başbakan Erdoğanın yapacağı ABD gezisi ve Obama görüşmesinin ayrıntıları planlandı.

Dışişleri Bakanı olmasının ardından çıktığı bölge turu kapsamında ilk kez Türkiye’ye gelen ABD Dışişleri Bakanı John Kerry, Ankara’dan kalın bir dosya ile ayrıldı. Beyaz renkli dosyanın ankara’da verilen Suriye raporu olduğu öne sürüldü. 
Mustafa Akarsu’ya vefa 
İki günlük Türkiye ziyareti kapsamında, dün öncelikle ABD’nin Ankara Büyükelçiliği’ne düzenlenen saldırıda hayatını kaybeden güvenlik görevlisi Mustafa Akarsu için elçilik binasında düzenlenenen anma törenine katılan Kerry, Beyaz Saray adına Akarsu’nun ailesine çok az kişiye verilen “Thomas Jefferson Star” madalyasını takdim etti. Ardından Ankara Palas Devlet Konukevi’nde Dışişleri Bakanı Ahmet Davutoğlu ile başbaşa ve heyetlerarası görüşmelerde bulunan ve ortak basın toplantısı düzenleyen Kerry, Cumhurbaşkanı Abdullah Gül ve Başbakan Recep Tayyip Erdoğan tarafından da kabul edildi. Kerry ile Davutoğlu, dün akşam Dışişleri Bakanlığı Konutu’nda çalışma yemeğinde tekrar bir araya gelerek görüşmelerini sürdürdü. 
Anıtkabir’i ziyaret etti 
Anıtkabir Özel Defteri’ni imzalayan Kerry ABD elçiliğinde çalışan bir aile ve çocuklarıyla sohbet etti.