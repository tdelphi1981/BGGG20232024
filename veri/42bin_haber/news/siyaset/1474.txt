Dersaneler raporu Erdoğan'a sunuldu
Başbakan Recep Tayyip Erdoğan, Milli Eğitim Bakanı Nabi Avcı ve AK Parti genel başkan yardımcılarıyla bir araya geldi. Görüşmede, Genel Başkan Yardımcısı Mehmet Ali Şahin'in AK Parti tarafından hazırlanan 'dershaneler raporunu' sunduğu öğrenildi.
Başbakanlık Resmi Konutu'nda basına kapalı gerçekleşen görüşme yaklaşık 2 saat sürdü.

Görüşmeye, Milli Eğitim Bakanı Nabi Avcı, AK Parti Genel Başkan Yardımcıları Mehmet Ali Şahin, Numan Kurtulmuş, Hüseyin Çelik, Nükhet Hotar, Süleyman Soylu ve AK Parti Gençlik Kolları Başkanı Zafer Çubukçu da katıldı.

AK Parti de Mehmet Ali Şahin başkanlığında oluşturulan bir komisyon, dershanelerin kapatılmasına ilişkin bir araştırma yapmış ve bu araştırma raporlaştırılmıştı.

Görüşmede, Şahin'in söz konusu raporu Başbakan Erdoğan'a sunduğu ve rapor üzerinde değerlendirmelerde bulunulduğu öğrenildi.