Ahmet Davutoğlu: Suriye'den sızan unsurların yaptığı kesin
Davutoğlu, Cilvegözü Sınır Kapısı'nda meydana gelen patlamayla ilgili "Tespit edilen bazı hususlar var. Kesinlikle bu oradaki insani yardıma ve oradaki şartlarda hayatlarını idame ettirmek için çaba sarf eden sivillere yönelik bir terör saldırısıdır. Bu saldırı Suriye'den sızan bazı unsurlar tarafından yapıldığı kesindir. Araştırmalarımız devam edecek" dedi.
Dışişleri Bakanı Ahmet Davutoğlu, MÜSİAD düzenlediği "Uluslararası Gelişmeler Işığında Türkiye-2013" Konulu toplantıya katıldı. Toplantının ardından gazetecilerin gündeme ilişkin sorularını yanıtlayan Davutoğlu Suriye'ye ilişkin sorular üzerine, "Barış yönünde atılacak her adım bizim için önemlidir. Ama nihayi kararı verecek olan Suriye halkıdır" dedi.

"SİLAHSIZ ÇÖZÜM İÇİN AYLARCA UĞRAŞTIK"

"İmralı'ya heyet gidiyor mu? Bilgi verebilir misiniz?" şeklindeki soruya Davutoğlu, "Bu konuda Adalet Bakanımız gerekli açıklamaları yapar" diye cevap verdi. "Amerika şu an Suriye'deki olaylarda silahsız çözüm istediğini söyledi. Hükümetin bakanlığın bu konudaki fikri nedir acaba?" sorusuna Davutoğlu şu cevabı verdi: "Silahsız çözüm için aylarca uğraştık Suiye nezdinde. Keşke Beşar Esad o çözümü kabul etseydi başta şuanda bu kadar kan dökülmeyecekti. Türkiye her zaman silahsız çözüme yakın oldu. Şuanda da silahsız çözüme yakınız."

"TESPİT EDİLEN BAZI HUSUSLAR VAR"

Cilvegözü Sınır Kapısı'nda meydana gelen patlamayı kimin gerçekleştirdiği sorularına ilişkin Davutoğlu, "Onlarla ilgili araştırma devam ediyor. Tespit edilen bazı hususlar var. Kesinlikle bu oradaki insani yardıma ve oradaki şartlarda hayatlarını idame ettirmek için çaba sarf eden sivillere yönelik bir terör saldırısıdır. Bu saldırı Suriye'den sızan bazı unsurlar tarafından yapıldığı kesindir. Araştırmalarımız devam edecek" dedi.