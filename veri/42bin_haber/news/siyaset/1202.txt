Gül'den, Müslüm Gürses'e geçmiş olsun dileği
Cumhurbaşkanı Abdullah Gül, yoğun bakımda tedavisi süren sanatçı Müslüm Gürses'e geçmiş olsun dileğinde bulundu.
Cumhurbaşkanlığından alınan bilgiye göre, Cumhurbaşkanlığı Özel Kalem Müdürü Koray Ertaş, Gül'ün talimatı üzerine Muhterem Nur'u aradı.

Cumhurbaşkanı Gül'ün 'geçmiş olsun' dileğini ileten Ertaş, Gürses'in sağlık durumuna ilişkin son bilgileri aldı ve yapabilecekleri bir şey olup olmadığını sordu.