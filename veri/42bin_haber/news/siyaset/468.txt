ABDdeki İsrail ve Ermeni lobisi büyük hayal kırıklığı yaşıyor
Washington Büyükelçisi Tan, Türkiyenin bölgede en önemli faktörlerden biri olduğunu ABD de görüyor. Türkiye karşıtı lobiler artık marjinal görülüyor dedi.

Türkiyenin Washington Büyükelçisi Namık Tan, ABD, küresel ağırlığımızı ve gücümüzü görüyor. Küresel anlamda oynayacağımız rollerin farkındalar. O bakımdan desteklerini sürdürüyorlar dedi. ABD Büyükelçisi Namık Tan, 5inci Büyükelçiler Konferansı çerçevesinde geldiği Ankarada bir grup diplomasi muhabirinin sorularını yanıtladı. Büyükelçi Tan, gündemdeki sorulara şu yanıtları verdi:
Türkiyenin gücünün farkındalar
Bölgede en önemli faktörlerden biri Türkiye. Türkiye demokrasisiyle, laik yapısıyla, güçlü ekonomisi ile siyasi istikrarı ile bölgemizdeki demokrasiler içinde çok önemli bir ilham kaynağı; ve bölgede de çok ciddi bir dönüşüm yaşanıyor. Bu dönüşüm tarihi bir dönüşüm, bu dönüşüm, bundan sonra ne kadar devam edecek, onu da kestirmek güç. ABDde, güvenilir bir müttefik olarak Türkiyeye çok önem veriliyor. Amerikalılar, Türkiyenin oynayacağı rollerin farkındalar. Türkiyenin sadece bölgesinde değil küresel olarak da ağırlığının artığın görüyorlar. 
Soykırım iddiaları artık marjinal
Sözde Ermeni Soykırımı iddiaları konusu aslında, Türkiyenin biraz önce belirttiğim bölgesini de aşan küresel ağırlığıyla çok büyük ilgisi var. Bugün, Türkiyenin ağırlığı sayesinde, Ermeni iddiaları gibi meseleler çok marjinal konular olarak kalıyor. Artık ABDde kimse, bununla gelip, ilişkileri risk sokmayı istemiyor. Hatta ve hatta, sadece Ermeni diasporası değil, bizim aleyhimize çalışan o bazı lobi grupları var da, büyük bir hayal kırıklığı yaşıyor, isteklerinin yerine gelmemesi, Kongreden istediklerini koparamamak konusunda.
ERDOĞANIN ZİYARETİNE HAZIRLANIYORUZ
BAŞBAKAN Erdoğanın ziyareti görüşülüyor. Ama önce, Obama Yönetiminin kadrolarında değişiklikler olacak. Başta, Savunma Bakanı ve Dışişleri Bakanı olmak üzere, bildiğiniz gibi Adalet Bakanı, Hazine Bakanı, Ticaret Bakanı, CIA Başkanı ve birçok önemli mevkideki insanlar değişiyor. Bunlar daha yerlerine oturmadılar.
Ancak büyük bir ihtimale, 21indeki yemin törenine kadar adaylıklar kesinleşeceği için, bu durum çözümlenecek, kadrolar belirlenecektir. Biz, bu kadar kapsamlı bir ilişkinin yol haritasını, bundan sonraki hedefini belirlerken, bu makamlara yeni oturacak insanlarla görüşmemiz lazım. Dolayısıyla, Sayın Başbakanın ziyareti için Şu gün olacak diye bir yargıda bulunmak zor. Ama ilk müsait zamanda tahmin ediyorum ki bu ziyaretler gerçekleşecek. Zaten onlar da biz de biliyoruz.