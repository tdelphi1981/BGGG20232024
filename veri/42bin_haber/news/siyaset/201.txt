CHP'den İnce'ye tam destek
CHP Grup Başkanvekili Muharrem İnce, "Dokunulmazlığımın kaldırılması için meclise dilekçe verdim. 135 CHP milletvekili dokunulmazlığımın kaldırılması yönünde oy kullanacak" dedi 
 CHP Grup Başkanvekili Muharrem İnce, son günlerde hakkında ortaya atılan iddialarla ilgili, dokunulmazlığının kaldırılması için meclise dilekçe verdiğini hatırlatarak, 135 CHP milletvekilinin dokunulmazlığının kaldırılması yönünde oy kullanacağını ifade etti. 
 Partisinin Edirne İl Başkanlığı’nda düzenlediği basın toplantısında konuşan İnce, gündemdeki sorunlara değindi. İnce, dokunulmazlığının kaldırılması için meclise dilekçe verdiğini hatırlatarak, 135 CHP milletvekilinin dokunulmazlığının kaldırılması yönünde oy kullanacağını ifade etti. 
 Ak Parti’nin kişilerin haberi olmadan üye yaptığı iddiasında da bulunan İnce şunları söyledi: 
 "Kendinize dikkat edin sizi AK Parti üyesi yapabilirler. Bunlar parça başı çalışıyorlar herhalde. Kaç üye yaparlarsa maaş mı alıyorlar, pirim mi alıyorlar neyse. Pek çok vilayette CHP’lileri AK Parti’ye üye yapmışlar. Dikkat edin sizin üzerinizden para kazanabilirler. Bunlar Birinci dönemde eğitim kurumlarıyla uğraştılar. İkinci dönemde yargıyla uğraşıyorlar. Üçüncü dönemde şimdi dış politikada büyük hata yapıyorlar. Türkiye’yi bir taşeron devlet yaptılar." 
 İnce Başbakan Recep Tayyip Erdoğan’ın ekranlarda "Muhteşem Yüzyıl" dizisini istemediğini de belirterek, "Başbakan, ekranlarda iki padişah istemediği için Muhteşem Yüzyıl dizisini eleştiriyor" diye konuştu.