Önyargıdan arın ayakkabını çıkar süslü laf etme
CHP parti yönetimi, birbirinden zıt açıklamaların yoğunlaştığı partide, karışıklığın önüne geçmek için tedbirlerini artırdı.

CHP’NİN SEÇİM KOZU BELİRLENDİ 
Parti yönetiminin belirleyeceği çerçevenin dışında konuşan partililerin disiplin cezası ile cezalandırılacağı belirtilirken, içerde söylem birliğinin sağlanması gerektiği belirtildi. MYK Raporu’nda seçim hazırlıklarıyla ilgili ilginç bir genelge de dikkat çekti. Ocak ayı sonunda teşkilatlara gönderilen genelgede, sandık sorumlularının yürüteceği çalışma hakkında bilgi verilirken, sandık sorumlularına anket çalışması kapsamında gidecekleri ev ziyaretleri için de çeşitli tüyolar verildi. Genelgenin ‘ziyaretlerde uyulması gereken iletişim kuralları’ başlıklı bölümünde yer alan kurallardan bazıları şöyle: 
Ev ortamına uyum sağlayın 
“Ziyarete gitmeden önce heyecanınızı kontrol edin, önyargılardan arınarak gidin, dış giyiminiz abartısız, temiz, özenli olmalı, sıcak nazik, etkileyici giriş yapın, el sıkışırken canlı, alçakgönüllü olun, gülümseyin. Etkileyici ses tonu kullanın, sempatik olun. Dost diliyle başlayın, söze tartışmalı konularla girmeyin, dost olduğunuzu gösterin,  ‘hanım, bey’ diye hitap edin. Karşınızdakilerin güvenini kazanmak ve inanmalarını sağlamak için süslü söylemlerden kaçınmak gerekir. Evdeki yaşam biçimine ve alışkanlarına uygun davranmaya özen gösterilmelidir. Örneğin ayakkabı ile girmenin hoş karşılanmayacağı izlenimi edinildiğinde evdeki kurallara uyulmalıdır.” 
Ayakkabılı ev ziyareti yok 
Geçtiğimiz yıl Ramazan ayında Sariyer’de bir evi ziyaret eden CHP lideri Kılıçdaroğlu ve beraberindekiler, ayakkabılarını çıkarmadan eve girmesi eleştiri konusu olmuştu.