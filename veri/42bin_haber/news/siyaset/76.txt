Başbakan, 10 Kasım'da yok
Erdoğan, sultanın misafiri olarak Brunei'de. Atatürk'ün öldüğü 1938'den beri 10 Kasım töreni ilk kez başbakansız yapılacak 
 Başbakan Erdoğan, ‘5. Bali Demokrasi Forumu’na katılmak için 7 Kasım’da Endonezya’ya gitmişti. Erdoğan’ın 10 Kasım törenlerine katılmak için programını kısa kesip Türkiye’ye dönmesi bekleniyordu. Brunei Sultanı Hasan El Bulkia, Bali’de karşılaştığı Erdoğan’a “Buralara kadar geldiniz, çok mutlu olduk. Sizi ülkemizde de görmek isteriz” dedi. 
 
 PAZAR GÜNÜ DÖNECEK 
 
 Erdoğan, Brunei Sultanı’nın davetini kabul ederek seyahatini bir gün uzattı. Türkiye’ye pazar günü dönecek olan Erdoğan, yarın Anıtkabir’de yapılacak 10 Kasım Atatürk’ü Anma Töreni’nde bulunamayacak. Böylece, Atatürk’ün öldüğü 1938’den beri ilk kez 10 Kasım töreni başbakan olmadan yapılacak.