Emperyalizm, dinamik İslam anlayışı istemiyor
Karlığa: Batı kaynaklı İslama hakaret yayınlarının temelinde Haçlı Savaşları referansı var. Ortadoğuda çıkacak olan dinamik bir oluşum, emperyalizmi rahatsız ediyor. Türkiyenin güçlü misyonundan da korkuyorlar.

BM MEDENİYETLER İTTİFAKI EŞ BAŞKANI PROF. DR. BEKİR KARLIĞA
Birleşmiş Milletler Medeniyetler İttifakı Eş Başkanı ve Başbakan Erdoğanın Baş Müşaviri Prof. Dr. Bekir Karlığa, Türkiyenin İslam dünyası ve Batı medeniyetleri konusundaki politikasının mimarlarından. Son dönemde ABD ve Avrupada yükselen İslamofobinin Türkiyenin yükselişine duyulan korkudan ortaya çıktığını söyleyen Prof. Bekir Karlığa, Avrupa Birliğinin politikalarına yön vermek için Türkiyenin ABye girmesi gerektiğini söylüyor.
Devrim değil dönüşüm
Arap Baharı denen şeye Arap uyanışı demeyi daha çok seviyorum. Biraz basın abarttı, biraz da Arapların mübalağa yatkınlığından kaynaklandı. Bunu Arap Baharını küçümsemek için demedim, ama Arap Baharının her şeyi değiştirecek bir devrim olduğunu sanmıyorum. Önemli olan devrimden sonra ortaya çıkandır. Şu anda yaşanan dönüşüm. Bir şeyi ortadan kaldırmak istiyorlar ama gel yapalım denildiğine asıl güçlük o zaman.
Haçlı anlayışı sürüyor
Büyük tepkilere sebep olan İslam karşıtı film meselesi, İslamiyetin zuhurundan 70-80 sene sonra başlayan, İslamofobiyi besleyen çok derin bir ip ucunun eseri Rönenası yaşamış Avrupa ama bir de tarihi ve geleneği var. Bunu bir anda unutamıyor. Bir de İslamofobinin dini boyutu var. Haçlı Savaşları böyle düşünceden doğdu. Zaten o film ile Haçlı Savaşları referansı arasında fark yok.
İSLAM DEMOKRASİ İLE BARIŞIK
İslam ile demokrasinin bağdaşabilirliğini ilk defa dünya tarihinde Başbakan Erdoğan verdi. Demokrasi ile gelen, İslamı içinde hazmedebilmiş yönetimi iktidarda tuttu. Neredeyse geri kalmışlık çemberini yaracak noktaya getirdi. Bu çok önemli bir unsurdur. İslam ile demokrasi bağdaşmaz deniyordu. Müslümanlar da bunu diyordu 90lara kadar. Türkiyedeki uygulama ile İslam ile demokrasi çok güzel bağdaşıyormuş ve ülke de kalkınıyormuş, bu görüldü. Sayın Başbakan Erdoğan, İslamın önyargılarını ortadan kaldırdı. Sol kesim İslam ile demokrasi mümkün değil bağdaşmaz. Bunlar bütün kadınları peçeye sokacaklar. İstanbulda otobüslerde kadınlar erkekler ayrılacak deniyordu mitinglerde. Demokratik ölçüler içinde ülkedeki değişimin tabii seyri içinde sağlamayı başardı Erdoğan. Biz saltanattan cumhuriyete geçince büyük bir sarsıntı yaşadık. Tek partiden çok partiye geçtik, üç ihtilal yaşadık. Türkiye gerçek manada İslam ve demokrasi bağdaşabilirliğinin örneğini ortaya koydu.
ERDOĞAN HALA ROL MODEL
Arap Baharı devam edecek. Türkiyenin İslam ile demokrasiyi birleştirmesi Arap uyanışlarını arttıracak, Suudi Arabistana kadar gidecek. Kapılar kapalı olsa da onu aşan teknoloji var. İrana gittiğiniz zaman Türk televizyonları izleniyor. Ama Arap Baharına karşı olan grup da azımsanacak değil. Bizdeki Ergenekonun çok daha güçlüsü oradaki rejimlerde yaşıyor zaten. Ben yenilikçilerin kazanacağını düşünüyorum. İnsanoğlu batılda buluşmaz, hakta buluşur. Erdoğanın rol modelliği devam ediyor. Orta Doğudaki ülkelerde ortak seçim yapılsa, birleşik devlet olsalar, hepsinde, İran dahil Erdoğan başkan seçilir.
TÜRKİYENİN GÜCÜ KORKU SALIYOR
Ortadoğu tarihi şekillendiren bir bölge. 12 bin yıldan beri böyle. Burada ortaya çıkacak dinamik oluşum emperyalist zihniyeti rahatsız ediyor. Bu tür olayların Arap Baharını gölgeye düşürmekten ziyade Türkiyenin misyonunu zayıflatmaya yönelik olduğunu düşünüyorum. Bana göre AB içinde yer alması Türkiye için çok önemli. Türkiye ABnin dediklerini yaptıkça sıkıştılar. Türkiyenin bugünkü gücü dünyanın büyük kısmına korku salıyor, büyük kısmına da ümit veriyor.