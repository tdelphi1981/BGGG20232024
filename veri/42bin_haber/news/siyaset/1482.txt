Yaşar Nuri Öztürk'ten CHP'ye: Bu dangalaklardan...
Bir dönem CHPde siyaset yapan Yaşar Nuri Öztürk,Tayyip Beyin yanında siyaset yapmak varken Deniz Baykalın yanında siyaset yapılır mı? AKP dışa bağımlı siyaset yapmasa, Tayyip Beyle siyaset yapmak isterdim dedi.
Enver Aysever'in CNN Türk'teki 'Aykırı Sorular' programını katılan eski CHP Milletvekili Yaşar Nuri Öztürk, Laiklik konusunda 'Kuran laikliği talep eden bir kitaptır' dedi. CHP'de yaşadıklarına da değinen Öztürk; "CHP beni meclis kürsüsüne çıkarıp konuşturmadı" dedi.

TAYYİP BEY'İ BEĞENİRİM AMA DIŞA BAĞIMLI


CHP'de siyaset yapmasını fırsat verilmediğini dile getiren Yaşar Nuri Öztürk, "Ben Tayyip Bey'i çok takdir ediyordum, çok beğeniyordum. Hala da çok beğendiğim özelllikleri var. Tabiatı bana daha uygun. Ben aslında Tayyip Bey dururken Deniz Baykal'la siyaset yapmayı tercih etmezdim. Ama AKP'nin dışa bağımlı siyaset yapmasını tasvip etmediğim için tercih etmedim" dedi.

Öztürk'ün konuşmasından satır başlıkları: CHP'de bana molla muamelesi yaptılar. Rozet Atatürkçülerinden korkulur.

Mustafa Kemal çok boyutlu, insanlık aşığı bir dahiydi. Atatürk'ü benden dinleyceksiniz. Atatürk'ü bunların ağzından dinleyen bir çocuğu düşünün. Atatürk bir filozoftur, dahidir, aydındır.

LAİKLİK KURAN'IN EMRİ

Ömrümü Kuran'a adamış, Kuran'la ilgili 70 üzerinde eserim vardır. Laiklik Kuran'ın temel gereklerindendir. Kuran laikliği talep eden bir kitaptır. Bir tane CHP'liden yazdıklarım ile ilgili tepki almadım sadece Zülfi Livaneliden aldım. Ama bir çok AKP'liden güzel tepkiler aldım.

"BANA MOLLA MUAMELESİ YAPTILAR"

Enver Aysever'in sorularını yanıtlayan Öztürk, CHP'yi "Atatürk'le halkı aldatmakla" suçladı. "Atatürk'ün kurduğu partinin adamlarının (CHP) anlattığı Atatürk'ü sevmek mümkün mü" diye soran Yaşar Nuri Öztürk, kendisine molla muamelesi yaparak CHP'den kaçırdıklarını ileri sürdü.

"BU DANGALAKLARDAN NELER NELER DİNLEDİM"

Yaşar Nuri Öztürk şöyle devam etti; "Bana molla muamelesi yapan bu insanlar sonra kalkıp çarşaf açılımı yaptılar. Sana kim inanır kardeşim artık. Sen sıyırdın mı? CHP'nin başına bundan sonra Cebrail'i getirsen yine olmaz. Tutarlılığın nerede? Benim için 'Kim bu, bunu içimize kim soktu' dediler. Benim hakkımda söylenen bu sözlerin tamamını Meclis koridorlarında dinledim bu dangalaklardan" 

ENVER AYSEVER'DEN UYARI

Öztürk'ün bu sözlerinin ardından Enver Aysever'den bir uyarı geldi. RTÜK'e takılabilir gerekçesiyle konuğunu uyaran Aysever, "bu sözleri geri alırsanız iyi olur" dedi.