İsrail'den sonra en büyük tepki CHP'den
Başbakan Erdoğan'ın "Tıpkı siyonizm gibi, tıpkı antisemitizm gibi, tıpkı faşizm gibi, İslamofobinin de bir insanlık suçu olarak görülmesi kaçınılmaz hal almıştır ifadesine İsrail ve Amerika'dan sonra CHP'den de tepki geldi.
Başbakan Recep Tayyip Erdoğan'ın Viyana'da "Tıpkı siyonizm gibi, tıpkı antisemitizm gibi, tıpkı faşizm gibi, İslamofobinin de bir insanlık suçu olarak görülmesi kaçınılmaz hal almıştır ifadesine İsrail ve Amerika'dan sonra CHP'den de tepki geldi. Başbakan Erdoğan'ın bu çıkışı ile Türkiye'nin itibarına gölge düşürdüğünü öne süren CHP, Türkiye'nin çıkarladırını zedelediğini iddia etti.
CHP genel Başkan Yardımcısı Faruk Loğoğlu, siyonizmi, antesemitizm ve faşizm gibi insanlık suçu olarak değerlendiren Başbakan Erdoğan'ı eleştirerek, bu çıkış ve sataşmalarla ülkenin onur, ciddiyet ve itibarına gölge düştüğünü öne sürdü. 
Başbakan'ın bu ifadesinin İsrail tarafından da kınandığını hatırlatan Loğoğlu, yaptığı yazılı açıklamada "Başbakan Erdoğan, yurt dışında da yeterli inceleme ve bilgiye dayanmadan yaptığı yanlış çıkış ve sataşmalar nedeniyle Türkiye'yi her geçen gün daha derin bir yalnızlığa itmekte, ağır suçlama ve eleştirilere muhatap kılmakta ve ülkemizin onur, ciddiyet ve itibarına gölge düşürmektedir. Dolayısıyla, Sayın Başbakan Erdoğan'ın söylem savurganlığından ve her yerde herkese sataşma alışkanlığından artık vazgeçmesi ve devlet adamlığı ciddiyeti içinde hareket etmesi Türkiye'nin saygınlık ve çıkarlarının öncelikli bir gereğidir.'