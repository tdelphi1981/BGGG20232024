Kızılaydan ebeveyn odalı yanmaz çadır
TÜRK Kızılayı Genel Başkanı Ahmet Lütfi Akar, Suriyeli mültecilerin elektrikli sobadan kaynaklanan yangınlarda tutuşan çadırlarında yaşamlarını yitirmesinden büyük üzüntü duyduğunu belirterek, yanan çadırların Kızılay çadırı olmadığını söyledi.

 Akar, “Yanan çadırlar polyester malzemeden kolayca alev alan türden. Bizim çadırlarımız ise, keçe ve pamuklu kumaştan yapılan içinde yanmazlık özelliği bulunuyor” dedi. Akar, 28 metrekarelik 2 oda bir salon çadırlar yapılacağını anlatı. Son 5 yılda Pakistan, Endonezya, Somali, Balkanlar, Kafkasya gibi bölgelerdeki 60 ülkede yardım gerçekleştiren   Kızılay, 160 bin Suriyeli mültecinin barınma ve beslenme ihtiyacını karşılıyor. Kızılayı aynı zamanda 4.5 milyon Suriyeli’ye de yerinde gıda yardımı yapıyor. 