BDP, PYD'ye destek mitingi düzenleyecek
Barış ve Demokrasi Partisi (BDP), Suriye'de muhalifler ile PYD/PKK arasında yaşanan silahlı çatışmaya dikkat çekmek ve PYD'ye destek sağlamak için Güneydoğu'da "Rojava'ya destek" mitingleri düzenleme kararı aldıkları öğrenildi.
Edilen bilgilere göre 3 Şubat'ta Viranşehir'de startı verilecek olan 'Rojavaya' (Suriye Kürdistan) mitinglerin daha sonra Ceylanpınar, Suruç, Yüksekova ve Güneydoğu'nun çeşitli kentlerinde gerçekleştirileceği belirtildi. 

Suriye'de Özgür Suriye Ordu'su (ÖSÖ) ve PKK' nın Suriye uzantısı PYD, arasında yaşanan şiddetli çatışmalara Güneydoğu ve Doğu'dan maddi ve manevi destek toplamak amacıyla BDP'nin il-ilçe teşkilatları aracılığı ile 'Rojava'ya destek mitinglerini bizzat organize edeceği öğrenildi. BDP'li milletvekillerinin de katılacağı iddia edilen mitinglere, BDP içerisinde bazı vekillerin İmralı görüşmelerini olumsuz etkileyebileceği gerekçesi ile karşı çıktıkları ifade edildi.