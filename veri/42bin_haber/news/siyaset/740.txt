Hakim, savcı ve jandarma uyuşturucu ile basıldı
Van Başkaleden Ankaraya numune götüren araçta, 56 kg. çıkması gereken uyuşturucu maddesi 76 kg çıkınca skandal patlak verdi. Belgeler incelenince Başkalede görevli hakim, jandarma uzman çavuş ve savcının organize işi deşifre oldu.

İçerisinde Van Başkale Hakimi, Savcısı ve Van jandarmasından bir rütbelinin bulunduğu araçta yapılan aramada 20 kg kaçak uyuşturucu bulundu. Olayın patlak vermesinden sonra peş peşe evrak üretilmesi üzerine olaya Organize Şube el koydu.  Vanın Başkale ilçesinden Ankaraya uyuşturucu numunesi götürmek üzere 8 Ocakta yola çıkan 65 BB 470 plakalı Ford Transit marka araç, 9 Ocak sabahı Malatyada kaza yaptı. Ancak araç kazaya rağmen yoluna devam etti.  Kırşehire kadar ilerleyen araç, yürüyemez hale gelince Er Motor isimli servise girdi. Tamir sırasında aracın bagajının açılmaması yönünde ısrardan şüphelenen servis yetkilileri, durumu 155 Polis hattına bildirdiler.
Gizli sevkiyat deşifre oldu
Polis olay yerine gelince Hâkim Erdal Birşen ve Savcı Volkan Çetinkaya kimliklerini göstererek, yanlarında bulunan Başkale Adliyesi Yazı İşleri Müdürü Mesut Doğan, Van İl Jandarma Komutanlığından Jandarma Uzman Çavuş Nazım Aksoy ve şoför Fesih Mühirci ile birlikte Başkale Cumhuriyet Başsavcılığının yazılı talimatını uyguladıklarını, araç içerisinde bulunan uyuşturucu numunelerini Ankara Jandarma Kriminal Laboratuarına götürdüklerini beyan ettiler. Görevli polisler Kırşehir Cumhuriyet Savcılığına durumu bildirdi. Savcının sevkten bilgileri olup olmadığı sorusuna; Kırşehir İl Jandarma komutanlığı olumsuz yanıt verince konu, bu defa Başkale Cumhuriyet Başsavcılığına soruldu. Başkale Cumhuriyet Başsavcılığından verilen cevapta; sadece Yazı İşleri Müdürü Mesut Doğan, Uzman Çavuş Nazım Aksoy ve sürücü Fesih Mühircinin görevlendirildiği, Hâkim Erdal Birşen ve Savcı Volkan Çetinkayanın bir görevinin olmadığı bildirildi.
56 kilo dediler, 76 kilo çıktı
Kırşehir Savcılığının talimatıyla bagaj açılırken, numune için denmesine rağmen çuvallarla uyuşturucu bulunması polislerin şüphesini çekti.  Sevk belgesinde numunenin 56 kilo olduğunu gösteren Hakim Bişenin ısrarına rağmen, polisler talimat aldıklarını ve uyuşturucuyu tartacaklarını belirttiler. Tartının 76 kg çıkması üzerine, araçta 20 kilo fazla uyuşturucu bulunduğu Kırşehir Savcılığına bildirildi.Kırşehir Savcılığı derhal konuyla ilgili bütün evraklara el koyarken, Van-Kırşehir arasında kriz patladı. Kırşehir Savcılığının sorusu üzerine, güzergahtaki bütün illere bildirilmesi gereken sevkiyatın gizlendiği de ortaya çıktı.
SON ANDA LİSTEYE EKLEDİLER 
Van İl Jandarma Komutanlığının 8 Ocakta yapılması planlanan sevkiyatı güzergahtaki 10 il jandarma komutanına bildirmesi gerektiği halde bildirmediği belirlendi.  Ancak araç 7 ili geçip Kırşehirde yakalandıktan sonra gece 20:45te Van İl Jandarma Komutanı Albay Nurettin Alkanın alelacele güzergahtaki bütün illere sevkiyat belgelerini gönderdiği tespit edildi.  Başkale Savcısının 2012/1043 sayılı yazılı talimatında ismi araçta görevli olarak görülmeyenler de son dakika belgesinde Albay Alkan tarafından eklendi. Son dakika belgesinde; Hakim Birşen ve Savcı Çetinkayanın araçta bulunması Başkale Başsavcılığının talimatı gibi yazıldı. Ancak Başkale Savcılığı bunun gerçeği yansıtmadığını bildirdi.