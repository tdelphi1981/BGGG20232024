Başbakan Erdoğan: İran'ın tavrı doğru değil
Başbakan Recep Tayyip Erdoğan, Çek Cumhuriyeti'ne hareketinden önce Atatürk Havalimanında bir basın toplantısı yaptı. Başbakan Erdoğan, terörle mücadele süreciyle ilgili soruları yanıtladı. Erdoğan İran'ı Suriye'ye yönelik tavrından dolayı eleştirdi.
Başbakan Erdoğan, "Tabii burada hedeflerle gelinen durumu karıştırmak yanlış olabilir. Bu hedefleri başından beri açıkladım. Açıklıyorum. Silahlar bıraktırılmadan bizim bölücü terör örgütüyle mücadeleyi kesmemiz söz konusu değil. Bu kararlılıığımız devam edecektir. Siyasi uzantılarıyla da müzakerelerimi hep yapacağımzı söyledim. Tabii İmralı'nın vermiş olduğu mesajların çok önemli olduğunu bunu yine istihbarat örgütünün bize aktardığı bilgiler çerçevesinde ediniyoruz. Burada Kandil'in vermiş olduğu Avrupa'nın vermiş olduğu mesajlar var. Bu mesajlar içinde bu silahlar bırakılacak olursa, ki Cuma günü yapmış olduğum bir tv programında bu konularla ilgili açıklamalarım oldu. Hatta ülkemiz içindeki teröristlerin ülkemizi terk etmeleri halinde de bu konuda her türlü geçmişte yapılanın tam aksine onların güvenlik içinde bu ülkeyi terk etmesine imkan hazırlarız. Bunları söyledim. Şu anda da aynı noktadayız. Yeter ki ülkemizin huzuruna adım atalım. Bölgedeki sükuneti ülke genelinde sağlamış olalım. Şunun tekrar altını çizerek söylüyorum. Bizim güvenlik güçlerimiz operasyon meraklısı değildir. Gerek asayişin temini ve gerek terörle mücadele o güvenliği sağlamaktadır. Bunun için operasyon yapılmalıysa o zaman operasyon yapar. Onların bir görevi var. Var oluş sebepleri neyse yeri geldiğinde yerine getireceklerdir" dedi.

İmralı'ya gidecek heyetle ilgili de konuşan Erdoğan, "Siyasi uzantılarının adaya gitmesi noktasında ise böyle verilmiş bir zaman veya verilmiş biz söz sözkonusu değil. Bu konuda bizler bu süreci bu çözüm sürecini sağlıklı işletebilmek için Adalet Bakanlığımıza tasarruf yetkisi verdik. Birincisini gerçekleştirdik. İkinci ziyarete yönelik izni ve bunların kimler olabilecği noktasındaki tespiti Adalet Bakanlığımızı yapar. Ondan sonra da kendilerine bu hafta içinde mi olur o da yine Adalet Bakanımızın şahsıma sunacağı tekliften sonra belirleriz. Bu hafta içinden olur diye kesinleşmiş bir tarih sözkonusu değil." diye konuştu.

İSRAİLİN HAVA SALDIRISI

İsrailin bu Suriyeye ilk müdahalesi değil. Geçmişte daha önce bu sorunların çözümü için arabulucu da olduk. Olmertle resmi konutumuzda 5 saat görüştük. Olay geldi bir kelimeye tıkandı kaldı. Beşar Esadla o zamanlar görüşüyoruz. Cuma günü biz bütçe görüşmelerinde iken bakıyoruz İsrail Gazzeye saldırı başlatıyor. İsrail bu İsrail, tarihin affetmeyeceği bir devlet yapısına devlet terörü estiren bir yapıya sahiptir.

İRAIN TAVRINA TEPKİ

İran şu ana kadar Suriyeye yönelik takındığı tavrı kontrol etmelidir. İranın şu ana kadar takındığı tavrı doğru bulmuyoruz. İran tavrını gözden geçirmelidir. Bizim İsrailin yaptığı hava sahası ihlalini makul karşılamamız mümkün değildir. İranın tavrı farklı olsaydı İsrail ile Suriye arasında böyle bir durum olmayabilirdi. Bunları gördükçe ileride daha kötü durumlar yaşanmasından endişe ediyorum.