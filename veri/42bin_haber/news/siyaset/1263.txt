Ricciardone'den Cilvegözü için başsağlığı mesajı
ABD'nin Ankara Büyükelçisi Francis J. Ricciardone, Hatay Cilvegözü sınır kapısındaki saldırıyla ilgili açıklama yaptı.
Ricciardone, "Kasti olduğu açık olan saldırıda hayatını kaybedenler için çok derin bir üzüntü duyuyoruz. Bugün gerçekleşen saldırıda hayatını kaybedenlerin ailelerine başsağlığı diliyor ve yaralananların en kısa zamanda sağlıklarına kavuşmalarını umuyoruz." dedi.
 
Ricciardone, yazılı açıklamada şu ifadelere yer verdi: "Olayın tüm detaylarının belli olmamasına rağmen, açık olan bir şey var. İnsanların, malların ve fikirlerin iki ülke arasında özgürce dolaşımını sağlamakla yükümlü barış içerisindeki bir sınır geçiş kapısına yapılan bu saldırının hiçbir gerekçesi olamaz. Masum insanların kasten hedef alınması elem vericidir."