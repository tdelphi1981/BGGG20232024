Ankaradaki 8 güne mercek
Üç PKKlı kadın cinayetinde şüpheli olan Ömer Güneyin 10 kez Türkiyeye giriş yaptığı belirlenirken, Ankarada kaldığı 8 gün ise mercek altına alındı. Kendi pasaportuyla giriş yapan Güneyin örgüte kuryelik yaptığı sanılıyor.

ŞÜPHELİ ÖMER GÜNEY, 10 KEZ GİRDİĞİ TÜRKİYE’DE BİR HAFTA BAŞKENT’TE KALMIŞ 
Üç PKK’lı kadın cinayetinde şüpheli olan Ömer Güney’in 10 kez Türkiye’ye giriş yaptığı belirlenirken, Ankara’da kaldığı 8 gün ise mercek altına alındı. Kendi pasaportuyla giriş yapan Güney’in örgüte kuryelik yaptığı sanılıyor. 
Fransa’da 3 PKK’lı kadına yönelik silahlı saldırıyı gerçekleştirdiği iddia edilen Ömer Güney’in, Türkiye’ye 10 kez giriş yaptığı tespit edildi. Resmi olarak maddi geliri olmayan Güney’in, lüks yaşamını ve Türkiye ziyaretlerini nasıl finanse ettiği üzerinde duruluyor.  Türkiye’de sabıka kaydı olmadığı tespit edilen Güney’in örgüte yakınlığıyla ilgili bir bilgi de bulunmaması nedeniyle kurye olması ihtimali üzerinde duruluyor. Ankara’da 8 gün kaldığı tespit edilen Güney’in uğradığı yerler, mobese kayıtları didik didik ediliyor. 
Kendi pasaportuyla gelmiş 
PKK terör örgütü kurucularından Sakine Cansız ile birlikte Fidan Doğan ve Leyla Şaylemez’in katil zanlısı Ömer Güney’in Türkiye’ye girişleri mercek altına alındı. Daha önce 3 kez giriş yaptığı ifade edilen Güney’in, Türkiye’ye en son Ağustos ayı olmak üzere 10 kez giriş yaptığı belirlendi. Güney’in ziyaretlerinden birini Ankara’ya yaptığı ve 8 gün kaldığı öğrenildi. Güney’in, Türkiye’de herhangi bir sabıkası olmadığı için sahte pasaport kullanmadığı, kendi adına düzenlenmiş pasaportlarla seyahat ettiği belirtildi. Hiçbir geliri olmayan Güney’in, bu kadar sıklıkta yurda giriş yapması “kurye” olması ihtimalini gündeme getirdi. Emniyet, bu olasılığı da dikkate alarak Güney’in gitmiş olabileceği yerlerdeki kamera kayıtları ve mobese kayıtlarını incelemeye aldı. 
1000 EURO’YU ÖMER GÜNEY İLE ÇEKMİŞ 
Öte yandan Sakine Cansız’ın oturma izni bulunduğu Fransa’da pasaportun kullanım süresini uzattığı tespit edildi. 6 Ocak’ta Almanya’dan Fransa’ya gelen Cansız’ın Cinayetten bir gün önce, Ömer Güney ile buluştuğu, resmi işlemlerini izlemek üzere Valilik’e (Prefecture) giderek oturum ve pasaport süresini uzattığı belirlendi. Sürekli Avrupa’da hareket halinde olan Cansız pasaportunu uzatarak valilikten ayrıldığı belirtildi. Cansız, işlemlerini tamamladıktan sonra Ömer Güney ile biriken sosyal yardımlarını çekmek için bankaya giderek 1000 euro para çektiği de elde edilen bilgiler arasında.  Öteyandan Türkiye, Fransa’ya istihbarat paylaşımı teklifi götürmüş, bu teklif ilk etapta dikkate alınmamıştı. Ancak soruşturmanın belli bir noktada tıkanması üzerine bu hafta içinde Türkiye’den bir heyetin Fransa’ya gittiği öğrenildi.