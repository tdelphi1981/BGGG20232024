Hayata Dönüş Savcısı Demirele 12 yıl sonra dava
BAKIRKÖY 15. Ağır Ceza, Bayrampaşa Cezaevindeki Hayata Dönüş Operasyonu soruşturmasını yürüten eski Eyüp Savcısı Ali İhsan Demirele görevi kötüye kullanmaktan dava açılabileceğine karar verdi.

Dava Yargıtay 4. Ceza Dairesi’nde görülecek.  
Mahkemenin gerekçeli kararında,  HSYK 2. Dairesi’in kararına göre, halen İstanbul Cumhuriyet Savcısı olan Demirel’in 19 ile 22 Aralık 2000 arasında Bayrampaşa Cezaevinde gerçekleştirilen ‘Hayata Dönüş’ operasyonu hakkında başlatılan soruşturma evrakında yaptığı işler nedeniyle görevini doğru ve tarafsız yapamayacağı kanısı uyandırdığı, soruşturmanın devam ettiği 1 yılı aşkın sürede operasyona katılan askeri personelin kimlik bilgilerinin tespiti için yazılan müzekkerelere cevap vermeyen sorumlulara yasal takibat başlatmadığı anlatıldı. 
‘Etkin soruşturma yürütmedi’ 
HSYK’nın kararında, savcı Demirel’in Bayrampaşa Cezaevi Müdahale Planı’nı bu süreçte temin edemeyerek soruşturmanın uzamasına sebebiyet verdiği, bir kısım kamu personelini koruyucu tarzda hareket ettiği, operasyonda görev alan asker kişilerden hiç birisinin beyanını bizzat tespit etmediği, operasyonda görev alan bir kısım kamu görevlisinin ise ön soruşturma aşamasında dahi savunması veya beyanlarına başvurulmadığı halde dinlenilmeleri konusunda bir çaba göstermediği ve Demirel’in bu şekilde etkin bir soruşturma yürütmediği bildirildi. Demirel ise “Görevimi gerektiği gibi yaptım, kusurum yok” dedi.