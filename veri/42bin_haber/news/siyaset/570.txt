AB başkentine İslam üssü
Diyanet İşleri Başkanı Görmez, diğer dinlerin AB nezdinde teşkilatları olduğunu belirterek, Avrupanın başkenti Brükselde Müslümanlığı temsil edecek bir İslam teşkilatı kuracaklarını söyledi.

TÜRKİYE Avrupanın başkenti Brükselde İslam üssü kurmak için kolları sıvadı. Diyanet İşleri Başkanı Prof. Dr. Mehmet Görmez, AB nezdinde diğer dinlerin teşkilatlarının var olduğunu ancak İslamı ve Müslümanları temsil eden bir kuruluşun olmayışının eksikliğini hissettiklerini söyledi.
Katoliklerin, Protestanların ve Yahudilerin kurdukları üst kuruluşlarla, kendi dinleriyle ilgili dünyadaki gelişmeler konusunda AB parlamenterlerine sürekli bilgi vererek sorunların çözümü için telkinlerde bulunduklarını anlatan Başkan Görmez şu bilgileri verdi: Aynı şekilde İslamı temsil eden bir üst kuruluşun Brükselde oluşması büyük önem arz ediyor. Çalışmalarımızda sona gelindi. Gerek Avrasya İslam Şurası üyeleri olarak gerekse Balkanlardaki müftülerle birlikte İslamı ve Müslümanları temsil eden bir üst kuruluşun Brükselde oluşması için çabalarımız olacak. Planlanan merkezde klasik mimarinin yanı sıra modern mimari de kullanılacak. Merkeze başta büyük bir camii yapılması planlanırken aynı zamanda içinde kütüphane, konferans salonu, konaklama yerleri de yer alacak. Merkezde bütün İslam ülkelerinden müftüler olacak. Bu müftüler üniversite mezunu, hafız, iki ve daha fazla dil bilen kişilerden seçilecek.