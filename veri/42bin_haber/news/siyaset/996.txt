Haczedilen yalı için CHP destek vermedi
Türk siyasetinde önemli yeri olan İnönü Ailesinin yalısının müze yapılması için CHPden beklenen destek gelmeyince merhum Erdal İnönünün eşi Sevinç İnönü 50 milyon dolara ulaşan bir borçla karşı karşıya kaldı. Şimdi ailenin umudu, alacaklı bankayla masaya oturarak yalıyı kurtaracak bir formül bulmakta.

TASFİYE Halindeki Emlak Bankasının, 50 milyon dolarlık alacağı nedeniyle satışa çıkardığı Erdal ve Sevinç İnönü çiftinin Anadoluhisarındaki yalısı için pazarlıklar başladı. Yalıyı, müze yapmayı planlayan İnönü Ailesi, CHPden konuyla ilgili bir destek gelmeyince, borçları ödemek için banka yönetimine başvurdu. İnönü Ailesine ait yalının satışa çıkarılmasına ilişkin süreç, Sevinç İnönü ve kardeşi Selim Sohtorike ait gemicilik şirketinin, 1998 yılında Emlak Bankasından kullandığı kredi ile başladı. Ödenmeyen kredi  50 milyon  dolara ulaştı. Bunun üzerine banka Türk siyasi tarihinde önemli rolü bulunan tarihi yalıyı icra yoluyla satışa çıkardı. Bu süreçte, aile yalıyı müze yapılmak üzere İnönü Vakfına devretti. Ancak, mahkeme kararıyla bankanın satış işlemine onay verildi. Bu gelişme üzerine, İnönü Ailesi, CHPden yalı üzerindeki haczin kaldırılarak müze haline getirilmesi için destek bekledi. Ancak bu destek bir türlü gelmedi. Ailenin avukatları da Tasfiye Halindeki Emlak Bankasıyla borç için masaya oturdu.  50 milyon dolarlık borcun, faizlerinde önemli indirimler yapılması söz konusu olacak. İndirimlerle borcun 13 milyon dolara kadar gerileyeceği tahmin ediliyor. Aile ile banka arasında ödeme protokolün imzalanmasının ardından ise yalı üzerindeki haciz kararı kaldırılacak.
 Akaydından çifte ifade
ANTALYA Büyükşehir Belediye Başkanı CHPli Mustafa Akaydın, Savcı Osman Şanalın yürüttüğü bir yolsuzluk soruşturması nedeniyle dün yaklaşık 5 saat ifade verdi. Antalya Mali Suçlar Bürosu ekipleri, bir yıl önce bazı toplu ulaşım aracı şoförleri ile yolcuların paralarının şirket tarafından hesaplarına eksik yatırıldığı şikayetleri üzerine soruşturma başlattı. Soruşturma kapsamında Halk Kartın (A-Kent Ödeme Teknolojileri Şirketi) hizmet binasında arama yapıldı.
YÖK için de ifade verdi
30dan fazla belediye çalışanının ifadesine başvuruldu. Akaydın davet üzerine dün Savcı Osman Şanala yaklaşık 5 saat ifade verirken, bunu öğrenen partililer ve belediye çalışanları da adliye önünde toplandı. Bu arada  Akaydın, savcıya ifade verdikten sonra Akdeniz Üniversitesine geçti. Burada yaklaşık bir saat YÖK Denetleme Kurulunun 2 üyesinin sorularını yanıtlayan Akaydın, Çok modern bir Türkiye projesi inşaatını yapabilmek için istediğim keşif artışının üst makamları yanıltmaya yönelik olduğu iddiasıyla yapılan bir soruşturma dedi.
Büyükerşene güveniyorum
CHP lideri Kemal Kılıçdaroğlu, ihaleye fesat karıştırdığı, kamuyu zarara uğrattığı gerekçesiyle düzenlenen operasyonla 23 çalışanı gözaltına alınan Büyükşehir Belediye Başkanı Yılmaz Büyükerşene destek için geldiği Eskişehirde, hesap vermekten korkmadıklarını söyledi. Parti otobüsünden halka seslenen Kılıçdaroğlu,  Büyükerşen, benim de hocamdır.  Eskişehirde büyük işler başaran Yılmaz Büyükerşene ve yaptıklarına güveniyorum ve sonuna kadar destekliyorum diye konuştu.
Hocama inanıyorum
Operasyonu da eleştiren Kılıçdaroğlu, CHP ve belediyeleri üzerinde bir oyun oynanmak istendiğini iddia etti. Kılıçdaroğlu, şöyle dedi: Kendi belediyelerine baksınlar. Bir müfettiş bile görevlendiremiyorlar oraya. Biz denetimden korkmayız. Bu operasyon Eskişehir Büyükşehir Belediye Başkanının itibarını yükseltmiştir.
Kılıçdaroğlu, Büyükerşene, Hazreti Alinin, Bana bir harf öğretenin 40 yıl kölesi olurum sözüyle destek verdi ve Hocama inanıyorum. Sizin inandığınız gibi, ona güveniyorum sizin güvendiğiniz gibi dedi.     