Hükümet'in Google'dan içerik kaldırma talebi fırladı
Los Angeles Times gazetesi, bu yılın ilk yarısında Türk hükümetinin Google’dan içerik kaldırma taleplerinin “dramatik” bir biçimde artarak 501’e çıktığını yazdı.
 Dünya çapındaki hükümetlerin, Google’a içerik silme başvurularının bu yılın ilk yarısında yüzde 70’i aşan bir artış gösterdiğine dikkat çekilirken Türk hükümetinin taleplerinin ise, “dramatik” biçimde artarak 501’e çıktığına işaret edildi.
 ABD’nin önde gelen gazetelerinden Los Angeles Times, Google’ın açıkladığı verilere dayanarak dünya çapındaki hükümetlerin Google’a yaptıkları içerik kaldırma başvurularının, bu yılın ilk yarısında yüzde 70’den fazla arttığını kaydetti.
 Google’ın son Şeffaflık Raporu’nun, söz konusu dönemde 17 bin 746 unsurun kaldırılması amacıyla bin 791 talebin alındığını gösterdiğini belirten gazete şunları yazdı:
 “Türkiye’nin hükümeti, içerik kaldırılması için 501 başvuru yaptı, bu da önceki altı aylık dönemdeki 45 talebe göre dramatik bir artış. ABD’li otoriteler de, 273 talepte bulundu.”
 Haberde “Örnek olarak şirket Türkiye’de, hükümet ve Cumhuriyetin kurucusu Mustafa Kemal Atatürk için eleştirel olarak değerlendirilen içeriklerin kaldırılması için talepler aldı” denildi.
 ANKA