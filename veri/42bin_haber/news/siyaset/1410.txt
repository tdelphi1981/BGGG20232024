Öcalan da bu iş çözülsün istiyor
Başbakan Yardımcısı Atalay, çözüm süreci ile ilgili somut adımlar attıklarını belirterek, adımların İmralı, Avrupa, ABD ve Kuzey Irakta olmak üzere 4 koldan yürütüldüğünü kaydetti. Atalay, Öcalan da bu iş çözülsün istiyor dedi.

Başbakan Yardımcısı Beşir Atalay, Kıbrıstan sorumlu bakan olarak, Ulaştırma Bakanı Binali Yıldırım da yatırımcı bakan olarak dün KKTCde milyar dolarlık açılışlara imza attılar. Başbakanlık uçağında konuğu olduğumuz Atalay ile yol boyunca İmralı sürecini konuştuk:
-Mardin kalabalığı şaşırttı: Midyatta, özellikle Kızıltepede böylesi bir kalabalık doğrusu beklemiyordum. Midyatta evlerde kimse kalmamış, herkes sokaktaydı. Mardinin büyükşehir olması, kendin milletvekili Muammer Gülerin İçişleri Bakanı olması etkili olmuş. Elbette son çözüm süreci de etkili olmuştur tabii.
Tamir sürecini yaşıyoruz
-Herkes artık çözün diyor: Mardinde tüm kanaat önderleriyle, STK temsilcileriyle konuştuk. Sayın Başbakan herkesi tek tek dinledi, not aldı, soruları cevapladı. Herkes bu çözüm sürecini desteklediğini söyledi. Ben araştırmalardan da biliyorum, tüm Türkiyede büyük destek var. Ama elbette bölge bunun acısını çekti ve burada destek çok daha büyük. Artık normalleşmek, hayatını yaşamak istiyorlar haklı olarak. Çözüm umudunun, beklentisinin artmış olmasının arkasında elbette Türkiyenin demokratikleşme yolunda attığı adımlar var. Bugün terör kendine zemin bulamıyor. Elbette zamanında devlet vatandaşını kendisinden uzaklaştırmış, haksızlıklar, zulümler olmuş. Ama bugün bir tamir sürecinin içindeyiz. Birçok adımlar atıldı, atılıyor. Bunu görüyor milletimiz.
Önce olsun sonra açıklarız
-Karakolda banyo var: Güvenlik birimleri de vatandaşa farklı davranıyor. Karakollara, polis merkezlerine gitmeye korkmuyor vatandaşımız. Eskisi gibi değil oralar. Artık karakollarda nezarete alınanlar için duş imkanı da sağladık, insan hakkı olarak. Benim de 1980 sonrası bir ay gözaltında kaldım. Onları yaşadığımız için göz altında bir gün bile kalan duş imkanı bulsun istedik.
-Önce olsun, sonra açıklanır: Çözüm süreciyle ilgili somut adımlar atıyoruz, gelişmeler oluyor ama süreç içinde somut bilgi vermiyoruz. Sürece zarar verecek şeyler olabilir, öyle yorumlanabilir. Önce olsun, sonra açıklayalım istiyoruz.
-Herkeste inanç, beklenti var: (Öcalan da çözüme inandı mı) Genel ifade edeyim, herkeste bu inanç, beklenti var. BDPde de var. Örgütten, Avrupa kanadından farklı sesler çıksa da... Ama tek çalışma İmralıya yönelik değil. Avrupa ayağı var, ABD var, elbette Kuzey Irak var. Daha işin başındayız. Biraz yavaş, temkinli gitmekte yarar var. Temel hedef silah bıraktırmak. O yüzden çözüm süreci diyoruz, İmralı süreci yerine. Öcalan da bu iş çözülsün istiyor.
-Uzlaşırsak başkanlıktan vazgeçeriz: BDP ile başkanlık sistemli anayasaya karşılık bölgesel özerklik sözü vererek ittifak yapıldığı iddiaları doğru değil. Biz yeni anayasa konusunda Komisyonun başarılı olmasını istiyoruz. Anak biz Türkiyenin bu Mecliste bir anayasa yapması gerektiğine inanıyoruz. Komisyon yeni anayasayı hazırlayamazsa ancak o zaman bizim anayasa hazırlığımız gündeme gelir. Gönül ister ki en yüksek oranda temsil edilen partilerle uzlaşalım. Ama CHP, MHP olmazsa neden BDP olmasın? Anayasada uzlaşma sağlanır da bizim önerdiğimiz başkanlık sisteminde tıkanırsa bundan vazgeçebiliriz.
Atalay kanaat liderlerini dinleyecek
Başbakan Yardımcısı Beşir Atalay, İmralı ile başlayan görüşmelerin ardından Güneydoğudaki kanaat önderlerinin sürece bakışı ve değerlendirmelerinin alınması için Çarşamba günü bölgeye gelerek özel bir görüşme yapacak. Güvenlik gerekçesiyle toplantıya katılacak kanaat önderlerinin isimleri belirtilmezken, Şeyh, Seyda ve bölgede sevilen kişilerin çağrıldığı öğrenildi.
Kanaat önderlerinin söyleyecekleri ifadelerin tek tek kayıt altına alınacağı ve toplantıdan çıkan sonucun Başkan Recep Tayyip Erdoğana rapor olarak sunulması bekleniyor. İsminin toplantı öncesi açıklanmasını istemeyen kanaat önderleri, toplantının önemine değinerek, İmralı ile başlayan barış sürecine bizim katkımız ne olur? Bu konuda fikir jimnastiği yapacağız. Sayın Atalay ile barış sürecine katkı için birkaç kez bir araya geldiğimiz olmuştur. Bu toplantıya katılımın daha fazla olacağını tahmin ediyorum. Bu nedenle farklı görüşler ve istekler de olabilir. Ama hepimizin önemli üstünde durduğu tek gündem maddesi barış ve huzur bir an önce tesis edilmesidir dedi.
Sorunu yerinde çözeceğiz
Mardin Sanayici İşadamları Derneği Başkanı Nasır Duyan, Başbakan Recep Tayyip Erdoğanın Mardin gezisinin önemine vurgu yaparak, Sayın Başbakan sorunun yerinde çözmek istiyor. Bu nedenle Mardin gezisini çok önemliydi ve mesaj alınması gereken konular vardı dedi. Mardinde birlik ve beraberliğin ön planda olduğunu dile getiren Duyan, Araplar, Kürtler ve Türkler yada Müslüman veya olmayanlar kardeşlik içinde yaşıyor. Başbakanında Mardinde verdiği barı ş mesajlarının iyi okunması gerekiyor. Sayın Erdoğanın sözlerinin altı çizilmeli. Barış sürecinin devam etmesi ve soruna çözüm noktasındaki bakışını geçmiş yönetimlerden çok farklı. Çözüm için taşın altına adeta bedenini koymuş. Bizimde buna destek olmamız gerekiyor dedi.
10 yıllık bakanları korumaya alsınlar
Başbakan Yardımcısı Atalay, AK Parti hükümetlerinin en uzun süreli bakanları olduklarını anlatırken Ulaştırma Bakanı Yıldırım esprileriyle araya girdi. İşte Atalay ve Yıldırım diyaloğu:
Atalay: Kabinenin on yılı dolduran iki bakanıyız. En eskiler olduk.
Yıldırım: Onuncu yıl marşı yazmamız lazım.
Atalay: Sayın Cumhurbaşkanımızın kurdugu ilk AK Parti hükümetinde de ikimiz vardık. Ben görev değiştirdim ama Binali Bey aynı bakanlıkta 10 yılını geçti. Bu kadar uzun süre bakanlık yapan var mı bilmiyorum, varsa da ulaştırma bakanı olarak yoktur.
Yıldırım: Bizi koruma altına almaları lazım.