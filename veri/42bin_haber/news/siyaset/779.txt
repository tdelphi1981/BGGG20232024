AK Parti kamuda başörtüsüne özgürlük istedi
Anayasa Uzlaşma Komisyonuna önerilerini sunan AK Parti, kamuda başörtüsünün önünü açacak düzenleme öngördü. Yerel yönetimlere yetki devri önerilirken, merkezi yönetimin yerel yönetimler üzerindeki idari vesayet yetkisi kaldırıldı.

ANAYASA Uzlaşma Komisyonuna AK Parti kamu hizmetleri ve idari yapıya ilişkin önerilerini sundu. Buna göre merkezi idareler güçlendirilirken, birden çok ili içine alan merkezi idare kurulmasının yolu açıldı. Bölge belediyeleri kurulabilecek. Genelkurmay başkanı, valiler, başkanla birlikte gelip başkanla birlikte gidecek. Diyanet ise özerk olacak. İdarenin hiçbir işlemi yargı denetimi dışında olmayacak.  
-YEREL YÖNETİM GÜÇLENİYOR: Merkezi idarenin tanımı mevcut anayasadaki şekli ile korundu. Yerel yönetimler çıkartılacak yasalar ile yetki devrinin yolu açıldı. AK Partinin teklifinde merkezi yönetimin, yerel yönetimler üzerinde  idarî vesayet yetkisine sahip olduğuna ilişkin hüküm kaldırıldı. Mahallî idarelerin   kamu hizmetlerinin görülmesi amacı ile bakanlar Kurulunun iznine gerek kalmadan  kendi aralarında birlik kurabilecek. Bölge belediyeleri oluşturulabilecek.
-MEMURLAR SÖZLEŞMELİ OLACAK: AK Parti kamu personel sistemini baştan sona değiştirip memuriyeti tarihe gömecek bir öneri getirdi. Memur yerine çalışan ifadesi kullanıldı. Böylece kamuda sözleşmeli personel dönemine geçilecek. Kamu hizmetlerinin hizmet alımı yoluyla karşılanması da mümkün olacak.
-VALİ, MÜSTEŞAR BAŞKANLA GELİP GİDECEK: Müsteşar, vali ve genel müdürler Başkanla gelip gidecek. 
-GENELKURMAY MİLLİ SAVUNMAYA BAĞLANACAK: AK Partinin önerisinde Genelkurmay, Milli Savunma Bakanlığına bağlandı. Başkomutanlık başkan tarafından temsil edilecek. TSKnın yurt savunmasına hazırlanmasında da başkan sorumlu olacak. Bu düzenleme ile TSKnın yurt savunmasına hazırlanması görevi Bakanlar Kurulundan alındı. Teklifte yer alan başka bir ilginç düzenleme ise Genelkurmay Başkanının TSKnin komutanı olduğu ve savaşta Başkomutanlık görevini Cumhurbaşkanı adına yerine getireceği hükmüne yer verilmemesi oldu. Genelkurmay Başkanının Bakanlar Kurulunun teklifiyle cumhurbaşkanı tarafından atanması teklifi de yeralmadı. Genelkurmay Başkanı, başkanla gelip başkanla gidecek.
-KAMUDA TÜRBANA İZİN: Kamu hizmetlerinde ayrımcılık yapılamaz maddesiyle kamuda türbanın da önü açılacak. 