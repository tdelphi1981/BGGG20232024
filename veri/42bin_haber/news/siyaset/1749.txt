Karaalioğlu: Öcalan'ın çok acelesi var
TRT 1'de yayınlanan Enine Boyuna programında çözüm süreci konuşuldu.
Mustafa Karaalioğlu süreçle ilgili, "Bu tartışmalar nedeniyle zaten şunu görüyorum ben; Öcalan'ın çok acelesi var. Siyasi perspektifi hiç şüphesiz var ve neyin ne olabileceğini, kendi tabanının tanıyor. Bu işte ne tür tuzaklar olabileceğini hesap edebilecek kadar bir tecrübesi var. Çok hızlı olmasını istiyor her şeyin. Yani mektup trafiğe de bunu gösteriyor, sızanlar sızmayanlar bütün o bilgilerden anladığımız o. Galiba öyle de gidecek. Öte yandan hükümet şüphesiz hızlı olmasını ister. Çünkü bu tartışma su kaldırdıkça suyu çıkabilecek bir tartışma aynı zamanda." dedi.

İsmet Berkan ise, "Şimdi benim kafamda bir soru var tam içeriğini bilmediğim bir şey var. Birincisi bize dendi ki 'bu sürecin daha başlangıcındayız, sürecin kendisi başlamadı, sürecin kendisinin başlaması için PKK'nın silahlı güçlerini Türkiye dışına çıkartması gerekir'. Bunu daha geçen hafta Başbakan bir kez daha tekrarladı. Fakat hem o İmralı görüşme notlarından anlıyoruz hem daha sonra BDP'liler Kandil'e gittiler Murat Karayılan'la görüştüler. Karayılan'ın kendi haber ajansına verdiği demeçten de anlıyoruz ki bu aşamada Türkiye dışına çıkma söz konusu değil. İyimser ihtimalle bir ateşkes var. Yani 21 Mart'ta yapılması beklenen çağrı da bu. Abdullah Öcalan diyecek ki 'tamam kardeşim ellerinizi tetikten çekin, hiçbir eylem yapmayacaksınız.' Örgütte ona uyacak. Önemli olan PKK'nın silahlı kuvvetleri Türkiye'nin sınır dışına çıkacak mı çıkmayacak mı? Daha doğrusu onların dışarıya çıkması müzakerelerin gerçekten bir siyasi anlam ve içerik kazanması için başlatıcı bir unsur olacak mı olmayacak mı meselesi." dedi.

Hatem Ete, çözüm sürecinde sonraki adımlarla ilgili, "Şimdi hala bundan sonraki süreçlerin hangi ritimle ilerleyebileceğine dair müzakere süreci yürütülüyor. 3. heyetin de ana gündemi Kandil'le Öcalan arasındaki perspektif farklılığın ne kadar giderildiği. Bundan sonra olacakları bu perspektif farklılıklarının ne kadar süreceği, ne kadar sürede ortadan kaldırılacağıyle birebir ilişkili. Takvimi de ritmi de o belirleyecek. Bunun da basit bir mantığı var. Mantık şu dışarıdaki gelişmelerle içerideki demokratikleşmenin artık bir şekilde yasal güvenceye kavuşup tahkim edilmesi için de Kürt meselesinin hal yoluna koyulması lazım." dedi. 

Taha Özhan çözüm sürecinin detaylarıyla ilgili, "Son 30 yılda PKK'nın ve onunla mücadele ederken olabilecek en yanlış işleri yapan vesayetçi sistemin Türkiye'den aldığı ne varsa biz onları geri almaya çalışıyoruz. PKK elini tetiğe atarak ne kadar Türkiye'deki demokratikleşme sürecini geciktirdiyse ve 'onunla mücadele ediyorum'u bir vesayetçi bahaneye dönüştürerek Türkiye'nin demokratikleşmesinin gecikmesini oluşturduğu alanda iktidar keyfini sürdüyse o vesayetçi sistem ve o arada ne kadar kötülük olduysa biz onları yeniden iyiliğe çevirmeye çalışıyoruz. En genel anlamıyla bu. Türkiye'nin en önemli meselesi aynı zamanda Türkiye'nin taşıyabildiği bir mesele bu." ifadelerini kullandı.