Putin, Esadın gidişine Dolmabahçede ikna oldu
Uluç Özülker: Rusya, Esadsız Suriyeyi İstanbulda kabul etti. NATO da muhaliflere El Kaideye verilmemek şartıyla silahlar verdi. Asıl savaş şimdi başladı.

SURİYE İÇİN ESASLI ÇÖZÜM ESADSIZ OLACAK
DIŞİŞLERİ Bakanlığında bulunduğu 41 yıl boyunca Trablus, Bonn ve Pariste büyükelçilik, AB, OECD Türkiye Daimi Temsilciliği gibi görevler yapan Uluç Özülker, Orta Doğu ve AByi en iyi bilen isimler arasında... Özülker, Rusyanın Esada tam destek politikasından, Muhalefete yeniliyor, gidişi hızlanıyora dönen üslubunun arkasında İstanbuldaki Erdoğan-Putin görüşmesinin yattığını söyledi. 
Türkiyeden vazgeçemez
- Putinin Türkiye ziyaretini nasıl okumak lazım?
Putin, niye Türkiyeye geldi, bu çok önemli. Türkiye ile stratejik ortak olmak istiyor. Bu konuda ABD ile yarışıyor. Çünkü Türkiye, dünyada ekonomik anlamda gerçek gelişme gösteren ender ülkelerden biri.  Enerji konusunda Rusya Türkiye ilişkileri iyi. Rusyada iş yapan Türk mütehaitleri de var. Karşılıklı vize kaldırılmış ve Rusyadan Türkiyeye büyük turist gelişi var. İki ülke de birbirine göbek bağı ile bağlanmış. Dış ticaret dengesi Rusyanın lehine gelişiyor. Putinin ilişkileri daha da güçlendirecek adımlar atması menfaatine.
Esad gibi sadık lider arıyor
- Suriye meselesinde anlaşma sağlandı mı Türkiye - Rusya arasında?
Rusya olmadan Suriye meselesinin çözülmeyeceği ortada. Batı da bunu kabullendi. Rusya, Akdenizdeki tüm üstlerini kaybetti, bir Suriye kaldı. O da kalsın istiyor. Esad, bu bağımlılığı sağlayan en önemli faktör. Başından itibaren Rusyanın güttüğü politika şu, Suriyeyi bizden uzaklaştırmayacak, Esad kadar sadık bir lider... Rusya, bunu arıyor. Mesele de bu lideri bulmakta. Yoksa Erdoğan, Putini Esadsız Suriyeye ikna etti.
Türkiye tek başına girmez
- Esadsız Suriye tamam ama Esad hala orada?
Türkiyenin bu noktada bir çözüme ihtiyacı var. Uluslararası meşruiyet çerçevesinde, uluslar arası müdahale dışında bir seçeneği de yok Esadın gitmesi için. Ama Türkiye, füze de düşse bir defa Suriyeye giremez. Zaten Esad, Türkiyeye saldırdığı an bir kendi iktidarını kaybeder, iki Rusyayı kaybeder. Bunu yapmaz. Yani ne bizim girmemiz ne de onların saldırması mümkün görünmüyor. Fakat ABD, Türkiyeyi girsin diye teşvik ve tahrik ediyor, Batı da öyle... Ancak karşılıklı olarak savaşa girmeyi kimse düşünemez, Türkiye de Suriye de düşünmez. Suriyeye Türkiye ancak NATO ile girer ki o da zor görünüyor... En nihayetinde Suriye ve Türkiye için esaslı çözüm Esadsız olacak. Fakat bunun için de Rusyanın Esadsızlığı görmesi gerekiyordu. Putin, bunu İstanbulda gördü. Ama isimi bulamadılar.
Batı Türkiyenin liderliğini istemiyor
- Türkiyenin Orta Doğudaki konumu nasıl etkilendi Suriye konusunda?
Başbakan Erdoğanın one minute çıkışından sonra Orta Doğuda büyük bir gücü oldu.  Ama bu ağırlık Türkiyeye istediği aradığı nüfuz kabiliyetini ve gücünü getirir mi, bundan emin değilim. İsrailin Orta Doğu dengesindeki yerini inkar ederek Türkiye bir yere gidemez. Türkiye Orta Doğuda en son İsrail ile Hamas arasında arabuluculuk rolüne soyundurulmadı. Batı da bu anlamda bir Müslüman Kardeş olmasına rağmen Mursiyi öne çıkarttı. Batı Mısırı daha kolay kontrol edebildiği için Türkiyenin bu rolünü istemiyor.
Türkiyenin ABye üyeliği konusunda ne düşünüyorsunuz?
Türkiye ABye üye olabildiği ölçüde Orta Doğudaki gücünü arttırır. Irakın kuzeyinde fiilen bir Kürt devleti kuruldu. Irakın gelecekte bölüneceği görülüyor. O zaman Iraktaki Kürtler Türkiyeye mahkum. ABye üye olan bir Türkiye tutulmaz, Orta Doğunun en başat ülkesi olur. Orta Doğuyu da kendisiyle birlikte ABye taşır. ABD ve Rusya arasında üçüncü güç olur.
MUHALİFLERE SİLAH VERİLİYOR
NATO yeni bir şey deniyor. Muhaliflere Size yeni uçaksavarlar ile füze vereceğim, El Kaideye vermeyeceksiniz diyor. NATO taşeronu muhalif ordusu gerçek savaşı başlatacak.
RUSYA TÜRKİYE İLE STRATEJİK ORTAK OLMAK İSTİYOR Emekli Büyükelçi Uluç Özülker, Rusyanın Türkiye ile stratejik ortak olmak istediğini söyledi, Rusya bu konuda ABD ile yarışıyor.  Çünkü Türkiye dünyada ekonomik anlamda gelişme gösteren ender ülkelerden biri. Putinin Türkiye ile ilişkileri daha da güçlendirecek adımlar atması menfaatinedir dedi.