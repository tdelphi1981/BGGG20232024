Erdoğan: Bize hiç kimse diz çöktüremez
Başbakan Erdoğan, partisinin grup toplantısında yaptığı konuşmada Bize kimse diz çöktüremez. Bizi hiç kimse teslim alamaz dedi. Erdoğan CHP lideri Kılıçdaroğlu'na da yüklenerek 'Biz Cumartesi günü Fransa'ya bir takım sorular yönelttik. Cevap CHP Genel Başkanı'ndan geldi... Sen Fransa'nın avukatı mısın?' dedi.
Başbakan Recep Tayyip Erdoğan, partisinin TBMM Grup Toplantısında konuştu..

Başbakan Erdoğanın konuşmasından öne çıkanlar şöyle; 

Terörün sona ermesi için daha önce başlamış sürecin ayrıntılarını sizlerle paylaşmak isterim. Biz millet olarak istiklal ve hürriyete yeryüzündeki diğer milletlerden daha fazla aşığız, daha tutkuluyuz. Millet diyorsam bir etnik kökeni, bir inanç grubunu kaydetmiyorum. 

Bu topraklar üzerinde millet 75 milyonun tamamıdır. Bu topraklar şehitler diyarıdır. Her evden tarih içinde en az bir şehit uğurlanmıştır. Belki bir yıl önce belki bir yıl önce. Bin yıl boyunca olduğu gibi hürriyetimize yönelik her saldırı karşısında topraklarımızı savunuruz. Bize hiç kimse diz çöktüremez. Bizi kimse teslim alamaz. Hiçbir saldırı karşısında geri adım atmadık, geri adım atmayız. 

Birileri sadece kendi ırkını seviyor olabilir. Ama biz farklıyız. Biz insanı ve insanları seviyoruz. Yaratılanı yaradan ötürü seviyoruz. Kurşun hangi adrese giderse ağlayan analar oluyor. Biz on yıldır anneler ağlamışın diye elini, bedenini ortaya koyan bir partiyiz. Anaların gözyaşlarını dindirme çabasındayız. 1980lerde Diyarbakır zindanlarında neler yaşandığını çok iyi biliyoruz. Bu ülkede insanlar sadece Diyarbakır zindanlarında zulüm görmedi. 

Namaz kılıyoruz diye bizimle alay ettiler. İmam hatipliyiz diye aşağıladılar. Kitaplarımız yasalandı. Siyasetin yolları tıkandı. Benim arkadaşlarım kalleşçe şehit edildi. Çocukların önünde intihara teşebbüs eden kadınlar oldu. Birçoğunun hayat hakkı elinden alındı. 

Birileri Diyarbakır Cezaevi'nde acı çekerken, bizler de 'büyük 'Türkiye hapsi'nde öz vatanında garip muamelesi gördük. Hiçbir zaman elimize silah almayı düşünmedik. Onlar vurdu, biz büyüdük. Yenilgi yenilgi büyüyen zafer olduğunu hiç aklımızdan çıkarmadık. Sabrettik, mücadele ettik ve bugünlere ulaştık. 

Şiddetin, terörün hiçbir meşuiyeti olamaz. Şiddet ve terör bu ülkeye acı, kan ve gözyaşından başka bir şey getirmedi. Tek gayemiz anaların gözyaşını dindirmektir. Biz bu gözyaşını mutlaka ama ve mutlaka dindirmek istiyoruz. 

Yapayanlız da kalsak bu yoldan geri adım atmayacağız. Bugün de yeni süreçten umutluyuz. Acıdan, terörden ve kandan beslenenlere rağmen biz umutluyuz. Umudumuzu yitirmedik, umudumuzu kaybetmiyoruz. Temkinliyiz, dikkatliyiz ama umutluyuz. 

MHP ve arkadaşlarına içine düştükleri çamur deryasında iyi oyalanmalar diliyorum. 

Bu süreç BDP için de çok önemli, çok değerlidir. Bölücü terör örgütü dememizin nedeni budur. BDP bu süreçte sorumluluk alarak geçmişteki hataları tekrarlamalıdır. 

Geçmişte faili meçhul cinayetlerin izini biz sürdük, biz yargısız infazların her zaman karşısında durduk. 

CHPnin daha aktif ve etkin bir rol almasını istedik. CHP her zaman olduğu gibi büyük bir zihin karmaşıklığı yaşamaya devam ediyor. CHPli milletvekili pervasızca teröristin evine gidiyor. 

Parise bir takım sorular yönelttik, cevap Çin yolunda CHP Genel Başkanından geldi. Fransanın avukatı mısın, Parisin sözcüsü müsün? Cevap vermek sana mı düştü. CHP ne olduğuna karar vermelidir. Çark o okadar hızlı dönüyor ki bilye dağılmaya başladı. Adeta bir yalan makinesidir.