Twitter bilgi vermiyor, hakaret serbest
Sosyal paylaşım sitesi twitter'ı en etkili kullanan politikacılardan biri olan Ankara Büyükşehir Belediye Başkanı Melih Gökçek'in başı hakaret içerikli tweetler nedeniyle belada.
Kişilik haklarına saldırıda bulunulduğu ve hakaret edildiği iddiasıyla Melih Gökçek'in Ankara Cumhuriyet Başsavcılığı'na yaptığı suç duyurusu sayısı 700'e yaklaştı. Ancak merkezi ABD'de bulunan twitter bu güne kadar hiçbir kullanıcı hakkında bilgi vermedi. Soruşturma dosyaları bu nedenle davaya dönüştürülemedi.