GATAdan istifa ettirilen doktor çeteden şikayetçi
Kadınları kullanarak şantajla askeri bilgileri ele geçiren çetenin arşivinden GATAda rezalet başlıklı haberle istifa ettirilen doçentin görüntüleri ve takip edildiğine dair ilginç bilgiler çıktı. Doç. M.K., Ankarada mağdur olarak ifade verip, şikayetçi oldu.

GATADA REZALET HABERİNİN KAYNAĞI DA CASUSLUK ÇETESİ ÇIKTI
YAKLAŞIK 2 yıl önce odasında çekilen müstehcen içerikli gizli kamera görüntüleri ortaya çıkan ve bunun üzerine GATAda görevliyken emekli olan Doç. Dr. M.K, kadınları kullanarak şantaj yoluyla askeri bilgi ve belgeleri ele geçiren çeteden şikayetçi oldu. 3,5 yıl önce davanın sanıklarından olan GATAda halen öğretim üyesi olarak çalışan Prof. Dr. Y.Ö. tarafından tehdit edilerek kendisinden bir takım belge ve bilgilerin talep edildiğini iddia eden M.K, Ankarada savcılığa verdiği ifadesinde Y.Öden şikayetçi oldu.
O görüntüler Pandoradan çıktı
Casusluk çetesinin kara kutusu olarak adlandırılan Pandora veri tabanındaki Veri_1 bölümünde sanık Prof. Dr. Y.Ö. hakkında, İ.Y.Ö, askeri doktor, çok hırslıdır. M.D. ve M.Kyi sürekli takip etmiş ve kayda almış. Yakında kliniğin başkanı olacakmış. Birçok kişiye özellikle M. ve Mye ait çok gizli çekim videoları var. Bize bu konuda çok yardım ediyor. Kliniğin başkanı olmak için bizden yardım istedi şeklinde açıklamalar bulundu. Hakan Oğuzhandan elde edilen dijital materyal içinde ise REİS\COCO\GATA\Y.Öden gelen kamera görüntüleri\doktor M.K. uzantısı içerinde 14 adet gizli kamera görüntüsü ele geçirildi.
Tehdit ve şantaja uğradım
Bunun üzerine mağdur sıfatıyla Doç. Dr. M.Knin ifadesi alındı. Geçmişte şantaj ve tehdide maruz kaldığını belirten M.K, 3,5 yıl önce GATAda öğretim üyesiyken Prof. Y.Önün birçok defa kendisine gelerek diğer öğretim üyelerinin açıklarını bulması için şantaj yaptığını, elimde görüntülerin var, hayatını bitiririm diye tehdit ettiğini belirterek Beni hukuk dışı işler yapmaya zorlayan ve tehdit eden Prof. Dr. Y.Öden şikayetçiyim. Ancak gazetede çıkan haberi Y.Ö.nün sızdırıh sızdırmadığını bilmiyorum dedi.
Hastane ve orduevine gizli kamera
ÇETENİN tüm faaliyetleri hakkında bilgi içeren Pandorada, aynı zamanda hangi askeri hastane ve orduevine gizli kamera ve ses kayıt cihazı kurulduğu bilgisi de ele geçirildi. Çetenin, Gölcük Orduevine gizli kamera koymayı planladığı, bununla ilgili keşif fotoğraflarını da kamera ve ses kayıt cihazı yerleştirilecek yerleri göstererek rapor haline getirdikleri belirlendi. Çetenin, ayrıca,  Diyarbakır Askeri Hastanesi Başhekimi ve kendisine yardımcı olan bir astsubay aracılığıyla hastanede bazı askerlerin müstehcen içerikli gizli görüntülerini çektiği de iddianamede yer aldı.