Haluk Koç'tan Hüseyin Çelik'e yanıt
CHP Genel Başkan Yardımcısı Haluk Koç, "Dün Devrim Kanunları'nı hedef alarak 'Hiçbir kanun kıyamete kadar sürmez. Zamanın ruhuna uymayan kanunlar değişebilir" diyen AK Partili Hüseyin Çelik’e yanıt verdi.
 CHP Genel Başkan Yardımcısı ve Parti Sözcüsü Koç, AK Partili Çelik’in sözlerine, “Çağın gerisinden gelenler hangi çağdaşlığı sorguluyorlar anlamak mümkün değil” diye karşılık verdi. halkınhabercisi.com’a açıklamada bulunan Koç, şunları söyledi:
 “Hüseyin Çelik'in atışlar yapmakta ünlü olduğunu, siyasi eylemlerle gündeme geldiğini biliyoruz, elbet bunlarla gelecek. Dillerindeki baklayı böyle zaman zaman çıkarıveriyorlar. Kendilerini çağdaş nitelendirseler de, Türkiye'nin birlik beraberliğine aykırı eylemlerdeler. Bu sözler Hüseyin Çelik'in kendi ağırlığından fazla ağırlıktadır. Tabi söyleyene değil söyletene bakmalı. AKP'nin siyasi haritası önümüzde, bu tür fikirlere karşı siyasi mücadelemizi inançla sürdürmeli ve karşı eylemde bulunmalıyız.”
 ANKA