YÖK paşaları firarda
Şüpheli 2 general ve emekli Albaya bugüne kadar ulaşılamadı. Denetimli serbest bırakılan Tümgeneral Arıtürk ise yakalama kararı çıkınca sırra kadem bastı.

ÜÇ GENERAL VE BİR ALBAY HAKKINDA YAKALAMA KARARI ÇIKTI
28 ŞUBAT soruşturması kapsamında dönemin Genelkurmay Başkanı İsmail Hakkı Karadayının tutuksuz yargılanmak üzere serbest bırakılması tartışılırken aynı soruşturmada 3 general ile bir albayın firari olduğu ortaya çıktı. Firardaki paşaların, postmodern darbe sürecinde YÖK yönetiminde görev alan isimler olması dikkat çekti. Firardaki paşalardan biri, soruşturma kapsamında gözaltına alındıktan sonra, tutuksuz yarılanmak üzere serbest bırakılmış, savcılığın itirazı üzerine hakkında yakalama kararı çıkmasına rağmen bir daha bulunamamış.
YÖKte görev yapan asker üyeler
Ankara Cumhuriyet Başsavcılığı tarafından yürütülen 28 Şubat soruşturmasının 6. dalga operasyonunun yapıldığı Temmuz ayından beri kendilerine ulaşılamayan firari şüphelilerden birinin emekli Korgeneral, ikisinin ise emekli Tümgeneral olduğu ortaya çıktı. Hakkında yakalama kararı çıkartılan isimlerin dönemin YÖK Başkanı ve 28 Şubat soruşturması tutuklusu Kemal Gürüz ile birlikte görev yapan YÖKün asker üyeleri oldukları öğrenildi.
Tümgeneral Arıtürk denetimli serbestti
Soruşturmanın 6ıncı dalgasında isimleri gözaltı listesinde yer alan 2 generale ulaşılamazken Kemal Gürüz, tutuklanmıştı. Soruşturma kapsamında gözaltına alınan dönemin YÖK üyesi emekli Tümgeneral Prof. Dr. Sedat Arıtürk, gözaltına alındıktan sonra çıkarıldığı Ankara 11. Ağır ceza Mahkemesi nöbetçi hakimliği tarafından adli kontrol kararıyla serbest bırakılmıştı. Soruşturma savcılarının itirazı üzerine Arıtürk hakkında Ağustos ayında tutuklama kararı çıkmıştı, ancak o günden beri Arıtürke ulaşılamadı.
2 generale bugüne kadar hiç ulaşılamadı
Haklarında gözaltı kararı olmasına rağmen bugüne kadar izlerine hiç rastlanmayan emekli Korgeneral Erdoğan Öznal ve Emekli Tümgeneral Cevat Temel Özkaynak da YÖK yönetim kurulu üyeliği yapmışlardı. Öznal ve Özkaynak için de yakalama kararı çıkarıldı. Yakalama kararı çıkartılan 4 isimden biri olan Emekli Albay Eser Şahanın ise o dönem Deniz Kuvvetleri Komutanlığı İstihbarat Daire Başkanı olarak görev yaparken, bir taraftan Batı Çalışma Grubu Kriz Masası Kurulunda paralel görev aldığı belirlenmişti. Yapılan aramalarda ele geçirilen BÇGnin matbu fişleme belgelerinde Eser Şahanın imzasının bulunduğu ortaya çıkmıştı.


Görüldükleri yerde yakalanacaklar
2011 yılı Temmuz ayından bu yana kendilerinden haber alınamayan firari şüpheliler YÖKün asker üyeleri emekli Korgeneral Öznal, Emekli Tümgeneral Özkaynak ve emekli Tümgeneral Arıtürk ile emekli Albay Şahanın görüldükleri yerde yakalanmaları içerikli gıyabi tevkif kararı çıkarıldı. Yakalama kararının çıkartılmasının ardından EGM harekete geçti. GBT kayıtlarına bu kişilerle ile yakalama kararı işlendi. Şüphelilerin yurt dışına çıkışları engellendi. Gümrük kapıları ve havalimanlarının bağlı olduğu bilgi paylaşım ağına karar işlendi.
TÜMG. BAKICI SERBEST BIRAKILINCA FİRAR ETTİ
İNTERNET Andıcı soruşturması kapsamında ifade verdikten sonra serbest bırakılan Tümgeneral Mustafa Bakıcı, hakkında yakalama karrı çıktıktan sonra yurtdışına kaçmıştı. Uzun süre ifadeye beklendikten sonra geldiği İstanbul Adliyesinde ifade veren Mustafa Bakıcı, tutuksuz yarfılanmak üzere serbest bırakılmıştı. İnternet Andıcı iddianamesinin mahkeme tarafından kabul edilmesinin ardından Bakıcı hakkında yakalama kararı çıkarıldı. Yakalama kararının ardından GATAya yatan İnternet Andıcı davasının 3. numaralı sanığı Bakıcı, 26 Ağustosta taburcu oldu. Bakıcı, hakkındaki yakalama kararının devam ettiği dönemde Kara Kuvvetleri Komutanlığına (KKK) 1 aylık izin dilekçesi verdi. İzin talebi onaylanan Bakıcı, 12 Eylülde eşi aracılığıyla KKKya emeklilik dilekçesi gönderdi. Emeklilik dilekçesinin onaylandığı 20 Eylülden itibaren Bakıcıdan haber alınamadı. Bakıcının Beyaz Rusyaya kaçtığı belirlenmişti