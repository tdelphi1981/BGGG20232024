Es için 25 yıl hapis ve TSKdan ihraç istendi
Genelkurmay Askeri Savcısı, Tuğgeneral Es için Bilinçli taksirle birden fazla kişinin ölümüne neden olmak ve sahte rapor hazırlamak suçlarından 25 yıl hapis ve uzaklaştırma istedi.

HAKKARİ Çukurcada Tuğgeneral Zeki Esin döşettiği mayınlara basarak 7 askerin şehit olmasına ilişkin Genelkurmay Askeri Mahkemesinde görülen davada Askeri Savcı esas hakkındaki mütalaasını verdi. Tuğgeneral Zeki Esin 25 yıl 6 aya kadar hapsini isteyen Askeri Savcı, Esin TSKdan atılmasını talep etti. Askeri Savcı, sanık Tümgeneral Gürbüz Kayanın da Astının suçu hakkında kasten kanuni takibatta bulunmamak suçundan 6 aya kadar hapsini istedi.
Sahte raporlar düzenledi
Çukurca 20. Jandarma Tugay Komutanlığına bağlı askeri birlik, 27 Mayıs 2009 tarihinde daha önce görevli komutanların emriyle döşenen mayınlı araziden geçirilmiş ve Mehmetçikler TSKnın mayınlarıyla şehit olmuştu. Kamuoyunda dost mayını davası olarak bilinen davada Genelkurmay Askeri Savcısı Kurtuluş Kaya, esas hakkındaki mütalaasında; Tugay Komutanı Zeki Es hakkında Hakikate muhalif rapor tanzim ve ita etmekten 6 aydan 3 yıla, Bilinçli taksirle birden fazla kişinin ölümüyle birlikte iki kişinin yaralanmasına neden olmak suçundan da 2 yıl 8 aydan 22 yıl 6 aya kadar hapis cezası ayrıca TSKdan ihraç istedi.
Kanunsuz emri yerine getirdi
Savcı, Uzman Çavuş Fatih Taylan Çekerin de bilinçli taksirle birden fazla kişinin ölümüyle birlikte iki kişinin yaralanmasına neden olmak suçundan da 2 yıl 8 aydan 22 yıl 6 aya kadar hapis cezası almasını talep etti. Fatih Taylan Çeker de Zeki Esin kanunsuz emrini ikaz etmeden yerine getirerek mayını döşemekle suçlanıyor. Çekerin döşenen mayınlarla ilgili rapor yazmadığı da belirtildi.
Bölük Komutanına beraat
Askeri Savcı Kaya, şehit verilen bölüğün komutanı Piyade Yüzbaşı Nurettin Altayın, Büyük zararlar veren itaatsizlik suçlamasıyla ilgili yeterli delil olmadığından beraatini isterken, emekli Piyade Kurmay Albay Rıza Atilla Erdoğan ve Kurmay Binbaşı Hakan Alaçamın da İhmal suretiyle görevi kötüye kullanma suçundan beraatlerini talep etti. Erdoğan ve Alaçamın özel emir olmadan sevk ve idare yetkileri olmadığını hatırlattı.
Yalancı tanıklığa suç duyurusu
Askeri Savcı Kaya, Jandarma Uzman Çavuş Mustafa Topuzun 23 Şubat 2011deki duruşmada yalancı tanıklık yaptığı için suç duyurusunda bulunulmasını istedi. Taylan Çeker ile birlikte mayınları döşeyen ekipte yer aldığı belirlenen Topuz, savcıya verdiği ilk ifadesinde 7 askeri şehit eden mayınların Zeki Esin emri ile Uzman Çavuş Çeker tarafından döşendiğini, Çekerin patlamadan sonra bunlar benim döşediğim mayınlar diyerek ağladığını anlatmıştı. Topuz, Şubat 2011 tarihli duruşmada ise Oradaki manzarayı görüp de ağlamayan kimse olamaz. Mayınlar bize ait değildi. Daha önce PKK tarafından döşenen ve yapılan aramalarda bulunan mayınlar imha edildi demişti.
SAVCI MÜTALAASI ESİ BUNALTTI
ASKERİ Savcı Kaya esas hakkındaki mütalaasını okurken Zeki Es, mahkeme salonundan çıkmak için kapıya yöneldi. Bu sırada Mahkeme Başkanı Hakim Albay Mehmet Yüzbaşıoğlu, Ese, Nereye gidiyorsunuz izin almadan? Avukatlar bile benden izin almadan bu salondan çıkamaz dedi. Zeki Es ise tuvalete gittiğini söyledi. Bunun üzerine Yüzbaşıoğlu, çıkmasına izin verdi. Sanık Hakan Alaçamın avukatı Abdullah Yalçınkaya, duruşmaya cübbesiz katılınca Başkan Yüzbaşıoğlu, Cüppeniz olmadan duruşmaya katılamazsınız. Usul yargının tanrısıdır diyerek izleyici sıralarına gönderdi.
KAYAYA HAPİS TALEBİ
ASKERİ Savcı Kurtuluş Kaya, Tümen Komutanı Tümgeneral Gürbüz Kaya hakkında, Astının suçu hakkında kasten kanuni takibatta bulunmamaktan 6 aya kadar hapis cezası ile cezalandırılmasını istedi. İddianamede Kayanın PKKya karşı yerleştirilen mayınlarla ilgili üst komutanlığı bilgilendirmediği, mayınların birliğe ait olmadığına dair açıklama yaptığı yer almıştı. Kayanın ayrıca astını (Zeki Es) soruşturmadan kurtarmak kastıyla hareket ettiği ve görevini kötüye kullandığı iddia edilmişti.