136 bin mahkumdan sadece 32 bini tutuklu
Adalet Bakanlığı rakamlarına göre Türkiyede tutuklu yargılanma oranları 12 yılda yüzde 50den kademeli olarak yüzde 23.3e düştü. 7 yıldan fazla tutuklu olanların sayısı 16.

TÜRKİYEDE tutuklu yargılama oranlarında rekor düşüş gerçekleşti. Adalet Bakanlığı verilerine göre 2001 yılında yüzde 50.4 olan tutukluluk oranı, 31 Aralık 2012 itibariyle yüzde 23.3e geriledi. Bu oran Fransa gibi ülkelerin ve AB ortalamasının altında. Türkiyedeki 373 cezaevinde bulunan 136 bin 20 kişiden sadece 31 bin 707si tutuklu.
Fransa ve İsviçreden düşük
Yılda ortalama 3 milyon ceza davasının görüldüğü Türkiyede tutukluluk oranları 2001 yılında yüzde 50.4 iken, bu oran 2012 sonunda yüzde 23.3e düştü. 2001den 2006ya kadar inişli çıkışlı bir grafik gösteren tutukluluk oranı, 2006dan sonra sürekli azalan bir trend izledi. Uzun tutukluluk konusunun sıkça tartışılmaya başlandığı Ergenekon, KCK, Balyoz gibi operasyon dalgalarının olduğu 2007den sonra sanılanın aksine hızla düşüşler kaydedildi. 2007de yüzde 41, 2008de yüzde 38.9, 2009da yüzde 34.6, 2010da yüzde 28.3, 2011de ise tutuklu oranı yüzde 27.9 olarak gerçekleşti.  Türkiyedeki tutukluluk oranı demokrasilerinin görece daha gelişmiş olduğu varsayılan Avrupa Birliği ülkeleri ortalamasının altına düştü. AB ülkeleri genelinde yüzde 25.2 olan tutukluluk oranı Türkiyede 23.3. Bu oran Fransada 25.4, Danimarkada 34.3, Belçikada 35.2, İsviçrede 38.9, İtalyada 40.2 ve Hollandada ise 40.6 seviyesinde.
Türkiyedeki 373 cezaevinde 136 bin 20 mahkum bulunuyor. Bu sayının 104 bin 313ü hükümlü, 31 bin 707si ise tutuklu kişilerden oluşuyor. Cezaevlerinde bulunanların yüzde 76.7sinin kovuşturması tamamlanmış veya cezaları Yargıtay aşamasından da geçerek kesinleşmiş.
Cezaevlerinde bulunan 136 bin 20 kişinin 129 bin 181i erkek. 4 bin 838i kadın ve 2 bin 1i ise çocuk. Toplam mevcudun büyük bölümü kapalı cezaevlerinde kalıyor. Kapalı cezaevlerinde kalanların sayısı 101 bin 713, açık cezaevinde kalanların sayısı ise 34 bin 307.
7 yıldan uzun tutuklu 16 kişi
Cezaevlerinde bulunan 31 bin tutuklunun yüzde 74.8nin 1 yıl, yüzde 21.4nün 1-3 yıl , yüzde 3.7si de 3 yıl üzeri tutuklu. 7 yıl ve üstü tutukluların sayısının ise 16 olduğu ifade edildi. 
9-10 yıl arası tutuklu 3 kişi: 1i anayasal düzeni ortadan kaldırmak, 2si suç örgütü kurup yönetme ve adam öldürmekten yargılanıyor.  
8-9 yıl arası tutuklu 4 kişi: 2si anayasal düzeni ortadan kaldırmak, 2si de suç örgütü kurup yönetme ve adam öldürmekten yargılanıyor. 
7-8 yıl tutuklu 9 kişi: 8i suç örgütü yönetme, cinayet,1i anayasal düzeni değiştirmeden yargılanıyor.
Cezaevlerinde tutuklu yargılananların oranları 2001den itibarek giderek azalan bir gelişme gösteriyor.  Mevcut durum, Türkiyenin Avrupadaki bir çok ülkeden daha iyi bir durumda olduğunu gösteriyor.