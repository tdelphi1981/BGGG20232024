Başbakan Erdoğan evinde istirahat ediyor
ANKARA'da gribal enfeksiyon geçirdiği için hastaneye giden ve doktorlardan dinlenmesi yönünde tavsiye alan Başbakan Recep Tayyip Erdoğan dün Gece İstanbul Kısıklı'daki evine geldi.
Bugün tüm gün evde istirahat eden Erdoğan için basın mensupları evinin önünde kamp kurdu. Başbakan Erdoğan gribal enfeksiyon geçirmeseydi bugün Ankara'da yoğun bir gündemi olacaktı. Partisinin Akdeniz Bölgesi Milletvekilleriyle görüşecek olan Erdoğan akşam saatlerinde İstanbul'a gelecekti. Erdoğan yarın İstanbul'da düzenlenecek Tıp Bayramı etkinliklerine katılacaktı. Erdoğan hafta sonu Çanakkale ziyaretinin ardından hafta başında da İstanbul'dan yurtdışı seyahatine çıkacaktı.

Erdoğan'ın Çanakkale ve yurtdışı programlarının değişmediği ifade edilirken Erdoğan'ın yarın da evinde dinleneceği öğrenildi.