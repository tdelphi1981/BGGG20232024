Paris bileti polisin işini kolaylaştırdı
Pariste 3 kadın PKKlının öldürülmesi olayının şüphelisi Ömer Güneyin bağlantılarını deşifre eden Ankara Polisinin yürüttüğü çalışmanın detaylarına STAR ulaştı.

Güneyin bağlantılarının çorap söküğü gibi çözülmesi ise Fransaya dönüş biletinin alındığı Kızılay Atatürk Bulvarındaki bilet satış ofisinin tespit edilmesiyle başladı. Güneyin bilet satış ofisine verdiği cep telefonu numarasıyla güvenlik kameraları ve mobese kayıtlarının izini süren polis, kaldığı lüks oteli buldu. Otelin bulunması polisin işini kolaylaştırdı. Otelde kimlerle görüştüğü, dışarıda kimlerle randevulaştığı ve otelin internet ağı üzerinden kimlerle irtibat kurduğu belirlendi. Güneyin görüştüğü 12 ismin örgüt üyeliğinden kaydına rastlanırken, spor giyimli iki kişi üzerindeki sis perdesi henüz aralanamadı.
70 saniyelik görüşme kaydı
Kızılay Metro istasyonundaki bir işyerinin güvenlik kamerasına yansıyan görüntülere göre, Ömer Güney iki kişiyle ayaküstü 1 dakika 10 saniyelik bir görüşme yaptıktan sonra farklı yönlere doğru ayrıldılar. Güvenlik kameralarının kaydına girerken diğer iki kişinin çıkış görüntüleri bulunamadı. Bu kişiler için henüz bir sonuç alınamadığı öğrenildi.