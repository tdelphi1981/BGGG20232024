'Açlık grevini ne olur bırakın'
Başbakan Yardımcısı Bülent Arınç, Ankara'daki Çırak Eğitimi ve Öğretimi Vakfı'nın düzenlediği elbise ve kırtasiye malzemesi dağıtım töreninin ardından açlık grevleriyle ilgili açıklamalarda bulundu. Arınç, "İyi bildiği dilde savunma yapmak değil ona ilaveten 13 tane daha cezaevlerindeki şartlar da dahil olmak üzere bir demokratikleşme paketi Meclis'e gönderildi. Artık yapılacak veya onlar tarafından talebinde ısrar edilecek bir konu yok. Ama açlık grevinde olanların bağımsız düşünmelerini ve karar vermelerini bekliyoruz."
 Başbakan Yardımcısı Bülent Arınç, Ankara'daki Çırak Eğitimi ve Öğretimi Vakfı'nın düzenlediği elbise ve kırtasiye malzemesi dağıtım töreninin ardından açlık grevleriyle ilgili açıklamalarda bulundu. Arınç, "İyi bildiği dilde savunma yapmak değil ona ilaveten 13 tane daha cezaevlerindeki şartlar da dahil olmak üzere bir demokratikleşme paketi Meclis'e gönderildi. Artık yapılacak veya onlar tarafından talebinde ısrar edilecek bir konu yok. Ama açlık grevinde olanların bağımsız düşünmelerini ve karar vermelerini bekliyoruz."
 Suriye konusunda yeni adımlara atılıp atılmayacağı konusundaki soruya Bülent Arınç, "Dünkü Güvenlik Zirvesi'ne katılamadım. Bildiğiniz gibi gensoru görüşmeleri vardı. Gensoru görüşmelerinden sonra da Bakan arkadaşlarımdan herhangi bir bilgi alamadım. Kusura bakmayın sizi aydınlatacak kadar bilgi yok" yanıtını verdi.
 "TALEPLERİNİNİN HAKLI OLANLARI BÜYÜK ÖLÇÜDE KARŞILANDI"
 Devam eden açlık grevlerinden dolayı büyük üzüntü duyduğunu ifade eden Arınç, "Başbakan Erdoğan, tamamen BDP ve BDP milletvekillerini muhatap alarak onlar için bir şeyler söylüyor. Ama açlık grevinde bulunanların da bu grevi bırakmalarını istiyor. Dünkü grup konuşması da tamamen siyasetçilere ve BDP milletvekillerine yönelikti. Ama diğer arkadaşların yani bu eylemi sürdürmek niyetinde olanların bir an evvel vazgeçmeleri gerekir. Çünkü taleplerinin haklı olanları büyük ölçüde karşılandığını kendileri de mutlaka biliyordur" dedi.
 "BAĞIMSIZ DÜŞÜNMELERİNİ BEKLİYORUZ"
 Geçen hafta söylediklerinin bugün realiteye dönüştüğünü vurgulayan Arınç, şunları söyledi:
 "Bildiğiniz gibi sadece iyi bildiği dilde savunma yapmak değil ona ilaveten 13 tane daha cezaevlerindeki şartlar da dahil olmak üzere bir demokratikleşme paketi Meclis'e gönderildi. Artık yapılacak veya onlar tarafından talebinde ısrar edilecek bir konu yok. Kaldı ki demokratik talepler her zaman olabilir. Bunların her zaman mantıklı bir şekilde karşılanacağını bir hükümet olarak iade ediyoruz. Kendilerinden ısrarla rica ediyorum. Bu anlamsız açlık grevini sürdürerek hayatlarını tehlikeye atmayın. Siz bizim için değerlesiniz. 75 milyonun hayatına ve hayat bütünlüğüne saygı duyuyoruz. Ne olur. Duyuracağınız her şeyi duyurduğunuz. Söyleyeceğiniz her şeyi söylediniz. Hayatını tehlikeye atıp sizi sevenleri daha büyük üzüntülere koymayın. Başbakan Erdoğan şüphesiz BDP'li milletvekillerinin yanlışlarını ortaya koymak suretiyle onlara hitaben pek çok şeyi söylüyor. Ama açlık grevinde olanların bağımsız düşünmelerini ve karar vermelerini bekliyoruz.
 DHA