Bakan Bağış: Rum kesimini Allah kurtarsın!
Avrupa Birliği Bakanı ve Başmüzakereci Egemen Bağış, iflas noktasında olduklarını açıklayan Kıbrıs Rum Yönetimine, "Kıbrıs Rum kesiminin iflası çok düşündürücü, üzücü. Allah kurtarsın! Güney Kıbrıs yönetiminin beceriksizliğinin çok açık göstergesi oldu." dedi.
Budapeşte'de resmi temaslarda bulunan Egemen Bağış, Atatürk Havalimanı'nda Kıbrıs Rum Kesimi lideri Dimitris Hristofyas'ın, "İflas noktasındayız" açıklamasını değerlendirdi. Bağış,Kıbrıs Rum kesiminin iflası çok düşündürücü ve üzücü verici olduğunu ifade etti. Bağış, "Allah kurtarsın. Bizim kültürümüzde düşene bir de bizim vurmamız olmaz. Ama bu kendi sorumsuzluklarının bir neticesi. Yıllardır Kuzey Kıbrıs Türk Cumhuriyeti'yle diyalogun önemini anlatmaya çalıştık. Çözüme yönelik adım atmaları gerektiğini anlattık. Çözümün oraya getireceği yatırımlarlar, olumlu havalarla bu kriz yaşanmazdı. Güney Kıbrıs yönetiminin beceriksizliğinin çok açık göstergesi oldu. Hele hele Avrupa birliği dönem başkanlığının üstlendikleri bir dönemde böyle bir iflası ilan etmiş olmaları çok düşündürücüdür. Türkiye artık çok güçlü ekonomik veriler ortaya koyabiliyor bir zamanlar borç aldığımı IMF'ye 5 milyar dolar borç verecek duruma geldik. Eğer güney Kıbrıs yönetimi KKTC'ne başvurup yardım talep ederlerse, onlar da bize bu talebi paylaşmayı uygun görürlerse bizde o talebi değerlendiririz." diye konuştu. 

İKİ YÜZLÜLÜK BAZI TOPLUMLARIN PARÇASI OLMUŞ

Bir gazetecinin "NATO üyelerinin çoğu Avrupa ülkesi. Türkiye'yi AB'ye almayan ülkeler kendi canları söz konusu olunca fazladan Patriot bataryası gönderiyor. Bunu nasıl değerlendiriyorsunuz?" sorusuna Bağış, "Maalesef iki yüzlülük bazı toplumların bir parçası olmuş. Onun için bu konuda benim yorum yapmam kolay değil. Aslında bakarsanız 60 yıldır üyesi olduğumuz ve üyesi olmaya çalıştığımız AB'nin değerleri aynıdır. Bu açıdan değerlendirildiğinde Türkiye'nin NATO üyesi olarak AB üyesi olmaması, AB üyesi ülkelerin ayıbıdır, gafletidir, delaletidir. İnşallah bu ayıptan bir an evvel kurtulurlar. Bataryalar,Patriot'lar kendi güvenliğimiz açısından önemlidir. Bunlar birer güvenlik tedbiridir. Bunlar Avrupalıların değil Türk Vatandaşlarının can güveliği açısından mal güvenliği açısından önemlidir. Olaya böyle yaklaşmak önemlidir." İfadesini kullandı.