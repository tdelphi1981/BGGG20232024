TBMM'de 'Halk Günü' turları yarın başlıyor
Türkiye Büyük Millet Meclisi'nin (TBMM) tanıtımı için yarından itibaren her cumartesi 'Halk Günü' turları başlıyor.
Vatandaşların TBMM'yi tanıması ve bilgi edinmesi amacıyla saat 11.00 ile 16.00 arasında gerçekleştirilecek turlar, TBMM Basın ve Halkla İlişkiler Başkanlığı Rehberlik Bürosu görevlileri eşliğinde yapılacak.

TBMM Genel Kurulu'nu gezecek olan ziyaretçilere, Meclis'in tarihçesi, fiziki mekanları, yasama faaliyetleri hakkında bilgi verilecek. Yaklaşık bir saat sürecek tur sonrasında TBMM şeref kapısında ve Atatürk anıtı önünde fotoğraf çektirilebilecek.

Yarından itibaren her cumartesi belirtilen zaman dilimi arasında her saat başı düzenlenecek TBMM turuna isteyenler randevu almadan katılabilecek.