Arınç'tan makam aracı yanıtı
Başbakan Yardımcısı Bülent Arınç, Radyo ve Televizyon Üst Kurulunda bir adet resmi makam aracı bulunduğunu, bu araç için 2012 yılında 3 bin 736,57 TL bakım ve 9 bin 20,55 TL yakıt gideri yapıldığını bildirdi.
 CHP Genel Başkan Yardımcısı Sezgin Tanrıkulu’nun soru önergesini yanıtlayan Başbakan Yardımcısı Bülent Arınç, bakanlığı sorumluluğundaki kurum ve kuruluşlardan Atatürk Kültür, Dil ve Tarih Yüksek Kurumu ile bünyesinde yer alan kurumlarda, Vakıflar Genel Müdürlüğünde; Basın-Yayın ve Enformasyon Genel Müdürlüğünde, Türkiye Radyo Televizyon Kurumu Genel Müdürlüğü'nde makam aracı bulunmadığını söyledi.
 Radyo ve Televizyon Üst Kurulunda bir adet resmi makam aracı bulunduğunu belirten Arınç, “Bu araç için 2012 yılında 3 bin 736 TL bakım ve 9 bin 20 TL yakıt gideri yapılmıştır. Söz konusu makam aracı Üst Kurul Başkanlık Makamı hizmetlerinde kullanılmakta olup başka hiçbir kişi ve kuruma tahsis edilmemektedir. Üst Kurulda hizmet alımı yolu ile makam aracı kiralanmamıştır. Anadolu Ajansı Genel Müdürlüğünde sadece bir araç Genel Müdürlük makamına hizmet vermek için tahsis edilmiştir” dedi.
 ANKA
  