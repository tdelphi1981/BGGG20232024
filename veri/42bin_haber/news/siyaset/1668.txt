CHP tıkandığı için AK Partide devam dedim
ESKİ CHP Tunceli Milletvekili Sinan Yerlikaya, AK Partiye katılım sürecini Mehmet Ali Şahin benim İstanbul Hukuktan arkadaşım,ben onunla görüşüyorum. Nasıl olur falan diye konuşuyorduk. O da Sayın Başbakana iletmiş diye anlattı. Yerlikaya, Başbakan da başımızın üstünde yeri var, onur duyarız demiş. Partiye katılımım böyle gerçekleşti dedi.

Yerlikaya, AK Parti’ye katılmasından ötürü  kısmen de olsa CHP’lilerden eleştiriler almasının doğal olduğunu belirterek “CHP’liler, ‘oraya gitmene biz üzüldük. Senin emeğin burada çok, neden böyle yaptın?’ dediler. Bunları söyleyenlerin bazıları eski milletvekilleri ama bazı eski milletvekilleri de ‘iyi yaptın, bu böyle gitmez’ dediler” diye konuştu. 
Son açılımlar bize çok yaklaştı 
Yerlikaya, gelen telefonlara cevap verdiğini, neden AK Parti’ye geçtiğini anlattığını ifade ederek, “Türkiye genelinde çok olumlu tepkiler aldım, özellikle de Alevi camiası içinden” dedi. Milletvekiliği pazarlığı yapmadığını anlatan Yerlikaya “Ben CHP’de politika yapamayacağımı anladım. CHP’nin tamamen değiştiğini, belli bir noktada Türkiye’deki sorunlara çözüm getiremeyeceğini, tıkandığını anladım” dedi. “Evde de hanımla, çocuklarla, dostlarla ‘ne yapabiliriz?’ diye konuştuk” diyen Yerlikaya, “Sayın Başbakan’ın son açılımları da bizi çok düşündürdü. Başbakan bu söylemleriyle bize çok yaklaştı. Bu nedenle ‘burada devam edelim’ dedik” şeklinde konuştu.