'Sorunların en acillerinden başlayacağız'
 
 Milli Eğitim Bakanı Nabi Avcı, atanamayan öğretmenler konusunda birimlerle görüşmeler yapacağını belirterek, "Gerek öğretmenlerimizin sorunlarıyla ilgili, gerek yöneticilerimizin sorunlarıyla ilgili, gerek öğrencilerimizin sorunlarıyla ilgili en acillerinden başlayarak neler yapılabilir, onları inşallah bilgilendirme toplantılarının arkasından yaparız" dedi.
 
 İstanbul’dan karyoluyla Eskişehir’e gelen Milli Eğitim Bakanı ve AK Parti Eskişehir Milletvekili Nabi Avcı’yı kent girişinde Vali Kadir Koçdemir, Büyükşehir Belediye Başkanı Yılmaz Büyükerşen, AK Parti milletvekilleri Salih Koca ve Ülker Can ile kalabalık bir topluluk karşıladı. Bakan Nabi Avcı ilk olarak Eskişehir Valiliği’ni ziyaret etti. Vali Kadir Koçdemir’in ısrarı üzerine vali koltuğuna oturan Bakan Avcı, şunları söyledi:
 
 "Kendi adıma değil ama, Eskişehir adına Milli Eğitim Bakanlığı’nın hak edildiğini düşünüyorum. Çünkü Eskişehir bir eğitim şehri. Öğrencisiyle, eğitim kadrolarıyla, öğretmenleriyle, üniversiteleriyle Eskişehir gerçekten Milli Eğitim konusunda, eğitim konusunda öne çıkan bir ilimiz olduğu için, Milli Eğitim Bakanlığı görevinin bir Eskişehir milletvekiline verilmiş olmasını doğrusu ben şükranla karşılıyorum, şehrimiz adına, Eskişehir adına, öğrencilerimiz adına. İnşallah Eskişehir için tabi Türkiye için hayırla vesile olur" dedi.
 
 ATANAMAYAN ÖĞRETMENLER
 
 Milli Eğitim Bakanı Nabi Avcı konuşmasının ardından basın mensuplarının çeşitli sorularını yanıtladı. Avcı, atanamayan öğretmenlerle ilgili soruya şu yanıtı verdi:
 
 "Biz görevi Cuma günü devraldıktan sonra milli Eğitim üst bürokrasiyle bir toplantı yaptık. Biliyorsunuz milli eğitim bürokrasisini, sağolsun Ömer hoca çok sadeleştirdi. Mümkün olduğu kadar işlevsel ve sade bir yönetim modeli getirdi. Ama buna rağmen ne kadar sadeleştirirseniz, böylesine devasa bir yapıyı en az 17 tane temel birimin yöneticisiyle Cuma günü bir toplantı yaptık. Bu cumartesi- Pazar arkadaşlarımız çalışmaya başladılar. Orada konuştuğumuz temel çerçeve üzerinde. Ezbere konuşmak doğru olmayacağı için bu brifingleri alalım. Sanırım bunları bir hafta on gün içerisinde tamamlamış oluruz. Ondan sonra bu özel konularla ilgili, yani gerek öğretmenlerimizin sorunlarıyla ilgili, gerek yöneticilerimizin sorunlarıyla ilgili, gerek öğrencilerimizin sorunlarıyla ilgili en acillerinden başlayarak neler yapılabilir onları inşallah bu bilgilendirme toplantılarının arkasından yaparız."
 
 BÜYÜKERŞEN’İ ZİYARET ETTİ
 
 Bakan Avcı, Valilikten sonra Eskişehir Büyükşehir Belediye Başkanı CHP’li Yılmaz Büyükerşen’i makamında ziyaret etti. Büyükerşen Avcı’yı belediye binasın dışanda karşıladı. Zıbata mangasını selamlayan Avcı, Büyükerşen ile birlikte belediye binasına girdi ve birlikte hatıra fotoğrafı çektirdi.
 
 ATANMAYAN ÖĞRETMENLER ÇİÇEK VERDİ
 
 Bakan Avcı, Büyükşehir ziyaretinin ardından Lidya Park Tesisleri’nde düzenlenen AK Parti Genişletilmiş İl Divan Kurulu toplantısına katıldı. Tesislerin girişinde atanamayan bir grup öğretmen bakan Avcı’ya çiçek vererek sorunlarına çözüm bulunmasını istedi. Bakan Avcı, öğretmenlerle kısa süre görüştükten sonra toplantıya katıldı.
 
 
 Hakan TÜRKTAN- Saadet KEFAL / ESKİŞEHİR, (DHA)
  