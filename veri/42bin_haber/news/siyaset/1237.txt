Askeri Yargıtay Başsavcısına ceza
Askeri yargıda bir ilk gerçekleşti. Askeri Yargıtay Genel Kurulu, Cumhurbaşkanı Gülün atadığı yeni üyelere hakaret ettiği gerekçesiyle Askeri Yargıtay Başsavcısı Odabaşını 6 bin lira tazminat ödemeye mahkum etti. Benzer olay Yargıtayda da yaşanmıştı.

ASKERİ yargı tarihinde bir ilk gerçekleşti. Askeri Yargıtay Başsavcısı Ozan Odabaşı, 11 Mayıs 2012 tarihli Askeri Yargıtay Genel Kurulunda yeni seçilen 3 üyeye hakaret ettiği gerekçesiyle ceza aldı. Askeri Yargıtay 2. Dairesi, Başsavcı Odabaşına hakaret içeren sözlerinden dolayı kamu görevlisine görevinden dolayı hakaret etmekten 6 bin TL para cezası verdi. Karara Askeri Yargıtay Başsavcı vekili Erhan Eroğlu itiraz etti. İtirazı görüşen Askeri Yargıtay Daireler Kurulu oy çokluğuyla daire kararını onadı. Olay şöyle gelişti:
Kitap fırlattı, küfür etti
Askeri Yargıtay Genel Kurulunun 11 Mayıs 2012 tarihli toplantısında Cumhurbaşkanı Abdullah Gül tarafından seçilen yeni üyelerin hukuki görüşünü beğenmeyen Odabaşı, çıkışta elindeki kitabı fırlattı. Odabaşı yeni üyelere yönelik, S..tirsin gitsin, ağzını burnunu kırmak lazım, böyle yetersiz adamları seçerlerse böyle olur dedi. Araya giren bazı üyeler, ortamı sakinleştirmeye çalıştı. 3 üye Askeri Yargıtay Başkanı Dengize 14 Mayıs 2012de şikayette bulundu.
Şikayetçi üyelere ikna turu
Ancak şikayet işleme konulmayınca, bu üyeler genç üyelere yönelik hakaretlerle ilgili Askeri Yargıtay 1.Dairesi Başkanı Mehmet Ali Uzuna şikayet dilekçesi verdi. Başkan Dengizin, Başsavcı ile ilgili şikayeti işleme koymaması için 1. Daire Başkanı ve şikayetçi üyeleri ikna etmek için çeşitli görüşmeler yaptığı iddia edildi. İkna çalışmalarına rağmen dilekçe 28 Mayıs 2012de işleme konuldu.
3 kişilik heyet oluşturuldu
Şikayet dilekçesi ve iddialar Askeri Yargıtay Genel Kurulunda ele alındı. Yapılan gizli oylamada, Başsavcı Odabaşı hakkında ceza soruşturması açılması kararı alınarak, 3 kişilik soruşturma heyeti oluşturuldu. Heyet, Başsavcı ve olaya tanık eden üyelerin ifadelerine başvurduktan sonra kamu görevlisine görevinden dolayı hakaret etmekten dava açtı. Davaya Askeri Yargıtay 2. Dairesi baktı. Daire, Kasım 2012de Odabaşını kamu görevlisine görevinden dolayı hakaret etmekten 6 bin TL para cezasına çarptırdı.
Başkan ve 3 üye çekildiler
Daire kararına Askeri Yargıtay Başsavcı Yardımcısı Erhan Eroğlu itiraz etti. Temyiz incelemesi Yargıtay Daireler Kurulunun gündemine geldi. Kurulun Tuğgeneral Hasan Dengiz başkanlığında, Başkanvekili, 4 Daire Başkanvekili ve 7 üyeden oluşan heyetçe görüşme yapmasından önce şikayetçi üyeler, Başkan Dengizin dava açılması sürecinde Odabaşı lehine ikna çalışmaları yaptığı ve tarafsız olamayacağını belirterek toplantıya katılmamasını istedi. Kurul, itirazı 3 üyenin muhalefeti 10 üyenin oyuyla kabul etti. Dengiz ve 3 Kurul üyesi görüşmelerden çekildi. Çekilen üyelerin yerine yeni üyeler seçilerek görüşmelere başlandı. Kurul, 4e karşı 9 üyenin oyuyla Başsavcı Odabaşına verilen cezayı onadı.
Yargıtay da hakareti affetmemişti
ASKERİ Yargıtaydaki olaya benzer bir olay da Yargıtayda da yaşanmıştı. Yargıtay 4. Ceza Dairesinin temyiz incelemesini yapan ikinci heyetin başkanı Celal Aras ile yeni seçilen Abdullah Coş arasında görüşmeler sırasında tartışma çıktı ve Aras oğlum diyerek Coşun üzerine yürüdü, darp ve hakaret etti. Coş, Yargıtay 1. Başkanlık Kurulu ve Yüksek Disiplin Kuruluna suç duyurusu yaptı. Yargıtay Ceza Genel Kurulu, Arasa tehdit suçundan 6 ay hapis, hakaret suçundan 6 bin 80 TL, kasten yaralama suçundan 3 bin TL para cezası verdi. Yüksek Disiplin Kurulu da, Celal Arasa uyarı cezası verdi.