Üstada saldırının nedeni fikirlerinden korkmaları
Büyük şair ve fikir adamı Necip Fazıl Kısakürekin kurucusu olduğu Büyük Doğu Yayınevinin editörlerinden Suat Ak, son günlerde üstad hakkında yapılan karalamalara sert tepki gösterdi.

Suat Ak, Kısakürek hakkında yapılan yayınlardan örnekler vererek  örtülü ödenek iddiasının 60 yıldır konuşulduğunu hatırlatarak Üstadın Yassıada hakimlerine verdiği Ben örtülü ödenekten methiyeci, kasideci, eski Roma cenazelerinde ölü arabaları arkasındaki ağlayıcılar gibi vicdan kiracısı olarak para almadım. 1943ten 1960a kadar taştan taşa vurulan, zindandan zindana süründürülen mukaddesatçı, milliyetçi, Anadolucu, ahlakçı bir idealin himayesi yolunda para aldım ve bu bir fikir karşılığıdır cevabını aktardı.
Bu fikir dalgasını durduramazsınız
Suat Ak kumarhane iddiasının da, komplo olduğunu ifade etti. Suat Ak, şöyle konuştu: Necip Fazıl, şahsı ve davasıyla, Türkiyede hiç kimsenin cesaret edemeyeceği kadar açık ve ortada bir şahsiyettir. Gizlisi - saklısı yoktur. Hangi cepheden bakarsanız bakın onda göreceğiniz şey, davasındaki samimiyettir. Ak, bu karalamaların nedenini de bir kesimin, ruhunda, Necip Fazıl fikriyatının bir gün mutlaka muzaffer olacağına dair bir ukdenin yaşıyor olmasına bağladı. Ak, Büyük Doğu Dergisinin, Star Gazetenin ilavesi olarak verilen tıpkı basımlarının keskin içerikleri, birilerini cepheleşmeye zorlamış olsa da boşuna!.. Bu fikir dalgasını durduramazsınız!.. diye konuştu.