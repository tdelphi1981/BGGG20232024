AK Parti binasına molotoflu saldırı
BATMAN'ın Gercüş İlçesi'nde dün gece Ak Parti binasına kimliği belirsiz kişi ya da kişilerce molotof kokteylli saldırı düzenlendi. Saldırıda ilçe binası hasar görürken, ölen ya da yaralanan olmadı.
Gercüş'ün Bağlarbaşı Mahallesi Hükümet Caddesi Dörtyol Kavşağında bulunan AK Parti ilçe binasına dün gece gelen kimliği belirsiz kişi ya da kişiler, binanın camlarınıkırdıktan sonra sonra içeriye molotof kokteylleri attı. Çıkan yangın itfaiye ekipleri tarafından söndürülürken, ilçe teşkilatı kullanılamaz hale geldi.


AK Parti Gercüş İlçe Başkanı Ali Öner, "Bugüne kadar siyasetin içinde olmama rağmen böyle bir olay ile ilk defa karşılaşıyorum. Bunu yapanlar ilçenin huzurunu kaçırmayı amaçlamıştır. Bu tarz olayların tekrar etmemesini umuyorum. Jandarma gerekli incelemeyi yaptı. Sorumluların kısa sürede ortaya çıkacağını tahmin ediyorum" dedi.


Jandarma olay yerinde yaptığı incelemenin ardından, saldırganları yakalamak için çalışmalarını sürdürüyor.