18 yaşındaki gençlerle basın toplantısı
MHP Ankara Milletvekili Özcan Yeniçeri, seçilme yaşının düşürülmesi tartışmalarına tepki amacıyla 18 yaşında iki gençle basın toplantısı düzenledi.
 Meclis'teki basın toplantısında yanındaki iki genci gösteren Yeniçeri, 
  ''İkisi de 18 yaşında, inşallah milletvekili seçilirler, birisi Anayasa Komisyonu 
  diğeri de Eğitim Komisyonu üyesi olur'' dedi.
          Gençliğe olan saygı ve sevginin her şeyin üstünde olduğunu ancak her 
  şeyin olgunlaşma ve deneyim meselesi olduğunun bilinmesi gerektiğini ifade eden 
  Yeniçeri, ''18 yaşta milletvekilliği, her şeyi seçime endekslediklerinin popülist 
  bir örneğidir'' dedi.
          Yeniçeri, iktidarın, milletvekilliğinin bilgi, olgunluk, birikim ve 
  deneyim meselesi olduğunun farkında olmadığını savunarak, ''Neredeyse AKP 
  yönetimindeki Türkiye'de çocuklar sünnet olur olmaz okula, ilkokulu bitirir 
  bitirmez parlamentoya girecekler, ancak ölürlerse emekli maaşına kavuşacaklardır. 
  66 aylık bebek öğrenci bebekliğini, 18 yaşındaki genç çocukluğunu yaşayamamış 
  olacaktır. 66 aylık bebekler ev yerine okul, 18 yaşındaki gençler ise okul yerine 
  Parlamento'ya gireceklerdir. Gençler 18 yaşını doldurur doldurmaz otomobil 
  kullanma ehliyeti almadan, milletvekili seçilirse ülkeyi yönetme ehliyetini almış 
  olacaklardır'' diye konuştu.
          Diyarbakır Emniyet Müdürü Recep Güven'in ''dağda ölen teröristler için 
  ağlamayan insan değildir'' sözlerine de değinen Yeniçeri, emniyet müdürünün bu 
  sözleriyle teröristi ve dağa çıkanları bir anlamda masumlaştırdığını vurguladı.
          Yeniçeri, emniyet müdürünün yangın ile itfaiye arasında tercih 
  yapamadığını ifade ederek, ''Yangını söndürmeye çalışırken ölenlere bakıyor ama 
  yangının alevinin manzarasından mahrum kaldığı için gözyaşı döküyor'' dedi. 
  Yeniçeri, ''Emniyet Müdürü, Gaffar Okkan'ın teröristler tarafından öldürüldüğünü 
  biliyor. Demek ki Gaffar Okkan'ı öldüren teröristler için de oturup ağlamış'' 
  diye konuştu.
 AA