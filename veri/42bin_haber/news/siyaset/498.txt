Hükümet'ten ard arda 'İmralı' açıklaması
Bülent Arınç ve Bekir Bozdağ, terör örgütü elebaşı Abdullah Öcalan ile İmralı'da yapılan görüşmeleri değerlendirdi 
 Başbakan Yardımcısı Bülent Arınç, "Eminiz ki bu terörle mücadele başarıyla sonuçlanacak ve ülkede artık kardeşlik hakim olacak. Bunun için her şeyi yapmak zorundayız. Bugünlerde yapılanlar da bu her şeyi yapmak zorunda olduklarımızdan bir tanesidir. Ümitli olmalıyız, destek vermeliyiz. Yeter ki silahlar sussun, yeter ki ateş bitsin, yeter ki kanayan yaralar artık tedavi olmaya başlasın" dedi. 
 Başbakan Yardımcısı Bekir Bozdağ ise, "Türkiye, olumlu yaklaşımlar içerisinde olumlu sonuçlar ortaya konacak bir neticeye varıp, eğer terör örgütünün silah bırakması hedefi temin edilebilirse bundan CHP de MHP de BDP de AK Parti de kazançlı çıkar. Bu yol kolay bir yol değil" dedi. 
 Bozdağ, "Bizim hedefimiz terörü sonlandırmak, Türkiye’yi huzura kavuşturmak, bu ülkede kanı durdurmak, gözyaşını dindirmek. Böylesi bir kutsal hedef var"  şeklinde konuştu.