Baydemir'e toplu beraat
 
 Belediye Başkanı Osman Baydemir hakkında, 2011 yılında katıldığı 3 ayrı toplantı ve protesto eylemi nedeniyle 'Terör örgütüne üye olmamakla birlikte örgüt adına suç işlemek', 'Terör örgütü propagandası yapmak' ve '2911 sayılı toplantı ve gösteri kanununa muhalefet etmek' suçlarından 42 yıl hapis cezası istemiyle dava açıldı. Davanın görülmesine bugün 7'nci Ağır Ceza Mahkemesi'nde devam edildi. Tutuksuz yargılanan Osman Baydemir'in katılmadığı davada, avukatı Keziban Yılmaz hazır bulundu. 
 
 >> DTP'Lİ 98 BAŞKANA BERAAT 
 
 Dosyaya ilişkin esas hakkındaki görüşünü açıklayan Cumhuriyet Savcısı, yargılama sonucu sanığın propaganda içerikli bir söz ve eyleminin tespit edilemediğini belirtti. Sanığın iddia edilen suçu işlediğine dair yeterli delil bulunmadığını belirten Savcı, Baydemir'in beraatini istedi. Mahkeme heyeti bunun üzerine, Diyarbakır Büyükşehir Belediye Başkanı Osman Baydemir hakkındaki tüm suçlamalardan beraatine karar verdi
 
 Felat BOZARSLAN / DİYARBAKIR, (DHA)