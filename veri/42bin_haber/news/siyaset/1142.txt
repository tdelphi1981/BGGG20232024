Kamuda başörtüsüne MHP-CHP blok kurdu
AK Partinin kamuda başörtüsüne özgürlük getirdiği öne sürülen önerisine MHP ve CHP karşı çıktı. BDP destekledi.

ANAYASA Uzlaşma Komisyonunda yürütme bölümü başkanlık krizi nedeniyle atlanırken, idari bölümü geçildi. AK Partinin Kamu hizmetlerinin yerine getirilmesinde ayrımcılık yapılamaz önerisine sadece BDP destek verdi. Kamuda başörtülü çalışmaya serbestlik getireceği iddia edilen bu fıkraya, CHP ve MHP karşı çıktı. AK Parti ve BDP idarenin işlemlerinde hiç kimseye ayrımcılık yapılamayacağına ilişkin ayrımcılık yasağını ilkelere ilave etmek istedi. AK Partinin bu isteği metne BDPnin desteği ile parantez içinde ve kırmızı yazıldı. BDP ayrıca bunlara eşitlik ve katılımcılık ilkelerinin de ilave edilmesini istedi, ancak destek bulamadı. İdarenin Esasları maddesi görüşülürken idarenin kuruluş ve görevlerinin, merkezden yönetim ve yerinden yönetim esaslarına dayanacağı belirtildi. Diğer taraftan BDP ve CHP idarenin organlarının oluşumunda cinsiyet eşitliği ilkesi esas alınır ifadesinde anlaştı. Kamuda kadın ve erkek çalışan sayısının eşit olmasını öngören bu ifadeye AK Parti ile MHP karşı çıktı.