'Başbakanı seçme hakkın var, kıyafetini yok'
Kocaeli Memur-Sen ve Eğitim Bir-Sen'in daveti üzerine İzmit'e konferans vermek için gelen Memur-Sen ve Eğitim Bir-Sen Genel Başkanı Ahmet Gündoğdu, 'Başörtüsüne Özgürlük' kampanyasını kuruldukları günden itibaren başlattıklarını, kadına uygulanan şiddetin en önemlisinin başörtüsü yasağı olduğunu belirtti 
 Sabancı Kültür Merkezi’nde yapılan konferansa Memur-Sen ve Eğitim Bir-Sen Genel Başkanı Ahmet Gündoğdu, Memur-Sen ve Eğitim Bir-Sen Kocaeli Şube Başkanı Halil İbrahim Keleşoğlu, ilçe başkanları ve sendika temsilcileri ile vatandaşlar katıldı. Şiddetin en büyüğünü başörtülülere yasak uygulayarak devletin yaptığını söyledi. 
 
 Devletin şiddet uygulama hakkı olmadığını söyleyen Gündoğdu konuşmasına söyle devam etti: "Devletin şiddet uygulama hakkı olmadığını buradan açıkça ilan ediyorum. Devlet sosyal devlettir. Bugünkü kampanyamız bugün başlattığımız bir kampanya değil. Başörtüsüne özgürlük kampanyası kurulduğumuz günden beri devam eden bir kampanyadır. 
 
 Yıl 1930 kadına seçme hakkı vermişiz. Yıl 1934 seçilme hakkı vermişiz. Yıl 2012 başbakanı seçme hakkı olan kadın ne giyeceğini seçme hakkına sahip değil. Bunu ister Allah’ın emri ihlal ediliyor diye bakın. Doğrudur Allah’ın emri ihlal ediliyor. Bugün yüzde 99 Hıristiyan olan Belçika meclisinde bizim meclisimizde haddini bildirerek kovduğumuz Merve Kavakçı ayakta alkışlanıyorsa Avrupa’nın göbegi Bosna Hersek’te başörtülü belediye başkanı seçilebiliyorsa artık bu ülke başörtülüsüne başı açığına iradesine hak bildiren terbiyesizlerin bıraktığı bakiyeden kurtulmak zorundadır bunun için kampanyayı başlattık. Başlattıktan sonra da ilk açıklamayı burada yapıyoruz hayırlı olsun" diye konuştu.
 
 Artık 1982 model kılık kıyafet dayatması içeren çağdışı yönetmelikten kurtulmak için eylemler yaptıklarını söyleyen Gündoğdu konuşmasını söyle sürdürdü: "İktidarın artık hiçbir mazeretinin kalmadığına inanarak refarandumda gelişen yüzde 58 evet ile oluşan yeni Türkiye’nin milletin devletine geçiş olduğuna katma değer üreten sivil toplum örgütü olarak artık 82 model kılık kıyafet dayatması içeren çağdışı yönetmelikten kurtulalım diyerek 30 Kasım günü meclis önünde 3 bin kişilik bir eylem, 10 Aralık insan hakları gününde Türkiye genelinde ve dün de okullara öğretmenlerimiz, memurlarımız başörtü ve kravatsız sivil kıyafetle girerek yeni bir başlangıç yaptık. 
 
 Meclis önünde Memur-Sen olarak başlatmıştık ve dün Milli Eğitim Bakanlığını seçtik. Çünkü Milli Eğitim Bakanlığında iki yeni değişim var. Bir tanesi yüzde yüz destek verdiğimiz fakültelerin son sınıflarında okuyan öğretmen adaylarının Milli Eğitim Bakanlığına bağlı okullarda staj yaparken başörtösü ile stajlarını tamamlama genelgesi için sayın bakana yürekten teşekkür ediyoruz."
 
 Üniversitede başörtüsü serbest staja gelince yasak olamayacağını söyleyen Gündoğdu, "İkinicisi ise imam hatip liselerinde okuyan kızlara isterseniz başınızı örtebilirsiniz. Serbestliği ve Kuran dersine girenlere de isterseniz örtebilirsiniz, ama bunu isterseniz bardağın yarısı doldu diye değerlendirin. İsterseniz bardağın yarısı boş dolma biçiminde sorun var deyin.
 
 İmam Hatip Lisesi’nde okuyan genç kızımıza bu özgürlük tercih hakkı sunulurken Ticaret Lisesine yatay geçiş yapsa bu hakkı kaybediyor. Öyleyse burada bireye özgürlük değil okula özgürlük var. Kuran dersinden çıkan kız çocuğu da matematik dersine girerken bu tercihini kullanamayacak. Burada da derste özgürlük anlayışı var. Biz derste okula değil bireye, bireyler içersinde de öğrencilerden önce öğretmene, memura, mühendise, hemşireye, doktora kamuda ve mecliste başörtüsü serbestliği isteyerek bugün enaz 10 milyon imza sloganı ile kampanyamızı başlattık" diye konuştu.
 
 Ergün AYAZ-Orhan UZUN/ KOCAELİ, (DHA)
  