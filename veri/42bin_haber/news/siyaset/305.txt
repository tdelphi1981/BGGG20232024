Erdoğan: O arada sırada böyle açıklamalar yapar
Başbakan Recep Tayyip Erdoğan, İran Genelkurmay Başkanı'nın Patriotlar ile ilgili açıklamaları konusunda, 'Bu Genelkurmay Başkanı böyle arada sırada biliyorsunuz çıkar bazı açıklamalar yapar. Biz bunu ilgililere sorduğumuz zaman da 'Kendi düşüncesidir' derler. Nasıl kendi düşüncesiyse. Böyle bir anlayış var. Onun için pek muhatap almamız bir başbakan olarak benim zaten hiç doğru değil' dedi.
Erdoğan, Irak Cumhurbaşkanı Celal Talabani'nin sağlık durumuyla ilgili olarak da 'Ölümüyle alakalı böyle bir şey bize şu ana kadar gelmiş değildir, bunların hepsi uydurmadır. Sadece bir ağır rahatsızlığının olduğunu, biz de buna karşı arzu ederseniz sizlere hemen bir jet ambulans gönderebiliriz, bizden bazı talepleri olursa o talepleri karşılayabiliriz dedik. Konu onların takdirindedir. Eğer ambulans talep ederlerse hemen jet ambulanslarımızından birini oraya göndereceğiz' dedi.