MİTi kim hedef gösterdi
Akdenizde düşen uçakla ilgili suç duyurusundan sonra MİT Müsteşarının hedefe konması tartışma başlattı. PKKnın silah bırakmasının konuşulduğu sırada Fidanın yine gündeme getirilmesi soru işaretleri yarattı.

SURİYENİN Akdenizde düşürdüğü Türk uçağında şehit olan pilotların avukatı Mehmet Katarın Malatya Başsavcılığına yaptığı suç duyurusu üzerine başlatılan soruşturmada, MİT Müsteşarı Hakan Fidanın 11 ay sonra yeniden hedef tahtasına oturtulması tartışma yarattı.
MİT- İMRALI GÖRÜŞMESİNE DENK GELDİ! Geçen yıl Şubat ayında terör sorunun çözümü için PKKlılarla Oslo görüşmeleri bahane edilerek hedef gösterilen Fidanın tam da PKKnın silah bırakacağı iddialarının yoğunlaştığı kritik süreçte yine hedef gösterilmesi düğmeye kim bastı sorusunu akıllara getirdi.
ÖNCE AYDINLIKTA YAYINLANDI Avukat Katarın iddialarının üç gün önce de genel başkanı Doğu Perinçekin Ergenekon davasından tutuklu olan İşçi Partisinin yayın organı Aydınlıkta yer alması dikkat çekti.
10 YIL HAVA KUVVETLERİNDE ÇALIŞMIŞ Kendisi de 10 yıl boyunca Hava Kuvvetlerinde görev yapan Avukat Mehmet Katar, basın toplantısında verdiği bilgilerle de şaşırttı.
VERDİĞİ TEKNİK BİLGİLERLE ŞAŞIRTTI Avukat Katar  MİT ve Hava Kuvvetlerinin yeni geliştirilen bir hava savunma sistemini ve mobil bir radarı test etmek amacıyla uçuşlar planladığı ve icra ettiği, olayın da bu icra sırasında gerçekleştiğini söyleyerek şu teknik bilgileri verdi: MİT Sinyal İstihbarat Başkanlığı, elektronik istihbarat toplama kabiliyetinin artırılması çalışmaları kapsamında ELINT adı verilen bir sistem geliştirmiştir. Bu sistemin gerçek hedeflere yönelik performansının, sistemin kurulu olduğu bölgede test edilmesi amacıyla Hava Kuvvetleri Komutanlığına ait askeri uçakların içinde bulunduğu bir çalışmaya ihtiyaç duyulmuş ve bu hususta çalışmalara başlanmıştır. 21 Haziran 2012de 182. Filoya ait 2 adet F-16, planlanan uçuşu gerçekleştirmiştir. Ertesi günkü uçuş ise Malatyada 173. Filodan görevlendirilecek 2 adet RF-4 ile gerçekleştirilecekken, görevin taşıdığı risk ve yeterli pilot, personel sağlanamaması nedeniyle önce uçuşun iptali teklif edilmiş, sonrasında yapılan ayarlamayla uçak sayısı 1e düşürülmüş, içinde şehit pilotların bulunduğu RF-4, uçuşu gerçekleştirmek için havalanmış  ve olay meydana gelmiştir.
HAVA KUVVETLERİNİ MİT Mİ YÖNETİYOR Avukat Katarın Keşif uçağının uçacağı koordinatlar MİT yetkililerince ısrarla 173. Filodan istenmiştir ve bu yetkililer filoya, keşif uçağının alçak irtifada uçurulması talimatını vermiştir. 173. Filo görevlilerinin karşı çıkmasına rağmen koordinatlar MİTe ulaştırılmıştır ifadesi de Hava Kuvvetlerini MİT mi yönetiyor? sorusuna neden oldu.
SAVCI: FİDAN ve ERTEN  İÇİN İZİN İSTEYECEĞİZ
malatya Başsavcılığından yapılan açıklamada düşürülen uçakta şehit olan Hava Pilot Teğmen Hasan Hüseyin Aksoyun babası Osman Aksoyun vekili tarafından Hava Kuvvetleri Komutanı Org. Mehmet Erten ile MİT Müşteşarı Hakan Fidanın da aralarında bulunduğu kişiler hakkında suç duyurusu yapıldığı hatırlatıldı. Açıklamada, Bütün suç duyurusu ihtiva eden dilekçe ve başvuruların gereği olarak yapıldığı gibi, ihbar dilekçesinde ismi geçen kişi ve olaylar hakkında Başsavcılığımızın görev ve yetkileri dahilinde olan olaylar hakkında gereği yapılırken, yetki ve görev dahilinde olmayan kişi ve olaylara ilişkin olanlar yetkili ve görevli olan birimlere iletilecektir. Bazı kamu görevlilerinin soruşturmaya resen dahil edildiği iddiası gerçeği yansıtmamaktadır dendi.  