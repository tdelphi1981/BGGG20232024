Erdoğan'dan etnik çatışma uyarısı
Başbakan Recep Tayyip Erdoğan'ın Dolmabahçe Başbakanlık Çalışma Ofisinde kabul ettiği Suriye Türkmenleri Kongresi Heyeti ile görüşmesinde, Türkiye olarak Suriye'nin toprak bütünlüğüne büyük önem verdiklerini söylediği öğrenildi.
Başbakanlık kaynaklarından edinilen bilgiye göre görüşmede bazı heyet içinde yer alan Suriye Ulusal Komisyonu üyeleri de hazır bulundu. Erdoğan'ın görüşme sırasında, heyete Suriye'de etnik ya da mezhepsel bir çatışma yaşanmaması için tüm tarafların büyük özen göstermesi gerektiğine de dikkat çektiği kaydedildi. Heyet üyelerinin ise Şam rejimine karşı verilmekte olan meşru mücadelede Suriye halkına verilen destekten dolayı Türkiye'ye teşekkürlerini ilettikleri öğrenildi.