Kahraman kadınlarımızın emanetini yücelteceğiz
AK Partinin Kadınlar Gününü Karşılarken programına katılan Emine Erdoğan, Kardeşliği yüceltmek, şehitlerimizden emanettir. Kardeşliği yüceltmenin mücadelesi içinde olacağız dedi.

BAŞBAKAN Tayyip Erdoğan’ın eşi Emine Erdoğan, AK Parti Sosyal İşler Başkanlığı’nca Genel Merkez’de düzenlenen ‘8 Mart Dünya Kadınlar Günü’nü Karşılarken’’ programına katıldı. Erdoğan, etkinlikteki “İntikam Taburu’’ adlı tiyatro oyunun seçilmesinden memnuniyet duyduğunu belirterek, “Bu oyunun kahramanı olan, gururla yad ettiğimiz, kendisine çok şey borçlu olduğumuz Fatma Seher Hanım’ı yani ‘Kara Fatma’yı rahmetle, minnetle yad ediyorum. Biz kadınların gurur duyacağı bir hatıra bıraktı’’ diye konuştu. 
Mücadelemiz kardeşlik için 
Nene Hatun, Nezahat Onbaşı, Şerife Bacı, Halime Çavuş ve Emir Ayşe gibi Kurtuluş Savaşı’nda büyük fedakarlıklarda bulunan kadınlara değinen Emine Erdoğan, “Onlar kadınların nasıl kahramanlaşacağını bizlere gösterdiler” dedi. Tüm şehitler gibi kadın şehitlerin de geride büyük bir ülke, kardeşlik içinde bir halk bırakmak için canlarını verdiğini dile getiren Erdoğan şunları söyledi: “Ülkemizi büyütmek, kardeşliği yüceltmek bizim şehitlerimizden devraldığımız bir miras, bir emanettir. İnşallah birlikte bu emanete de sahip çıkacak, kahramanlarımızın izinde kardeşliği yüceltmenin mücadelesi içinde olacağız.” Etkinlik, ‘Teröre Hayır, Çözüme Evet’ kısa filminin ardından basına kapalı devam etti. 