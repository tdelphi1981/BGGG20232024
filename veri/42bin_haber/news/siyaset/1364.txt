Eski CIA ajanı: Açılımla Kürtler PKKdan kurtuldu
AMERİKAN İstihbarat Teşkilatı CIAin eski Finansal İstihbarat Sorumlusu John Quirk, PKKnın en büyük gelir kaynağının Kürt işadamlarından aldığı haraç olduğunu söyledi.

 Quirk, “Hükümetin bölgeye yaptığı yatırımlar ve açılımdan sonra Kürt vatandaşlar PKK’dan kurtuldu”dedi.İstanbul Ticaret Üniversitesi’nin davetiyle  Türkiye’de bulunan John Quirk, PKK’nın finans kaynaklarıyla ilgili çarpıcı açıklamalar yaptı. Uzun yıllar PKK üzerine çalışmalar yaptığını anlatan Quirk, örgütün iki temel gelir kaynağı olduğunu belirtti. Quirk, PKK’nın eskiden Doğu ve Güneydoğu’daki Kürt vatandaşlardan haraç alarak var olduğunu belirterek, bu sürecin zamanla değiştiğini dile getirdi. Örgütün son yıllarda varolma savaşı verdiğini anlatan Quirk, şunları kaydetti: “Türk hükümetinin açılımlarıyla Kürtler PKK’dan önemli ölçüde kurtuldu. Eskiden örgüt gidip vatandaştan para ve gıda yardımı alıyordu. Ancak son yıllarda Türk hükümetinin bölgeye yaptığı hizmetler ve yatırımlar Kürtleri devletle barıştırdı. Bu nedenle Kürtler PKK’ya olan desteği bıraktılar. PKK da bunun üzerine Kürt işadamlarından haraç alarak ve başta uyuşturucu ile silah kaçakçılığı yaparak para kazanmaya başladı.” 
Quirk, PKK’nın kendini var etmek amacıyla nükleer silahlanmaya bile gittiğini öne sürdü. İmralı sürecine de değinen Quirk, “Sadece İmralı müzakareleri PKK’yı bitirmez. PKK’nın finans kaynaklarının kesilmesiyle örgüt tamamen bitecek” dedib