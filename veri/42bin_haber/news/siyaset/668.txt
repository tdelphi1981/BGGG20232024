Cumhurbaşkanı'nın yetkisine sınırlama
 
 Cumhurbaşkanı'nın kanunları yayımlama yetkisine sınırlama geliyor.
 
 Karar Anayasa Uzlaşma Komisyonu'nda alındı.
 
 Komisyon'da varılan uzlaşmaya göre Cumhurbaşkanı’nın geri göndermediği veya süresinde onaylamadığı kanunlar Meclis Başkanı tarafından Resmi Gazete’ye gönderilerek yayımlanacak. 
 
 Komisyon, böylece Cumhurbaşkanı’nın onaylamak zorunda olduğu kanunları uzun süre Resmi Gazete’ye göndermeyerek bekletme olasılığını ortadan kaldırdı.
 
 İNCELEME SÜRESİ 10 GÜN
 
 Müzakerelerde, Cumhurbaşkanı'nın mevcut anayasada 15 gün olan kanunları inceleme süresi de 10 güne düşürüldü.
 
 VEKALETLE OY KULLANILAMAYCAK
 
 Komisyon'da benimsenen bir başka kararla da anayasa ve soruşturma önergeleri gibi gizli oylamalarda bakanların vekaletle oy kullanaması uygulamasına son verildi.
 
 'TORBA YASA'YA SON
 
 Komisyon, 'torba kanun' olarak adlandırılan ve birbirinden bağımsız pek çok yasal düzenlemeyi aynı yasa içinde ele alınmasından vazgeçilmesini de karara bağladı.