CHP'den TRT'ye büyük suçlama
TRT'nin Diyarbakır'dan canlı yayınladığı şehit cenaze törenine katılan Kemal Kılıçdaroğlu'nun adının TRT tarafından sansürlendiği öne sürüldü 
 POSTA İNTERNET 
 
 CHP'nin internet sitesinde yayımlanan açıklama şöyle: 
 
 17 şehidimizin cenaze törenine katılan bakanlarla Valinin adını tek tek sayan TRT muhabiri canlı yayında 4 kez tekrarladığı cenaze törenine katılanlarla ilgili anonsunda CHP Genel Başkanı Kemal Kılıçdaroğlu’nun adını anmadı.
 
 
 .
 Canlı yayın devam ederken TRT’ye yapılan uyarıya rağmen TRT’nin Kılıçdaroğlu sansürü devam etti. Canlı yayında Genel Başkan Kılıçdaroğlu’nu TRT ekranında görenler, adının anons edilmemesi üzerine CHP Genel Merkezi’ni de telefon ve e-mail dahil olmak üzere, her tür iletişim kanalını kullanarak aradılar, tepkilerini dile getirdiler, TRT’nin sansürcü, ambargocu, karartmacı yayıncılığını protesto ettiler.
 
 'HESABINI SORACAĞIZ'
 
 CHP yöneticileri de konuyu TBMM, RTÜK ve yargı dahil olmak üzere her platformda gündeme getireceklerini ve geçmişte Türkiye Radyo Televizyon Kurumu olan Devlet Kuruluşu TRT’nin bugünkü adının ne olduğunun hesabını soracaklarını belirttiler.
 
  
 CHP'nin internet sitesindeki duyuruyla birlikte bu fotoğraf yayımlandı  
 CHP MECLİS'TE KINADI
  
 CHP Grup Başkanvekili Akif Hamzaçebi, Genel Kurul'da söz alarak TRT'nin söz konusu tutumunu kınadıklarını açıkladı. TRT'nin anayasadaki kamu yayıncılığı ve 'tarafsızlık'  ilkelerini çiğneyerek suç işlediğini söyleyen Hamzaçebi, konunun hukuki olarak takipçisi olacaklarını açıkladı. 
   
   
  