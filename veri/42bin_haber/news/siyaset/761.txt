Hakim ve savcı bir sıçradı ama ikinciye sıçrayamadı
Uyuşturucu kuryeliğiyle suçlanan Başkale Hakimi ile Savcısı, ilk gelen polis ekibini sevkiyatta görevliyiz diye gönderdi. Savcı KOMu devreye soktu. Hakimler bu sefer de Ankaraya seminere gidiyorduk dedi. O da doğru çıkmadı.

ALBAY, UYUŞTURUCU KURYELİĞİNDE YAKALANAN HAKİMİ DEVRİYE ÇAVUŞU YAPTI
HAKİM, Savcı ve Jandarmanın karıştığı resmi araçla uyuşturucu sevkiyatı skandalı büyüyor. Hakim Erdal Birşen ve Savcı Volkan Çetinkayanın, ihbar üzerine gelen ilk polis ekibini uyuşturucunun Ankara Jandarma Kriminale yasal biçimde sevkedildiğini söyleyerek atlattıkları, olaya KOM Polisleri müdahale edince ise Ankaraya bir seminere gidiyoruz dedikleri ortaya çıktı. Ancak iki ifadenin de gerçeği yansıtmadığı Kırşehir Cumhuriyet Savcısı Mehmet Şahin tarafından tespit edilince devreye Van İl Jandarma Komutanı Albay Nurettin Alkan girdi. Alkan, görülmemiş biçimde hakim ve savcıya devriye görevi yazdı. 
Devriyede hakim ve savcı var
Görevli olmadıkları halde Van Başkaleden Ankaraya uyuşturucu numunesi taşıyan araçta bulunan Hakim Erdal Birşen ve Savcı Volkan Çetinkayanın yaşadıkları panik tutanaklara yansıdı. İçinde 20 kilo  fazladan uyuşturucu taşındığı  tespit edilen araçla ilgili Kırşehir Cumhuriyet Başsavcılığı, yasadışı eroin sevkiyatı ve ticareti kapsamında soruşturma yürütürken, olayın ifade tutanakları organizasyonun boyutunu gözler önüne seriyor.
İlk giden ekibi rahat atlattılar
Kaza yaptıktan sonra gittiği serviste tamircinin şüphelenip ihbar etmesi üzerine olay yerine gelen ilk polis ekibini Hakim Bişen ve Savcı Çetinsayanın kolaylıkla atlattığı tutanaklara yansıdı. Tunakta, Hakim Erdal Birşen ve Savcı Volkan Çetinkayanın kendilerini  tanıtıp polis memuruna sevkin resmi bir sevk olduğunu söylediklerinde polis memurunu oradan uzaklaştığı... şeklinde yeralan olay, durumdan şüphelenen Kırşehir Cumhuriyet Savcısı Mehmet Şahinin detaylı inceleme istemesi üzerine şekil değiştirdi.
Savcı şüphelendi, KOM devrede
Tamirciden ayrıldıktan sonra yemek molası veren araca, bu kez Kaçakçılık ve Organize Şube Müdürlüğü ekipleri müdahale etti. Bişen ve Çetinkayanın burada ifadelerini değiştirdikleri de tutanaklara yansıdı. Bu kez, bir seminere katılmak üzere Ankaraya gitmekte olan araca bindiklerini söylediler. Bunun üzerine ikilinin, otomobilden ayrılarak otobüsle Ankaraya gittikleri tutanağa geçti.
Albay Alkan devreye giriyor
Ancak Kırşehir Savcılığının, Başkaleyle teması sonucunda Bişen ve Çetinsayanın araçta görevlendirilmedikleri ve bulunmamaları gerektiği rapor edilince devreye Van Jandarma Komutanı Albay Nurettin Alkan girdi. Alkan, görülmemiş biçimde devriye görevlileri arasına Hakim Bişen ve Savcı Çetinsayanın isimlerini yazdı.
Yakalandıktan sonra görev
Belgenin sevk devriyesinin kuvveti kısmına Hakim Birşen   ve Savcı Çetinkayanın isimleri  yazılırken, belge uyuşturucu   yakalandıktan sonra 9 Ocak gece- si 20:45te güzergahtaki bütün   illere gönderildi. Ancak Kırşehir Savcılığı, bir hafta önceden bildirilmesi gereken sevkin bildirilmemesi ve şüphelilerin isimlerinin belge- ye sonradan eklenerek örtbas edilmek istendiği gerekçesiyle bu belgeye de suç delili olarak el koydu.
Organize İşler hakim ve savcısı için HSYK devrede
HSYK, uyuşturucu kuryeliği yaptığı iddiasıyla Van Başkale Hakimi E.B ile Başkale savcısı V.Ç hakkında inceleme başlattı. E.B ve V.Ç., 56 kilogramlık uyuşturucu numunesini Ankaraya getirirken şikayet üzerine görevli olmadıkları araçta tespit edilmiş ve incelemede 76 kilogram uyuşturucu ele geçirilmişti. 20 kilogramlık yasa dışı sevkiyatla ilgili soruşturma sürerken, HSYK da devreye girdi.
Uyuşturucu suçu ihraç gerekçesi
Kurul, 9 Ocakta olayla ilgili bilgilerin gelmesi üzerine bir muhakkik görevlendirdi. Olayı araştıran muhakkikin raporu doğrultusunda HSYK 3. Dairesi olayı incelemesi için müfettiş görevlendirdi. Müfettişin hazırlayacağı rapor doğrultusunda şüpheliler için soruşturma izni verilip verilmeyeceği veya disiplin cezası verilmesine karar verilecek. Uyuşturucu kuryeliği mesleğin saygınlığıyla bağdaşmayan eylem olarak kabul edildiği için için meslekten ihraç cezasını öngörüyor.
Balyoz Hakimi de ihraç edilmişti
Olayla ilgili incelemenin sürdüğünü açıklayan HSYK, hassasiyet istedi. HSYK, 6 Haziran 2012de Balyoz davasına bakan İstanbul 10.Ağır Ceza Mahkemesi Başkanı Zafer Başkurt hakkında meslekten ihraç kararı vermişti. HSYK Teftiş Kurulu soruşturmasında uyuşturucu sanıklarına para karşılığı tahliye sözü vermekle suçlanan Başkurt meslekten atılmıştı. Aynı şekilde İstanbul, Muğla ve Aydında 2007-2008 yılları arasında uyuşturucu operasyonlarında dinlemeye takılan hakimler de meslekten ihraç edildi.
 
 

STAR YAYINLADI

Skandal olayı STAR 'Organize İşler' manşetiyle gündeme taşımıştı.