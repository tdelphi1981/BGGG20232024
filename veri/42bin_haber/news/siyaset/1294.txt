Sedat Laçiner'den patlamayla ilgili flaş tespit!
Cilvegöz Sınır Kapısı'nda yaşanan patlamanın sebebine ilişkin araştırmalar devam ederken, Siyaset Bilimci Sedat Laçiner de konuyla ilgili Samanyolu Haber Televizyonu'na önemli tespitlerini açıkladı.
Paris'te 3 PKK 'lının öldürülmesi, ABD Büyükelçiliği'ndeki canlı bomba saldırısı ve dün yaşanan Cilvegöz Sınır Kapısı'nda patlamanın birbirleriyle bağlantılı olması ihtimaline dikkat çeken Laçiner, olayların birbirlerine benzemiyor gibi gözükse de ilişkili olduğunu düşündüğünü dile getirdi.

Patlamanın Türkiye'ye bir mesaj verme çabası olduğunu belirten Laçiner, "Türkiye kendi göbeğini kendisi kesmeye çalışıyor. PKK'yı kullanan ülkeler bu teröre çözüm arayışı sürecinden elbette rahatsız olacaktır. Saldırı bu süreci baltalama amacı taşıyor olabilir. PKK Türkiye'nin önemli yere gelmesini istemeyen ülkeler için ekonomik ve zararsız bir kart. Türkiye'yi sarsmak, istikrarsızlaştırmak için çok sayıda ülke var. Bunlar PKK'yı kullanıyor." Diye konuştu.

Bundan sonra gelebilecek saldırıyı okurken, Türkiye'nin attığı hamlelerden duyulan rahatsızlığn dikkate alınması gerektiğini belirten Laçiner, "Türkiye'yi bazı türbülanslara sokmak isteyen çok sayıda ülke var. Bunların kullanacağı en etkili silah terör. Ve türkiye şehirlerinde çıkarabilecekleri sosyal siyasal çatışmalar. Bunu başarırlarsa Türkiye'nin gerilemesini sağlamış olacaklar." dedi