Erdoğan, Kürt sorununu çözerse adı altın harflerle Cumhuriyet tarihine yazılır
AMERİKAN Wall Street Journal (WSJ) gazetesi Başbakan Recep Tayyip Erdoğanın geçen hafta gerçekleştirdiği kabine revizyonunun terör sorununu çözüm çalışmalarına önemli bir katkısı olacağını yazdı.

 WSJ, “Başbakan Erdoğan, ılımlı bir İçişleri Bakanı seçerek 30 yıldır devam eden Kürt isyanını sona erdirme arzusunun güçlü bir sinyalini daha gönderdi” dedi. 
Erdoğan’ın başlıca gündemi 
Gazetenin İstanbul mahreçli haberinde  İstanbul milletvekili ve eski valisi Muammer Güler’in, “şahin” olarak nitelenen İdris Naim Şahin yerine İçişleri Bakanlığına atanmasına dikkati çekti. Gazete, İdris Naim Şahin’İn gafları ve “milliyetçi öfke patlamalarıyla” gündeme geldiğini belirtti. Güler’in söylediği, “Güneydoğuda barış güvercinleri uçurtacağız” sözlerini hatırlatan WSJ, Türkiye’de 40 bin fazla kişinin ölümüne ve 1984 yılından bu yana 450 milyar dolara mal olan sorunun çözümünün Başbakan Erdoğan’ın başlıca gündem maddesi olduğunu kaydetti. 
Barışın ödülü küçük olmaz 
Terörün çözülmesinde ödüllerin büyük olduğunu belirten WSJ, “Anlaşmayı kim yaparsa, adı cumhuriyetin 90 yıllık tarihine altın harflerle yazılacak. Ve analistler, bunun, 2014’teki cumhurbaşkanı seçimlerinde Başbakan Erdoğan için küçük bir ödül olmayacağını ekliyorlar” diye yazdı.