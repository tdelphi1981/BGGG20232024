BDP'li vekilden çok tehlikeli sözler!
BDP Mersin Milletvekili Ertuğrul Kürkçü, Uludere olayının ardından Türkler ile Kürtlerin aynı çatı altında yaşamalarının mümkün olmadığını ileri sürdü.
Geçen yıl Uludere'de uçaklardan atılan bombalarla hayatını kaybeden 34 kişi İstanbul'da düzenlenen etkinlikle anıldı. Anma programına BDP Eş Genel Başkanı Gültan Kışanak ve milletvekilleri Levent Tüzel, Sebahat Tuncel ve Ertuğrul Kürkçü de katıldı. Anma törenlerinde konuşan Kışanak Uludere'nin hesabı verilmeden Türkiye Cumhuriyeti'nin Kürtler'in devleti olamayacağını söyledi.

Kışanak, yaptığı konuşmada, "Roboski'nin hesabı verilmediği sürece bu devlet bizim gibi mazlum katliamlara maruz kalan yurttaşların bireylerin devleti olmayacaktır" dedi.

BDP Mersin Milletvekili Ertuğrul Kürkçü de, Uludere olayından sonra Türklerle Kürtlerin artık bir arada yaşayamayacağını iddia etti.

Kürkçü, "Türkiye Cumhuriyeti devleti altında bir ortak yaşam hayalinin havaya uçtuğunu düşünüyorum. Bu açıkça söylenmese de evirip çevirmese de gönülde kalpte içerde fikir budur" dedi.