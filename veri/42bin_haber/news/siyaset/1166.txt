Temyiz mahkemesi geliyor
AK Parti, Danıştay ve Yargıtayın kaldırılarak onun yerine Temyiz Mahkemesi kurulmasını öneriyor. Öneri paketine göre, hakimler, görevlerinde bağımsız ve tarafsız olacak; kanuna ve hukuka uygun olarak vicdani kanaatlerine göre hüküm verecek.

YARGITAY VE DANIŞTAY KALKIYOR HSYKNIN YAPISI DEĞİŞİYOR
Ak Partili hukukçuların tamamladığı yeni anayasanın yargı bölümüne ilişkin öneriler, Salı gecesi 24.00e doğru TBMM Anayasa Uzlaşma Komisyonuna sunuldu. Öneriye göre yeni anayasada Danıştay ve Yargıtay olmayacak. Bunun yerine Temyiz Mahkemesi olacak. HSYKnın yapısı ve üye seçim sistemi de tamamen değişecek.
Askeri Yargıtayı da kapsıyor
AK Partinin önerisinde  Yargıtay, Danıştay, Askeri Yargıtay, Askeri Yüksek İdare Mahkemesine yer verilmedi. Bunun yerine Temyiz Mahkemesi kurulması önerildi. AK Partinin önerisine göre, Yargıtay ve Danıştayın birleştirilmesiyle kurulacak Temyiz Mahkemesi, alt derece mahkemelerince verilen ve kanunun başka bir yargı merciine bırakmadığı karar ve hükümlerin son inceleme mercii olacak. Kanunla gösterilen belli davalara da ilk ve son derece mahkemesi olarak bakacak. Temyiz Mahkemesi üyelerinin dörtte üçü Hakimler ve Savcılar Kurulu tarafından, dörtte biri Başkan tarafından, mesleğinde fiilen onbeş yıl çalışmış olan hâkim ve savcılar, öğretim üyeleri ile avukatlar arasından 9 yıl için seçilecek.
HSYKnın yapısı değişiyor
HSYKnın yapısı değişirken adı Hakimler ve Savcılar Kurulu olacak. Hakimler ve Savcılar Kurulu yirmiiki üyeden oluşacak. Kurul, Hakimler Dairesi, Savcılar Dairesi ve Disiplin Dairesi olmak üzere üç daire halinde çalışacak. Kurulun Başkanı Adalet Bakanı olacak. Adalet Bakanlığı Müsteşarı Kurulun tabiî üyesi olaca ve Savcılar Dairesinin Başkanlığını yürütecek.
 Hoca ağırlıklı Anayasa Mahkemesi
Anayasa Mahkemesi 17 üyeden oluşacak ancak üyelerin büyük çoğunluğu üniversite hocası olacak. TBMM, en az yedisi anayasa hukuku, kamu hukuku veya siyaset bilimi alanında çalışan öğretim üyeleri arasından olmak üzere dokuz üyeyi, üye tamsayısının üçte iki çoğunluğu ve gizli oyla seçecek. Başkan sekiz üyeyi anayasa hukuku, kamu hukuku veya siyaset bilimi alanında çalışan öğretim üyeleri, üst kademe yöneticileri, serbest avukatlar, meslekte onbeş yıl görev yapmış hâkimler ve savcılar ile en az beş yıllık Anayasa Mahkemesi raportörleri arasından seçecek.
Meclis Başkanını yargılayabilecek
Anayasa Mahkemesi; Anayasa Mahkemesi Başkanı, TBMM Başkanını ve bakanları görevleriyle ilgili suçlardan dolayı yargılayacak. Bu yargılamalarda, savcılık görevini Temyiz Mahkemesi Başsavcısı yapacak. Kararlara karşı yeniden inceleme başvuruları Genel Kurulca kesin karara bağlanacak.
Anayasa Mahkemesi ve Sayıştay kalıyor
Yüksek Mahkeme olarak AK Partinin önerisinde sadece Anayasa Mahkemesi, Sayıştay ve Temyiz Mahkemesi yer aldı. AK Partinin önerisine göre Anayasa Mahkemesi onyedi üyeden oluşacak.TBMM dokuz, Başkan sekiz üye seçecek. Mahkeme, Genel Kurul ve iki daire halinde çalışacak. Anayasa Mahkemesinin kararları kesin olacak ancak, gerekçesi yazılmadan hiçbir surette açıklanamayacak ve kamuoyuna bilgi erilemeyecek.Gerekçesiyle birlikte yayınlanmayan kararlar bağlayıcı olmayacak.
CHP ARTIK ANAYASAYA ŞEKİL İTİRAZINDA BULUNAMAYACAK
Ak Partinin yeni anayasadaki yargı bölümünde ilişkin önerisinde, artık anayasaya şekil yönünden itirazda bulunulamayacak. Anayasa Mahkemesinde yasaların iptali için dava açma yetkisi olanların arasına Başkan alınırken, özellikle CHPnin Anayasanın ilkelerine aykırı olduğu gerekçesiyle iptal yolunu kullanmak için başvurduğu şekil şartı itirazlarına da kapı kapanıyor. AK Parti, Şekil sakatlığı nedeniyle Anayasaya aykırılık itiraz yoluyla ileri sürülemez hükmünün getirilmesini istedi. Böylece Anayasa değişiklikleri hiçbir şekilde denetlenemeyecek. CHP, Hakimler Yüksek Kurulu ve Savcılar Yüksek Kurulu şeklinde iki ayrı yapı öngörürken, her iki yüksek kurulun da 11 üyeden oluşmasını istiyor.
CHP: Meclis de üye seçsin
CHP, Hakimler ve Savcılar Kurulu, Anayasa Mahkemesi ve Danıştaya Meclisin de üye seçmesini önerirken, ilginç bir seçim sistemi öngörüyor. CHP, üyeler için bir komisyon kurulmasını, bu komisyonda siyasi partilerin eşit temsil edilmesini ve üyelerin Meclis Genel Kurulunda 5te 3 oyla (330) seçilmesini istiyor.