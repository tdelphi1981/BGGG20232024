Paristen 3 önemli adım
Başbakan Erdoğanın ABnin Türkiyenin üyeliğini bekletmesine ve terör örgütlerine olan muhabbetine artık tahammülüz yok çıkışından sonra, Paris, 3 önemli adım atarak, iki ülke ilişkilerine yeni bir boyut kattı.

22. FASILI AÇIYOR, PKK’YA OPERASYON VE SOYKIRIM TASARISI YOK 
Türkiye’nin AB sürecini tıkayan kararları ve Ermeni soykırım tasarısını Meclis’ten geçmesinin mimarı olan eski Cumhurbaşkanı Nicolas Sarkozy, Ankara-Paris ilişkilireni de kopma noktasına getirmişti. Sarkozy’nin yerine gelen François Hollande, iki ülke arasında yeni bir sayfanın açılacağı yönünde güçlü mesajlar verdi. Fransa, dün attığı tarihi adımla Sarkozy döneminin resmen kapandığını duyurdu. Başbakan Erdoğan, Fransa Cumhurbaşkanı’nın Türkiye’ye çok daha olumlu yaklaştığını ve 25 Şubat’ta Türkiye’ye geleceğini söylemişti. 
1-) 7 yıl sonra ilk başlık açılıyor 
Dışişleri Bakanı Ahmet Davutoğlu’nun dün Paris’te biraraya geldiği Fransız meslektaşı Laurent Fabius, Sarkozy döneminde dondurulan 22’nce faslın açılacağını söyledi. AB-Türkiye müzakerelerinde görüşülen 35 başlıktan Fransa’nın tıkadığı “Bölgesel Politika ve Yapısal Araçların Koordinasyonu” başlıklı 22’nci fasıl yerel yönetimlerle ilgili düzenlemeleri kapsıyor. Görüşmede ayrıca Fransa’nın önünü tıkadığı bir diğer önemli başlık olan 17’nci faslın da gündeme geldiği belirtiliyor. Fabius, bunun bir başlangıç olduğunu ve AB yolunda Fransa’nın daha yapıcı bir tavır alacağının göstergesi olduğunu dile getirdi 
2-) PKK’nın finans kaynağına darbe 
Başbakan Erdoğan’ın, “Teröristler Avrupa’da ellerini kollarını sallayarak geziyor” tepkisi üzerine Fransa’nın Bordeaux ve Toulouse şehirlerinde düzenlenen operasyonlarda terör örgütü PKK’ya finansman sağladığı iddiasıyla 15 kişi gözaltını alındı. AFP’nin haberine göre gözaltına alınanlar PKK için halktan zorla para toplamakla suçlanıyor. Operasyonun Mart 2012’de başlayan soruşturma neticesinde Terörle Mücadele Alt Biririmi (SDAT) ile Bordeuaux Emniyet Müdürlüğü tarafından gerçekleştirildiği belirtildi. Operasyonda gözaltına alınanların PKK’nın sözde Güneydoğu Fransa sorumluları oldukları iddia edildi. 
3-) Yeni bir soykırım tasarısı gelmeyecek 
Fransız Senatör Nathalie Goulet, Ermeni soykırımı iddiaları ile ilgili Türkiye ile de görüşerek her iki tarafı memnun edecek çözüm arayışında olduklarını söyledi. 1915 olaylarının yüzüncü yılında soykırım iddialarının daha güçlü şekilde gündeme geleceği uyarısını yapan Goulet, Cumhurbaşkanı François Hollande’ın takınacağı tavrın ise belirleyici olacağını dile getirdi. Goulet, “Fransa, dosyaya Türk hükümetiyle bakarak Ermenileri memnun edecek fakat Türkiye’de de şok etkisi yaratmayacak bir çözüm arayışında.” dedi. Goulet, Fransa’da şu an itibariyle yeni bir tasarının meclis gündemine gelme ihtimalini ise düşük gördüğünü söyledi. 
FRANSA’DAN ‘TÜM BLOKAJLAR KALKACAK’ MESAJI 
DIŞİŞLERİ Bakanı Ahmet Davutoğlu, Fransız Dışişleri Bakanı Laurent Fabius ve İngiltere Dışişleri Bakanı William Hague ile görüştü. Davutoğlu, Fransa Dışişleri Bakanı Laurent Fabius’un, Türkiye’nin AB müzakere sürecinde Fransa tarafından bloke edilen 5 fasıldan birinin açılması yönünde yaptığı açıklamayı teyit ederek, “Bugün (dün) Fransa daha önce benimsediği tutumunu değiştirme kararı aldığını bize resmen bildirdi. Libya’nın güvenliği toplantısı için Paris’e gittiğimde de Fabius ile görüşmüştük. Fransa’nın açıklamasını teyit ediyorum. 22. fasıl, bölgesel politikalarla ilgili fasıldan başlamak üzere Fransa’nın blokajında olan diğer fasılların da kademeli bir şekilde bütünüyle blokajın kaldırılacağı konusunda Fransa’dan güçlü mesajlar aldık” dedi. Kuveyt Başbakan Yardımcısı ve Dışişleri Bakanı Şeyh Sabah Halid el-Hamad el-Sabah ile ortak bir basın toplantısında soruları yanıtlayan Davutoğlu, Davutoğlu, ABD Dışişleri Bakanı John Kerry’nin ziyaretinin kesinleştiğini, takvim üzerinde çalışıldığını vurguladı.