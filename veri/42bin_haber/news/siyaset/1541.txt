Erdoğan, Merkel'i resmi törenle karşıladı
Başbakan Recep Tayyip Erdoğan, iki günlük resmi temaslarda bulunmak üzere Türkiye'ye gelen Almanya Başbakanı Angela Merkel'i resmi törenle karşıladı.
Merkel gelmeden kısa bir süre önce Başbakanlık Merkez Bina'ya gelen Erdoğan, daha sonra karşılamaya geçti. İki ülkenin milli marşlarının çalınmasının ardından Merkel, askerleri Türkçe olarak, "Merhaba asker." diyerek selamladı. Ardından Erdoğan ve Merkel, heyette bulunanlarla tanıştı. Tokalaşarak basın mensuplarına görüntü veren Erdoğan ve Merkel, heyetler arası görüşmeye geçti. 

İkili görüşme sonrası ortak basın toplantısı düzenleyecek. Merkel'in ziyaretinde Türk asıllı korumaların da görev yapması dikkat çekti.