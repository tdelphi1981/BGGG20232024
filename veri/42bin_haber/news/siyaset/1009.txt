'Türkiye tek sesli rejime geçiyor'
Kılıçdaroğlu: CHP olarak toplumun bütün dokularına girmek zorundayız.
 CHP Genel Başkanı Kemal Kılıçdaroğlu, CHP olarak toplumun bütün dokularına girmek zorunda olduklarını söyledi. Türkiye'nin demokrasiye, özgürlüğe ihtiyacı olduğunu dile getiren Kılıçdaroğlu, "İster Doğu'da yaşayalım, ister Batı da yaşayalım; ister güneyde, ister kuzeyde ister Orta Anadolu da yaşayalım; biz, bir bütünüz, sapmayacağız inançlarımızdan." dedi.
 TÜRKİYE TEK SESLİ REJİME SÜRÜKLENİYOR
  CHP Genel Merkezi'nde düzenlenen il başkanları toplantısında konuşan Genel Başkan Kemal Kılıçdaroğlu, Türkiye'nin farklı bir yerde olduğunu belirterek bunu herkesin bilmesini istedi. Tek boylu, tek sesli bir rejime doğru sürüklenildiğini dile getiren Kılıçdaroğlu, Başbakanın "Avrupa Birliği'nden çıkalım" önermesinin Türkiye'ye nasıl bir model, nasıl bir standart, nasıl bir gelecek tasarladığını açıklayabileceğini ifade etti.
 TÜM DOKULARA GİRMEK ZORUNDAYIZ
  CHP olarak toplumun bütün dokularına girmek zorunda olduklarını vurgulayan Kılıçdaroğlu, şöyle devam etti: "Tarihin bize yüklediği görev ve sorumluluklar var. Bu görev ve sorumluluğun bilincinde hareket etmeliyiz. Her koşul, zorluk ve engelde başarı startını verip ipi göğüslemek zorundayız. Türkiye'nin demokrasiye, özgürlüğe ihtiyacı var. Barış içinde yaşamaya, huzura ihtiyacı var, bilgi toplumu olmaya ihtiyacı var. Asıl hedef bu olmalı. İster Doğu'da yaşayalım, ister Batı da yaşayalım; ister güneyde, ister kuzeyde ister Orta Anadolu da yaşayalım; biz, bir bütünüz, sapmayacağız inançlarımızdan. Neyin ne olduğunu arık biliyoruz, gerçekleri de biliyoruz. Anlatmak hepimizin temel görevidir."
  "21 yüzyılın Türkiye'si böyle mi olacaktı?" diye soran Kılıçdaroğlu, iş kazalarında ölenlerin sayısının terörden ölenlerin sayısından daha fazla olduğuna dikkat çekti. Kılıçdaroğlu, mücadeleyi sonuna kadar götürecek, Türkiye'yi çağdaş düzeyine ulaştırana kadar herkese düşen sorumluklar bulunduğunu kaydetti.