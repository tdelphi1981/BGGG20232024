İşte kabinedeki revizyonun kodları
3 dönem kuralına takılanlar gitti, takılmayanlar geldi.
Başbakan Erdoğan'ın atadığı 4 yeni bakandan 3'ü "3 dönem" kuralına takılmayan bakanlar olması, yeni döneme hazırlık olarak değerlendirildi. Bakanlığa veda eden isimlerden Kültür Bakanı Günay, İçişleri Bakanı Şahin ve Sağlık Bakanı Akdağ bu kurala takılan ve son dönem milletvekilliği yapan isimler. İçişleri Bakanlığına Muammer Güler'in gelmesiyle, bu bakanlığa ilk kez AK Parti MKYK üyesi olmayan bir kişi geldi. Mevlüt Çavuşoğlu, Ömer Çelik'ten boşalan AK Parti Dış İlişkilerden Sorumlu Genel Başkan Yardımcısı olunca Antalya'nın MYK'daki temsilcisi Menderes Türel'le birlikte 2 ye çıktı.