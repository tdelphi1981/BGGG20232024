Turgut Özal'ı sahneden silen sabotajcılara dikkat edilmeli
Kürt sorununun çözümü yolunda başlayan diyalogları değerlendiren HAK-PAR Genel Başkanı Kemal Burkay görüşmeleri olumlu bulduğunu söyledi.

Burkay silahların tümden susabileceği yönünde umutların uyandığını ancak bir önceki barış sürecinde rol alan Özalı sahneden silen sabotajcılara dikkat edilmesi gerektiğini açıkladı. Burkay, 20 yıl önce PKKnın barış ilan ettiği gün Öcalan ve Ahmet Türkle elele çekilen fotoğrafı işaret ederek, Söz konusu ateşkesle birlikte benimle Öcalan arasında iki örgüt adına bir protokol imzalanmış ve kamuoyuna iletilmişti. İç ve dış kamuoyunda memnunlukla karşılanmıştı.. Ancak ne yazık ki süreç kısa zamanda kesintiye uğradı. Bu diyalogun mimarı Özal kuşkulu bir ölümle siyaset sahnesini terk etti ve 33 askerin ölümü gibi provokasyonlar bunu izledi, böylece söz konusu girişim, çözüm ve barış istemeyen kesimler tarafından sabote edildi dedi.


-Rifat Hisarcıklıoğlu: SİVİL İNİSİYATİF ROTASINI MHP BDP VE KANDİLE DOĞRU ÇEVİRDİ
-Daha önce Başbakan Erdoğan ve CHP Genel Başkanı Kemal Kılıçdaroğlu ile görüşen Temas ve Diyalog Grubu, MHP lideri Devlet Bahçeliden randevu isteyecek. Ardından BDP ile görüşecek olan Diyalog Grubu, daha sonra Cumhurbaşkanı Abdullah Gül ile bir araya gelecek. Sivil inisiyatif, çözümü hızlandırmak amacıyla İmralı ve Kandile gitmeyi de planlıyor. TOBB Başkanı Rifat Hisarcıklıoğlu, GÜNSİAD Başkanı Şah İsmail Bedirhanoğlu, Diyarbakır Sanayi ve Ticaret Odası Başkanı Remzi Can, Cengiz Çandar, Prof. Dr. Mithat Sancar ve Yılmaz Ensaroğlu gibi isimlerin bulunduğu grup adına Hisarcıklıoğlunun, Bahçeliden randevu almak için devreye girdiği belirtiliyor.
-Nuşirevan Elçi: ŞERAFETTİN ELÇİ YAŞASA BU SÜRECE DESTEK VERİRDİ
-ŞIRNAK Baro Başkanı Nuşirevan Elçi, hukukçular, hem de bölge insanı olarak akan kanın durması için ne gerekiyorsa yapılması gerektiğini söyledi. Geçen hafta vefat eden KADEP Genel Başkanı ve Diyarbakır Milletvekili amcası Şerafettin Elçinin taziyesi için Şırnakın Cizre ilçesinde bulunan Nuşirevan Elçi, Amcam sağ olsa; bu sürece çok sevinir ve büyük katkı sunardı. Ancak, ömrü buna yetmedi. Hukukçular, bölge insanı olarak kanın durması, sorunun cözümü için ne gerekiyorsa yapılması gerektiğine inanıyorum. Şu an Türkiyede yaşayan en milliyetçi, en ülkücü kesimlerin bile dile getirmese bile sorunun çözümü konusunda olumlu yaklaştığına inanıyorum. Kimsenin bu sorunun çözümü konusunda siyasi rant peşinden koşmaması da gerekiyor. Maalesef geçmişte buna benzer çabalar sekteye uğratıldı. Bazı çevreler tarafından sabote edildi dedi.  