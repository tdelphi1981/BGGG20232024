Diyanet 400 bin hadis taradı 20 bin hadisi 6 ciltte topladı
Türkiyenin önde gelen 100 hadis uzmanının katıldığı hadis külliyatı çalışmasında toplamda 400 bin hadis incelendi. 8 yıl süren çalışmalar sonucu toplamında sahih 20 bin hadis barındıran 6 ciltli kitap basılacak.

Diyanet İşleri Başkanlığı uzun zamandır çalışmalarını sürdürdüğü hadis külliyatı çalışmalarında son aşamaya geldi. Türkiyenin önde gelen 100 hadis uzmanının katıldığı hadis külliyatı çalışmasında toplamda 400 bin hadis incelendi. Sahih 20 bin hadis 6 ciltli kitap basılacak.
Son kontroller yapılıyor
Diyanet İşleri Başkanlığı, Cumhuriyetin en büyük ve kapsamlı projelerinden olan Hadis Külliyatını ayıklama çalışmasını tamamlayarak hazır hale getirdi. Diyanetten 15 uzman ve hadiste otorite 100 bilim adamının katılımıyla 8 yıldır süren çalışmada, 400 bin hadis tek tek ravi (rivayet eden) zincirine göre ayıklandı. 8 bölüm, 600 ana başlık, 6 bin alt başlıktan oluşacak 6 ciltlik Hadis Külliyatı hazır hale getirilerek son kontroller için hadis uzmanlarına gönderildi.
Sanal ortama da aktarıldı
İnternet ortamına aktarılan hadislerde sistem şöyle işleyecek:  Bir vatandaş örneğin İman konusunda Hz. Peygamberin ne söylediğini öğrenmek isterse, önce bu başlığın üzerini tıklayacak. İman konusunda sahih hadislerden 5 veya 10u yer alacak. Rivayet edilen diğer hadisler ve İslam literatüründeki diğer metinlerden de yararlanılarak İman konusu detaylı şekilde işlenecek. Bu sistem diğer bütün konular içinde geçerli olacak. 30 bin civarındaki hadisin tartışılmayacak kesinlikte olduğu tespiti yapılırken, klasik hadis kaynaklarının yanı sıra, İslam kültüründe ortaya çıkan şerhler, erken dönem siyer, edebiyat, tasavvuf gibi literatürlerden de yararlanıldı.
GÖRMEZ PROJENİN BAŞINDA
Hadis uzmanı olarak da bilinen Diyanet İşleri Başkanı Prof. Dr. Mehmet Görmez aynı zamanda projenin başkanlığını da yaptı. Çalışmada internet ortamında kurulan on-line sisteme kaydedilen hadisler, ravi zincirine ve konularına göre sınıflandırıldı. 6 bin alt başlık ve 600e yakın ana başlık altında toplanan hadisler, 8 bölüm olarak planlanan bir külliyatı oluşturacak. Günümüz Türkçesine göre uyarlanan hadis külliyatı aynı zamanda Arapça, İngilizce, Rusça, Uygurca, Çince, Gürcüce, Arnavutça, Rusça, Almanca gibi on dilde yayımlanacak.
HADİS NEDİR?
Hadİs, Peygamberimiz Hz. Muhammedin sözleri, fiilleri, takrirleri (ashabının yaptığını görüp de reddetmediği davranışlar) ile ahlâki ve beşeri vasıflarından oluşan sünnetinin söz veya yazı ile ifade edilmiş şekli.