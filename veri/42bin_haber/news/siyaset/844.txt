Engel olursa PKKnın yakasına yapışırız
Çözüm sürecinin başarıyla sonuçlanmasında en büyük katkının Başbakan Erdoğana ait olacağını belirten BDPli Sakık, Sayın Başbakan bunu sağlarsa Nobel Barış Ödülünü de alır. Bu sürece PKK engel çıkarırsa onun da yakasına yapışırız dedi.

BDP Genel Başkanı Selahattin Demirtaş, İmralı Adasında Abdullah Öcalan ile görüşmek için başvurdukları Adalet Bakanlığından olumlu ya da olumsuz bir cevap almadıklarını söyledi. Demirtaş, Reddedileceğini de düşünmüyorum. Bu süreç ilerlemek durumundadır. Ben önümüzdeki günlerde ziyaretin gerçekleşeceğini düşünüyorum dedi. Demirtaş, şunları söyledi: Bakanlıktan bize şimdiye kadar ne evet, nede hayır diye verilmiş bir cevap yok. Talebimiz reddedilmiş değil. Basında Çarşamba günü olabileceğine dair yazılar çıkınca her halde Çarşamba günü bir gidiş olmayınca reddedilmiş gibi bir tartışma ortaya çıktı. Bu doğru değil, yani reddedilmiş değil. Reddedileceğini de düşünmüyorum. Ben önümüzdeki günlerde gerçekleşeceğini düşünüyorum.  Mardin Bağımsız Milletvekili Ahmet Türk İmralı görüşmeleri için isminin reddedildiği iddialarının doğru olmadığını söyledi.
Başbakan Nobel Ödülü alabilir
BDP Muş Milletvekili ve Meclis İdare Amiri Sırrı Sakık da, Türkiyenin ilk kez barışa bu kadar yakın olduğunu söyledi. Başbakanın bu konuda tarih yazabileceğini dile getiren Sakık, Bu ülkede barışı sağlarsa Nobel Barış Ödülüne aday olabilir, alabilir. Çünkü böyle bir şans var ve bu konuda bende hep söylüyorum, altını çizerek söylüyorum; Başbakanın Türkiye kamuoyu üzerinde ciddi etkinliği var, ciddi bir halk desteği var. Söylediği her sözün arkasında milyonlar var. Bu görüşmeler açık yapıldığı zaman eğer bu barış sürecine PKK engel oluyorsa; yani bir yol haritası varya Kürtlerin bir halk olarak kabul edilebilecek Kürdün üzerindeki baskıları kaldırabilecek, yasalar, anayasa güvencesi altına alınacaksa böyle bir proje varsa ve buna engel PKK oluyorsa hepimiz PKKnın yakasına yapışmalıyız şeklinde konuştu.
Barışı isteyenler daha fazla
Diyarbakır Büyükşehir Belediye Başkanı Osman Baydemir ise, Ankara ile Diyarbakır arasında barış köprüsü inşa edildi dedi. Baydemir, barışı isteyenlerin isteyenlerden fazla olduğunu da ifade etti.