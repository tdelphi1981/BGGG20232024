Flaş!.. Bakan Ergin'den 'böcek' açıklaması
Adalet Bakanı Sadullah Ergin, Başbakan Erdoğanın çalışma ofisinde dinleme cihazı bulunmasıyla ilgili soruşturma yürütüldüğünü söyledi.
 Adalet Bakanı Sadullah Ergin, Başbakan Recep Tayyip Erdoğanın ofisinde dinleme cihazı bulunmasıyla ilgili olarak şöyle konuştu:

Başka ülkelerde de yaşanıyor. Her ülkenin belli miktarda bunu yaşadığını düşünüyoruz. Bunlarla mücadele başladı. Bunları bitirdik deme imkanı yok, azaltmaya çalışıyoruz. Başbakanlık idari soruşturma yürütüyor. Hem idari, hem adli soruşturma yürütülüyor.


2001 yılında AK Parti Hatay İl Başkanlığında yaptığım bir mülakat dinlenmişti.

İdari ve adli soruşturma sonucu çıkacak tablaya bakacağız. Ciddiyetle üzerine gidilmesi gerekiyor. Vatandaş da ben de dinlemeler konusunda endişe duyarım."

ÖZAL RAPORU

Bu haber yapıldığında basın mensupları beni aradılar. Özalın vücudunda toksik maddelerin bulunduğunu söylediler. Ben de buna dayanarak haber yapmayın mahcup olursunuz dedim. Herkesin vücudunda toksik maddeler vardır. Önemli olan ölümün bu toksik maddelere dayanıp dayanmadığıdır.

Ankara Cumhuriyet Başsavcılığı yaptığı açıklamada vücuttaki maddelerin herkeste bulunabilecek oranda olduğu belirtildi. Soruşturma sadece otopsi raporuna bağlı olarak açılmamıştı. Bu rapor soruşturmanın bir parçasıdır. Savcılığın elinde güçlü deliller varsa dava açacaktır, yoksa takipsizlik kararı verecektir.

4. YARGI PAKETİ

4. yargı paketi kapsamında işkence suçlarında zaman aşımı kalkacak. Soruşturma ve kovuşturmada tutukluluk halinin devamı için tutukluyla da görüşülecek.

CİNSEL SUÇLAR
 
Cinsel istismar ve saldırı suçlarında müeyyidelerin ağırlaştırılmasına yönelik çalışmalarımız var. Özellikler küçüklere yönelik kapsamı genişletiyoruz. Cinsel istismar ve saldırı suçlarında mağdurun beden ve ruh sağlığının bozulup bozulmadığına yönelik rapor alınmak suretiyle ceza ona göre belirleniyordu. Bu durum mağdur olanların sıkıntı çekmesine yol açabiliyordu. Bunu yasa metninden çıkartıp genel bir hale getiriyoruz. Mağdur ya da mağdure şikayetçi olmasa da hukuki süreç sürecek.

İMRALI İLE GÖRÜŞMELER

Yaşadığımız problemleri küçültmek için devlet gerek gördüğü bütün enstrümanları kullanır ve bu enstrümanlara müracaat ediliyor.

TECRİT İDDİASI

Şu anda F tipi cezaevlerindeki uygulamalar neyse İmralıdaki uygulama da odur. Şu anda aile mensuplarıyla görüşüyor ancak avukatlarla şu anda bir görüşme yok.

ÖCALAN EŞİYLE GÖRÜŞEBİLİR Mİ?

Genel kurula kadar gelen çalışmanın içindeki metin şöyle: Evli olan ve iyi halli mahkumlar bundan istifade edebilir. Bu şartları taşıyan mahkumlar bu yasal düzenlemeden istifade edecek.

ULUDERE SORUŞTURMASI

Şu anda Diyarbakır Başsavcılığımız soruşturmayı yürütüyor. Başsavcılık dosyada delilleri toplama aşamasında ilgili kurullardan detayları topluyor. Bunun ardından konunu aktörlerinin ifadelerine başvurulacaktır. Önemli mesafe kat ettiklerini düşünüyorum.

ODTÜ OLAYLARI

Bu ülkede ifade özgürlüğü sonuna kadar mücadelesini verelim. Ama ifade özgürlüğü diyerek şiddeti savunmaya kimse kalkmasın. Şiddetle aramıza mesafe konulmazsa demokrasiden bahsedilemeyiz. ODTÜde yapılan iş nedir. Sırt çantalarına taşlar Molotoflar atılarak eylem yapılıyor. 16nın üzerinde yaralı var. Bu şekildeki eylemleri ifade özgürlüğünün neresine koyacaksınız. Protestoya şiddet bulaştığı anda güvenlik güçlerinin görevi vatandaşın can ve mal güvenliğini korumaktır.

MAHKUM NAKİLLERİ

Mahkumların nakilleri için hava yolunu kullanmaya başladık. Sivil otobüslerden de istifade ediyoruz. Yakında demiryolunu da kullanacağız. Mahkumlar için trenlere özel ek vagonlar eklenecek.