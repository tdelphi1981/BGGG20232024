Ülkücü sanatçıdan İmralı sürecine destek
"Ülkücü Sanatçı" Ahmet Yenilmez canlı yayında Ülkücü camiayı kızdıracak açıklamalarda bulunurken, İmralı sürecine destek verdi.
CNN Türk'te Enver Aysevir'in sunduğu Aykırı Sorular programının dün akşamki konuğu ülkücü kimliği ile bilinen tiyatro sanatçısı Ahmet Yenilmez 'di. Sola hiçbir zaman kötü bakmadım diyen Yenilmez sözlerini şu şekilde sürdürdü:

MHP 'YE SERT ELEŞTİRİ

Ülkücü hareket tepkisel bir hareketti. Bir kere lideri askerdi. Emir-komuta zinciri içinde olan bir hareketti. Bugünki MHP o günleri temsil etmiyor. Temsil etmiş olsa oy oranlarını yüzde 30 civarında olması lazım. Sadece eskilerin çocukları ve torunları vermiş olsa yüzde 30 oy alır.

ÜLKÜCÜ HAREKET HAİN ÜRETME FABRİKASINA DÖNÜŞTÜ

Bu hareket hain üretme fabrikasına dönüştü. Bizi hain sayıyorlar. Biz rahmetli Muhsin başkanla birlikte ayrıldığımızda o damgayı yedik. Ülkücü hareket kendisini ideolojik bir yapıya götürecek kadroya sırtını döndü. Neden döndü? Çünkü Ülkücü Hareket mesleksizler tarafından yönetiliyor.

ÖCALAN BİR SİYASİ MUHATAPTI

Hükümetin İmralı görüşmelerini desteklediğini açıklayan Yenilmez Öcalan demeden terör bitmez. Öcalan bir siyasi muhataptı, yeni kabul edildi. diye konuştu.