AK Parti'den Kürtçe hizmet
AK Parti Van İl Başkanlığı, daha önce sadece Türkçe hizmet veren web sitesine Kürtçe linkini de ekledi. "Kûrdi" diye yazılan sitede haber ve duyuruların tamamı Kürtçe olarak da yayınlanıyor.
AK Parti İl teşkilatının www.vanakparti.com adlı resmi internet sitesinde yapılan hizmetler ve Van'daki gelişmeler yer alırken, Türkçe'nin yanı sıra Kürtçe dil seçeneği de eklendi. Önceki gün hizmete giren ve 'Kûrdi' yazılı link, tıklandığında Türkçe olarak yayınlanan bütün haberler, duyurular, faaliyetler Kürtçe olarak da ekrana geliyor. AK Partili yetkililer, Kürtçe sitenin hergün düzenli olarak güncellendiğini ve büyük bir özenle hazırlandığını söyledi. Yetkililer, daha çok kesime böylece hitap ettiklerini ifade etti.