Gül: 'Bilim dünyasını tartışmaların dışında tutmalı'
Cumhurbaşkanı Abdullah Gül, ODTÜ'de yaşananlar ve ardından gelişen tartışmalarla ilgili olarak, "Bilim dünyasını kısır tartışmaların dışında tutmalıyız" diye konuştu 
 Cumhurbaşkanı Abdullah Gül, Göktürk-2 uydusunun fırlatma törenine davet edilmemesinin ardından, bu kez TÜBİTAK'ın verdiği ödüller için düzenlenen törene ev sahipliği yaptı.  "Göktürk-2'nin uzaya fırlatılması övünç kaynağımızdır" diyen Cumhurbaşkanı, ODTÜ'deki olayların ardından yaşanan tartışmalarla ilgili de mesaj verdi. Gül, "Bilim dünyasını kısır tartışmaların dışında tutmalıyız" dedi.  Cumhurbaşkanı Gül, "Bütün bilim yuvalarımızı, bilim adamlarini kısır tartışmaların dışında tutmalıyız. Onlar da kendileri gayret sarfederek bu tartışmaların dışında tutmaları gerek. O zaman hep beraber motivasyonumuzu kaybederiz. O zaman hep beraber bir bakarsınız ki en büyük öncelikleri geri plana atarız. O açıdan özellikle hepimizin bu konudaki hassasiyetini bilime verdiğimiz önemi öne çıkartmamız gerekiyor.  Hep beraber gördük, geçen hafta gurur duyduk. Göktürk-2 uydusunun tamamen milli imkanlar ve milli kapasiteyle yapılıp, uzaya fırlatılması, hepimizin övünç kaynağıdır" diye konuştu.  NTVMSNBC