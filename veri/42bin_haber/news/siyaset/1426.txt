Erdoğan'dan sürpriz görüşme
Başbakan Recep Tayyip Erdoğan'ın, Hamas Siyasi Büro Şefi Halid Meşşal ile görüştüğü ve Meşşal'e, Filistinli taraflar arasında 'uzlaşıyı hedefleyen sürecin, kesintiye uğratılmaksızın sürdürülmesinin büyük önem taşıdığını' ifade ettiği bildirildi.
Alınan bilgiye göre Başbakan Erdoğan, dün Hamas Siyasi Büro Şefi Halid Meşşal ile Ankara'da görüştü.

Görüşmede Meşşal'in, Filistinli taraflar arasında uzlaşının sağlanmasına yönelik görüşmeler ve çalışmalar hakkında Erdoğan'a bilgi verdiği öğrenildi.

Başbakan Erdoğan'ın da Meşşal'e 'uzlaşıyı hedefleyen sürecin, kesintiye uğratılmaksızın sürdürülmesinin büyük önem taşıdığını ve bunun barış sürecine de olumlu katkı sağlayacağını' ifade ettiği bildirildi.