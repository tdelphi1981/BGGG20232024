El Kaidenin sözcüsü Ankarada yakalandı
Dünyada en çok arananlar listesinde en ön sıralarda yer alan El Kaide terör örgütünün 2 numaralı ismi ve örgütün sözcüsü Abu Ghaiht Ankarada başka bir kimlikle kaldığı otelde gözaltına alındı. Türkiyede herhangi bir suça bulaşmayan Ghaiht, mahkemece serbest bırakıldı.

HER ZAMAN USAME BİN LADİNİN YANIBAŞINDAYDI... CIA, ABDYE GÖTÜRMEK İSTİYOR
CIAIN en çok aranalar listesinde üst sıralarda yer alan El Kaidenin sözcüsü ve 2 numaralı adamı Suleyman Abu Ghaiht Ankarada yakalandı. Geçtiğimiz yıl Kuveyt vatandaşlığından çıkarılan Ghaihtin, İran sınırından Türkiyeye girdiği belirlendi. Türkiyede herhangi bir suç işlemediği için çıkarıldığı mahkeme tarafından serbest bırakılan Ghaiht, sınırdışı edilmek üzere Yabancılar Şube Müdürlüğüne teslim edilirken CIAin sorgulamak için girişimler başlattığı öğrenildi.  
En son El Cezirede görüldü
11 Eylül saldırısının ardından örgüt propagandası yapmak için çıktığı El Cezirenin yayınlarından başka izine rastlanamayan El Kaidenin sözcüsü ve 2 numaralı adamı Suleyman Abu Ghaiht geçtiğimiz hafta Başkentte yakalandı. MİTin istihbaratı üzerine terörle mücadele birimleri tarafından sahte pasaportla kaldığı otelde yakalanan Ghaiht, emniyette iki gün süren sorgusunun ardından mahkemeye çıkarıldı. Türkiyede her hangi bir suç işlemediği için yalnızca sınır ihlali suçundan yargılanan Ghaiht, sınır dışı edilmek üzere serbest bırakıldı.
Sınırdışı edilmek için bekliyor
Kuveyt vatandaşlığından çıkarıldığı için iade edilecek ülkesi olmayan Ghaihtin, Türkiyeye giriş yaptığı ülke olan İrana teslim edilmesi için girişimler başlatıldı. Öte yandan Suleyman Abu Ghaihtin yakalandığının İnterpole bildirilmesinin ardından ABD Ankara Büyükelçiliğinden bir ekibin Ankara Emniyet Müdürlüğüne sorguya katılmak üzere geldiği öğrenildi. Bu isteğin geri çevrilmesi üzerine devreye giren CIAin, Ghaihti Amerikaya götürmek için diplomatik girişimler başlattığı belirtiliyor.