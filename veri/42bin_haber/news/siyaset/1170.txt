Çözüm için en büyük tehdit terörden beslenen çevreler
Torbjornş Jagland: Bu tarz görüşmelerin dolaylı ve arabulucuyla değil doğrudan ve halkın bilgisinde yapılmasının çözümü hızlandıracağına inanıyorum. Doğru olan yapılıyor. Sürece en büyük tehdit ise yaşamını çatışmadan kazananlar olacaktır.

AVRUPA KONSEYİ GENEL SEKRETERİ, ÇÖZÜM SÜRECİNİ STARA YORUMLADI
Hükümetin, PKKya silah bıraktırmak için başlattığı İmralı Sürecine, Avrupa Konseyi Genel Sekreteri Torbjornş Jaglanddan da destek geldi. Öcalan ile yapılan görüşmelere ilişkin görüşlerini STARa anlatan Jagland, süreci Umut verici olarak tanımladı. Jagland, çözüm adresini Osloda değil, Ankarada aramak gerektiği vurgusunu yaparken, Dostlarınızla barış yapamazsınız; düşmanlarınızla barış yaparsınız. Çatışmaya çözüm bulmanın tek yolu, elbette bunu size karşı olanla aramaya çalışmaktan geçiyor dedi. Jagland, İmralı sürecinin, barış yolunda atılmış önemli bir adım olarak yorumlarken, sorularımıza şu yanıtları verdi:
Barışı düşmanla yaparsınız
- Teröristle masaya oturulmaz görüşü ile Barış için ne gerekiyorsa o yapılır görüşlerinden hangisine katılıyorsunuz?
Dostlarınızla barış yapamazsınız; düşmanlarınızla barış yaparsınız. Dolayısıyla, sözkonusu çatışmaya çözüm bulmanın tek yolu, elbette bunu size karşı olanla bulmaya çalışmaktır. Sanırım bu süreç umut vaat ediyor. Bu soruna çözüm bulunmasının, Avrupa içinde yararlı olacağına inanıyorum.
- Oslo süreci ile İmralı sürecini kıyaslamanızı istesem...
Ben, bu tür durumlarda, sorunun yaşandığı ülkede yapılacak doğrudan görüşmelerin, Oslo ya da başka herhangi bir adreste yapılacak dolaylı görüşmelerden daha faydalı olacağına inanıyorum. En iyi çözümlerin, hiçbir arabulucunun olmadığı, doğrudan görüşmelerle alınacağı çok açık.
 Halkın bilmesi önemli
- Neden doğrudan görüşmelerin başarısına daha çok   inanıyorsunuz?
Çünkü ancak o zaman kamuoyunun desteğini umut edebilirsiniz. Böylesi durumlarda gizli müzakereler yürütüldüğünde, arkanızda büyük bir kamuoyu desteği bulamazsınız ve bu da işleri zorlaştırır Türk halkı şimdi liderlerinin ne yaptığının farkında ve bilincinde. Dolaylı görüşmeler ya da gizli görüşmeler seçeneklerdir. Bu seçenekler elbette denenmek zorunda kalınabilir, denendiler de ama apaçık gördük ki başarısız oldular. O nedenle şu anda doğrudan görüşmelerin yapılması, kamuoyunun bunu bilmesi ve açıkça destek vermesi çok güzel.
Terörden geçinenler var
- Bu hızla giderse, bu yıl içinde belirgin bir başarı sağlanır mı?
Bu görüşmeler ne zaman sonuçlanır bunu bilemem. Ancak hepimiz, sürecin durdurulmamasını umalım. Çünkü böylesi çatışmalarda, her iki tarafta da görüşmelere karşı olan, sorunu çözebilecek herhangi bir girişimi yok etmek isteyecek aşırı uç taraflar vardır. Çünkü bu kişilerin birçoğunun yaşamı, çatışmanın sürmesine bağlıdır. İşte, bu süreçteki gerçek tehlike de budur! Bu nedenle, sürecin devam etmesi, hızın sürmesi önemlidir.
- Siz yaşanan sorunun tanımını nasıl yapıyorsunuz?
Bu sorun Kürtler için sorun olduğu kadar Türkler içinde sorundur. Bu çatışmalar nedeniyle çok fazla insan hayatını kaybetti. Kamuoyu bu görüşmelerin başarıya ulaştığını görmek istiyor.