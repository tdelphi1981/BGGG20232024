Bağış: En büyük bütçe Milli Eğitimin
BAĞCILAR'da Beyaz Hareket Derneği'nin düzenlediği toplantıya katılan Avrupa Birliği Bakanı Başmüzakereci Egemen Bağış, gençlere önem verdiklerini belirterek, "Dün en büyük bütçe Savunma Bakanlığı'na ayrılıyordu. Bu gün en büyük bütçe Milli Eğitim Bakanlığı'na ayırıyoruz" dedi.
Bağcılar Belediyesi Halk Sarayı'nda yapılan Beyaz Hareket Derneği'nin düzenlediği toplantıya Avrupa Birliği Bakanı Başmüzakereci Egemen Bağış, Bağcılar Belediye Başkanı Lokman Çağırıcı ile çok sayıda davetli katıldı.

Türk gençliğini döner bıçaklarına, silahlara veya çetelere mahkûm etmek, gençliği bu şiddet araçlarına indirgemek, kimsenin haddi olmadığı gibi gençlerimize yapılmış bir insafsızlıktır, Türk gençliğinin önüne konulmuş bir tuzaktır. Her zaman bilimin, teknolojinin, eğitim ve öğretimin peşinden gittik. Dün birileri gençlerimizin eline satır ve döner bıçakları veriyordu, biz bugün her öğrencimize tablet bilgisayar veriyoruz, vereceğiz" dedi.

EN BÜYÜK BÜTÇE MİLLİ EĞİTİM BAKANLIĞI'NDA

Bakan Egemen Bağış gençliğe çok önem verdiklerini belirterek, "Dün en büyük bütçe Milli Savunma Bakanlığı'na ayrılıyordu, bugün en büyük bütçeyi Milli Eğitime ayırıyoruz.10 yılda 200 bine yakın derslik inşa ettik. Öğrencilerimizin eğitiminin önündeki bütün maddi-manevi engelleri kaldırdık. Bütün bunlar gençlerimiz içindir, Türk gençliğinin en iyi koşullarda yetişmesi ve geleceğe umutla bakması içindir. Avrupa birliği sürecinde de Türkiye kaybeden olmayacaktır. Türkiye artık AB gündemine teslim olan değil, kendi krizlerine rağmen AB'nin gündemini belirleyen bir ülkedir.

İSVEÇ'TE MİNAREDEN EZAN OKUNMASINA İZİN

Bakan Egemen Bağış, "Bakınız dün bu ülkede birileri ezan sesinden rahatsız olup bunu yasaklatmaya, aslına uygun olarak okunmasından alıkoymaya çalıştı. İsveç'te Cuma günleri minareden ezan okunmasına izin verilmesi, İsveç AB Bakanı Bayan Ohlsson'un ezan dinlemek için oradaki Ulu Camii'yi ziyaret edeceğini açıklaması gerçekten de ümit ve memnuniyet verici. Ben de kendisine bir mektupla teşekkür edeceğim ve kendisini çan, ezan ve hazan sesini bir arada dinleme fırsatı için Bakanlığımızın Ortaköy Ofisi'ne davet edeceğim" dedi.

Kolları olmayan ve ayağıyla resim çizen Ayşe Işık, Bakan Egemen Bağış'a potresini hediye etti.