Bahçeli'den Sırrı Sakık'a yanıt
Partisinin grup toplantısında konuşan MHP lideri Devlet Bahçeli, "Kafkaslardan Boşnaklardan gelenler bu ülke size ait değildir" diyen BDP'li Sırrı Sakık'a yanıt verdi.
MHP Genel Başkanı Devlet Bahçeli, BDP Muş Milletvekili Sırrı Sakık'ın 'Kafkaslar'dan, Boşnaklar'dan gelenlerin bu ülkenin sahibi olmadığı ve hadlerini bilecekleri' ifadesinin ibret verici olduğunu belirterek, 'Bize göre dağda Mehmetçiğe sıkılan kurşunla, Meclis'te sarf edilen bu aşağılık düşünceler arasında hiçbir fark yoktur. Bilinsin ki Kafkaslar'dan, Balkanlar'dan bir sebeple göç eden aziz milletimin muhterem fertlerine son yurdumuz analarının ak sütü gibi helal olup, asıl sahipleri onlardır' dedi.