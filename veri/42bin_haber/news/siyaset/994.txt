Fakıbaba AK Partiden neden ayrıldı ve neden geri döndü?
Elif Çakır'ın sunduğu Söz Bitmeden'in bugünkü konuğu Şanlıurfa Belediye Başkanı Ahmet Eşref Fakıbaba oldu.
Programdan satırbaşları;

AK Parti Belediye Başkanı Ahmet Eşref partiden neden ayrıldı
ve neden geri döndü?

29 Mart 2009 yerel seçimlerine AK Parti'den istifa ederek bağımsız olarak giren ve geçtiğimiz günlerde partisine yeniden katılan Şanlıurfa Belediye Başkanı Ahmet Eşref Fakıbaba 'yuvasından ayrılmadığını, ayrılmak zorunda bırakıldığını' anlattı. Bakan Faruk Çelik vasıtasıyla Başbakan Erdoğan ile yeniden biraraya geldiğini söyleyen Fakıbaba, 'Başbakanımız'a onu,yuvamı,arkadaşlarımı çok özlediğimi söyledim. Beni yeniden bağrına bastı. Ayrıyken de AK Parti'liydim' dedi.

Şanlıurfa Belediye Başkanı Ahmet Eşref Fakıbaba 2014 yerel seçimlerinde aday gösterilmezse ne yapacağını anlatı.

"Ben hiçbir zaman şunu olacağım bunu olacağım gibi bir şey demedim. Benim görevim 2014'ün 30 Mart'ına kadar görevimi başarıyla yapmak. Sonrası olur olmaz, o hiç önemli değil" diyen Fakıbaba, uygun görülmezse arkasına bile bakmayacağını, çünkü 2009 ile 2014 çok farklı olduğunu, 2009'da tamamen kendisini ifade edemediği bir olayın var olduğunu söyledi.

2014 yılında projelerinin çoğunu tamamlamış bir belediye başkanı olacağını belirtti ve gözünün arkada kalmayacağını ifade etti.