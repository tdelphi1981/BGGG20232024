Terörün bittiğini görmek bana en büyük şifa olacak
İki yıl önce iki ablasını kaybettiği terörist saldırıda felç kalan Nuran Evin, Benim durumuma başkaları düşmemesi için barış olmalı diyorum. Tedavim için en iyi şey moral... Eğer çözüm olursa ayağa kalkmam için bana moral olacaktır dedi.

Çatışmayla geçen 30 yıllık terör sorununda çözüm sürecine en anlamlı destek, 2 yıl önce Siirtte PKK saldırısında iki ablasını kaybeden ve omuriliğine aldığı kurşunla felç kalan 20 yaşındaki Nuran Evinden geldi. İstanbul GATAda süren tedavisi için kaldığı Küçükçekmecedeki ablasının evinde STARa konuşan genç kız, yaşamını karartanlara öfkesini dile getirirken, barış umudu taşıdığını da söyledi. Belden aşağısı tutmayan güzel Nuran, Çözümü görürsem ayağa kalkmaya cesaretim ve moralim olur dedi.
Başkaları da felç kalmasın
Saldırıda iki ablasını kaybeden ve kendisi de felç kalan Nuran Evin, uzun süre yaşadığı şoku atlatamadı. Felçten kurtulmak için büyük bir gayretle fizik tedavisine devam eden Nuran, barış mesajları verdi: Hiçbir suçumuz yokken saldırıya uğradık. Ablalarımı kaybettim, arkadaşımız öldü, diğerinin bacağı koptu. Ben felç kaldım. Hayatımı benden çaldılar. Tek suçumuz, o anda oradan geçmekti. Kim olduğumuzu bilmeden  Durun yapmayın diye bağırmalarımıza aldırmadan bizi taradılar. Hayatımı elimden alanlara çok kızgınım. Allah kimseyi benim durumuma düşürmesin. Yıllardır yatağa mahkumum. İyileşeceğim günü bekliyorum. Bunu umut ediyorum. PKKya silah bıraktırma görüşmelerini görünce sevineyim mi üzüleyim mi önce bilemedim. Sonra benim durumumda olanları düşündüm. Benim durumuma gelebilecekleri düşündüm. Onlar acı yaşamasın diye, barış olmalı dedim.
Herkes için adil bir barış
Barış gelsin fakat beni ikinci kez incitmesin. Tedavimde en önemli şeyin moral olduğunu söylüyor doktorlar. Eğer adil bir çözümü görürsem, ayağa kalkmak anlamlı olur, moral olur. Ben, bir Kürt ve gazi olarak barış istiyorum. Suçlu olanlar elini kolunu sallamamalı. Herkes yaptığının karşılığını bulmalı. Suçsuz günahsız insanlar da artık hayatlarını kaybetmemeli. Yani herkes için adaletli bir barış olmalı. Herkes hak ettiği kadarını almalı. O kadar şehitlerimiz var, gazilerimiz var, anneler var. Kimse üzülmemeli.  
ÇARESİ  VARSA GİDERİM
Tedavisi sırasınca Aile ve Sosyal Politikalar Bakanı Fatma Şahin ile İstanbul Valisi Hüseyin Avni Mutlunun sürekli destek verdiğini, Vali Mutlunun her zaman telefonla arayıp sorduğunu söyleyen Nuran Evin, Ayağa kalkmak istiyorum. İmkan yurt dışında var ise, oraya da gitmek istiyorum şeklinde konuştu. Evin, Küçükçekmecede ablasının evinde tedavisine devam ediyor.
Terörist kurşunu omuriliğine saplandı
TARİH 21 Eylül 2011... Nergis Evin (25) Hatay Üniversitesi Beden Öğretmenliği bölümü öğrencisi, Zeynep Evin (31) kuaför, Nuran Evin (17) öğrenci, Nurcan Olgaç (25) yüzme antrenörü, Gülcan Olgaç (27) hemşire ve Kevser Çekin (25) güvenlik görevlisiydi. Nergisi yeni öğretim döneminde üniversiteye uğurlamak isteyen kardeşleri ve arkadaşları Siirt Polis Yüksek Meslek Okuluna 100 metre uzaklıktaki restoranda rezervasyon yaptırdı. Aynı otomobilde şarkılar söyleyerek gittikleri restorana metreler kala 5 PKKlı teröristin uzun namlulu silahlı ve roket atarlı saldırısına uğradılar. Yapmayın, durun çığlıkları arasında yaşadıkları saldırıda Nergis ve Zeynep Evin, Nurcan Olgaç ile Kevser Çekin yaşamını kaybetti. Patlamada Gülcan Olgaç sol bacağını yitirirken, Nuran Evin de omuriliğine aldığı kurşunla felç kaldı. Nuran Evin bu travmayı uzun süre atamadı.