Yargıya Ergenekon ablukası
Mütalaanın beklendiği Ergenekon duruşması dün tartışmalar eşliğinde yapıldı. Mahkeme heyetini baskı altına almak için haftalardır hazırlanılan plan işletildi. İçerde de dışarda da kargaşa çıkarıldı.

CHP, İP, ADD VE TGBNİN MEDYA DESTEKLİ OPERASYONU SİLİVRİYİ KARIŞTIRDI 
ERGENEKON davasında savcılığın esas hakkındaki mütalaasının beklendiği dün, CHP, İP ve sanık yakınlarından oluşan bir grup Silivrideki duruşma salonuna adeta baskın yaptı. Günler öncesinden medya desteğiyle sürdürülen kampanya çerçevesinde Silivrideki duruşma salonuna giden CHP milletvekillerinin önderliğindeki grup salon içinde ve dışında mahkeme üzerinde baskı kurmak için her yolu denedi. CHP milletvekilleri, duruşma salonunda sanık avukatlarına talimatlarla mahkeme heyetine karşı yönlendirirken, öğle arasında yasak olmasına rağmen duruşma salonunda lahmacun partisi verdi. Dışarda ise yargıya baskı için gelen gruplar jandarma ile çatıştı.
Sanıklar alkışlarla karşılandı
350 izleyici kapasiteli duruma salonuna çok fazla izleyici alınması nedeniyle izdiham yaşandı. CHP milletvekilleri basın için ayrılan bölümle avukatlar bölümüne oturdu, gazetecilerin çoğu ayakta kaldı. Tutuklu sanıklar içeri alınırken, izleyicilerin alkışına sanıklar el sallayarak ve yumruk yaparak karşılık verdi. İzleyiciler sloganlarla karşılık verdi.
Başbuğ aylar sonra duruşmada
Savunmasını yapmak için duruşma salonana gelen ve bir daha duruşmalara katılmayan tutuklu sanıklardan eski Genelkurmay Başkanı İlker Başbuğun da aralarında olduğu 52 tutuklu sanık salonda hazır bulundu. Eski MGK Genel Sekreteri emekli Orgeneral Tuncer Kılınç, eski İstanbul Üniversitesi Rektörü Kemal Alemdaroğlunun da aralarında olduğu 30 tutuksuz sanık da duruşmaya geldi.
CHP ve Baralor çıkarma yaptı
Duruşmaya CHP çıkarma yaptı. Grup Başkanvekili Emine Ülker Tarhan, genel başkan yardımcıları Umut Oran ve Gürsel Tekin ile Süheyl Batum ve İlhan Cihanern de aralarında bulunduğu 40a yakın CHP milletvekili, İstanbul İl Başkanı Oğuz Kaan Salıcı, Türkiye Barolar Birliği Başkanı Vedat Ahsen Coşar, İstanbul Barosu Başkanı Ümit Kocasakal da duruşmayı izledi. Duruşmada ilk kez savcılar Mehmet Ali Pekgüzel, Nihat Taşkın ve Murat Dalkuş birlikte hazır bulundu. Sanık avukatları ve gözlemci olarak değişik barolardan yaklaşık 250 avukat da duruşmaya katıldı.
Kampanya amacına ulaştı
Savcıların esas hakkındaki mütalaayı hazırlaması için duruşmalara 17 gün ara verilmesinin ardından başta CHP ile Genel Başkanı ve çoğu yöneticisi tutuklu olan İP öncülüğünde dünkü duruşma öncesi Silivrinin miting alanına çevrilmesi ve mahkemeye baskı yapılması için medya aracılığıyla kampanya başlatılmıştı. Dün sabahın erken saatlerinden itibaren Türkiyenin değişik yerlerinden otobüslerle taşınan CHP, İP, TGB ve ADD üyeleri ile sanık yakınları Silivriye geldi. CHP, seçim otobüsleri de Silivri Cezaevi önüne getirilerek kalabalığı yönlendirmek için kullanıldı.
Mütalaa yerine yeni iddianame
Duruşma salonu girişi ve çevre yollarda jandarma görevlilerince yoğun güvenlik önlemi alındı. Duruşmaya izleyici olarak gelen ancak salona giremeyen grup ile jandarma görevlileri arasında arbede çıktı. Jandarma zaman zaman biber gazı ve tazyikli su ile taşkınlık yapan göstericileri yatıştırdı. CHP milletvekilleri ile jandarma arasında tartışmalar yaşandı.
Mütalaa yerine yeni iddianame
4 yılı aşkın süredir devam eden 67si tutuklu 275 sanıklı Ergenekon davasının dün yapılan duruşmasında savcılığın esas hakkındaki görüşünü açıklaması bekleniyordu. Ancak Mahkeme Başkanı Hasan Hüseyin Özese, yeni bir davanın daha birleştirildiğini ve birleşen davanın iddianamesini okuyacağını, ardından da savcılara mütalaa için söz hakkı verileceğini söyledi. Avukatlar mütalaa açıklanacakken yeni bir iddianame okunmasına itiraz etti. Salon içinde kargaşa başladı.
Duruşmaya 5 kez ara verildi
Dünkü duruşmaya avukatların itirazı, izleyicilerin alkış ve protestoları nedeniyle 5 kez ara verildi. Mahkemenin birleşen iddianemeyi okutma kararı üzerine sanık avukatları itiraz etti. Salondaki izleyiciler de avukatları destekleyerek, alkışlamaya başlayınca mahkeme heyeti salonun boşaltılmasına karar vererek duruşmaya ara verdi. Aranın ardından söz isteyen sanık avukatlarına söz verilmeyince, sanık avukatı Vural Ergül, ayağa kalkarak bağırdı. Bunun üzerine Özese, Ergülden dışarı çıkmasını istedi. Ergül direrince Özese, jandarmalara zorla çıkartın emri verdi.
CHP avukatları yönlendirdi
Buna avukatların tümü itiraz etti. Gazeteciler bölümde oturan CHP milletvekilleri arasındaki 2 vekil, avukatlara ayağa kalkmaları yönünde telkinde bulundu. Avukatlar da ayağa kalkarak, mahkemenin kararını protesto etti. Bağırmaya devam eden Ergülün etrafını saran diğer avukatlar jandarmalara direnince duruşmaya bir kez daha ara verildi. Aranın ardından, birleştirilen iddianamenin okunmasına geçildi ancak sanık avukatları masalara vurarak mahkemeye engel oldu. Bunun üzerine duruşmaya yine ara verildi.
Vekiller hakimleri yuhaladı
Aranın ardından Genelkurmaydan gelen hard disklerle ilgili naip hakim tarafından hazırlanan ön raporun okunmasına da avukatlar itiraz ederek, söz istedi. Başkan da sabahtan buyana aynı şeyi yapıyorsunuz. Avukatlar her şey için konuşmaz diye uyardı. Bunun üzerine avukatlar ve salondaki milletvekilleri, Özeseyi yuhaladı ve masalara vurarak protesto etti. Duruşmaya tekrar ara verildi.
Meclisten darbe raporu istenecek
Verilen aranın ardından esas hakkındaki mütalaayı açıklaması beklenen savcı Mehmet Ali Pekgüzel, TBMMye yazı yazılarak, Darbe Komisyonunun rapor ve eklerinin istenmesini dosyadaki eksiklerin giderilmesini istedi. Savcının ardından sanık avukatlarına söz verilmesinin ardından duruşma ertelendi.
CHPden Ergenekon savunması?
-DÜNKÜ duruşmada yaşanan olaylar sırasında CHP milletvekilleri hep en ön saflarda yer aldı. Avukat Vural Ergülün salondan çıkartılması kararı üzerine gazeteciler bölümde oturan CHP milletvekilleri arasındaki 2 vekil, avukatlara ayağa kalkmaları yönünde telkinde bulundu. Avukatlar da ayağa kalkıp Ergül etrafında etten duvar ördü.
-Duruşma sırasında salona kartsız giren bir kadın izleyici jandarma görevlilerince uyarılınca CHP Milletvekili Engin Özkoç askerlere tepki gösterdi. Astsubayın Kartsız alınmamasını savcı istiyor. demesi üzerine Özkoç, Bu hanım CHP Kadın kolları üyesi. Git onu bana getir dedi.
-Öğle arasında tutuklu sanıklar salondan çıkarılırken CHP milletvekilleri, avukatlar ve tutuksuz sanıklar bir süre salondan ayrılmadı. CHPli bazı milletvekilleri, yiyecekle girilmesi yasak olan salonda, kafeterya bölümünden getirttikleri lahmacun ve ayrandan oluşan öğle yemeklerini yedi.
-CHP Genel Başkan yardımcısı Umut Oran, cep telefonu, ses kayıt cihazı ya da diz üstü bilgisayarla girmenin yasak olduğu duruşma salonunda cep telefonuyla çektiği fotoğrafı sosyal paylaşım sitesi Twitterdan paylaştı.
-Salonda sanık avukatlarıyla birlikte hareket eden ve zaman zaman onları yönlendiren CHP milletvekilleri, Mahkeme Başkanı Özesenin avukatlara söz vermemesini avukatlarla birlikte protesto edip masalara vurdular ve hakimleri yuhaladılar.
-CHP seçim otobüsü üzerine çıkan CHP Grup Başkanvekilleri Emine Ülker Tarhan ve Muharrem İnce ile Genel Başkan Yardımcıları Bülent Tezcan ve Gökhan Günaydın, Silivri Cezaevi önünde zaman zaman taşkınlık yapan gruba propaganda konuşması yaptı, soruşturma ve hakimleri eleştirdi.
KÖTÜ HABER GELİRSE SİLİVRİYİ YAKARIZ
SAVCILARIN esas hakkındaki mütalaalarını hazırlamak için mahkemeden süre talep etmesi üzerine mahkeme duruşmayı 16 gün sonraya ertelemişti. Kamuoyunda Ergenekon davası hukuksuz bir davadır, sanıklara Balyoz davası gibi ceza çıkacak. Silivriye gidelim mahkeme sanıkların arkasındaki gücü görsün. Sanıklar yalnız değil diyerek 2 hafta boyunca CHP, İP, TGB, ADD ve bazı sanatçılar tarafından medya desteğiyle kampanya yapıldı. Kampanya sonucu binlerce kişinin Silivriye gelirken, kalabalık arasında geçen konuşmalarda, savcıların mütalaayı açıklamaları halinde mahkeme salonuna saldırılacağı konuşuldu.
Ceza çıkarsa hakimler çıkamaz
Bazı göstericiler, kendi aralarında Eğer yurtseverlere ceza verilirse bu savcılar ve hakimler buradan sağ çıkamayacak. Salonu basacağız. Tahliye çıkmaz ve sanıklar evlerine gidemezlerse mahkeme üyeleri de evlerine gidemeyecek. Burada gerekirse sabahlayacağız şeklinde konuşmaları dikkat çekti. Duruşma salonuna sabah saatlerinde alınan izleyicilerin, duruşmayı protesto etmesi üzerine içeridekiler dışarı çıkartılmıştı. Salon dışında kalan izleyiciler içeride yapılan yargılamayı protesto ederek sık sık kapıları zorlayarak içeri girmeye çalıştılar. Silivri cezaevi önünde toplanan gruplardan biri olan İPe bağlı Türkiye Gençlik Birliği Duruşma salonundan kötü bir haber gelirse kimse bizi tutamaz. Silivriyi yıkarız şeklinde sloganlar attı.
Avukatlar dışarıyı da provake etti
Mahkeme, duruşma salonunda yargılamayı engelleyen avukatların dışarı çıkartılmasını istedi. Bunun üzerine jandarma avukatları sakinleştirmeye ve dışarı çıkması gerekenleri dışarı çıkartmak istedi. Bu gelişme üzerine avukatlardan bazılar dışarıdaki kalabalığa haber ulaştırarak, Avukatlar tutuklanıyor, sanıklar konuşturulmuyor haberi önderdi. Kalabalığın bu duruma tepki göstererek duruşma salonun kapısını zorladığı görüldü. Sık sık bağıran, slogan atan ve ıslık çalan kalabalığı jandarma zorlukla kontrol altına aldı. Yine avukatların, baro odasındaki televizyona son sesi vererek canlı yapılan yayının sesini tüm salona yaydığı dikkatlerden kaçmadı.