"Bakan nasıl içine sindirdi anlamıyorum"
CHP Genel Başkanı Kemal Kılıçdaroğlu, gazetelerin ekonomi müdürleriyle biraraya geldiği toplantıda gazetecilerin sorularını yanıtladı.
Kılıçdaroğlu, Malik'in davetiyle ilgili soruya cevap verirken Enerji ve Tabii Kaynaklar Bakanı Taner Yıldız'ı eleştirdi.


"BAKAN NASIL İÇİNE SİNDİRDİ BEN ANLAMIYORUM"

Kılıçdaroğlu, "Türkiye'nin Irak'ın toprak bütünlüğüne saygı duyduğunu, ortak bir politika oluşturduğunu biliyoruz. Kuzey ile merkezi yönetim arasındaki çatışmada Türkiye'nin kendi izlediği genel politika çerçevesinde hareket etmesi gerektiği unutmamız gerekiyor. Bir ülkenin içinde bir taraftan yana tavır koyuyorsanız doğal olarak sistemin dışına itilirsiniz. Türkiye Cumhuriyeti tarihinde bırakın Irak'a, herhangi bir ülkeye giden bakan geri döndürülmemiştir. Dış politikada Türkiye'nin böyle bir tablo ile karşı karşıya bırakıldı ben içime sindiremiyorum. Bakan nasıl içine sindirdi ben anlamıyorum. Boğaz'da çay, kahve içecekmiş... Geçmişle övüneceksiniz, geçmişe bir baksınlar kendi ataları bu duruma düştü mü hiç" diye konuştu.


"KERKÜK'E DE ERBİL'E DE BARZANİ'YE DE UĞRAMAK İSTERİM"

Irak'tan davetin daha önce defalarca geldiğini belirten Kılıçdaroğlu, "Irak daveti yeni değil. Daha önce de defalarca davet gelmişti. Koşullar uygun değildi. Tekrar Balkan konferansı sırasında davet geldi. Kabul ettim. Bağdat'a uçakla gitmek istiyorum daha sonra karayolu ile Türkiye'ye dönmeyi planlıyorum. Mümkün olduğunda çok yere uğramak istiyorum. Kerkük'e de Erbil'e de Barzani'ye de koşullar uygun olursa uğramak isterim" dedi. Kılıçdaroğlu, dış politikanın ülkelerin menfaatleri doğrultusunda oluşturuması gerektiğini de ifade etti