Bu süreçte sabırlı ve sağduyulu olun
ŞEHİT aileleri ve gaziler, İmralı'yla yürütülen yeni çözüm sürecine ilişkin yaşadıkları ikilem ve endişeleri TBMM Başkanı Cemil Çiçek'e iletti.
 Ülke genelinde 42 şubeyi çatısında toplayan Türkiye Harp Malulü Gaziler Şehit Dul ve Yetimleri Derneği Başkanı Taner Uran ve bir grup dernek yöneticisinin geçen hafta Çiçek'e yaptığı ziyaretin ayrıntılarına AKŞAM ulaştı. Dernek temsilcileri, sürece ilişkin endişelerini dile getirirken 'Çözüm sağlanırken incitilmek istemiyoruz' dedi. Çiçek 'Sizin duygularınızı, endişelerinizi anlıyorum.  Gelinen bu noktada hepimize düşen görev sürece yardımcı olmaktır. Gönlünüzü ferah tutun, sağduyulu ve sabırlı olun.'  YELDA GÖKDAĞ