2014 Seçimleri yarı başkanlık sisteminin başlangıcı mı olacak?
24 Tv ekranlarında yayınlanan Elif Çakırın sunduğu Söz Bitmeden programının bugünkü konuğu; Başbakan Yardımcısı Bekir Bozdağ. Bozdağ; Başkanlık sistemini ve Türkiye'nin siyasi gündemini Söz Bitmeden'de değerlendirdi.
Elif Çakır; Yarı Başkanlık sistemine 2014 Yılında nasıl fiili olarak geçmiş olacağız?

Bekir Bozdağ: Fiili olarak genmenin anlamı zaten yasal bir değişiklik olmadan ortaya çıkacak durumu ifade etmek için söyledim. Çünkü bizim Anayasamızda 2007 yılında yapılan değişiklikle Cumhurbaşkanının halk tarafından seçilmesi benimsendi. Bu tarihi bir adım. Çünkü bugüne kadar hiçbir Türk Devlet Başkanı veya Cumhurbaşkanı halk tarafından seçilmedi. 

İlk defa 2014'te Türkiye Cumhuriyeti Cumhurbaşkanı halk tarafından seçilecek. Tabi seçim propagandası olacak, Cumhurbaşkanı adayları meydana çıkacaklar ve bir takım vaatlerde bulunacaklar.

Elif Çakır; Fiili olması Anayasanın mevcut haliyle diyelim ki değişmedi, fiili olarak bu sistemle de yarı başkanlık sistemine 2014 yılında geçmiş olabiliyor muyuz?

Bekir Bozdağ: Anayasa değişmeden fiili bir durum ortaya çıkmış oluyor. Örneğin Dün Parlementonun seçtiği Cumhurbaşkanı bunları kullanmak istediğinde Özal ,Demirel, Sezer örneğinde olduğu gibi sıkıntı çıktımı? çıktı!. Ama bir de şimdi Cumhurbaşkanının halk tarafından seçilen bir yapıyla göreve geldiğini düşündüğünüzde Cumhurbaşkanı bugün bu yetkileri aktif kullanma noktasında istekli olmayabilir sistem gereği ancak yarın halk tarafından seçilince Cumhurbaşkanı aktif olmak zorunda.