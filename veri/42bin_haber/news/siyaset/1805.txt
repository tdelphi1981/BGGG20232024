Brükselin cevabı: Şartsız destekliyoruz
PKKYA silah bıraktırma hedefiyle başlatılan çözüm süreci kapsamında Abdullah Öcalanın gönderdiği üç mektuptan birinin adresi olan örgütün Avrupa kanadından yanıt geldi. Brükselden gelen cevabi yazıda, Abdullah Öcalana tam destek var.

Abdullah Öcalanın İmralıdan BDPnin yanı sıra örgütün Kandil ve Avrupa kanatlarına ulaştırılmak üzere gönderdiği mektubu 28 Şubatta Brüksele götüren BDP Grup Başkanvekili Pervin Buldan, önceki gün aynı adrese gitti. Brükselde örgütün Avrupa sorumluları ile görüşen Buldan,Öcalanın taslak metnine cevaben hazırlanan metni dün getirdi. Buldan, kapalı zarfla getirdiği metni Adalet Bakanlığına teslim etti.
Açıklamayı Bakanlık yapacak
Öcalanın gönderdiği mektuba verilen cevabı getirdiğini doğrulayan Buldan, metnin içeriği ile bilgi vermezken, gerekli açıklamayı Adalet Bakanlığının yapacağını söyledi. Örgütün Avrupa Sorumlusu Zübeyr Aydar tarafından kaleme alınan metinde, çözüm sürecine tam destek verildiği öğrenildi. Bu konuda Öcalanın arkasında olduğu mesajını veren Brüksel, süreç için herhangi bir şartının olmadığı belirtti. PKKnın Kandil kanadının da Öcalanın gönderdiği taslak metne en geç Perşembeye kadar cevap göndereceği kaydedildi. Mektupların hafta sonuna kadar İmralıya ulaşması bekleniyor.