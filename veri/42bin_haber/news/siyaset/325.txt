'Gösterin, istifa etmeyen şerefsizdir'
Çevre ve Şehircilik Bakanı Erdoğan Bayraktar, TOKİ'deki yolsuzluk iddiaları üzerine konuştu.
 Bütçe görüşmelerinde sona yaklaşılan Meclis’te, tartışmalı oturumlar hız kesmiyor.
 Çevre ve Şehircilik Bakanlığı bütçesi görüşüldüğü sırada, yolsuzluk tartışması yaşandı.
 CHP, Bakan Erdoğan Bayraktar'ı istifaya davet ederken, Bayraktar eleştirilere, "Hakkımda dava varsa istifa etmeyen şerefsizdir" yanıtını verdi.
 CHP Kocaeli Milletvekili Haydar Aka, Bakan Bayraktar’a yönelik, “Size 3 soru yönelttim, basit 3 soru. Adam olan adam, verdiği sözün arkasında durur. Sizi tekrar istifaya davet ediyorum. İstifa edeceğinizi söylemiştiniz” dedi.
 Erdoğan Bayraktar da, “Yolsuzluğu şahıslar yapar, kurumlar yapmaz. TOKİ'de şahıslar hakkında bir yolsuzluk davası yoktur. Ben size yalan konuşuyorsunuz demiyorum, yolsuzlukla ilgili bizim hakımızda dava varsa, istifa etmeyen şerefsizdir” karşılığını verdi.
 BİR TARTIŞMA DAHA 
 CHP'li Mahmut Tanal, kendisine gönderilen Osmanlı'nın dış borçlarına ilişkin kitapta bazı sayfaların boş olduğunu, buradaki bilgilerin gizlenmek istendiğini savundu.
 Bakan Şimşek, Tanal'a hemen yeni bir kitap verdi ve “Nasıl olduysa Tanal'a boş sayfa olan denk gelmiş. Ben size vermek üzere kitabı getirdim” dedi.
  