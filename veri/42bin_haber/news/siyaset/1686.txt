Saçan 1 Nolu şüpheli
28 Şubat soruşturmasını yapan savcılık, işkence iddialarıyla ilgili dosyayı ayırarak gereğinin yapılması için İstanbul Başsavcılığına gönderdi. 1 numaralı şüpheli, daha önce de işkenceden yargılanan Ergenekon sanığı Adil Serdar Saçan oldu.

28 ŞUBAT SÜRECİ İŞKENCELERİNİ İSTANBUL BAŞSAVCILIĞI SORUŞTURACAK
28 ŞUBAT post modern darbe sürecini soruşturan Ankara Cumhuriyet Başsavcılığı çarpıcı bir adım attı. 28 Şubat dönemindeki işkence  iddialarını ana dosyadan ayıran Başsavcılık, işkence iddialarını görevsizlik kararıyla  İstanbul Başsavcılığına gönderdi. İstanbul Başsavcılığından soruşturma başlatılarak gereğinin yapılmasını isteyen Ankara Başsavcılığı, 28 Şubatın işkenceci isimlerini tek tek belirledi.
Gereğini İstanbul yapacak
İşkence iddialarını ana dosyadan ayıran 28 Şubat Savcısı Mustafa Bilgili, 28 Şubatın bir numaraları işkencecisi olarak gösterilen Ergenekon sanığı ve eski İstanbul Emniyeti Organize Şube Müdürü Adil Serdar Saçanın şikayet dosyasını İstanbul Başsavcılığına gönderdi. Görevsizlik kararıyla gönderilen dosyada suç duyurusunda belirtilen işkence iddialarının araştırılarak gereğinin yapılması istendi.
İşte işkence ile suçlananlar
Ankara Başsavcılığı, İstanbula yazı yazarak, Adil Serdar Saçan hakkında, 28 Şubat sürecinde aralarında AK Parti İstanbul Milletvekili Harun Karacanın da bulunduğu kişilere işkence yaptığı iddiasıyla soruşturma yürütülmesini istedi. İşkenceci ile suçlananlar arasında İçişleri Bakanlığı Müfettişi Candan Eren, eski Organize Şube Komiseri Ahmet İhtiyaroğlu, Komiser Yardımcıları Alper Özdemir, Metin Rakipoğlu ve polisler Serdar Akça, Semih Günaydın ve Yalçın Işık da yer aldı.
Örgüt suçlaması yer aldı
Şüphelilere suç işlemek için örgüt kurmak, işkence, kötü muamele, görevi kötüye kullanma ve suç uydurma suçlamaları yöneltildi. Öte yandan Ankara Başsavcılığının 3 şikayet üzerine soruşturma başlattığı ortaya çıktı. Şikayetçilerin ise eski Gebze Belediye Başkanı Ahmet Penbegüllünün eşi Yurdagül Penbegüllü, kardeşi Mehmet Penbegüllü ile Kocaeli Büyükşehir Belediyesi Terminaller Şube Müdürü Arif Alpaydın olduğu öğrenildi.
YAPTIĞI İŞKENCEYİ MECLİSTE ANLATTI
ADİL Serdar Saçan, TBMM Darbeleri Araştırma Komisyonunda ifade verirken, işkence yaptığı AK Parti İstanbul Milletvekili Harun Karaca da toplantıya katılarak Saçana, Beni sorgu sırasında çırılçıplak soymadınız mı? diye sordu. İddiayı reddeden Saçan, Raporla ispatlayıp şikayetçi olsaydın yanıtını verirken, Saçan sorguladıkları şüphelileri çırılçıplak soymalarının rutin bir uygulama olduğunu savundu. Karaca STARa yaptığı açıklamada ise Saçan Komisyonda beni karşısında görünce sinirlendi. Harun Karaca sanıktı, burada ne işi var? dedi. Gözümün içine baka baka Ben işkence yapmadım diyerek yalan söyledi demişti. Karaca, gözaltında kaldığı 4 gün boyunca bel fıtığı ameliyatı olmasına rağmen tuvaletin yanındaki beton zeminde gözleri bağlı diz üstü oturtulduğunu, elektrik verildiği için çığlıklarının koridorda yankılandığını ve yan tarafta bulunan arkadaşlarına kendi sesiyle psikolojik işkence yapıldığını anlatmıştı.
NAMAZ KILMAMA İZİN VERMEDİLER
ŞİKAYETÇİLERDEN Arif Alpaydın şunları anlatmıştı: Yaşadığım sürede ilk kez nezarethaneye girmiştim. Saatin kaç, gece mi gündüz mü olduğu belli değildi. Tuvalete bile çıkmaya izin yoktu. Namaz kılmak istedim, abdest almaya izin vermediler. Duvara teyemmüm yaparak namaz kılmaya çalıştım. (...) Sorguya aldılar Söyle bakalım başkanın yaptığı yolsuzlukları sen bunları bilirsin dediler. Ben de bu tür iddialarla ilgim ve bilgim olmadığını söyledim. Tehdit, hakaret, küfürler ettiler. Arkadaşlarının seslerini duymadın mı, biz seni konuşturmasını biliriz dediler. Başkanın bir tane yolsuzluğunu söyle serbest bırakalım diye ısrar ettiler. Tokat atıyor, hayalarımı sıkıyor ve seni soyarız elektrik bağlarız diye tehdit ediyorlardı. Bana elektrik vermediler ancak diğerlerine elektrik verdiklerini kendileri söylediler.
Saçanı isim vererek suçlamışlardı
İstanbul eski Organize Suçlarla Şube Müdürü ve Ergenekon davası sanığı Adil Serdar Saçanın 1 numaralı şüphelisi olduğu işkence soruşturmasını İstanbul Başsavcılığının ifade işlemlerinin ardından davaya çevirmesi bekleniyor. Ankara Cumhuriyet Başsavcılığına yapılan şikayetlerde AK Parti İstanbul
Milletvekili Harun Karaca, 28 Şubat sürecinde İstanbul Organize Suçlarla Mücadele Müdürü olan Saçanın kendisine işkence yaptığını iddia etmişti. Kocaeli Büyükşehir Belediyesi İSU Genel Müdürlüğü Hukuk Müşaviri Necmi Özen de, suç duyurusunda bulunarak Saçandan şikayetçi olmuştu.