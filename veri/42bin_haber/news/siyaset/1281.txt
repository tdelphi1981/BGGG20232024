Erdoğan: Kayseri'deki başörtüsü olayıyla bizzat ilgileneceğim
Başbakan Erdoğan, Kayserideki temasları sırasında, STK temsilcileri ve kanaat önderleriyle Erciyeste bir toplantı yaptı. 3 saat süren yemekli toplantıda sivil toplum kuruluşlarının görüşlerini dinleyen Erdoğan, 20 soruya cevap verdi. Erdoğana Kayseride aynı gün içinde yaşanan bir başörtüsü olayı aktarıldı.
500 kişinin katıldığı toplantıda söz alan Memursen ve Eğitimbirsen Kayseri İl Başkanı Aydın Kalkan, toplantıdan birkaç saat önce Kayseride anadolu lisesinde bir öğretmenin görevli olduğu okula sokulmadığını anlattı. 

Başörtüsü giremez

Kalkan, Kamuda başörtüsü yasağı özgürlüğü ne zaman sağlanacak? Sabahleyin hoca hanım görevli olduğu okuluna giremedi. Sınav Yürütme Kurulu Başkanı Kotla gelenler, kravatsız gelenler girer ama siz başörtüsüyle giremezsiniz demiş. Lütfen bunu çözün Sayın Başbakanım dedi.

Gereği neyse yapılacak

Başbakan Erdoğan böyle bir durumu kabul edemeyeceklerini ifade ederek, Öğretmenin okula girememesi konusunu takip edeceğiz. Onunla bizzat ilgileneceğim. Gereği neyse o yapılacak dedi. Erdoğan yanında bulunan Kayseri Valisi Şerif Yılmaza talimat verdi. Erciyes Üniversitesi Rektörü de akademisyenin ismini aldı.

Kocasinan İlçesi Ahmet Eren Anadolu Lisesindeki olayda, açıköğretim fakültesi sınavında görevli olduğu sınav yerine başörtülü gelen öğretmen İlham Duranın, sınav yürütme kurulu başkanı Erciyes Üniversitesi Ziraat Fakültesi Öğretim Üyesi Prof. Dr. Halit Yetişir tarafından salona alınmadığı belirtildi. Prof. Yetişir, bayan öğretmenle ilgili tutanak da tuttu.