MHP'li Yeniçeri'den, Hakan Şüküre destek
MHP Ankara Milletvekili Prof. Dr. Özcan Yeniçeri, AK Parti İstanbul Milletvekili Hakan Şükür'ün, Türklükle ilgili sözlerinin çarpıtılmasının ahlaki olmadığını söyledi.
Özcan Yeniçeri, TBMM'de düzenlediği basın toplantısında, gündemle ilgili değerlendirmeleri sırasında Hakan Şükür'ün, "Etnik olarak kimlik peşinde olmanın yanlış olduğu, ekmeğini yeyip, suyunu içtiği memleketinin evladı olduğu ve kendisini Türk olarak gördüğü' ifadelerinin, "Hakan Şükür Türk olmadığını söyledi." şeklinde istismar edilmesini eleştirdi.

 Şükür'ün sözlerinin çarpıtılmasının ahlaki olmadığına işaret eden Yeniçeri, "Hakan Şükür, Arnavut asıllı Türk yurttaşıdır. Ve kendisi bu yönü itibarıyla Türk oğlu Türk'tür. İnsanlar kendilerini ne hissediyorlarsa odur. Ortak tarihin, coğrafyanın ve inancın çocukları aynı millettir. Unutmamak gerekir ki Türklük bir kan meselesi değil kalp meselesidir." dedi.