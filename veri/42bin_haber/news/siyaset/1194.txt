Anayasada uzlaşma olmazsa grup teklifi olarak getiririz
Başbakan Erdoğan, yeni Anayasa çalışmaları konusunda Mecliste grubu bulunan partiler ile bir uzlaşma çıkmaması halinde, taslaklarını parti teklifi olarak Genel Kurula getireceklerini söyledi. Erdoğan, Bu işi sulandıramayız dedi.

Başbakan Recep Tayyip Erdoğan, 4. Yargı Paketi ile ilgili önümüzdeki hafta bir sunum alacağını ardından da takvimin belirleneceğini söyledi.İmralıya gidecek heyetinin belirlenmesi konusuna da değinen Başbakan Erdoğan, MİT Müsteşarı Hakan Fidanın temasları olduğunu ve bunu değerlendirdikten sonra belli olacağını kaydetti. Başbakan Recep Tayip Erdoğan, Çek Cumhuriyeti, Macaristan ve son olarak Slovakyayı kapsayan 3 günlük Avrupa turu dönüşü uçakta gazetecilerin gündeme ilişkin sorularını cevaplandırdı. Başbakan Erdoğanın açıklamaları şöyle:
- MACARİSTAN VE SLOVENYA: Gerek Macaristan gerekse Slovakyada bir istikrar gördüm. Şu anki Başbakanları gelecek vaat ediyor. Zaten Slovakyanın Başbakanı üç dönemdir iktidarda. Futbola hastalar. Budapeşte farklı, zengin bir şehir. İyi koruyorlar.
- ANAYASA DEĞİŞİKLİĞİ: Onların tamamı daha önce yaptığımız çalışmanın bir ürünü. Taslakta var. Aksilik olması halinde onlar şüphesiz hazırlığımızın içinde olduğu için onlar aynen gidecek. Tabi grubumuzun teklifi olarak. O süre tabi başkanın süresi. Biz bir tarih belirlemedik ama böyle ilanihaye, sınırsız olmaz. Eğer böyle sınırsız, ilanihaye olacak olursa, o bu işi sulandırmadır.
- LİDERLERE ÇAĞRI: Onu sürekli yapıyorum zaten. Anayasayı değiştirme gücüne sahip olacağımız herhangi bir parti veya partilerle biz bunu parlamentoda yaparız.  Ama şu an öyle bir sinyal yok. Şimdi BDP ile anayasal değişiklik yapmaya sayımız yetmiyor. Ama referandum noktasında anlaşabilirsek onlarla da müşterek adım atabiliriz.
- 4. YARGI PAKETİ: Bu hafta olmazsa bile önümüzdeki hafta bana arkadaşlar sunum yapacaklar. Sunumdan sonra artık takvimi belirleyeceğiz.
- CHPDE DARBE BEKLENTİSİ: Zaten bunların her zamanki beklentileri bu. Bu ülkenin tarihinde darbelerin arkasında başka zihniyet aramaya gerek yok. Her zaman CHP zihniyeti bunların arkasında olmuş. Ya hazırlık safhasında bulunmuş veya nokta konulduktan sonra acaba bize ne düşüyor diye destek başlamış.
Çözüme katkı veren bir isim gitmeli
Arkadaşla görüşeceğiz. Bu arada MİT Müsteşarım gitti. Ondan bilgileri alacağı. Dediğim gibi temel yaklaşımlarımız var.Dağ ile kucaklaşanlara bir kere yol veremeyiz, oraya gidin diyemeyiz. İki, söylemlerinde tabanı kışkırtacak bu tür söylemlere sahip olanlara da sıcak bakmamız mümkün değil. Oradan döndükten sonra verdiği mesajlarla çözüm sürecine katkıda bulunabilecek olanlara Adalet Bakanlığımızın bu konuda olumlu yaklaşımı söz konusudur.
Iraktan petrol alıp hizmet satıyoruz
Merkezi yönetim orada her şeyi kendi kontrolünde tutmak istiyor. K.Irakın yüzde 18lik yapı üzerinden tasarruf yetkisi vardır. Bu tasarruf yetkisine istediği ülke ile kullanır. Biz de komşusuyuz. İhtiyacını giderme de biz de komşusu olarak yardımcı oluyoruz. Biz de bunun karşılığında petrol vesaire  alımı yapıyoruz.
Celal Talabaninin durumu ağır
Ağır olduğunu sadece biliyoruz. Ağır olduğunu da  söylüyorlar olmadığını da söylüyorlar.Malikiden o tür bir mesaj açıklama çıkınca, dedim ona ben karşılık vermeyeyim Ahmet Bey versin. Ahmet Beyin ona karşılığı oldu.
BİSİKLET PARASINI ÖRNEK GÖSTERDİ
Başbakan Erdoğan, milletvekillerine Süreci halka iyi anlatın uyarısında bulundu. Erdoğan, Trabzonlu Muhammetin bisikleti için topladığı parayı Vanlı depremzedelere göndermesini örnek verdi: İşte gerçek Türkiye fotoğrafı budur. Başbakan Erdoğan, Doğu Karadenizden seçilen AK Partili milletvekilleri ve il teşkilatı yöneticileriyle bir araya geldi. Süreci sabote edecek, partimizi ve bizi sıkıntıya sokacak açıklamalardan özenle kaçının diyerek uyarılarda bulunan Başbakanın, Biz, Kürt vatandaşlarımız ile PKK sorununun her zaman farklı olduğunu vurguladık ifadesini kullandığı öğrenildi. Başbakanın, Trabzonlu Muhammetin bisiklet almak için biriktirdiği parayı, Vandaki depremzedelere göndermesini örnek göstererek İşte gerçek Türkiye fotoğrafı budur. dediği belirtildi. YAKUP BULUT ANKARA
GuardIan: Barışın ödülü başkanlık
İngiliz Guardian gazetesinde yayımlanan baş makalede çözüm sürecinin Türkiye Başbakanına Başkanlık ödülü olarak dönebileceği belirtildi. İngilterede yayımlanan Guardian gazetesi, Türkiyede çözüm süreci ile bağlantılı ilerleme umudu belirdiğini yazdı. Guardian, Kürt sorununa kalıcı bir çözümün Türkiye Başbakanına Başkanlık ödülü olarak dönebileceğine işaret ederek şöyle yazıyor:Erdoğanı daha parlak ama bir o kadar da tartışma yaratacak bir ödül bekliyor olabilir: Tam yetkili Başkanlık. Barış ve Demokrasi Partisi destek verirse konuyu referanduma götürebilir.
50 yıl daha beklemeyeceğiz
Başbakan Erdoğan, 11 Şubat günü, Ankaradaki AB büyükelçileri ile bir yemekte buluşarak, AB ile tam üyelik olmazsa, Türkiyenin başka arayışlara gireceğini net bir şekilde iletecek. Erdoğan, Ankarada görev yapan 26 AB üyesi ülkenin Büyükelçisini, bir yemekte ağırlayarak, Türkiyenin 2013 perspektifini anlatacak. Yemek öncesi büyükelçilere hitaben bir konuşma yapacak olan Erdoğan, son Avrupa ziyaretinde dile getirdiği, AB için bir 50 yıl daha beklemeyeceğiz mesajını, büyükelçilerin, ilk ağızdan resmi şekilde başkentlerine iletmesi için tekrarlayacak. Türk kamuoyunda, ABnin Türkiyeyi oyaladığı yönündeki görüşün arttığını vurgulayacak olan Erdoğan, ABnin, Türkiyeye taahhütlerindeki samimiyetinin göstergesi olarak, doğrudan üyelikle ilgili olduğu için koyulan blokajların kaldırılmasını isteyerek, Çalışmalarımıza göre, Türkiye, siyasi blokajın kalkması durumunda, teknik anlamda 12 ayda 10 başlığı, 18 ayda ise 15 başlığı müzakereye açabilir. Erdoğan, ABden vize kolaylığı değil, vize muafiyeti beklendiğini de vurgulayacak.  ZEYNEP TUĞRUL ANKARA