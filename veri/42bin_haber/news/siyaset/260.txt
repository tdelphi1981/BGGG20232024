Kılıçdaroğluna El Malikinin istismarına alet olma uyarısı
MHP Genel Başkanı Bahçeli, Türkiyeye karşı hasmane tavırlar sergileyen Irak Başbakanı Malikinin davetini kabul eden CHP lideri Kılıçdaroğlunu üstü kapalı uyardı.

MHP Genel Başkanı Devlet Bahçeli, Irak Başbakanı Nuri El Maliki’nin CHP lideri Kemal Kılıçdaroğlu’nun davet etmesini üstü kapalı olarak eleştirdi ve “yurtiçi iktidar muhalefet ilişkilerinin bir başka ülke tarafından istismarına vesile olabilecek bir davete de alet olmamak gerektiğini” söyledi. Bahçeli, geleneksel kahvaltılı basın toplantısında bir araya geldiği basın kuruluşlarının Ankara temsilcilerinin sorularını cevapladı: 
-(Ergenekon davasına bakan mahkeme) Adalet arayışı söz konusu olan bir mahkemede, adaletsizliğe hükmeden bir yanlışlık olmaması dileğimizdir. 
-Kürsü masuniyeti kalmak kaydıyla gerekli çalışmalar yargı aracılığıyla yapılıp Meclis’e geldiğinde dokunulmazlık kaldırılmalıdır. Dokunulmazlık zırhı içerisinde, arkasında Türkiye’yi bir ihanet çemberine almak doğru değildir kanaatindeyiz. 
-Dokunulmazlık konusunda CHP işi yokuşa sürüyor. CHP acaba bölücü terörü de cesaretlendiren dokunulmazlıkların kaldırılması için neden yardımcı olmuyor sorusunu sormak lazım. 
-MHP’nin içerisinde, MHP’nin varlığına kasteden ve kamuoyunda itibarsızlaştırmaya, etkisizleştirmeye yönelik bir projenin bir ayağının olacağını düşünmek dahi istemiyorum. MHP’de siyasi rekabet her zaman olabilir. Fakat öldürücü rekabet hiçbir zaman mümkün değildir. 
O zaman Özal nasıl öldü? 
-(Yeni Anayasa çalışmaları) Süreyle iki ayağı bir pabuca koymaya gerek yoktur. Sayın Başbakanın on yıllık ustalık dönemine geldiği bir süreçte daha sabırlı olması gerekeceği kanaatindeyim. 
-Geçmişten bugüne uygulanan, fakat aksayan yönleri bilinen parlamenter sistemin devamında yarar görüyoruz. (Turgut Özal’ın ölümü) Adli Tıp Kurumu herkesin kafasını karma karışık edebilecek bir sonuç açıkladı. ‘Zehir var ama zehirlenmedi. Başka türlü araştırdık onlar da yok.’ O zaman nasıl Hakkın rahmetine kavuşmuştur. 
-Türkiye’nin bölünme tehdidi için Amerikan raporlarına da ihtiyaç yok kanaatindeyim. Türkiye’nin bir bölünme tehdidi altında olduğunu uzun yıllardan beri söylüyoruz. 
-Patriotlar ‘Türkiye’nin güvenliği ve savunması açısından gerekiyorsa konulmalı. 
-Mesud Barzani’den bir gün hesap sorulacak. Şimdi büyük bir komutan edasıyla yanına beş tane peşmerge almış Kerkük’e gidip dünyaya meydan okuyor. Gün ola harman ola. (CHP Genel Başkanı Kemal Kılıçdaroğlu Irak’a davet edilmesi) MHP’ye böyle bir davet gelme ihtimali hiç bulunmuyor. 
-Yurtiçi iktidar muhalefet ilişkilerinin bir başka ülke tarafından istismarına vesile olabilecek bir davete de alet olmamak gerekir. 
-Darbeleri araştırma komisyonu çok başarılı çalışma yaptı. Nimet Baş hanımefendiye başarılar diliyorum.