Senin gençliğin 1 lira bile etmez denildi
12 Eylülde gözaltına alındı, 39 günlük işkencenin ardından tutuklandı. 6.5 yıl hapis yattıktan sonra beraat etti. 6.5 yılının bedelini almak için dava açtı. Bilirkişi, Tutuklandığında öğrenciydi, bir geliri de yoktu diyerek 90 kuruş tazminat ödenmesi için rapor hazırladı.

12 EYLÜL 1980 darbesi sonrası 6 yıl 4 ay cezaevinde kaldıktan sonra beraat eden Ramazan Akgün, haksız tutuklandığı ve işkence gördüğü gerekçesiyle maddi manevi tazminat davası açtı. Bakırköy 2. Ağır Ceza Mahkemesinin tazminatı belirlemesi için atadığı bilirkişi Mehmet Dölsal,Akgünün 6.5 yıl haksız yere yatmasının maddi bedelinin 90 kuruş olduğunu bildirdi.
İlk başvuru 15. maddeye takıldı
13 Ekim 1980 tarihinde 16 yaşındayken bir belediye otobüsünde gözaltına alınan lise 2. sınıf öğrencisi Ramazan Akgün 36 gün işkenceli sorgunun ardından baskılara dayanamayarak matbu kağıda imza atmak zorunda kaldı ve  tutuklanarak önce İzmir Buca E Tipi Cezaevine ardından Mamak Askeri cezaevine gönderildi. Akgün 6 yıl 4 ay tutuklu kaldıktan sonra beraat etti.  23 yaşında cezaevinden çıkan Akgün, beraat kararının ardından haksız tutuklama nedeniyle savcılığa başvurdu, ancak Anayasanın darbecileri koruyan geçici 15. maddesi gerekçe gösterilerek başvurusu reddedildi.
12 Eylül referandumu sorası
12 Eylül referandumunun ardından Akgün, haksız tutuklandığı, cezaevinde işkence gördüğü ve cezaevinde kaldığı süreçte Hepatit B hastalığına yakalandığını gerekçe göstererek 180 bin liralık tazminat davası açtı. Bakırköy 2. Ağır Ceza Mahkemesinde görülen davada mahkeme heyeti maddi, manevi tazminat bedelinin tespiti için dosyayı bilirkişi Mali Müşavir Mehmet Dölsala gönderdi.
Maddi kaybı sadece 90 kuruş
Raporunda Ramazan Akgünün tutuklanmadan önce öğrenci olması nedeniyle herhangi bir işte çalışmadığı, sabit ve kesin bir geliri olmadığını gerekçe gösteren bilirkişi Dölsal, kaybın asgari ücret üzerinden hesaplanması gerektiğini belirtti. Akgünün tutuklu bulunduğu 1980-1987 yıllar arasında resmi tatilleri çıkararak kalan günleri toplayıp o dönemin asgari ücretiyle çarpan Dölsal, hesaplamasının sonunda Akgünün 90 kuruş maddi kaybı olduğuna hükmetti. Davacının başkaca tespit edilen bir kaybı olmadığını raporunda belirten Dölsal, raporu Bakırköy 2. Ağır Cezaya gönderdi.
Değerin hala budur diyor
Akgün, bilirkişi raporuna itiraz etti. Mahkeme Temmuz 2012de dosyayı tekrar bilirkişiye gönderdi, ancak rapor henüz gelmedi. Hak kaybına uğrarsam bilirkişiye tazminat davası açacağımdiyen Akgün, Böyle bir hatayı hesap bilmeyenler dahi yapmayacağına göre bilirkişinin de darbecilerle aynı zihniyette olduğuna inanıyorum. Senin gençliğinin değeri hala budur demek istiyor dedi.