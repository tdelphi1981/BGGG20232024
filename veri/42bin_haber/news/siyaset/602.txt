Kışanak'tan infaz çıkışı!
 
 BDP Genel Başkan Yardımcısı Gültan Kışanak, partisinin grup toplantısında konuştu. Kışanak, "Aydınlatılması konusunda birincil derece sorumluluk Fransa hükümetine aittir. Fransa hükümetinin sorumlu olması Türkiye’nin sorumluluğunu ortadan kaldırmıyor. Türkiye de sorumluluk sahibidir. Katledilen üç kadın Türkiye Cumhuriyeti’nin vatandaşıdır. Vatandaşlarının yurt dışında katledilmesine seyirci kalan bir devlete ’devlet’ denmez" dedi. 
 'SAKİNE DERSİM'İN ASİ KIZI'
  
 
 Kışanak, "3 sivil savunmasız kadındı onlar alçakça katledildiler. Bu katliamı yapanları lanetliyoruz. Onlar aslında o gün o kadınları katlederek özgürlük mücadelesine gönül vermiş insanlara gözdağı vermek istediler. Onları katlederek Kürt Halkına yürüttüğü özgürlük mücadelesine zarar vermek istediler. Bunlar zaten vahim konulardır. Kadın özgürlüğüne inanan siyaset yapan 3 kadının katledilmiş olması vahim durumdur. Bir de Türkiye’de son birkaç haftadır var olan Kürt sorununu çözme konusunda başlatılan girişim sürecine denk gelmesi vahameti kat kat arttırmıştır. Özgürlüğü siyaseti barış çabalarını katletmek istediler ama bunu başaramadılar başaramayacaklar.  
 Neden bu cümleyi bu kadar emin söylüyoruz. Sakine Cansız’ın hayat hikayesine baktığımızda oradaki yaşananlar bize bunu bu kadar emin söyleme şansı veriyor. Sakine Dersim’in asi kızıydı. Diyarbakır zindanında en amansız en korkunç vahşi işkencelere maruz kaldı. Bir gün olsun tereddüt etmedi gözünü kırpmadı. Sakine Cansız umudunu yitirmedi. Hiçbir zaman barışa dair umutlarını yitirmedi. Sakine de ölümle karşılaştığı son saniyeye kadar hiçbir cellada hiçbir işkenceciye boyun eğmedi. Bu size dert olsun. Sakine kahramandı, Sakine yiğitti, Sakine devrimciydi, Sakine öldürülemez. 3 kadının katilleri insanlık tarihinde lanetli olarak anılacaklar" dedi. 
 "ÜÇ ARKADAŞIMIZA ÖLÜM HİÇ YAKIŞMADI" 
 
 Fidan Doğan’ın Avrupa’da büyümüş halkının özgürlük mücadelesi için uğraşan diplomat olduğunu söyleyen Kışanak "Eğitimini orada yapmış, siyaseti orada yapmış tüm politikacılarla konuşmuş lobi faaliyetleri yürütmüş bir Kürt kadınıydı. Demokratik mücadele yürütüyordu. Halkın dili olmak istiyordu. Bunu katlederek Kürt halkının dünyadaki sesini duyurma çabalarını katledeceğini sananlar yanılıyorlar. Arkasında yüzlerce Kürt diplomat olarak gitti. Leyla ömrünün ilk baharında genç bir Kürt kadını olarak heyecanlıydı, ülke özlemi ile kendini geliştirmeye çalışan genç arkadaşımızdı. Bu üç güzel kadını minnetle anıyoruz. Bütün ölümler vakitsizdir. Bu üç arkadaşımıza ölüm hiç yakışmadı" diye konuştu. 
 
 'BARIŞA İNANAN CENAZEYE GELSİN'
  
 
 BDP olarak son görevlerini yerine getirmek için orada olacaklarını belirten Kışanak "Herkesi kendisine insanım diyen, bu topraklara barış gelmesini isteyen herkesi bu buluşmada bizimle birlikte olmaya davet ediyoruz. Barışa inananlar bu cenaze törenine katılarak bugün görevlerini yapmalılar. Başlatılan görüşmelerin arkasında olduğunu söyleyen ve kalıcı bir barışa ulaşmak için bu yolun kesintiye uğramaması gerektiğini söyleyen herkes orada olmalı.  
 'ÖCALAN'LA GÖRÜŞMELERE YÖNELİK YAPILMIŞTIR'
  
 Bu saldırı Kürt halkına yönelik saldırıdır. Kadın özgürlük mücadelesine yönelik saldırıdır. Öcalan’la görüşmelere yönelik saldırıdır. En görkemli karşılamayı yaparak katillere ders vermeliyiz. Ben buradan hükümete yöneticilerin tamamına seslenmek istiyorum. Her zaman bu tür süreçlerde en çok konuşulan samimiyettir. İşte bugün samimiyeti gösterme günü. Paris’te bu katliam engellenebilirdi ama başarılı olmadı" dedi. 
 'TÜRKİYE TEK YÜREK OLMALI'
  
 
 Kışanak "O zaman çokça sözünü ettiğimiz samimiyet testinden geçmek için işte önümüzde imtihan. Bu acıyı paylaşın. Madem görüşmelere yönelik saldırıydı o zaman Perşembe günü tüm Türkiye tek yürek olmalı. Bu güçlere cevap vermeli. Cenaze törenine herkes katılmalı. Fransa’da Cumartesi yapılan protestoya katıldık. Orada herkes vardı. Herkes keder içindeydi. Onun için bugün Türkiye’de de aynı tutumun sergilenmesinin vaktidir. Kimse bu vakti atlamasın. Hükümet kanadından yapılan gösteri, şov gibi lafları da bu duruma denk düşen tanımlama olarak görmüyoruz" diye konuştu. 
 'TÜRKİYE SORUMLULUK SAHİBİDİR'
  
 "Kürt halkının duygularını da mı vesayet altına alacaksınız ? Bunu yapamazsınız" diyen Kışanak, "Bu söylemlerden vazgeçin. Size düşen saygı duymak insanların en görkemli şekilde cenaze törenini yapmalarına kolaylık sağlamaktır. Bu katliam Fransa’da gerçekleşti. Üstelikte Fransız makamlarının istihbaratının 24 saat takip ettiği bir büroda gerçekleşti. Aydınlatılması konusunda birincil derece sorumluluk Fransa hükümetine aittir. Fransa hükümetinin sorumlu olması Türkiye’nin sorumluluğunu ortadan kaldırmıyor. Türkiye de sorumluluk sahibidir. Katledilen üç kadın Türkiye Cumhuriyeti’nin vatandaşıdır. . Vatandaşlarının yurt dışında katledilmesine seyirci kalan bir devlete ’devlet’ denmez" dedi. 
 
 'BU CİNAYET ÖNLENEBİLİRDİ'
  
 Sakine Cansız ile ilgili olarak Kışanak, "Başbakan’ın söylediği cümledir. 28 Eylül 2012. Fransa için söylüyor. ’Ülkelerinde terörist başları cirit atıyor’. Başbakan Erdoğan’ın kastettiği Sakine’dir. 8 Ekim 2012’de anti terör savcısı açıklama yapıyor. ’Siz haksızlık yapıyorsunuz diyor. 28 komiser PKK faaliyetlerini takip ediyor biz işbirliği yapıyoruz’ diyor. Gerektiğinde tutukluyoruz deyip liste veriyor. Bu cinayetten sonra Başbakan Türkiye 5 Kasım 2012’de Fransa interpolüne mesaj göndererek Sakine’nin Fransa’da olduğunu bildirdi. Bunları alt alta koyduğunda bunu Başbakan’ın bildiği ortaya çıkıyor. Bu katliamın cinayetin işlendiği mekan Türk istihbaratının takibinde olan kişidir. Bu cinayet önlenebilirdi" diye konuştu. 
 
 'EN AZ KÜRTLER KADAR HÜKÜMETTE BU CİNAYETİ AYDINLATMALIDIR'
  
 
 Kışanak, "Nihayetinde hükümetin de tespiti bu cinayet başlayan görüşmeleri durdurmaya yönelik provokasyonsa en az Kürtler kadar hükümette bu cinayeti aydınlatmalıdır. Herkes açıkça çözümden ve barıştan yanaysa bu katliamın aydınlatılması için çaba sarf edecek. Bizim kadar ısrarcı olacak. Başbakan’ın evinin alt katındaki çalışma ofisine dinleme cihazı konuluyorsa dinleme yapılıyorsa Türkiye’de karanlık güçlerin ortadan kaktığını kim söyleyebilir. Samimi olmak gerçek çözümden yana olmak gerekiyor. Peşin hüküm bildiren gerçek katillerin aradan sıyrılmasına yönelik açıklama yapılmıştır. Biz sadece katillerin bulunmasını istiyoruz. Bugün hükümetin muhatap olarak kabul ettiği Sayın Öcalan 13 yıl önce bu süreci başlatmak için Avrupa’ya çıkma kararı aldı" dedi.
   
 'KÜÇÜK DÜŞÜNEN BU SÜRECİN ALTINDA KALIR' 
 
 Öcalan’ın çözüm niyeti olmasaydı hükümet ile görüşmek için Avrupa’ya gitmeyeceğini söyleyen Kışanak, "Daha o dönemde adres olarak Avrupa’yı belirlemiştir. Hükümetle görüşmek için kararlığını ortaya koymuştur. Komplo ile Öcalan Türkiye’ye teslim edilmiştir. Sayın Öcalan çok çabaladı. İmralı sistemi barış çabaları önüne konulmuş tuzaktı. Gerçeği bilmek tarihi doğru okumak doğru zamanda doğru yerde durmak gerekir. Bugün Seyit Rıza’ya tuzak kuranlar görüşmeye çağırıp idam sehpasına çıkaranlar Türkiye’den 100 yıl kaybettirdiler. Öcalan’a komplo kuranlar Türkiye’nin 13 yılını çaldılar.  
 
 Bizim sorumuz şu; ’Hükümet hakiki barışa hazır mı?’ Herkesin ciddi olması lazım. Biz Sayın Öcalan’la İmralı’da başlatılan görüşmeleri geç kalmış ve doğru süreç olarak görüyoruz ve arkasındayız. Bu sorunu çözen kahraman olur. Bu savaştan bütün halklar barış ve çözümden yanadır. Çözümü yapan oy kaybeden tezi çözmeyelim tezidir. Büyük düşünürsek geleceği kazanabilirsiniz. Küçük düşünenler bu sürecin altında kalırlar" diye konuştu.
  