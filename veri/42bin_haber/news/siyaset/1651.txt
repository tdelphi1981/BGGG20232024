Askerlerimizi havuza sokup kör ettiler
Milli Savunma Bakanı İsmet Yılmaz, bir soru önergesine verdiği cevapta, yıllardır konuşulan kan dondurucu iddiayı doğruladı. Yılmaz, 1. Dünya Savaşı sırasında Mısırda esir alınan 15 bin Türk askerinden binlercesinin süngü zoruyla dezenfekte havuzlarına sokularak kör edildiğini bildirdi.

1. DÜNYA SAVAŞINDA İNGİLİZLERİN YAPTIĞI BARBARLIĞIN RESMİ VE BELGESİ VAR
MİLLİ Savunma Bakanı İsmet Yılmaz, Birinci Dünya Savaşı sırasında İngilizlerin dezenfektan havuzlarına sokarak krizolle kör ettikleri Türk askerlerine ilişkin Genelkurmay Arşivinde belge ve fotoğraf olduğunu açıkladı. CHPli Sinan Aygünün konuya ilişkin sorusunu yanıtlayan Yılmaz, Genelkurmay Askeri Tarih Staretejik Etüt (ATASE) Daire Başkanlığı Arşivinde Mısırdan İzmire gelen malul esir kafilelerin sağlık durumları hakkında genel bilgiler bulunduğunu söyledi.
Bir adet fotoğraf bulundu
Yılmaz, İlk üç kafilenin miktarı, sıhhi durumları, göz hastalıklarından muzdarip olanların oranı gibi konularda belgeyle, konuyla ilgili olduğu değerlendirilen bir adet fotoğraf bulunmuştur dedi. Bakan Yılmaz, Genelkurmay ATASE Daire Başkanlığı arşivinde konuyla ilgili olarak şimdiye kadar herhangi bir araştırma-soruşturma yapıldığına dair bilgi ve belge tespit edilemediğini ifade ederek, Araştırma talebinde bulunulduğuna dair bilgi ve belgeye de rastlanmamıştır dedi. Yılmaz, Genelkurmay ATESE Daire Başkanlığı arşivinde bulunan belgelerin araştırmacıların kullanımına açık olduğunu kaydetti.
Süngü zoruyla dezenfekte
1. Dünya Savaşında İngilizlere esir düşen ve Mısırdaki esir kamplarında tutulan 15 bin Türk askerinden binlercesinin gözlerini kaybettiği belirtilmişti. İşkencenin nedeni olarak da İngilizlerle Türkler arasında tercümanlık görevini yapan Ermeni tüccarların kışkırtmaları olduğu öne sürülmüştü. Türk askeri, mikrop kırma bahanesiyle, süngü zoruyla dezenfekte havuzlarına sokulmuş, ancak suya normalin çok üzerinde krizol maddesi katılmıştı. Bu iddialar ilk Meclisin gündemine gelmiş ancak bir girişimde bulunamamıştı.
KRİZOL NEDİR?
Krizol (Cresol) ençok Lysol isimli markayla bugün tuvaletlerde dezenfekte edici olarak kullanılan keskin kokulu temizlik maddesinin kimyasal ismidir.