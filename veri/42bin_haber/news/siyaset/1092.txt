Yürekten barış istiyoruz
BDP Batman İl Yönetiminin 2. Olağanüstü Kongresini BDP Eş Genel Başkanı Selahattin Demirtaşın da katılımıyla gerçekleştirdi. Kongrede Konuşan Demirtaş, Sürecin iyi değerlendirilmesini gerektiğini belirterek, Yürekten barış istediklerini söyledi.
BDP Eş Genel Başkanı Selahattin Demirtaş, İmralı'da Abdullah Öcalan ile görüşecek ikinci heyetin hazır olduğunu söyledi. Barış sürecinin sekteye uğramaması için uğraş verdiklerini belirten Demirtaş, "Barışı yürekten istiyoruz. Ortada bir masa var, masanın iki tarafında Başbakan olursa müzakere olmaz. Öcalan'ın fiziki koşullarının müzakere için yeterli olmadığını söylüyoruz. Masanın diğer ucunda da konunun siyasi muhatabı olmalı" dedi.

Barış ve Demokrasi Partisi(BDP)'nin 2. Olağanüstü Kongresi GALA Düğün Salonu'nda yatıldı. Türk Bayrağı'nın da açıldığı salona, 'Kürt kadın siyasetçilerine yönelik katliamı kınıyoruz', 'Paris'te katledilen üç kadın siyasetçisine atfettiğimiz 2. Olağanüstü kongremize hoş geldiniz', 'Tutuklamalarla bu halkı bitiremezsiniz' yazılı pankartlar asıldı.

Kongreye BDP Eş Genel Başkanı Selehattin Demirtaş, Eş Genel Başkan Yardımcısı Ayhan Karabulut, BDP Milletvekili Ayla Akat, Belediye Başkanvekili Serhat temel, İl Genel Meclis Başkanı Salih Aktan, Siirt Belediye Başkanı Selim Sadak, İl ve İlçe Belediye Başkanları, STK temsilcileri ve çok sayıda partili katıldı.

Kongrede Kürtçe konuşan BDP Batman Milletvekili Ayla Akat, BDP İl başkanlarına yönelik operasyonları ve tutuklamaları kınadı. Akat, bir süre önce Milletvekili Ahmet Türk ile İmralı'da Abdullah Öcalan ile yaptığı görüşmede Öcalan'ın Kürt kadınlarına selam gönderdiğini belirterek, "Biz de buradan İmralı'ya selam gönderiyoruz" dedi.

OPERASYONLAR YASA DIŞIDIR

Daha sonra konuşan BDP Eş Genel Başkanı Selahattin Demirtaş, Partiye yapılan operasyonların yasa dışı olduğunu belirtti.

Bu operasyonları nasıl yaptığınızı biliyoruz diyen Demirtaş, Ankarada AKPnin en üst düzey yetkililerinin de içinde olduğu bir heyet, kime operasyon yapılacağını belirliyor. Her ilin operasyon dosyasını oradaki emniyet ve valiliklere gönderiyor. Şu illerde şu kadar kişiyi alın, gerekçeye bir şeyler uydurun iddianameyi hazırlayın dava açıp tutuklayın. Merkezden bunları planlayıp yerelde bunları uygulayanlar, hak hukuk adına bunları yaptıklarını iddia edenler, burada yaptığınız her operasyon hukuk dışıdır. Burada kanun dışı olan BDP değil. Bundan sonra da bu operasyonları yapmak isteyebilirsiniz. Mahkemeler sizin elinizde, emniyet, valilik sizin emrinizde, kanun sizin ama arkanızda olmayan bir şey var. Halk arkanızda yok, halk BDPnin arkasındadır. dedi.

ÖCALAN DAHA İYİ SİYASET YAPIYOR

Demirtaş yeni süreçten söz edildiğini ancak ne Batman sokaklarında ne de mahkeme salonlarına bu sürecin yansımasını henüz görmediklerini belirterek şunları kaydetti:

Yeni bir süreç başlattık başlatıyoruz diyenlerin yapması gereken ilk şey bu halk ve bu parti üzerindeki bu hukuk dışı faşizan baskılara son vermektir. Atılacak ilk adım budur. Bu kadar insan tutukluyken ve halen tutuklamalar devam ederken, yeni bir süreçten kim neden söz edebilir. Biz İmralıdan Abdullah Öcalanın başlattığı bu süreci parti olarak destekliyoruz ve bütün gücümüzle arkasındayız. Bu devlet ve bu hükümet Öcalanı Kürtlere karşı kullanacak. diyenlere de iki çift lafımız var, siz Öcalanın nasıl bir siyasetçi olduğunu henüz anlamadıysanız o sizin probleminiz. 40 yıldır Ortadoğu gibi bir cadı kazanında bir halkı uçurumun kenarından alıp, yeniden var edebilecek, irade haline getirebilecek bir siyasetçiyi enstrüman olarak kullanılacak diyenler ancak kendi zihin dünyaları bulanık olanlardır. Öcalan 14 yıldır bir beton çukurda sizden daha iyi siyaset yapıyor.

SÜSLÜ LAFLAR SORUNU ÇÖZMEZ

Kürt sorunu kendi muhataplarıyla birlikte kendi çözümünü dayatacak noktaya geldiğini kaydeden Demirtaş, Bu saatten itibaren güzel sözler, süslü laflar Kürt sorununu çözmekten uzak anlayışlardır. Kulaklarımızla duymak yetmez, değişiklikleri gözlerimizle görmek istiyoruz. Bu işi zamana yaymak tehlikelere, provokasyonlara davetiye çıkartmaktır. İmralıya giden ilk siyasi heyetimizin ardından, ikinci siyasi heyetin ve sonrasında da düzenli görüşmelerin başlaması gerekiyor. İkinci bir siyasi heyeti İmralıya göndereceğiz ve Öcalanın bu sürece ilişkin görüşlerini varsa çağrılarını halkımızla paylaşacağız. dedi.

PARİS CİNAYETLERİ SÜRECİ YAVAŞLATTI

Fransa'nın başkenti Paris'te 3 kadının öldürülmesi olayına da değinen Demirtaş, cinayeti işleyen güçlerin ortaya çıkarılmasının, sürecin güven içerisinde ilerlemesine büyük katkı sağlayacağını kaydetti.

Demirtaş Paris olayıyla ilgili şunları dile getirdi: Pariste yaşanan olayla ilgili ortada tutuklu bir kişi var ama arkasındaki güçler, onu destekleyen örgütleyen koruyan kimlerdir. Bunlar açığa çıkmamış, bu kişinin defalarca Ankaraya gidip geldiği, lüks otellerde kaldığı, gizli görüşmeler yaptığı ortaya çıkmıştır. O halde artık hükümetin istihbaratı bu kişiyle kimlerin bağlantı kurduğu, hangi güçlerin arkasında olduğunu açıklaması lazımdır. Paris cinayetleri İmralı sürecinin yavaşlamasının bir nedenidir. Ahmet Türkün bir cümlesinden yola çıkarak bir kriz yaratılmış değil, bu bahanedir. Ahmet Türk, size hakaret mi etti, tehdit mi etti, son derece makul olması gereken bir şeyin altını çizdi. Bir yandan dağ taş bombalanırken, bir yandan operasyonlar olurken bir yandan barışı nasıl konuşacağız dedi. Bundan daha doğan bir şey olabilir mi, bir siyasetçi bunu konuştu diye görüşme trafiği tıkanacaksa vay halimize. Çünkü bizim partimiz Ahmet Türk gibi düşünmeyen tek bir kişide yoktur. Hepimiz o konuşmanın arkasındayız. Kürt siyasetçilerini linçe tabi tutmak yerine, Kürt siyasetçilerini, partilerini, aktörlerini ve kurumlarını ciddiye almak bu sürecin olmazsa olmazıdır.

MESELEYİ DAHA CİDDİ ELE ALMAK LAZIM

Demirtaş, Medyadaki tartışmalardan izliyoruz deniliyor ki, Bazı milletvekilleri PKK gerillalarıyla kucaklaştı diye asla bu süreçte olamazlar bu yaklaşımda son derece yanlıştır.

Sizin dağdan indirmek istedikleriniz kimlerdir, işte o milletvekillerinin sarıldığı, kucaklaştığıdır. Bu insanları dağdan indirmek için bir süreç başlatıyorsunuz. O halde bu gibi bahanelerin arkasına sığınmak yerine meseleyi daha ciddi daha kapsamlı ele almak lazım. Milletvekillerimiz arasında ayrımcılığı dayatan hiçbir anlayışı asla kabul etmeyeceğiz. dedi.

100 YILLIK SORUNUN ÇÖZÜLMESİNİ İSTİYORUZ

Başlatılan sürece tüm halkımızla birlikte destek verdik diyen Demirtaş, İki tane süslü lafla yelkenlerimizi suya indireceğimizi kimse beklemesin, biz bu süreci destekliyoruz çünkü Abdullah Öcalana güveniyoruz. Gerçekleri konuşmak bu sürecin sağlıklı ilerlemesinin ön şartıdır. Bir birimizi kandırmayacağız. Biz AK Parti hükümetini kandırmak, aldatmak niyetinde değiliz, biz bu 100 yıllık sorunu onurlu bir şekilde, şiddetsiz, silahsız, kansız nasıl çözebiliriz onun arayışı içerisindeyiz ve bu konuda samimiyiz. Karışımda da aynı samimiyeti görmek bizim hakkımızdır. Bunları görmeden süreci adım adım ilerletmek zordur. Biz bütün bu zorluklara rağmen süreç sekteye uğramasın diye fedakarca davranıyoruz. Yürekten barış istiyoruz. ifadesini kullandı.

MASANIN İKİ TARAFINDA BAŞBAKAN OLMAZ

Müzakere sağlıklı bir şekilde devam etsin diye uğraştıklarını dile getiren Demirtaş konuşmasının devamında şunları kaydetti: Ortada bir masa var, bu masanın iki tarafında da Başbakan oturuyor. Burada bir problem var, orta bir müzakereden söz edilemez henüz. Masanın ortaya kurulmuş olması nemlidir, biz bunu çok önemli bir adım olarak görüyoruz. Bu masa kurulsun diye yıllardır mücadele ediyoruz. O masayı oraya kurdurana kadar çok zorluk çektik. Masa ortaya koyuldu diye müzakere başlamış sayılmaz, o masanın etrafındaki sandalyelerde oturması gerekenlerin doğru yerde, doğru kişilerin oturmazı yazım. Kürt halkının temsilcilerinin de hükümet temsilcilerinin de o masada oturması lazım. Masanın iki tarafında da Başbakan oturuyor tek başına müzakere yürütüyor. Adaya gidip gelebilen yok Öcalan kendi düşüncelerini dışarıya yansıtamıyor sadece AK Parti konuşuyor. Tek taraflı bir müzakere olur mu? Başbakan yünde 50 oy aldıklarını ve Kürt milletvekillerinin olduğunu ve Kürtleri kendilerinin temsil ettiklerini söylüyor, işte burada müzakere kurallarına uymayan bir anlayış var. Kürtleri de AK Parti temsil ediyorsa masanın bir tarafına Başbakan diğer tarafına AKPli Kürt Milletvekillerini oturt konuşun çözün. Biz engel olmayız, itiraz etmeyiz çözebiliyorsanız çözün. Bizim derdimiz üzüm yemektir sorunu çözmektir. Milletvekillerinle birlikte bakalım oluyor mu, olmadığını olmayacağını Başbakanın kendiside biliyor. Eğer Öcalan müzakere masasındaysa Öcalanın müzakereyi yürüteceği koşulların oluşturulması gerekiyor. 100 yıllık bir sorunu barış yoluyla sulh yoluyla çözmeyi tartışıyoruz. Bu kadar büyük, köklü bir sorunu çözmek istiyorsak bazı konuların açıkça, cesurca tartışılması lazımdır. Önümüzde tarihi bir fırsat var. Türkiyenin yünde 90nı bu süreci destekliyor. Bu desteği bir daha yakalamak zor olabilir. O nedenle cesur ve kararlı olunmalıdır. Samimi adımlar atılmalıdır, biz BDP olarak adımları destekleyeceğiz.

SERDAR ATALAY İL BAŞKANLIĞINA SEÇİLDİ

Demirtaş'ın konuşmasının ardından tek liste halinde gidilen seçimlerde, delegelerden çoğunluğunun oyunu alan Av. Serdar Atalay İl başkanlığına seçildi.