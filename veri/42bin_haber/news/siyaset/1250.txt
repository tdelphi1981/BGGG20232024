Muamer Güler Başbakana teşekür etti
İki günden beri Mardinde bulunan İçişleri Bakanı Muammer Gülerin seçim bölgesi olan Mardindeki ilçelere yaptığı gezilerin son durağı olan Kızıltepe'de vatandaşlarla bir araya geldi.
Sabah saatlerinde helikopterle Dargeçit ve Savur ilçelerini ziyaret eden İçişleri Bakanı Muammer Güler, ilçe prograğramlarının son durağı olan Kızıltepe'de onuruna verilen yemeğe katıldı. 

AK Parti Mardin Milletvekili Abdurrahim Akdağ, İstanbul Milletvekili Alev Dedegil, Emniyet Genel Müdürü Mehmet Kılıçlar ve Mardin Valisi Turhan Ayvaz, ile birlikte Kızıltepe'ye gelen Bakan Güler bir düğün salonunda onuruna verilen öğle yemeğine katıldı. 

Ak Parti Kızıltepe İlçe Teşkilatı tarafından organize edilen ve yaklaşık iki bin kişinin hazır bulunduğu STK temsilcileri, kanaat önderleri, vatandaşlar ve partililerin hazır bulunduğu yemekte konuşan Bakan Güler vatandaşlardan önümüzdeki hafta Mardin'i ziyaret edecek olan Başbakan Recep Tayyip Erdoğan'ı Mardin'e ve Kızıltepe'ye yakışır bir misafirperverlikle ağırlamalarını istedi.

AK parti Kızıltepe İlçe Başkanı Cengiz Demirkaya İle AK parti Mardin Milletvekili Abduurahim Akdağ'ın yaptıkları selamlama konuşmalarının ardından kurseye çıkan İçişleri Bakanı Muammer Güler, Kızıltepe'nin kendisinde özel bir yeri olduğuna işaret ederek başladığı konuşmasında; Kızıltepe halkının sıcaklığını misafirperverliğini ve olaylara olan sağduyulu yaklaşımlarıyla kendisinde özel yer edindiğine işaret etti.

Başbakan Recep Tayyip Erdoğan tarafından kendisinin içişleri bakanı olarak görevlendirilmesinin zamanlamasına dikkat çeken Güler, "Böyle bir görevlendirme böyle bir zamanda çok şeyler ifade ediyor. Ben Allah'a şükür devlet hizmetinde göreceğimi gördüm. Uzun yıllar dördü büyük şehir olmak üzere 5 ilin valiliğini yaptım. İstanbu'da 9 yıl valilik yaptım. kamu güvenliği müsteşarlığında bulundum. Benim bu saatten sonra makam ve mevki beklendim yoktur. Ama bu görev nedeniyle, bu çözüm süreciyle Ama bu süre içerisinde bana verilen bu görev süresi içerisinde sizlerle beraber, sizin milletvekiliniz olarak çözüme katkımız olacaksa bunu hayatımın en önemli görevi olarak kabul ederim. Bu görev de Mardin'e verilmiş bir onur bir teveccüh olarak görelim. Bunun manasını iyi bilelim. Mardin bu çözüm sürecinde farklı bir yeri ve rolü vardır. Biz binlerce yıldır buralarda bu topraklarda farklı dil, din, etnik köken veya inançların sahipleri olarak farklılıklarımızı bir zenginliğe çevirerek ve beraberce birbirimizin hukukuna riayet ederek kardeşçe yürüdük. Kardeşliğimizi devam ettirmenin hiçbir manisi yoktur. Bizim birbirimizle didişmemizin, kavgamızın bizim aramızdaki nifakın bize faydası olmaz, sadece bizim düşmanlarımıza faydası olur. Düşman tabirini de kullanmak istemiyorum. Bizim ilerlememizi istemeyenlere faydası olur ama bizim ortak geleceğimizde hepimize bu memlekette ekmek var, çocuklarımızın geleceği için hepimizin umutları var değerli kardeşlerim. diye konuştu.

Sözlerine Mardinin Büyükşehir olduğunu belirterek devam eden Güler,  Büyükşehir olmanın çok farkı var. Türkiyenin 29 vilayeti gibi artık biz bu büyükşehir içerisinde köylerimizde artık belediyenin sınırları içerisinde girdi, alt yapı yatırımlarını inşallah belediyelerin artan imkânlarıyla yürüteceğiz bundan sonra. Bizim getireceğimiz hizmet Dargeçitte yaşayan bütün vatandaşlarımıza, parti farkı gözetmeksizin gelecek hizmettir.

Kızıltepe'de kendisine gösterilen teveccüh ve ilgiden duyduğu memnuniyeti dile getiren Bakan Güler, Kızıltepe'nin sorunlarının çözümü için Milletvekili arkadaşlarıyla birliterek çözeceklerinin sözünü verdi. Yemeğin ardından Kızıltepe Kaymakamı Erkaya Yırık'ı makamında ziyaret ederek ilçenin sorunlarıyla ilgili brifing alan bakan Güler, İlçenin adeta kanayan yarası olarak bilinen Zergan deresi ve dereye bağlı olan Gundik 1 ile Gundik 2 derelerinin ıslahı için Mart ayında 23 Milyon liralık ihalenin gerçekleştirileceğini, ihalenin ardından kısa sürede Zergan Deresinin sorun olmaktan çıkacağını söyledi. GAP sulama kanallarının da hızlandırılacağını GAP Suyu'nun Kızıltepe Ovasına ulşaşmasıyla elektrik sorununda da önemli bir çözümün olacağının sözlerini ekledi. Bakan Güler Zergan Deresi'nin ıslahıyla ilgilenen AK Parti Mardin milletvekili Abdurrahim Akdağ'a da özellikle teşekkür etmesi dikkat çekti.

Kaymakamlık ziyaretinin ardından esnaf ziyareti gerçekleştiren bakan Güler ve beraberindekiler yoğun güvenlik önlemleri altında Ankara'ya gitmek üzere ilçeden ayrıldı.