Başbakan Erdoğan: 'Neden olmasın'
Yunanistan Başbakanı Samarasla görüşmesinden sonra Atinada cami kararının Yunan parlamentosundan geçtiğini belirten Erdoğan, Kendisine Siz yapmak zorunda değilsiniz. Biz de yapabiliriz dedik ifadesini kullandı. Erdoğan Heybeliada Ruhban Okulu açılabilir mi? sorusuna Neden olmasın şeklinde cevap verdi. Öte yandan Samaras 5 Martta Türkiyeye geliyor.
Katarda, uluslararası ralli şampiyonları Burcu Çetinkaya ve Yardımcı Pilot Özlem Akgüçle sohbet eden Başbakan Erdoğan, eşi Emine Erdoğanın sürat konusunda kendisini ürküttüğünü söyledi. Erdoğanın Eskiden sürat yapardım sözleri üzerine Emine Erdoğan Artık siyasette ralli yapıyor karşılığını verdi. Çetinkaya ve Öktem, Suriye İçin Bir Ekmek Bir Battaniye kampanyasının afişlerini araçlarına yapıştırdı. 

Ortadoğu Ralli Şampiyonasının Katarda düzenlenen birinci ayağını kazanan Türk ralliciler Burcu Çetinkaya ve Özlem Akgüç, yarış arabalarıyla birlikte Başbakanı karşıladı. Görüşmede Erdoğan ve eşi Emine Erdoğan, rallici bayanlardan araç ve yarışlar hakkında bilgi aldı. Burcu Çetinkaya, yarışta takla attıklarını ve 5 lastiği değiştirdiklerini belirterek, Suriyeye destek için yarıştık, bütün zorluklara rağmen yarışı tamamladık dedi. Yardımcı Pilot Özlem Akgüçün, araç üzerinde bulunan Başbakanlığın Suriye İçin Bir Ekmek Bir Battaniye yardım kampanyasının afişlerini ve aracın ön camındaki Arapça yazılmış besmeleyi göstererek Bismillahirrahmanirrahim diye başlıyor, el ele veriyoruz. Allahın izniyle kazanıyoruz ifadelerini kullandı. Ralliye ilgisinin olup olmadığının sorulması üzerine de Erdoğan Yok. Artık o kadar riskli işlere girmiyorum dedi. Erdoğanın bu sözleri üzerine eşi Emine Erdoğan da Başbakan artık siyasette ralli yapıyor değerlendirmesinde bulundu. Erdoğan da eşi Emine Erdoğanın sürat konusunda kendisini ürküttüğünü ifade ederek Eskiden sürat yapardım, artık yapmıyorum. Korumaların arkasından 110-120 öyle gidiyoruz dedi. Erdoğan ve eşi Emine Erdoğan rallici bayanlarla kampanyanın afişi önünde fotoğraf çektirdi.

BİZ YAPARIZ

Yunanistan Başbakanı Samaras ile görüşen Başbakan Erdoğan, Atinada yapılacak camii ile ilgili düzenlemenin parlamentodan çıktığını söyledi. Erdoğan, Samarasa siz yapmak zorunda değilsiniz. Biz yaparız dediğini aktardı.

Başbakan Recep Tayyip Erdoğan, Yunanistan Başbakanı Antonis Samarasa, imarıyla ilgili müsaade edilmesi halinde Atinaya camiyi kendilerinin yaptırabileceğini belirterek, Yeter ki Atinaya bu turizmde vesaire gelen Müslümanlar orada ibadet edebilecekleri bir yer kendilerine bulabilsinler dedik. Sayın Samaras olumlu bir yaklaşım gösterdi. Zaten Parlamentodan da geçtiğini söylediler. Yani bu tür adımların karşılıklı iyi niyet anlayışıyla çözülebileceği noktasında bir mutabakatımız oldu dedi. Erdoğan, kaldığı otelden ayrılırken, görüşmeye ilişkin gazetecilere açıklamalarda bulundu. Dohada Katar Başbakanı ve Dışişleri Bakanı Şeyh Hamad Bin Casim bin Cabir es-Sani ve Katar Emiri Şeyh Hamad bin Halife es-Sani ile yaptığı ikili ve heyetlerarası görüşmelerde Türkiye-Katar arasındaki ikili ilişkilerin gözden geçirme fırsatı bulduklarını söyledi.

Bahçelinin niyetini bilemem

Başbakan Recep Tayyip Erdoğan, bir gazetecinin MHP Genel Başkanı Devlet Bahçelinin İdris Naim Şahin İmralı sürecine kurban gitti sözlerini hatırlatması üzerine, şunları söyledi: Şimdi ben Sayın Bahçelinin ne dediğini bilmiyorum. Herhalde bu tür tasarruflar Sayın Bahçelinin elinde değil. Bu tür tasarruflar ülkenin Başbakanı kimse, ülkenin Başbakanı kalkar Sayın Cumhurbaşkanına teklifini yapar. Sayın Bahçeli eğer niyet okuyuculuğa başlamışsa bunu bilemem.

Ruhban Okulu neden olmasın

Batı Trakyadaki sorunların Samaras ile değerlendirildiğini anlatan Erdoğan, Batı Trakyadaki sorunların yanında yine yetimhanenin bir çevre enstitüsü olarak yapılmasına yönelik değerlendirmemiz oldu. 5 Martta Ankarada üst düzeyli istişare konsey toplantısını yapacağız ve bu toplantıya kendileriyle de öne sürdüğümüz bu başlıklar noktasında daha hazırlıklı olarak gelip, bunu neticeye bağlayalım şeklinde mutabakatımız oldu dedi. Erdoğan, Heybeliadada da bunu bekliyor musunuz sorusuna Olabilir, niye olmasın karşılığını verdi.