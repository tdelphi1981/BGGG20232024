Okul müdürlerini valiler atayacak
Müdür adayları puan ve sicil notu baz alınarak belirlenecek.
Açıklama Başbakan Recep Tayyip Erdoğan'dan geldi.

TRT Haber'in haberine göre, mevcut sistemde yatılı bölge okullarına müdür atamakta sıkıntı yaşandığını belirten Başbakan Erdoğan, okul müdürü atamalarında bazı değişiklikler yapılacağını söyledi.

Yeni sistemde okul müdürleri, rektör atamasına benzer şekilde belirlenecek.

Yapılan çalışmaya göre okul müdürlüğü için puan ve sicil notuna göre 3 aday seçilecek.

Belirlenen isimler ilin valisine sunulacak ve o ilin valisi listeden belirlediği bir adayı okul müdürü olarak atayacak.