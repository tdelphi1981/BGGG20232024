CHP lideri Küçük'le görüştürülmedi
 
 CHP Basın Birimi'nden yapılan yazılı açıklamada, Kılıçdaroğlu'nun, Ergenekon davasından tutuklu Küçük'ü tedavi gördüğü Silivri Devlet Hastanesi'nden arayarak geçmiş olsun temennisinde bulunmak ve sağlık durumuyla ilgili bilgi almak istediği, fakat görüşmesine izin verilmediği öne sürüldü. 
 
 Açıklamada, Kılıçdaroğlu'nun, Yalçın Küçük'ün eski eşi Temren Küçük aracılığıyla Yalçın Küçük'e ulaşmak istediği, ancak telefon bağlantısının sağlanamadığı belirtildi. Temren Küçük'ün telefon trafiğinden haberdar edildiği ve Kılıçdaroğlu'nun geçmiş olsun mesajının hastanede Yalçın Küçük'e ulaştırıldığı bildirildi.
 
 AA
 
  