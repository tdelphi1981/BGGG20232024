'Geçmişle hesaplaşma'
'Zamanında devletin yaptığı yanlışlar olduğunu' vurgulayan Atalay, bugün devletin bir anlamda kendisiyle, hesaplaştığını söyledi
 Başbakan Yardımcısı Beşir Atalay, Türkiye'nin sivilleşme ve demokratikleşme sürecini devam ettireceğini belirtti.
 Atalay, Afet ve Acil Durum Yönetimi Başkanlığı (AFAD) tarafından düzenlenen 'Afet Bilinci Eğitimleri Çalıştayı'na katıldı. Program sonunda soruları yanıtlayan Atalay, 'Türkiye inşallah sivilleşme, demokratikleşme sürecini devam ettirecek. Daha fazla demokrasi, daha fazla insan hakkı, daha fazla sivilleşme, siyasetin daha fazla etkili olması, siyasetin üzerindeki vesayetin daha fazla kaldırılması, millet iradesinin belirleyici olması hedeflerimiz' dedi.
 Milli Birlik ve Kardeşlik Projesi'nin, demokratikleşmeyi, vatandaşların hak ve hukukunun korunmasını hedeflediğini kaydeden Atalay, şöyle konuştu:
 İNSAN YÜZLÜ DEVLET
 'ZamanInda yanlışlar yapılmış. Ama bugün devlet kendisiyle bir anlamda geçmişiyle hesaplaşıyor. Hangi yanlışları yapmış bunlar değerlendiriliyor. Bugün böyle bir devlet var, insan yüzlü bir devlet var. Projemizin en önemli ayaklarından biri vatandaşlarımızın devlete güveninin arttırılması, devletin de daha adil, adaletli olması bütün vatandaşların hak ve hukukunu gözeten insani bakış içinde olması.
 Süreci biliyorum
 Atalay, Başbakan Erdoğan'ın ofisinde dinleme cihazı bulunmasıyla ilgili soruya da 'Tabii gerekli çalışmalar yapılıyor. Başbakanımız gerekli şeyleri söyledi. Tabii ben de süreci biliyorum' karşılığını verdi.