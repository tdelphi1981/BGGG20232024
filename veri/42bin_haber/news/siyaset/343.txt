Sadullah Ergin'i de dinlemişler
Adalet Bakanı Sadullah Ergin, "Ankara Başsavcılığını bir raporu var 2001 yılında AK Parti Hatay İl Başkanlığı'nda yaptığım bir mülakat dinlenmişti. İdari ve adli soruşturma sonucu çıkacak tabloya bakacağız" dedi.
Adalet Bakanı Ergin, canlı yayında NTV Ankara Temsilcisi Nilgün Balkaç'ın sorularını yanıtladı. Ergin, Başbakan Recep Tayyip Erdoğan'ın ofisinde dinleme cihazı bulunmasıyla ilgili olarak şöyle konuştu: "Başka ülkelerde de yaşanıyor. Her ülkenin belli miktarda bunu yaşadığını düşünüyoruz. Bunlarla mücadele başladı. Bunları bitirdik deme imkanı yok, azaltmaya çalışıyoruz. Başbakanlık idari soruşturma yürütüyor. Hem idari, hem adli soruşturma yürütülüyor" dedi. 

Ergin, dinleme olayları ile ilgili yasama yürütme ve yargının incelemelerine devam ettiğini söyleyerek, "Ankara Başsavcılığını bir raporu var 2001 yılında AK Parti Hatay İl Başkanlığı'nda yaptığım bir mülakat dinlenmişti. İdari ve adli soruşturma sonucu çıkacak tabloya bakacağız. Ciddiyetle üzerine gidilmesi gerekiyor. Vatandaş da ben de dinlemeler konusunda endişe duyarım."

"BİLİMSEL RAPORDAN ÖNCE BASINDA SENARYOLAR YAZILDI"

8. Cumhurbaşkanı Turgut Özal'ın ölümüyle ilgili bir soru üzerine şunları söyledi: "Değerlendirme sürecinin devam ediyor. Her insanın vücudunda belli oranda toksik maddeler var. Önemli olan normal değerlerde olup olmadığı. Ölüm ile bunun bir bağı olup olmadığıdır. Herkeste bu toksik maddeler var. Bilimsel rapordan önce basında senaryolar yazıldı. Savcılık, güçlü deliler varsa yargıya götürecek ya da takipsizlik verecektir."

"CİNSEL İSTİRMAR SUÇLARI KAMU DAVASI KAPSAMINA GİRECEK"

Dördüncü yargı paketinin içeriği ile ilgili soruya, "İşkence suçlarında zaman aşımı kalkacak" diyen Ergin şunları kaydetti: "Soruşturma ve kovuşturmalarda tutukluluk halinin devamı kararı için tutukluyluda görüşülecek. AİHM kararlarından sonra soruşturma yeniden başlanacak. Cinsel istirmar cezaları ağırlaştırılacak. Çocuklara karşı cinsel istismarı nitelikli suç konumuna getirmek için de çalışmalarımız var. Koruyucu alileler de düzenlemeye girecek. 15-18 yaş cinsel istirmar suçları kamu davası kapsamına girecek. Bu vakalarda direk kamu davası açılacak. Mağdur ya da mağdure şikayetçi olmasa dahi ceza verilebilecek. Kürtaj konusu tasarıda netleşti, ilgili bakan açıklayacaktır." 

"ŞARTLARI TAŞIYAN MAHKUMLAR YASAL DÜZENLEMEDEN İSTİFADE EDECEK"

İmralı ile görüşmeler konusunda da değerlendirmelerde bulunan Ergin, "Devletin yaşamış olduğu sorunları çözmek için çeşitli enstrümanları kullanır ve bu enstrümanlara müracaat ediliyor" dedi. Mahkuma eşiyle kalma izninden Öcalan'ın yararlanıp yararlanamayacağı sorusuna ise Ergin, "Tasarı Meclis'de. Genel kurula kadar gelen çalışmanın içindeki metin şöyle: 'Evli olan ve iyi halli mahkumlar bundan istifade edebilir. Bu şartları taşıyan mahkumlar bu yasal düzenlemeden istifade edecek" cevabını verdi. 

"KONUNU AKTÖRLERİNİN İFADELERİNE BAŞVURULACAKTIR"

Uludere olayının 28 Aralık'da yıldönümü olması dolayısıyla yapılan soruşturmadaki son durumu hakkında da da değerlendirmelerde bulunan Adalet bakanı Ergi, "Diyarbakır başsavcılığı dellileri topluyor. Delillerin toplama aşamasından sonra konunu aktörlerinin ifadelerine başvurulacaktır. Önemli mesafe kat ettiklerini düşünüyorum" şeklinde konuştu.

"İFADE ÖZGÜRLÜĞÜNÜ NERESİNE KOYACAKSINIZ"

ODTÜ'de yaşanan olayları değerlendiren Egin, "Bu şeklideki eylemleri ifade özgürlüğünü neresine koyacaksınız" diyerek şunları kaydetti: "Güvenlik güçleri bunları yapmazsa görevini yapmamış olur. Şiddet barındırmayan eylemler suç oluşturmaz. Bu ülkede ifade özgürlüğü sonuna kadar mücadelesini verelim. Ama ifade özgürlüğü diyerek şiddeti savunmaya kimse kalkmasın. Şiddetle aramıza mesafe konulmazsa demokrasiden bahsedilemeyiz. ODTÜ'de yapılan iş nedir. Sırt çantalarına taşlar Molotoflar atılarak eylem yapılıyor. 16'nın üzerinde yaralı var. Bu şekildeki eylemleri ifade özgürlüğünün neresine koyacaksınız. Protestoya şiddet bulaştığı anda güvenlik güçlerinin görevi vatandaşın can ve mal güvenliğini korumaktır." 

"MAHKUMLAR İÇİN ÖZEL EK VAGONLAR"

Öte yandan Mahkumların güvenli şekilde taşınması konusunda da bilgi veren Ergin, "Tutuklu ve hükümlüleri hava yolu ve karayolu ile taşıyoruz. Buna demir yolunuda ekleyeceğiz. Trenlere mahkumlar için özel ek vagonlar eklenecek" dedi.