Polis operasyon için talimat bekliyor
Pariste üç PKKlı kadının katıl zanlısı Ömer Güneyle ilgili başlatılan soruşturmanın ardından, Terörle Mücadele Şube Müdürlüğü de operasyon için, MİT ve istihbarat birimlerinden dosyaları talep etti.

Paris’te öldürülen PKK’lı üç kadının katil zanlısı olarak tutuklanan Ömer Güney ile ilgili olarak Ankara Cumhuriyet Başsavcılığı’nın soruşturma başlatmasının ardından olaya Terörle Mücadele Şube Müdürlüğü el koydu. 
Dosyalar MİT’ten istendi 
Üç PKK’lı kadının Paris’te öldürülmesiyle eş zamanlı olarak Türkiye’de başlatılan istihbari soruşturma önceki gün Ankara Cumhuriyet Başsavcılığı’nın soruşturma açmasıyla adli boyut kazandı. Soruşturmayı yürütecek olan Ankara Terörle Mücadele Şube Müdürlüğü, MİT ve İstihbarat birimlerinden zanlı Ömer Güney hakkında derlenen dosyayı istedi. Güney’in Ankara’ya geldiğinde irtibat kurduğu 12 kişiden kimliği belirlenen 10 kişinin gözaltına alınması için hazırlıklar tamamlandı.Güney’in irtibatlarından kimliği belirlenemeyen 2 kişinin tespiti için özel bir ekip kurulduğu öğrenildi. Soruşturmanın temelini Güney’in Ankara Ulus’ta kaldığı otel ve Fransa biletini aldığı bilet satış ofisindeki kamera kayıtları oluşturduğu bildirildi. Bu arada 3 PKK’lıdan Sakine Cansız için Tunceli’deki cenaze töreni hakkında Malatya Özel Yetkili Başsavcılığı ile Tunceli Savcılığı soruşturma başlattı.