AKM ne zaman açılacaktır?
CHP Kırklareli Milletvekili Turgut Dibek, Kültür ve Turizm Bakanı Ömer Çelik’e, İstanbul’da bulunan Atatürk Kültür Merkezi’nin ne zaman açılacağını sordu.
 Dibek, Kültür ve Turizm Bakanı Ömer Çelik’in yanıtlaması istemiyle TBMM Başkanlığına sunduğu soru önergesinde, “Mayıs 2008 tarihinde kapatılan İstanbul’da bulunan Atatürk Kültür Merkezi (AKM) hala açılamamıştır” diyerek şu soruları yöneltti:
 “AKM ne zaman açılacaktır?
 Mayıs 2008’de kapatılan AKM’nin tadilatı ne zaman başlamıştır? Yıllar itibari ile AKM’ye neler yapılmıştır? Şuan ne aşamadadır?
 Ocak ayında bakanlığa geldiğiniz dikkate alındığında AKM için farklı bir düşünceniz veya planınız var mıdır?
 AKM’nin 5 yıl önce kapandığı göz önüne alındığında bu sürenin çok olduğunu düşünmekte misiniz? AKM’nin 5 yıldır açılamaması kim veya kimlerin suçudur?”
 ANKA
  