Kandil mektubu tartışıyor
İmralıdan götürülen Öcalanın taslak mektubunu tek gündem yapan Kandil, ilk adım olarak elinde bulundurduğu 16 rehineyi bırakacağını açıkladı. BDP lideri Selahattin Demirtaş, Bir haftaya serbest kalırlar dedi.

Çözüm Süreci kapsamında ilk somut adım atılıyor. Terör örgütü PKK, iki yıldır elinde tuttuğu asker ve kamu görevlilerini bırakmak için hazırlıklara başladı. 23 Şubatta BDP Grup Başkanvekili Pervin Buldan, Diyarbakır Milletvekili Altan Tan ve İstanbul Milletvekili Sırrı Süreyya Önderden oluşan heyet ile Öcalan arasında gerçekleşen görüşme ile önemli bir eşik aşılmıştı. Öcalan, tarihi süreç olarak nitelendirdiği görüşmeler kapsamında aralarında Kaymakam adayı Kenan Erenoğlunun da bulunduğu 6sı asker, 10u kamu grevlisi olmak üzere uzun süredir PKKnın elinde bulunan toplam kişinin 16 kişinin serbest bırakılması çağrısında bulunmuştu. Bu talep önümüzdeki birkaç gün içinde gerçekleşiyor. Üzerinde tartıştıkları maddeler üzerinde not alan Murat Karayılanın, taleplerini ve uymaları gereken konuları bir mektup halinde tekrar BDPye ulaştırması bekleniyor. BDPye ulaştırılacak olan mektuplar bu kez 3ncü bir heyetle Öcalana iletilecek.
7 saat o metin tartışıldı
STARın ulaştığı bilgilere göre, Öcalanın Kandile ulaştırmak üzere gönderdiği taslak metinlerden birini Kandile götüren BDP heyeti ile, KCK Yürütme Konseyi Başkanı Murat Karayılan, Sabri Ok, Duran Kalkan ve Sofi Nurettinin de bulunduğu Konsey üyeleri arasında yaklaşık 7 saattartışıldı. Öcalanın kaleme aldığı taslak metinlerin değerlendirildiği görüşmede, sürece yönelik ilk somut adım olarak rehinelerin serbest bırakılması ele alındı. Çözüm sürecine giden yolda iyi niyet göstergesi olarak serbest bırakmanın önemi üzerinde duruldu ardından da salıverme kararlaştırıldı. 
Süreç sabote edilmemeli
Birkaç gün içinde netleşmesi beklenen program çerçevesinde, içinde BDPli bazı milletvekilleri ve sivil toplum kuruluşu temsilcilerinin de bulunduğu bir ya da birden fazla grup, Iraka giderek terör örgütünün teslim edeceği rehineleri alacak. Plandan peşmerge de haberdar edilecek
Öte yandan Genelkurmay Başkanlığı, BDP heyetinin Öcalanla görüşmek için İmralıya gittiği gün, operasyonların durdurulduğu yönündeki iddiaları yalanladı. Açıklamada, gerektiğinde operasyonların yapıldığı da belirtildi.
Kışanak: BDP ve PKK Öcalanın arkasında
BDP Eşbaşkanı Gültan Kışanak, Kürt özgürlük hareketinin bir bütün olarak Abdullah Öcalanın başlattığı sürecinin ilerlemesine tam destek verdiğini belirterek, Kimse yanlış hesap yapmasın. Kimse Kürt hareketinin parçalı yaklaşacağını sanmasın. Tarihinde hiç olmadığı kadar birlik ve beraberlik içindedirler. Bu süreçte parçalı bir yaklaşım olmaz. Öcalan bu müzakerenin en temel ve güçlü aktörüdür dedi.
Türk: Biz sızdırmadık
Irakın kuzeyinde temaslarını sürdüren DTK Başkanı Ahmet Türk, İmralı Tutanakları olduğu iddia edilen görüşme notlarının basına sızdırılmasını parti olarak ahlaksızlık olarak nitelendirdiklerini kaydederek, Asla ve asla parti olarak böyle bir şeyi yapmayız ve parti olarak bunu bir ahlaksızlık olarak değerlendiririz. Ama bunu araştıracağız, bir eksiğimiz varsa bir sorumluluğumuz varsa burada bu eksikliğimizden sorumluluğumuzdan dolayı halkımıza, sürece özür borcumuz olur diye konuştu.
DEMİRTAŞ: BİR HAFTA İÇİNDE TAMAM
STARa konuşan BDP Genel Başkanı Selahattin Demirtaş, önümüzdeki hafta içinde sözkonusu isimlerin mutlaka bırakılacağını söyledi. Daha önce, PKKnın kaçırdığı askerlerin serbest bırakılması konusunda BDP heyeti aracılığıyla çağrıda bulunan Abdullah Öcalanın bu talebinin havada kalmayacağını söyleyen Demirtaş, Dün bu asker ve sivil vatandaşların bırakılacağını açıkladık. Bu konuda hazırlıklar var. Bu hazırlıkların detayları bu hafta içinde netleşecek. Dolayısıyla kim nerden, ne zaman ve hangi heyet tarafından alınacak birkaç gün içinde netleşecek. Zaten o zaman bunu kamuoyuna detaylı olarak duyuracağız şeklinde konuştu.
BARZANİ İLE BULUŞMA
 İmralıdan gelen mektubu Kandile götüren BDP ve DTK heyetinin bir bölümü Türkiyeye dönerken, DTK eşbaşkanları Ahmet Türk, Aysel Tuğluk, Altan Tan ise Erbilde Neçirvan Barzani ile görüşmeler gerçekleştirmek üzere kaldı. Heyetin, Neçirvan Barzani ile yapacağı görüşmede, Öcalanın örgütten taleplerinin yanı sıra Kürt yönetiminden beklentileri de anlatılacak.