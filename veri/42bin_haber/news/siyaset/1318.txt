Generaller için tutuklama talebi
 
 Ankara Cumhuriyet Başsavcılığı’nın yürüttüğü 28 Şubat Soruşturması kapsamında, bazı emekli generaller, sabah saatlerinde Ankara Adliyesi’ne getirilmişti. 
 Soruşturma kapsamında ifadesi alınan, emekli Orgeneral Orhan Yöney, emekli Korgeneral Köksal Karabay ve emekli Tümgeneral Ersin Yılmaz, emekli Oramiral Hayri Bülent Alpkaya ile emekli Koramiral Altaç Atılan  tutuklama talebiyle mahkemeye sevk edildi.
 
 ERDOĞAN'IN AÇIKLAMASI 
 
 Başbakan Recep Tayyip Erdoğan, 28 Şubat soruşturması kapsamında 5 emekli askerin ifadeye çağrılmasıyla ilgili "Biz bu ülkede geçmişte yaşanmış bazı olumsuzlukları yaşamak istemiyoruz. Eğer yaşamak istemiyorsak bunun gereğini de yerine getireceğiz. Yapılan çalışmalar bunun çalışmalarıdır. Yargı kendi görevini yapıyor, yürütme olarak biz üzerimize düşeni yapıyoruz, yapacağız" dedi. 
 
 AA 