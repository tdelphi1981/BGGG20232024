Bakan Şimşek esnafları Kürtçe-Türkçe selamladı
Hakkari'ye incelemelerde bulunmak üzere gelen Maliye Bakanı Mehmet Şimşek ve Mili Eğitim Bakanı Nabi Avcı Hakkarililer tarafından sıcak karşılandı.
Önce Valiliği ziyaret eden bakanlar ardından Belediye Başkanı Fadıl Bedirhanoğlu'nu ziyaret etti. Bir okulda incelemede bulunan Bakan Nabi Avcı burada hem öğrencilerin hem de öğretmenlerin sıkıntılarını dinledi. 

Maliye Bakanı Şimşek, bir tekstil atölyesini ziyaret etti. Ziyaret sırasında tekstil çalışanlarının sıkıntılarını dinleyen Şimşek, ardından çarşı merkezi esnaflarını ziyaret etti. Bakan Şimşek esnaflarla Kürtçe ve Türkçe selamlaştı, sıkıntılarını dinledi.