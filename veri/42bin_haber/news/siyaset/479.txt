CHPli vekil Baydarı kim kandırdı
Dışişleri Bakanlığı Suriye makamlarının gündeme getirdiği ve CHPnin soru önergesine dönüştürdüğü Halepte Türk pilotlar yakalandı iddiasını yalanladı: Suriyede Türk subayı ve askeri bulunmamaktadır.

DIŞİŞLERİ BAKANLIĞI HALEPTE TÜRK PİLOTLAR YAKALANDI İDDİASINI YALANLADI
DIŞİŞLERİ Bakanı Ahmet Davutoğlu, Suriyede hiçbir Türk subayı, Türk askeri bulunmamaktadır dedi. Bir grup Türk pilotun Suriyede gözaltına alındığı iddiaları dün de devam etti. Genelkurmayın yalanlamasına rağmen, dün CHP, konuyu Meclis gündemine taşıdı. CHP Milletvekili Lütfi Baydar, 10 Türk askerinin Suriyede esir alındığı iddialarını soru önergesi yaptı. CHPli Baydar, iddiaların Başbakan Erdoğan ve Dışişleri Bakanı Ahmet Davutoğlu tarafından cevaplandırılmasını istedi. Bu iddia ilk kez CHPye yakın Yurt Gazetesinde gündeme getirilmişti. Ardından CHPli Baydarın açıkladığı subay isimleri ile Şam yanlısı kaynakların açıkladığı pilot isimlerinin birbirini tutmaması dikkat çekti. 
Bu gelişmeler dün Dışişleri Bakanı Davutoğluna soruldu. Davutoğlu, Suriyede hiçbir Türk subayı, Türk askeri bulunmamaktadır. Spekülasyonların hepsi hem iç hem dış kamuoyunu manipüle etmeye yöneliktir dedi.
Suriye bağlantılı fabrikasyon
Davutoğlunun özel müşaviri Gürcan Balık ise twitter üzerinden iddiaları yalanlarken, Suriye rejiminin elinde bir tek  yetkilimiz olsa, bugüne kadar yüzlerce görüntüsü yayınlanırdı. Net söylüyorum, bu da düpedüz bir yalandır. Maksat manipülasyondur ifadesini kullandı. Gürcan Balık, twitterdaki hesabından şunları yazdı: Belirli çevrelerin Suriye bağlantılı fabrikasyonları devam ediyor. Yaklaşık 1 yıl önce 49 Türk istihbaratçının Suriyede yakalandığını iddia ettiler. Yalanladık. Kaldı ki, Suriye rejiminin elinde, değil 49, 1 yetkilimiz olsa, bugüne kadar yüzlerce görüntüsü yayınlanırdı. Geçtiğimiz hafta, 4 havacı subayımızın Halepte yakalandığı yalanını piyasaya sürdüler. Bunun üzerine, Genelkurmay  yalanı afişe eden bir açıklama yapıldı. Ancak, aynı çevre, bu defa, açıklama niye oradan geldi diyerek manipülasyona devam etti. Son olarak, bu sabaha karşı yine aynı çevrelerin güdümündeki ajanslar aracılığıyla subaylarımızın yakalandığı yalanına bir de isimler ve rütbeler eklenerek kisve bulmaya çalıştılar. Net söylüyorum: Bu da düpedüz yalandır. Maksat manipülasyondur. Yapan çevre de, niyetleri de herkesin malumudur.