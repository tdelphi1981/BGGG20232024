CHP şovuna geçit yok
İstanbul 6ncı Ağır Ceza, Deniz Feneri davasında CHPli Mahmut Tanalın davaya müdahil olma talebini reddetti. İddia olunan suçu doğrudan ihbar eden kişilerden Sadık Deniz de mahkemeye, şikayetinden vazgeçtiğine ilişkin dilekçeyi gönderdi.

ALMANYADAKİ Deniz Feneri e.V. bağlantılı soruşturma sonucunda 20 sanık hakkında açılan davaya  CHP Milletvekili Mahmut Tanalın da aralarında bulunduğu bir grubun müdahillik talepleri reddedildi. İstanbul 6. Ağır Ceza Mahkemesi tarafından, İstanbul Adalet Sarayındaki büyük salonda yapılan duruşmaya 14 tutuksuz sanık ile müştekiler CHP Milletvekili Mahmut Tanal, avukat Zeynel Öztürk ve tarafların avukatları katıldı. Diğer 6 tutuksuz sanık ise duruşmaya gelmedi.
Dilekçeyi incelemek için süre
Duruşmada söz alan müşteki Mahmut Tanal ile sanık avukatlarından Ersan Şen arasında müdahillik konusunda kısa süreli tartışma yaşandı. Mahmut Tanal ve Zeynel Öztürk, tekrar söz alarak, davaya katılma talebinde bulunduklarını söyledi.
Mahkeme Heyeti Başkanı İsmail Hakkı Yolmaz, müşteki Sadık Denizin mahkemeye faksla gönderdiği dilekçede şikayetinden vazgeçtiğini belirttiğini söyledi. Bunun üzerine söz alan müşteki avukatı, bu dilekçeden haberinin olmadığını ifade ederek, dilekçeyi inceleyip beyanda bulunmak üzere süre istedi. Müşteki Mahmut Tanal da hem kendi adına hem de millet adına davaya katılma talebinde bulunduğunu ifade ederek, mahkemenin dosyayı TMK 10. maddesiyle görevli mahkemeye göndermesini talep etti. Sanık avukatlarının itirazı üzerine, kısa süreli tartışma yaşandı.  Yolmaz, müşteki Tanala Davaya katılma talebinizi kabul edersek dosyayla ilgili talepte bulunabilirsiniz dedi. Sanık avukatlarından Ersan Şen ihbar eden kişilerin Hatice Yılmaz ve Sadık Deniz olduğunu ifade etti. Denizin şikayetinden vazgeçtiğini anımsatan avukat Şen, Hatice Yılmazın ise suçtan doğrudan zarar görmediğinin aşikar olduğunu söyledi.
İddianameyi spikerler okuyor
Şen, davaya katılma talebinde bulunan müştekilerin suçtan doğrudan zarar gören kişiler olmadığını, bu nedenle de katılma taleplerinin hepsinin reddedilmesini istedi. Savcı da müşteki Sadık Denizin şikayetinden vazgeçtiğine ilişkin dilekçenin aslının istenmesini, diğer katılma taleplerinin ise suçtan zarar görmedikleri gerekçesiyle reddedilmesini talep etti. Verilen aranın ardından mahkeme heyeti, Sadık Denizin celse arasında faksla gönderdiği dilekçenin aslı geldikten sonra karar verilmesine hükmetti. Mahkeme heyeti, duruşmaya katılan müştekilerin, suçtan doğrudan zarar görmedikleri gerekçesiyle müdahillik taleplerini reddetti. 