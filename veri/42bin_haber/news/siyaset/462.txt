'İntikam alırcasına yargıyı kullanıyorlar'
CHP'li Nazlıaka: AKP'nin, intikam alırcasına yargıyı alet etmesine karşıyız.
 Cumhuriyet Halk Partisi (CHP) Ankara Milletvekili Aylin Nazlıaka, eski Genelkurmay Başkanı emekli Orgeneral İsmail Hakkı Karadayı’nın, 28 Şubat soruşturması kapsamında ifadesi alınmak üzere Ankara’ya çağrılmasını, "AKP'nin, intikam alırcasına yargıyı alet etmesine dün olduğu gibi bugün de karşıyız.” sözleriyle değerlendirdi.
 Aylin Nazlıkala, eski Genelkurmay Başkanı Orgeneral İsmail Hakkı Karadayı’nın gözaltına alındığı yönündeki haberle ilgili konuştu. Darbelerden en fazla zarar gören partinin CHP olduğunu ileri süren Nazlıaka, “Adil yargılamaya inancımızı korumaya çalışıyoruz. Ancak AKP’nin intikam alırcasına yargıyı alet etmesine dün olduğu gibi bugün de karşıyız.” dedi. 
  