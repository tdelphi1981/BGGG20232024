Zanlının paltosunda barut izine rastlandı
Paris'te 3 PKKlı kadın suikasti soruşturmasına ilişkin resmi açıklama yapılmazken, Fransız medyasında soruşturmayla ilgili ilginç bilgiler yer aldı.

PARİS SUİKASTİNDE ÖNEMLİ İDDİA
 20 Minutes adlı gazetenin internet sitesi polise dayandırdığı haberinde, soruşturma kapsamında gözaltına alınan 1982 doğumlu kişinin parkasında barut izi bulunduğunu iddia etti. Aynı zanlının DNA testine sokulduğu da öğrenildi. Haberde, zanlının ifadesinde çelişkiler bulunduğu ve olay günü 46 dakikalık süreyi açıklayamadığı yazıldı. Habere göre aynı kişi, Eiffel Kulesinde pankart açtığı  ve örgütsel faaliyetten 2012 Aralıkta Hollandada gözaltına alındı. Zanlının psikolojik ve kadınlarla sorunlarının olduğu da ifade edildi. Sitede cineyetlerin işlendiği binada kamera olup olmadığının bilinmediği ancak görüntülerin Parisi izleyen sistemden alınmış olabileceği yorumu yapıldı. Cumartesi ek süre istendiğini hatırlatan kaynaklar 96 saatlik sürenin bugün dolacağını ve zanlıların sabah hakim karşısına çıkacaklarını ifade etti.
Kovanlarda DNA izi
Fransız pazar gazetesi Journal de Dimancheın haberine göre ise olay yerinde ki mermi kovanlarda DNA izine rastlandı. Önceki gün STARa konuşan KCK Yürütme Konseyi Üyesi Zübeyir Aydar, Fransız makamlarının tatminkar açıklama yapmadığını ve soruşturmanın tıkandığını belirtmişti. Aydar, Türkiye ve başka ülkelerin soruşturmaya dahil olmasını istemişti.