'TRT İstanbul'a mı taşınıyor?'
CHPP'li Tanrıkulu'dan Bülent Arınç'a TRT sorusu.
 CHP İstanbul Milletvekili Sezgin Tanrıkulu, Başbakan Yardımcısı Bülent Arınç’a TRT Genel Müdürlüğü’nün Ankara’dan İstanbul’a taşınmasının planlanıp planlanmadığını sordu.
 Tanrıkulu, Başbakan Yardımcısı Arınç’ın yanıtlaması istemiyle TBMM Başkanlığı’na verdiği yazılı soru önergesinde “Radyo ve Televizyon Üst Kurulu (RTÜK)'nun, Toplu Konut İdaresi Başkanlığı (TOKİ) ile İstanbul'a inşa edilmesi planlanan bir yapı için 2012 yılında bir anlaşma imzalanmış mıdır ve bu anlaşmanın içeriği nedir?” sorusuna yer verdi. RTÜK Başkanı’nın kurul onayı olmadan herhangi bir anlaşmaya imza atıp atmadığını, atılmış ise bunların hangi anlaşmalar olduğunu soran Tanrıkulu, önergesinde “Türkiye Radyo-Televizyon Kurumu Genel Müdürlüğü'nün Ankara'dan İstanbul'a taşınması gibi bir planlama var mıdır?” dedi.
 ANKA
  