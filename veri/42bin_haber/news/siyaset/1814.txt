CHP'den sahte gizli tanık
Afyon'daki cephanelik patlamasıyla ilgili ilginç iddia Meclis tutanaklarına girdi. Cephanelik patlamasına "Hurşit Tolon, İlker Başbuğ ve Sedat Peker"in de adı karıştı.
Meclis Genel Kurulu'nda Kazakistan'la Türkiye arasındaki uluslararası anlaşmayla ilgili tasarının görüşülmesi sırasında 'gizli tanık" tartışması yaşandı. CHP İstanbul Milletvekili Ali Özgündüz'ün Silivri'deki mahkemede yaşananları anlattıktan sonra Bedirhan Şinal adlı bir vatandaşa Afyon'daki cephanelik patlamasıyla ilgili olarak, "Afyon'daki patlamanın emrini İlker Başbuğ, Hurşit Tolon Paşalar kime verdi? Sedat Peker'e söyledi, Sedat Peker'in adamları da bu patlamayı gerçekleştirdi' de, seni gizli tanık yapayım ve özgürlüğünü sağlayayım" denildiğini iddia edince AK Partili milletvekilleri yalan olduğunu ifade ettiler.