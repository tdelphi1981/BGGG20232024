AK Partili vekillerden hırsızlık teklifi
AK Parti İstanbul Milletvekilleri Doğan Kubat ve Bülent Turan evden yapılan hırsızlıklara verilen cezaların artırılması için kanun teklifi hazırladı.
Teklife göre TCKdaki Konut Dokunulmazlığının İhlali maddesinde değişikliğe gidiliyor. Konuta girmeye teşebbüs eden konut dokunulmazlığı ihlali suçunu işlemiş sayılacak ve 1yıldan 4 yıla kadar hapis cezası alacak. Konut dokunulmazlığının ihlali suçu katalog suç kapsamına alınacağı için ceza ertelenmeyecek ve paraya çevrilmeyecek.

AK Parti Milletvekili Bülent Turan, son bir yılda 106 bin eve hırsızlık amaçlı girildiğini belirterek bu konuda hazırladıkları teklifi gruba sunduklarını açıkladı. Turan, TCK'nın 'Konut Dokunulmazlığının İhlali' başlıklı maddesinde değişiklik yapılacağını ifade ederek, şunları söyledi: Buna göre, konuta girmeye teşebbüs edenler de 'Konut Dokunulmazlığı ihlali' suçunu işlemiş sayılacaklar. Bu amaçla girmek isteyenlere 1 yıldan 4 yıla kadar hapis cezası verilecek. Bu suç 'Katalog suç' kapsamına alınacak. Böylece, bu suçlara verilecek cezalar ertelenemeyecek ve paraya çevrilemeyecek. Mevcut düzenlemede bu cezalar 6 aydan iki yıla kadar uygulanıyor, ancak cezalar ertelenebiliyor veya paraya çevrilebiliyordu. Yapılacak yeni düzenlemede hem bu cezalar artırılmış olacak, hem de cezaların ertelenmesi mümkün olmayacak.