AK Parti'nin dershane raporu hazır
Adalet ve Kalkınma Partisi (AK Parti) Sözcüsü Hüseyin Çelik, Başbakan Recep Tayyip Erdoğan'ın talimatıyla dershanelerin durumunun incelenmesi için bir komisyon kurulduğunu ve bu komisyonunun çalışmalarını tamamladığını söyledi.
Çelik, "Ortaya bir rapor çıktı. Bu raporu Başbakanımızın da bulunduğu bir toplantıda kendi aramızda bir kez daha müzakere edeceğiz ve kamuoyuyla paylaşacağız." dedi. 

 AK Parti Genel Başkan Yardımcısı ve Parti Sözcüsü Hüseyin Çelik, AK Parti Genel Merkezi'nde Başbakan Recep Tayyip Erdoğan'ın Karadeniz Bölgesi milletvekilleri ile yaptığı toplantı ile ilgili basın toplantısı düzenledi. 
Bir gazetecinin "Dershanelerle ilgili bir çalışma yapıldığını biliyoruz. Bu konuda tepkiler var çalışma ile ilgili son aşama nedir?" şeklinde sorusuna Çelik şu cevabı verdi; "Süreç henüz sonuçlanmadı. Başbakanımızın talimatı ile oluşturulmuş bir komisyon var. Bende o komisyonun içerisindeyim. Bu komisyon çalıştı ilgililerle yetkililerle gerekli görüşmeleri yaptı ve ortaya bir manzara çıktı. Bir rapor çıktı. Bu raporu Başbakanımızın da bulunduğu bir toplantıda kendi aramızda bir kez daha müzakere edeceğiz. Olabilecekleri, olması gerekenleri, olmaması gerekenleri de kamuoyu ile paylayacağız." diye konuştu.