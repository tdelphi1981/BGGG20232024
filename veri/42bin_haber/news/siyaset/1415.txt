MHP'nin dinlenme davasına takipsizlik
MHP'nin 2011 seçimleri öncesinde dinlendiği ve izlendiği iddiasına ilişkin savcılığın yürüttüğü soruşturma takipsizlikle sonuçlandı. Ankara Cumhuriyet Başsavcılığı, konuyla ilgili takipsizlik verdi.
Savcılık, 34 TS6558 plakalı Chrysler Grand Voyager marka aracın İsmail Kurtcuoğlu'na ait olduğunun belirlendiğini belirttiği kararında, araçla yapılan incelemede şikayete konu kişisel verilerin kaydedilmesine yönelik elektronik cihaz, alet bulunmadığı gibi montaj veya söküm izine de rastlanılmadığını bildirdi.