İlk adım çatışmasızlık
Öcalanın Ahmet Türk ve Ayla Akat Ataya Üç yıl boşuna geçti. Bir gün bile kaybedilmemeli dediği bildirildi. Önce çatışmazlık ardından sınır dışına çekilme gündemde.

İMRALI GÖRÜŞMELERİNDE ÖZERKLİK GÜNDEMDE YOK
DEMOKRATİK Toplum Kongresi Eş Başkanı Ahmet Türk ve BDP Batman Milletvekili Ayla Akat Ata ile görüşen Abdullah Öcalanın çözüm sürecine yönelik olumlu mesajlar verdiği belirtildi. Öcalanın görüşmede Üç yıl boşuna geçti . Şimdiden sonra bir gün bile kaybedilmemelidir dediği öğrenildi. Nihai çözümle bitecek bir sürece girildiğin ifade eden Öcalanın kendi durumuyla ilgili konuları gündeme getirmediği belirtildi.
Çözüm adımları sonra gelir
Öcalan ilk adımın çatışmasızlık olduğunu ve silahların susmasının gerektiğini söylediği öğrenildi. Öcalanın yaklaşımı şöyle: Sürecin ilerlemesi için Anayasada Kürt kavramının olması gerekmiyor. Bunun için Başbakan Tayyip Erdoğanın ve CHP Genel Başkanı Kemal Kılıçdaroğlunun da daha önce ifade ettiği etnik temele dayalı vatandaşlık tanımının kaldırılması yeterlidir. Vatandaşlık tanımının nötr olması yeterlidir. Bununla birlikte, sürecin ilerlemesi için Akil Adamlar heyetinin oluşturulması ve Hakikatları Araştırma Komisyonu kurulması fayda sağlar. Genel olarak Türkiyenin demokratikleşme süreci ve Avrupa Birliği müktesebatının mevzuata yansıtılması gerekir.
Özerklik değil, şerh kaldırılsın
Sürecin en kritik noktası olarak görülen özerklik tartışmaları için de Öcalanın Avrupa Yerel Yönetimler Şartına konulan şerhin kaldırılmasının sorunu çözeceğini belirttiği bildirildi. Öcalan, özerklik konusunda daha önce de dile getirdiği Demokratik Cumhuriyet yaklaşımında bulunuyor.
PKKnın sınır dışına çekilmesi
Öcalanın görüşmede, PKKnın makul bir süre içinde sınırı dışına çekilmesinin gerektiğini söylediği belirtiliyor. Sınır dışına çekilme işleminden sonra bölge halkının baskıya uğramamasının da izlenmesi gerektiği görüşmede gündeme geldi.
Nihai adım ise silah bırakma
Çözüm adımlarının sonuncusu ise PKKnın tamamen silah bırakması olarak belirtildi. Öcalanın silah bırakma kararının ardından dağdakilerin sivil hayata ve siyasete dahil olabilmesi için de düzenlemelerin yapılması gerektiğini ifade ettiği belirtiliyor.
4 eş başkanla görüşecek Kandile mektup yazacak
-BDPlilerle Abdullah Öcalan bir görüşme daha yapacak. Yeni görüşmede DTK eş başkanları Ahmet Türk ve Aysel Tuğlukun yanı sıra, BDP eş başkanları Selahattin Demirtaş ve Gülten Kışanak bulunacak. Öcalan süreçle ilgili olarak Kandildeki PKK yönetim kadrosuna da bir mektup yazacağı belirtiliyor.
Davutoğlu: Koordineli ve entegre strateji
Terör sorunun çözümü için her türlü çaba gösteriliyor
Dİşİşleri Bakanı Ahmet Davutoğlu, sorular üzerine terörle mücadele konusunda hem bölgesel hem küresel aktörlerle yürütülen çalışmaların  sürdüğünü söyledi. Başbakan Erdoğanın da defalarca vurguladığı gibi terörle mücadelenin çok boyutlu bir mücadele olduğunu söyleyen Davutoğlu, şunları söyledi: Çalışmalar birbiriyle koordineli bir şekilde ve entegre bir strateji içinde yürütülmektedir. Yörüşmeler de bu çerçeve içinde Türkiyenin terörle ilgili olarak gündemde olan sıkıntılarının tümüyle aşılması yönünde, her türlü çaba sürdürülmektedir. Tabi uluslararası boyutta da sürdürülen, hem bölgesel hem küresel aktörlerle yürütülen çalışmalar mevcuttur.   
 