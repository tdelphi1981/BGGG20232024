Dağdakilerle kucaklaşanı İmralıya göndermeyiz
İmralıya gidecek heyet hakkında bilgi veren Başbakan Erdoğan, isimlerin belirlenmesinde iki kriterin olduğunu söyledi. Erdoğan, Dağdakilerle kucaklaşanlar ve verdikleri mesajlarla ülkenin hassasiyetlerine darbe vuranları göndermeyeceğiz dedi.

Başbakan Recep Tayyip Erdoğan, üç ülkeyi kapsayan Avrupa turunun ikinci gününde Macaristana geldi. Budapeştede beraberindeki gazetecilerle konuşan Erdoğan, gündemdeki konuları değerlendirdi. Başbakan Erdoğan hem AB sürecinden hem de İmralıyla başlayan görüşmelerle hızlanan çözüm sürecinden geri dönüş olmayacağını belirterek şu mesajları verdi:
-Arabulucular için iki temel kriter 
İMRALI ile görüşmelerde başlattığımız süreci gelişen şartlara göre devam ettiriyoruz. Sürecin tıkanması söz konusu değil. Sürecin içinde MİT, devletin şu anda süreci yönetmekle görevlendirdiği birimidir. Ve İmralının kendisinin belli yerlere mesajını ulaştırması bakımından kendinin güvenebileceği talepleri vardır. Ama bu siyasi talepte de bizim özellikle koyduğumuz bazı şerhler vardır. Nedir bu? Bir, biz dağdaki ile kucaklaşanı bir defa İmralıya göndermeyiz. İki, şu ana kadar verdikleri mesajla bu ülkenin hassasiyetlerine darbe vuranları bu noktada aracı olarak kabul edemeyiz. Çünkü onların, oradan aldıkları mesajı farklı şekilde götürme ihtimalleri olabilir.
-Korkanlar ve ürkenler çıkabilir
FRANSA olayı, DHKP-C, saldırılar vs. kısmen İmralı sürecine dinamitleme olabilir. Her ne kadar bunların bölücü terör örgütü ile aynı değilse de istetmesi bunlar da. Böyle bir yandaş, paydaş böyle bir yapıları var. İktidarımızı çok fazla etkilemez ama bu konuda ürkek, korkak bir yapıda olursanız, ya bu işi bırakalım havasına girenler de olabilir. Girdiğimiz yolda fevkalade bir durum olmazsa süreci planladığımız gibi sürdürme konusunda kararlıyız.
-Kılıçdaroğlu Çini SE üyesi sanıyor
KILIÇDAROĞLU Çini Sosyalist Enternasyonelde gösterdi. Bu arkadaşın siyasi kültürü bu kadar. Sayın Papandreuya, Siz Çini Sosyalist Enternasyonele aldınız mı? diye takıldım. Yok dedi.. Neyse, bu vesileyle, Çinin Sosyalist Enternasyonalde olmadığını öğrenmiş oldu.
ABnin saygısızlığını dillendirdim yolumuza aynen devam ediyoruz
Başbakan Erdoğan, 53 yıldır ABnin Türkiyeyi oyaladığını belirterek, yapılan bu saygısızlığı dillendirdiğini söyledi. AB konusunda bir geri adımın sözkonusu olmadığını dile getiren Erdoğan, Yolumuza devam ediyoruz diye konuştu.
1963de başlayan resmi süreçten bugüne geliniyor ve bugüne kadar biz sabretmişiz. Bir başka ülkeye bunu uyguladılar mı? Hayır. Bu aslında Türkiyeye bir saygısızlıktır. Peki AB bizim olmazsa olmazımız mıdır? Olmazsa olmazımız değil. ABye almazlarsa kıyamet kopacak değil. 
Sarkozyyi ileride yazarım
Biz yine yolumuza yine istikrarlı şekilde devam ediyoruz.  Egemen Bey 4 yılda AB ülkelerine 112 seyahat yapmış. Sadece Brüksele 33 gidip gelmiş. Müzakereyi 10 yıl önce aslanın midesinden aldık.  İleride yazma şansımız olursa yazarız. Sarkozynin benimle özel görüşmelerinde şöyle destekleyeceğim, böyle destekleyeceğim demesine rağmen bu desteklerin hiçbiri olmadığı gibi her yerde köstek oldu. Fransa Cumhurbaşkanı Hollandenin verdiği ilk mesajları olumlu. Merkelle daha olumlu gördüm. Ayın 25inde Türkiyede olacak. Görüşmelerde daha farklı değişimin olduğu inancındayım.
Yeni pazarlar arıyoruz
Biz Şanghay İşbirliği Örgütüne de müracaat ederiz, ASEANa da müracaat ederiz. Bunu yaptığımız zaman niye kimsenin niye oraya müracaat ediyorsun deme hakkı yok. Kaldı ki bunların hiçbiri de birbirinin alternatifi değil.
1963de imzayı atan kim? Sayın İnönü. Peki o günden bizim iktidarımıza kadar hangi iktidarlar geldi. Bir müzakere süreci mi başlattınız, bir fasıl mı açtınız? Yok. Sadece Tansu Hanım Gümrük Birliğine girme noktasında o işi başardı. Ama imza atınca ona da nasıl saldırılar oldu.
Vizeleri artık kaldıralım
BAŞBAKAN Erdoğan, Macaristan ile vize kolaylığına ilişkin, Bu konuda ilgili arkadaşlarımıza gerekli talimatları verdik. Süratle hazırlıkları yapıyoruz, yapacağız ve gerek işadamlarımızın gerek öğrencilerimizin, akademisyenlerimizin, sanatçılarımızın, sporcularımızın vesaire önündeki bu engelleri kaldıralım istiyoruz dedi. Erdoğan, Macaristan Meclisinde, Macaristan Başbakanı Viktor Orban ile baş başa ve heyetler arası görüşmelerinin ardından ortak basın toplantısı düzenledi. İki ülke ilişkilerini geliştirmek için çok önemli bir adım attıklarını vurgulayan Başbakan Erdoğan, Macaristan üniversitelerini bitiren gençlerin denkliğiyle ilgili sorunu döner dönmez YÖK ile görüşeceğini sözlerine ekledi. Başbakan Recep Tayyip Erdoğan, Macaristan Başbakanı Viktor Orbanın onuruna verdiği öğle yemeğine katıldı.        
Anayasa çalışmaları ağır gidiyor
Uzlaşma Komisyonunda mutabık kalınanlar yüzde 35 gibi. Demektir ki bu iş çok ağır gidiyor. 100 madde görüşmüşlerse uzlaştıkları 30-35 madde. Mart sonuna kadar bir takvim belirlendi. İlanihaye bekleyemeyiz kusura bakmasınlar. Teklifi yaptık, parlamentoda ikinci veya üçüncü partiyle otururuz azami müştereği oluşturacak şekilde bir yeni anayasa yapabiliriz. Gönderdikten sonra orada 330u yakalama noktasına geldiğimizde, biz bu işi  genel kurula göndeririz.
Başkanlık var ama olmazsa olmaz değil
AK Parti olarak eğer böyle bir tasarı getirirsek, onun içinde başkanlık sistemi de yer alacak tabi ki. Bunu millete de böyle götüreceğiz. Bunu bir başka siyasi parti ile olgunlaştırma içine girdiğimizde tabii ki bu işi oturur konuşuruz, ne yapılır ne yapılamaz konuşuruz. Başkanlık sistemi konusunda öyle nihai bir ısrarımız söz konusu değil.
Cumhurbaşkanlığı gündemde yok
Şu anda gündemimizde (cumhurbaşkanlığı konusu) böyle bir şey yok. Daha 1.5 sene var. Bu apıyla işlerimizi yapmaya devam edelim. Kamuoyunu da meşgul etmeyelim.
First Ladyler yemekte buluştu
BAŞBAKAN Recep Tayyip Erdoğanın eşi Emine Erdoğan, Macaristan gezileri kapsa-mında bu ülkenin Başbakanı Viktor Orbanın eşi Aniko Levainin verdiği öğle yemeğine katıldı. Budapeştenin doğal, tarihi ve kültürel mekanlarını dolaşarak yerinde incele yen Emine Erdoğana ev sahibi Aniko Levai gezi boyunca eşlik etti.
Galiçya Şehitliğine karanfil bıraktı
BUDAPEŞTEDEKİ Galiçya Şehitliğini ziyaret eden Erdoğan mezar taşlarına karanfil bıraktı, saygı duruşunda bulundu. Şehitlikte 1. Dünya Savaşında Galiçyada şehit düşen Osmanlı 15. Kolordu askerleri yatıyor. Elte Üniversitesinde de bir konuşma yapan Erdoğan, devlet olmayan Rumların bile üye yapıldığını belirterek ABye yüklendi. Başbakan Slovakyaya geçti.