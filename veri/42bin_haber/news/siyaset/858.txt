Çelik, partideki görevini Çavuşoğlu'na devretti
Adalet ve Kalkınma Partisi (AK Parti) Genel Başkan Yardımcısı iken Kültür ve Turizm Bakanlığı görevine getirilen Ömer Çelik, partideki görevini Mevlüt Çavuşoğlu'na devretti.
Ömer Çelik, devir teslim töreninde yaptığı konuşmada, görevini çok değerli bir arkadaşına devrettiğini belirterek, AK Parti Dış İlişkiler Başkanlığının önemine dikkat çekti. Dış ilişkiler görevini yaparken hem çok zevk aldığını hem de çok şey öğrendiğini vurgulayan Çelik, dış ilişkilerin Türkiyenin artan prestijini hissettirdiğini söyledi.

Çelik, şu ifadeleri kullandı: Dış ilişkiler partimizin kurulmasından itibaren dış politikamızın oluşmasının omurgasıdır. O sebeple hem şerefli bir görevdir, hem de çok ağır bir sorumluluğu vardır. Ben 2010 yılından bu yana elimden geldiğince bu yükü omuzlarımda taşımaya çalıştım. Genel başkanımız ve Başbakanımız başından beri dış ilişkiler başkanlığına çok önem verdi. Bölgesel ve küresel vizyonun oluşmasına destek verme, bu vizyonu takip etme noktasında birinci derecede görev almıştır. Ben görev sürecimde 60a yakın ülkeyi ziyaret ettim, 200e yakın dış kabulüm oldu.



Görevi devralan Mevlüt Çavuşoğlundan da övgüyle bahseden Çelik, Çavuşoğlunun partinin kurulduğu andan itibaren çok önemli çalışmalar yaptığını, AKPM başkanlığı yaptığını hatırlatarak, Türkiyenin dış politikasının daha da büyüyeceğini bildirdi. Çelik, Şimdi bu paydayı daha ileriye taşıyacak bir arkadaşımıza görevi devrediyoruz, AK Parti'nin Dış İlişkiler'den sorumlu Genel Başkan yardımcılığının kendisine hayırlı olmasını diliyorum. dedi.

Mevlüt Çavuşoğlu da Çelikin dış ilişkiler başkanlığını ve genel başkan yardımcılığını başarı ile icra ettiğini belirterek, partisinin adına Ömer Çelik'e şükranlarını sundu. Partinin kuruluş aşamasından itibaren sadece dış ilişkiler değil, partinin felsefesi ve ideolojisinin belirlenmesinde Çelikin büyük emeğinin olduğunun altını çizen Çavuşoğlu, Kültür ve Turizm Bakanlığı görevinden dolayı da gönülden kutladığını ifade etti. Çavuşoğlu, dostum, kardeşim, bakanım dediği Ömer Çelike yeni görevinde başarılar diledi.

Çelik ve Çavuşoğlu, daha sonra birbirlerine sarılarak basın mensuplarına poz verdi.