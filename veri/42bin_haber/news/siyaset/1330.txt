'Sol iktidar olursa AB süreci hızlanır'
 
 Kılıçdaroğlu, İngiltere'nin başkenti Londra'da muhalefet kanadındaki İşçi Partisi'nin davetlisi olarak çeşitlilik temalı akşam yemeğine katıldı. Yemek sonrası basın mensuplarının sorularını yanıtladı.  
 AMACIMIZ TÜRKİYE'Yİ TAM ÜYE YAPMAK 
 Avrupa’daki sosyal demokratların ve sosyalist partilerin Türkiye’nin AB’ye girmesini her zaman desteklediklerini söyleyen Kılıçdaroğlu, Avrupa’da sol iktidara geldiğinde Türkiye’nin AB’ye giriş sürecinin hızlanacağına inandığını da vurguladı. Bu nedenle, İşçi Partisi ile CHP arasında yakın ilişkiler kuracaklarını ve birlikte çalışacaklarına değindi. CHP olarak amaçlarının Türkiye’nin AB’ye tam üye olmasını sağlamak olduğunu vurguladı. 
 İŞÇİ PARTİSİ'YLE YAKIN İLİŞİKİLER KURACAĞIZ
  
 Kılıçdaroğlu sözlerine şöyle devam etti "Biz, Avrupa'da sol iktidara geldiği zaman Türkiye'nin AB'ye giriş sürecinin hızlanacağına inanıyoruz. Bu bağlamda İşçi Partisi ile CHP arasında yakın ilişkiler kuracağız" . Deniz Baykal'ın grup toplantısındaki konuşmasına ilişkin ise Kılıçdaroğlu, "Konuşma son derece güzel. İçeriği dolu dolu, bütünleyici,kavrayıcı, kucaklayıcı bir konuşma" ifadesini kullandı. Baykal'ın konuşmasının basına sızdırıldığı iddialarının anımsatılması üzerine de CHP lideri, "Onu grup yönetimi düşünüyor" yanıtını verdi. 
 DHA