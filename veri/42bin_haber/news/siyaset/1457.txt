Suikast listesinde 8 isim
DHKP-C terör örgütünün memur yapılanmasına yönelik operasyona 1.5 yıl önce 7 kapı kırılarak girilen Değişim Dergisinde ele geçirilen CDler neden oldu. SGKda görevli 2 şüphelinin örgütün hedefindeki 8 ismin güncel adreslerini örgüte verdiği belirlendi.

DHKP-C, E-DEVLET KAPISINDAN GİRİP ADRESLERİNİ BULMUŞ
EMNİYET Genel Müdürlüğü Terörle Mücadele Daire Başkanlığı koordinesinde 27 ayrı ilde 184 zanlının gözaltına alındığı DHKP-C terör örgütünün memur yapılanmasına yönelik operasyonda örgütün suikast listesi ele geçirildi. Örgütün kamu kurumlarında çalışan elemanları sayesinde suikast yapacakları isimlerin bilgilerine ulaştığı belirlendi. Özellikle Sosyal Güvenlik Kurumunda çalışan DHKP-C zanlılarının örgüte her türlü bilgi desteğini sağladığı öğrenildi.
Örgüt yönetimi liste verdi
DHKP-C terör örgütüne yönelik operasyonda en dikkat çekici ayrıntıya ise Sosyal Güvenlik Kurumunda çalışan 2 kişinin gözaltına alınması ile ulaşıldı. Örgütün kamu görevlileri sayesinde resmi kurumların gizli verilerine ulaşarak bilgi topladığı belirlendi. Teknik ve fiziki takipte örgüt üst yönetiminin SGK memurlarından, 8 kişinin adres ve kimlik bilgilerini istediği belirlendi. Suikast için hazırlanan listede hedefteki kişilerin tüm adres bilgilerinin belirlendiği ve krokilerin çıkarıldığı iddia edildi.
Menzir-Eymür-Tantan-Çiller
Örgütün suikast listesinde geçtiğimiz günlerde vefat eden eski Ulaştırma Bakanı Necdet Menzir, MİT eski Kontrterör Daire Başkanı Meymet Eymür ve eşi Janset Eymür, eski Başbakan Tansu Çillerin oğlu Mert Çiller, eski İçişleri Bakanı Sadettin Tantan, Hayata Dönüş operasyonunu yöneten emekli binbaşı Zeki Bingöl, eski İstanbul Valisi Hayri Kozakçıoğlunun olduğu belirlendi.
Adresler Bağcılar SSKdan geldi
Necdet Menzir ile Mehmet- Janset Eymür çiftinin adreslerinin güncellendiği, bu kişilere ait adres bilgilerini ise Bağcılar SGKda çalışan örgüt militanı sayesinde buldukları belirlendi. Tespit edilen suikast listesindeki isimlerden bir kısmının SGK memuru tarafından, bir önceki DHKP-C operasyonunda tutuklanan örgüt üyesi Şafak Yaylaya verildiği belirtildi.  
7 çelik kapının ardından çıktı
POLİSİN, önceki günkü operasyonun hedefindeki DHKP-Cnin memur yapılanmasıyla ilgili listeye ise yaklaşık 1.5 yıl önce 7 çelik kapıyı kırarak girdiği Yürüyüş Dergisinde ulaştığı öğrenildi. 7 çelik kapının arkasında ele geçirilen şifreli CDlerin içerisinde özel kodlarla yazılmış belgelerde hangi memurun hangi kurumda çalıştığının tek tek yazıldığı belirlendi. Şifreleri çözen polis 604 ismi tek tek belirledi. Yapılan çalışmalar sonucunda DHKP-Cnin Memur Alan Yapılanması tek tek deşifre edildi ve listelerde ismi geçen illerdeki memurların isimleri İl Emniyet Müdürlüklerine gönderildi. Bu isimlerden 184ü gözaltına alındı, kalan isimlerin ise soruşturma kapsamında ifadeye çağrılacağı öğrenildi. Polis özellikle Vergi Dairesinde çalışan örgüt sempatizanı vergi denetmenlerinin şirketler hakkında örgüte istihbarat sağladıkları da polisin iddiaları arasında yer aldı.