AK Parti millileşmeli, MHP dindarlaşmalı!
Tvnette yayınlanan Veyis Ateşin hazırlayıp sunduğu Habere Bakış programının dünkü konuğu Türkiye Günlüğü Dergisi Genel Yayın Yönetmeni Mustafa Çalıktı. İslamcılık konusunun ele alındığı programda Çalık, İslamcılar millileşmeli, milliciler dindarlaşmalı. Siyaset üzerinden ifade etmem gerekirse AK Parti biraz daha millileşmeli, MHP biraz daha dindarlaşmalıdır dedi.
Veyis Ateş: Önemli eserler kaleme almış bir isim İsmail Karadan geçenlerde şöyle bir cümle okudum size sormak isterim. İsmail Kara, Türkiye İslamcılarının en büyük zaafı enternasyonalizm ve Ümmetçilik adına kendi topraklarına yabancılaşmalarıdır demişti. Son yıllarda Ali Bulaç, Mümtazer Türköne gibi yazarların da topa girmesiyle bir İslamcılık tartışmaları yaşadık. Sizce de İslamcılık ölmüş müdür? Yoksa dimdik ayakta mıdır?


Mustafa Çalık: Osmanlı Bakiyesi bir ülkede, bir toplumda İslamcılığın da Türkçülüğün de lüzumu yoktur. İşin özü Türkiyedeki İslamcılığın biraz millileşmesi lazım. Biraz ayağını bastığı, üzerine doğduğu toprağın meselelerine daha fazla kafa yorması lazım. O topraktaki medeniyetin verimlerine daha fazla itibar etmesi lazım. Milliyetçilerin de biraz daha müslümanlaşması lazım. İslamı daha öne almaları lazım. Siyasete intikal ettirerek söylersek; Ak Partinin perspektif olarak millileşmesi lazım, MHPnin de biraz daha İslamileşmesi lazım.