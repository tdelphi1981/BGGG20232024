Bozdağ'dan 'tekke ve zaviye' açıklaması
Başbakan Yardımcısı Bozdağ, tartışma yaratan 'tekke ve zaviyelerle' ilgili sözlerine açıklık getirdi 
 Başbakan Yardımcısı Bekir Bozdağ, tekke ve zaviyelerin yeniden açılmasına yönelik her hangi bir çalışma bulunmadığını söyledi. Bozdağ, "kanun ile müritlik, çelebilik, seyitlik, dedelik ve babalık gibi ünvanlar yasaklanıyor. Bu unvanlara hizmet verilmesi de, bu unvanlara ait kıyafetler giyilmesi de yasaklanıyor. Bu tartışmayı yaparken böylesi bir kanun var ortada" dedi.
 
 >> BEKİR BOZDAĞ NE DEMİŞTİ? 
 
 Başbakan Yardımcısı Bozdağ, Ankara Üniversitesi Rektörlüğü'nde düzenlenen Latin Amerika Çalıştayı'nın ardından çıkışta gazetecilerin sorularını yanıtladı. Bozdağ, Diyanet İşleri Başkanlığı'nın bütçesinin, Meclis'te görüşüldüğü sırada çıkan tartışmalara dikkat çekerek şunları kaydetti: 
 
 "Tekke ve zaviyelerin kapatılaması, bazı ünvanların ve kisvelerin giyilmesini yasak eden kanun ile müritlik, çelebilik, seyitlik, dedelik ve babalık gibi unvanlar yasaklanıyor. Bu unvanlara hizmet verilmesi, bu unvanlara ait kıyafteler giyilmeside yasaklanıyor. Bu tartışmayı yaparken böylesi bir kanun var ortada. Alevi vatandaşlarımızın kullandığı bütün sıfatları yasaklayan bir düzenleme var ortada. Böyle bir düzenleme varken, böyle bir ortamda, konuşmaların tatışmaların yanlış yapıldığını söyledim. Doğru yerden tartışmak lazım. Bugün dedeliği yasaklayan kanun bu kanun. Öyleyse biz bu kanunu yok sayarak bu konudaki tartışmalarda doğru bir yere gelemeyiz. Doğru yerde durmak lazım, tartışmayı doğru yerde yapmak lazım" 
 
 "BUNU TARTIŞMAK YANLIŞ BİRŞEY DEĞİLDİR"
 
 CHP millletvekilleri tarafında, 'Ak Parti tekke ve zaviyelerin yeniden açılmasını istiyor' şeklinde yorumlarla konunun başka bir yere getirilmek istendiğini belirten Bozdağ, "Alevi vatandaşlarımızın kullandığı unvanların hepsinin bu kanun tarafından yasaklanıyor. Burada bir iyileştirme yapılacaksa, bunu tartışmak bunu görüşmek lazım. Siz bu kanunu yok sayarak, bunu tartışmayarak, bir yere varamazsınız. Biz bunu söyledik. Anayasa'nın 174. maddesi, bu kanunun anayasaya aykırı anlaşılamayacağını ve aykırı yorumlanamayacağını da söylüyor. Bunu tartışmak yanlış birşey değildir. Tekke ve zaviyelerin yeniden açılması değil, tartışmanın doğru zeminde yapılması için yapılmış bir öneridir. Herhangi bir çalışma yok" dedi. 
 
 AA