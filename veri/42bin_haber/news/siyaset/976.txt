Erdoğan'dan öğretmenlere 'eş durumu' müjdesi
Erdoğan: Şubat ayında öğretmenlerimizin mazeret atamalarını gerçekleştireceğiz.
AK Parti Genel Başkanı ve Başbakan Recep Tayyip Erdoğan, öğretmenlerle ilgili mazeret atamalarının yaz aylarında yapıldığını hatırlatarak, bu yıl Şubat ayında da sağlık ve eş durumlarına bakılarak mazeret atamaları yapılacağını açıkladı. 

Erdoğan, 65 yaş üstü, engelliler ve şehit yakınlarının toplu taşım araçlarından ücretsiz yararlanabilmelerini içeren yasa tasarısının, önümüzdeki hafta Bakanlar Kurulu toplantısından sonra Meclise gönderileceğini açıkladı.