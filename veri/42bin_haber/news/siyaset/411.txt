Soner Yalçın'ı telefonla aradı
CHP Genel Başkanı Kemal Kılıçdaroğlu, tahliye olan gazeteci Soner Yalçın'ı telefonla aradı.
 CHP Genel Başkanı Kemal Kılıçdaroğlu tutuklu yargılandığı OdaTV Davası’nda tahliye edilen gazeteci-yazar Soner Yalçın’ı telefonla arayarak tahliye edilmesinden duyduğu memnuniyeti ifade etti.
 CHP Basın Birimi’nden yapılan açıklamada, tahliye edilmesinin ardından Yalçın’ı telefonla arayan Kılıçdaroğlu’nun, hukuk devletinde izah edilemeyecek 682 günlük özgürlük kısıtlamasının sona ermesinden duyduğu memnuniyeti belirttiği kaydedildi.
 Kılıçdaroğlu, “Gazeteci-yazar Soner Yalçın geçmişte, ara dönemlerde, kara dönemlerde bedel ödemeyi göze alan meslektaşları gibi, bedel ödemeyi göze alan bir gazeteci. Bedel ödemeyi göze aldı, başı dik, kendisini yargılayanları, yargılatanları yargıladı. Silivri Toplama Kampı’nda bedel öderken eğilip bükülmedi. Ayrıca mesleğinin gereğini yaptı, eser verdi ve çıktı. İçeri girerken de başı dikti, şimdide dik. Kendisini kutladım, başta Aren olmak üzere ailesine, yakınlarına, meslektaşlarına selamlarımı söyledim” değerlendirmesinde bulundu.
 ANKA