Suç olan emir olamaz
28 Şubat tutuklularının tahliye taleplerini reddeden Özgürlük Hakimi, emri yerine getirdik savunmasını reddedip Hiçkimse suç olan bir fiil için emir veremez. Veren de yerine getiren de suçludur dedi.

ÖZGÜRLÜK HAKİMİ 28 ŞUBATTA EMİR KOMUTA İÇİNDE YAPTIK SAVUNMASINI ÇÜRÜTTÜ
28 ŞUBAT soruşturması kapsamında tutukluların tutuklu hallerini aylık olarak gözden geçiren Ankara 3 Nolu Özgürlük Hakimi Halil İbrahim Kütük, emekli askerlerin Eylemleri emir komuta zincirinde gerçekleştirdik. Başka çaremiz yoktu, emri uygulamak zorundaydık savunmasını çürüttü. Hakim, kararında, Amir ve emirlere mutlak itaatin ast açısından suç teşkil etmeyeceği savunması kuvvetli suç şüphesini ortadan kaldırmaz dedi. Kararda, Devletin erkleri arasında suç işleme dilye bir erkinbulunmadığı vurgulandı.
Emri uygulamak zorundaydık
28 Şubat soruşturması kapsamında, emekli Orgeneral Çevik Bir, emekli Orgeneral Fevzi Türkeri, emekli Tümgeneral Erol Özkasnak, Tuğgeneral İdris Koralpin de aralarında bulunduğu birçok tutuklu şüpheli, tutukluluk hallerine itiraz ederek tahliyesini talep etti. Tahliye talep gerekçelerinde çoğu Suça konu eylemleri emir komuta zinciri içinde yaptık. Emri uygulamaktan başka çaremiz yoktu ifadelerine yer verirken bir çok tutuklu da dosyada somut delillerin olmadığını iddia etti. Aylık olarak tutukluluk hallerini değerlendiren 3 Nolu Özgürlük Hakimi Halil İbrahim Kütük ise tahliye taleplerini değerlendirirken şüphelilerin tüm iddialarına cevap verdi.
Emir-Komuta suç şüphesini kaldırmaz
Özgürlük Hakimi Kütük, kararında, amir ve emirlere mutlak itaatin ast açısından suç teşkil etmeyeceği iddiasını değerlendirirken bu savunmanın kuvvetli suç şüphesini ortadan kaldırmayacağını ifade etti. Anayasanın 2. Maddesine vurgu yapılan kararda, Türkiyenin hukuk devleti olduğu vurgulanarak, Hukuk devleti olmanın zorunlu sonuçlarından biri de kamuda yeri ve sıfatı ne olursa olsun hiçbir kimse hiçbir adla kanunun suç saydığı bir fiilin işlenmesi emrini verme erkine sahip bulunmamaktadır denildi.
Devlette suç işleme erki yok
Devletin erkleri arasında suç işleme erki yoktur, bu tür bir erk devlet kavramıyla çelişir denilen kararda Hiç kimse, devletin hiçbir kurum ve kuruluşunu işgal eden kimseler kendilerinden bir erk olduğu düşüncesine kapılarak devletin yapamadığını yapmaya kalkışamaz ifadesine yer verilirken, Kanunun suç saydığı bir fiilin işlenmesi isteği hiçbir zaman hukuki bir işlem olan emrin konusu olamaz ifadesi kullanıldı. 62 tutuklunun tahliye talepleri reddedildi.
SUÇ OLAN EMRİ YERİNE GETİRMEK SUÇ
ANAYASANIN 137. Maddesine de yer verilen kararda bu maddeye göre Konusu suç olan emir hiçbir surette yerine getirilemez denildi. Bu maddeye göre amirin konusu suç olan bir emri vermeyeceği, memurun da böyle bir emri yerine getirmemesi gerektiği bildirildi. Emir yerine getirildiği takdirde ise emri yerine getirenle emri verenin suçlu olacağı aktarıldı.