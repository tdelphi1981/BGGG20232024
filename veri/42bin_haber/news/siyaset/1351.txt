Marmara İlahiyatta modern cami yükseliyor
DEPREME dayanıklı olmadığı için geçen yıl yıkılan Marmara Üniversitesi İlahiyat Vakfı Camiinin yerine modern ve klasik tasarımı bir arada içeren yenisi yükseliyor.

Başbakan Erdoğanın talimatıyla inşaa edilen Mimar Sinan Camiinin mimarı Hilmi Şenalp tarafından yapılan caminin mali sorumluluğunu ise isminin açıklanmasını istemeyen hayırsever bir işadamı üstlendi. 1.5 yıl sonra hizmete girecek camide dört bin kişi aynı anda namaz kılabilecek. Bu arada Üsküdarın diğer bir noktası olan Çamlıcaya inşa edilecek caminin hafriyat çalışmalarına ise Martta başlanılacağı öğrenildi. Üsküdar Belediye Başkanı Mustafa Kara, caminin 80 milyon TLyi bulacak maliyetinin hayırseverlerle karşılanacağını söyledi.