Cumhurbaşkanı Gül İsveç'te
Cumhurbaşkanı Abdullah Gül, İsveç Kralı Carl XVI Gustaf'ın daveti üzerine, eşi Hayrunisa Gül ile birlikte isveç'e geldi.
Cumhurbaşkanı Gül'ün beraberinde Başbakan Yardımcısı Ali Babacan, Dışişleri Bakanı Ahmet Davutoğlu, AB Bakanı Egemen Bağış ve çok sayıda işadamı bulunuyor.

Cumhurbaşkanı Gül için Stckolm'de çok yoğun güvenlik önlemleri alındı. Ziyaret boyuncu güvenliği, Stockolm polisinin yanısıra, Gizli Servis SAPO elamanlarının sağlayacağı bildirildi.Üç gün sürecek ziyaret nedeniyle şehrin önemli bölümünün trafiğe kapatılacağını bildiren Polis yetkilileri, halkı bilgilendirmek için bildiri yayınladı. Dışişleri Bakanlığı Müşteşarı Johan Berglund, Cumhurbaşkanı Gül ve beraberindeki heyetin ziyaretinin İsveç için büyük önem taşıdığını belirterek, "Türkiye'den ilk kez Cumhurbaşkanı düzeyinde bir ziyaret gerçekleşiyor. 2006 yılında Kral Gustaf ve Kraliçe Silvia'nın Türkiye'ye yaptıkları ziyaretin ardından Kral Gustaf'ın davetlisi olarak ülkemize gelen Gül çifti iki ülke arasındaki zaten çok iyi olana ilişkilerin, 300 yıllık dostluğun gelişmesine büyük katkıda bulunacaklardır.Türkiye, Ortadoğu, Orta Asya ve Afrika kıtasında ço önemli rol oynamaktadır. İsveç firmaları,bu bölgelerle yaptıkları ticarette İstanbul'u köprü olarak kullanmaktadır.Türkiye 2002 yılından beri insan hakları, demokrasi konularında önemli adımlar atmıştır.Hızla gelişen ve büyüyen ekonomisi ile en dinamik ülkeler arasındadır. Türkiye ile AB arasında çok ortak nokta vardır ve Türkiye'ye AB'ye tam üyeliğini hak etmiştir. Bu ziyaret İsveç'in Türkiye'nin AB'ye tam üyeliğini desteklemesi açısından da çok önemlidir" dedi.

Cumhurbaşkanı Abdullah Gül ve eşi, yarın (pazartesi) öğle saatlerinde Kral Gustaf ve Kraliçe Silvia'yı kraliyet sarayında ziyaret edecekler. Gül çifti öğle yemeğini sarayda yiyecek.Yemekte Veliaht Prens ve eşi de hazır bulunacaklar.Aynı saatlerde heyet Dışişlerinin vereceği yemeğe katılacak.

Abdullah Gül, Meclis' te Türkiye'deki gelişmeler, Türkiye'nin bölgedeki rolü konularında konuşma yapacak.İki ülkenin dışişleri bakanları, Stratejik işbirliği deklarasyonu imzalayacaklar.

Abdullah Gül ayrıca Stockholm'de Türk Araştırma Enstitüsü'nün açılışını yapacak. Çarşamba günü Kral Gustaf ve Kraliçe Silvia ile birlikte Stockholm'ün 60 km kuzeyindeki Upsala şehrini ziyaret edecek. Ziyaret, Upsala Şatosunda öğe yemeği ile sona erecek.