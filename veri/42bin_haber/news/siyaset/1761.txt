Kışanak: 'Tedbirleri alacağız'
Vanda BDP'nin düzenlediği 'Dayanışma Gecesi'nde konuşan BDP Eş Başkanı Gülten Kışanak barış süreci ile ilgili değerlendirmelerde bulundu.
Süreçle ilgili umutlu olduğunu söyleyen Kışanak, "Sürecin riskleri yok mu? Tabiki var. Kimse bize dikensiz bir gül bahçesini vaat etmeyecek. Sürecin risklerini boşa çıkarabilecek tedbirleri alacağız. Bugüne kadar barışı demokratik bir çözümü, onurlu, özgür, eşit bir yaşamı savunmuş bunun mücadelesini vermiş bir halk olarak bundan sonrada aynı doğrultuda mücadelemizi sürdüreceğiz" dedi.