Artık gerçek hukukçular var
BAŞBAKAN Yardımcısı Bülent Arınç, CHP'nin Büyükşehir Yasası'nı Anayasa Mahkemesi'ne taşımasını eleştirdi.
 Artık Anayasa Mahkemesi'nin eski tartışmalı kararları veren mahkeme olmadığını söyleyen Arınç  'Artık hepsi çalışan, bilgili üstün kişilerden oluşan bir heyet var. Orada artık gerçek hukukçular var' dedi. 
 Manisa'da partisinin yeni il binasının açılışını yapan Arınç, Celal Bayar Üniversitesi Spor Salonu'nu ve üniversitenin ilk rektörü olan ağabeyi Ümit Doğay Arınç'ın adını taşıyan 'Ümit Doğay Arınç Kültür Merkezi' açılışını yaptı. Bu sırada Arınç'ı protesto etmek isteyen iki genç gözaltına alındı.
 AHMET ÜNSAL