Bacağımı terör aldı ancak ülkeye barış gelirse uçarım
2011de Etiler köprüsünden geçerken terörist saldırıda bacağını kaybeden Ayten Bal, PKK adını duyunca aklıma yitirdiğim bacağım geliyor ama inanıyorum ki, bu işin sonunda barış gelecek. İşte o zaman koşamasam da uçacağım dedi.

İŞİNE gitmek için kendi kullandığı otomobille 26 Mayıs 2011 sabahında Etiler köprüsünden geçerken PKK’lı teröristlerin patlattığı bombayla sol bacağı kopan, vücudunun çeşitli yerlerine aldığı şarapnel parçalarıyla da ağır yaralanan sivil gazi Ayten Bal’dan barış mesajı geldi. Yaralanışı, tedavi süreci ve protezli hayata adapte sürecinde tarifsiz fiziksel ve ruhsal acılar yaşadığını söyleyen Ayten Bal, “Basında İmralı görüşmelerini izliyorum. Her PKK ismini duyduğumda aklıma yitirdiğim bacağım geliyor ama biliyorum ki bu işin sonunda barış olacak, anneler ağlamayacak. Barış gelse koşar mısın diye sorsan, ben uçarım derim. Çünkü bacağımı kaybettiğim için annemin bana bakıp hüzünlenmesini gördükçe, evladını kaybeden annelerin nasıl yandığını tahmin ediyorum. Askerin de dağdakinin de annesi yanmasın diye bu işin sonu barış olsun istiyorum” dedi. 
Artık ocaklar sönmesin 
Devlet yardımıyla Almanya’da gerçekleştirdiği protez tedavisinin ardından otomotiv sektöründeki işine geri dönerek hayatını normalleştirmeye çalışan 39 yaşındaki Ayten Bal,  “En çok da bu çatışmalarda hayatını kaybeden asker aileleri ile çocukları dağda olan annelerin feryatlarına kulak kabartıyorum. Kendi yaşadıklarıma bakıp, onlarla kıyas yapmamak elde değil. Bir bacağımı kaybettim. Hastanede aylarca canımla uğraştım.Bunları bana yaşatanlara elbette güzel şeyler duymuyorum ama bu kızgınlığım başka ocakların sönmesini istememe de sebep değil” diye konuştu. 
ANNEMİN GÖZÜNDEKİ ACI BENİ KAHREDİYOR 
YAŞADIĞI acının diğer terör mağdurlarından az olmadığını, yaşamlıyla ilgili nice hayaller kurarken şimdi yapabildiğinin ayakta kalmayı öğrendiğini herkese göstermekten ibaret olduğunu söyleyen Ayten Bal, “Ben barış istiyorum ama elbette kimse rencide olsun ya da beni rencide etsinler istemiyorum. Samimi bir barış istiyorum. Çünkü annemin gözündeki yaşı görüyorum. Basında İmralı görüşmelerini izliyorum. Her PKK ismini duyduğumda aklıma yitirdiğim bacağım geliyor ama biliyorum ki bu işin sonunda barış olacak, anneler ağlamayacak. Barış gelse koşar mısın diye sorsan, ben uçarım derim. Çünkü bacağımı kaybettiğim için annemin bana bakıp hüzünlenmesini gördükçe, evladını kaybeden annelerin nasıl yandığını tahmin ediyorum” diye konuştu. 
Hasret dönemi bitirilmeli 
Ayten Bal, “Askerin de dağdakinin de annesi yanmasın diye bu işin sonu barış olsun istiyorum. Anneler evlatlarını askere yolladığında ‘Saldırı da şehit mi olacaklar’ korkusu yaşamasın. Diğer anneler de oğlunu dağa gönderip yıllarca öldü mü kaldı mı diye gece uykusuz kalmasın, hasret kalmasın diye barış istiyorum. Bunu annemin gözündeki acıda görüyorum. O nedenle de bunu talep ediyorum”dedi. 
HER ŞEY BİZİM ELİMİZDE UMUDU YİTİRMEYELİM  
TERÖR saldırılarında sakat kalanlara umutlu olmaları çağrısını yapan Ayten Bal, “Her şey bizim elimizde. Umutlu olursak, yaşamı güzel bir hale çevirebiliriz. Evet, uzuvlarımız elimizden alınmış olabilir ama önemli olan da yaşama sevincidir. Ben herkese elimden gelen moral yardımını yapmak isterim. Hepimiz hak etmediğimiz ama yaşamak zorunda olduğumuz bu hayatta dimdik olarak yıkılmayacağımızı göstermeliyiz” ifadelerini kullandı.