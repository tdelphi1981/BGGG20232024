Kılıçdaroğlu'ndan Erdoğan ve Demirtaş'a telefon
CHP Genel Başkanı Kemal Kılıçdaroğlu, Başbakan Recep Tayyip Erdoğan ile BDP Genel Başkanı Selahattin Demirtaş'ı telefonla arayarak geçmiş olsun dileklerini ileteceğini söyledi.
Kılıçdaroğlu, partisinin TBMM grup toplantısı sonrasında, bir gazetecinin, 'Başbakan Erdoğan ile BDP Genel Başkanı Demirtaş'ın rahatsızlıkları nedeniyle grup toplantılarını iptal ettiğini' hatırlatması üzerine, 'İkisini de telefonla arayacağım ve geçmiş olsun dileklerimi göndereceğim. İkisine de geçmiş olsun diyorum. İnşallah bir an önce sağlıklarına kavuşurlar ve görevlerinin başına dönerler' diye konuştu.