O sözler mahkemeye taşındı
 
 İçişleri Bakanı Muammer Güler, ABD Büyükelçiliğindeki saldırı ile ilgili açıklama yaptı. Bakan Güler, bir soru üzerine, CHP Tunceli milletvekili Hüseyin Aygün'ün polisler ile ilgili sözlerine değindi.
 
 İÇİŞLERİ BAKANI MUAMMER GÜLER’DEN SERT TEPKİ 
 TRT Haber'in haberine göre; Bakan Güler, “Son derece çirkin, seviyesiz bir açıklamaydı. Polisimiz tabi ki eleştirilebilir ancak nezaket kuralları içerisinde. Polisimizin moral ve motivasyonunu bozmaya yönelik bu tür açıklamaların hangi amaçla yapıldığı ve kime hizmet ettiğini çok iyi biliyoruz.” dedi.
 
 İçişleri Bakanı Muammer Güler, bu beyanlarla ilgili Emniyet Genel Müdürlüğünün kurumsal anlamda suç duyurusunda bulunduğunu da ifade etti.
 
 OLAY NASIL YAŞANMIŞTI? 
 TBMM İnsan Haklarını İnceleme Komisyonu bünyesinde oluşturulan "Terör ve Şiddet Olayları Kapsamında Yaşam Hakkı İhlallerinin İncelenmesi"ne yönelik Alt Komisyon tartışma yaşanmıştı. 
 CHP milletvekili Hüseyin Aygün, sivil polisler için “İnsandan çok eşyaya benziyorlar' sözleri toplantı atmosferini gerdi. 
 Bazı milletvekillerinin 'ağır oldu, 'yersiz oldu' şeklinde Aygün'e tepki gösterdikleri duyuldu. 
 Aygün'ün sözünü tam anlamayan bazı basın mensupları ve milletvekilleri 'Eşek mi dediniz, eşya mı?' diye sordu. Bunun üzerine Aygün 'Hayır tabii ki 'eşek' demedim, 'eşya' dedim arkadaşlar. Eşek işimize yarıyor' dedi.