Vatandaş CHP'li başkana Facebook'tan yüklendi
Belediye yan gelip yatma yeri değil!
Belediye Başkanı Adem Dalgıçın facebook hesabından paylaştığı belediye haberlerinin altına vatandaşın yaptığı yorumlar yan gelip yatma polemiğinin fitilini yeniden ateşledi. Hizmet binasındaki personelden şikayet eden vatandaşın yorumu, Tekirdağda günün konusu oldu.

Tekirdağ Belediye Başkanı Adem Dalgıçın dün sabah facebook hesabından paylaştığı haberin altına bir vatandaşın yazdığı yorum, günün tartışma konusu oldu.
 
Başkan Dalgıçın gönderisine, Sizden bir isteğim olacak! şeklinde başlayan yorumda vatandaş, belediye hizmet binasında gişe memuru olarak çalışan personelden şikayetçi olduğunu belirtti.
 
Personelin yaş ortalamasının emeklilik seviyelerinde olduğunu ifade eden yorumcu Onlar çift maaş alırken, biz asgari ücretle çalışacak iş bile bulamıyoruz diye veryansın etti.

YAN GELİP YATMA! POLEMİĞİ 
 Belediye binası çoğu insanın yan gelip yattığı bir yer olmuş diyen vatandaş, yorumunun devamında yaklaşan yerel seçimlere atıfta bulunarak, Halkımız özellikle bu konuya duyarsız kalmayacaktır! dedi.

 Vatandaşın belediye hakkındaki görüşleri sosyal medyada kısa sürede yankı bulurken, beğeni toplayan yorum bir çok kullanıcı tarafından paylaşıldı.