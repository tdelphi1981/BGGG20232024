Terör burada kurşunlarla orada haplarla öldürüyor
Avrupalı parlamenterlere terör konusunda sitemde bulunan TBMM Başkanı Cemil Çiçek, Terör örgütü bizim insanlarımızı kurşunla öldürüyor, sizin çocuklarınızı uyuşturucu tabletiyle diye konuştu.

TBMM Başkanı Cemil Çiçek, Avrupalı parlamenterlere, Terör örgütü bizim insanlarımızı kurşunla öldürüyor, sizin çocuklarınızı uyuşturucu tabletiyle. Taziye mesajlarınızın yoğunluğu kadar tedbir konusunda da yoğunlaşmamız gerekiyor diye seslendi. Türkiye-AB Karma Parlamento Komisyonu toplantısının açılış oturumunda konuşan Çiçek, Türkiyenin, AB sürecindeki bütün çabaları, reformları, terör ortamında yaptığını belirtti. Bugün insanların hayatının terör sebebiyle ciddi sıkıntı içinde olduğunu söyleyen Çiçek, Türkiyenin bir insanlık belasıyla karşı karşıya olduğunu, bununla uzun süredir mücadele ettiğini kaydetti.
Avrupanın tuzu kuru
Terör ortamında reformları yapmanın ne kadar zor olduğunu ancak damdan düşüp ayağı kırılan bilir ifadesini kullanan Çiçek, Unumuz, tuzumuz kuru noktasından baktığımızda, Türkiyenin yapmış olduğu reformları anlamak, kavramak, yeteri kadar mümkün olmayabilir dedi. Sözleşmelerin yükümlülükler getirdiğini anımsatan Çiçek, Gereğini yapmamız gerekiyor. Türkiye bu reformları her gün insanların gözyaşı döktüğü, insanların hayatını kaybettiği ortamda yapıyor. Bunun takdir edilmesi ve Türkiyenin bu mücadelede yalnız bırakılmaması gerekir dedi.
RAPOR YAZARKEN ADİL OLUN
ÇİÇEK, ABnin Türkiye ile ilgili rapor yayınladığını belirterek, Eksikliklerimizi yazabilirsiniz, yazmalısınız da. Adil bir rapor yazmanızı, olup bitenleri daha objektif, soğukkanlı değerlendirmenizi arzu ediyoruz. Bu raporların çok adil olduğunu söyleyebilmem için sizin de özeleştiri yapıp Türkiye daha ileri bir noktaya neden gelemedi, bizlere düşen kusur nedir? diye kendi kusurlarınızı da o raporda görmek isterim dedi.
Kıbrıs için konklave formülü
AB Bakanı Bağış, Kıbrıs sorununu çözümü için Papa seçimini örnek göstererek, Papa seçiminde nasıl kardinaller odaya kapanıp çözümü bulmadan doğru kişiyi seçmeden çıkmıyorlarsa, taraflarla birlikte kapanalım ve Kıbrıs sorununu çözmeden çıkmayalım dedi.
AB Bakanı ve Başmüzakereci Egemen Bağış, Kıbrıs sorununu çözümü konusunda yakında yapılacak Papa seçimini örnek göstererek, Papa seçiminde nasıl kardinaller odaya kapanıp çözümü bulmadan doğru kişiyi seçmeden çıkmıyorlarsa, Kuzey Kıbrıs Türk Cumhuriyeti (KKTC), Güney Kıbrıs Rum Yönetimi (GKRY), Türkiye ve Yunanistan birlikte kapanalım ve Kıbrıs sorununu çözmeden çıkmayalım dedi. AB Bakanı ve Başmüzakereci Bağış, TBMMde yapılan Türkiye-AB Karma Parlamento Komisyonu 71. toplantısında, komisyon üyelerinin sorularını cevaplandırdı. Bağış, Türkiye hakkında hazırlanan raporların taslak halinin dengeli olduğunu ancak sonradan yapılan eklemelerle raporların bundan uzaklaştığını ifade etti.
Papa seçer gibi sorunu çözelim
Bağış, Türkiyenin üyelik müzakerelerinde yer alan enerji faslı ile ilgili bir soruya, Bu faslın açılması Türkiyeden çok ABnin çıkarlarına hizmet edecektir dedi.
ABnin ihtiyaç duyduğu enerji kaynaklarının önemli kısmının Türkiyenin etrafında bulunduğuna dikkati çeken Bağış, Güney Kıbrıs Rum Yönetiminin bu faslın açılmasını engellemesi bize bir zarar vermiyor ama AB ülkelerinin 500 milyon üyesine zarar veriyor  dedi. Samimiyetsizliği ortadan kaldıralım diyen AB Bakanı Egemen Bağış, Bakın yakında yeni bir Papa seçimi gerçekleşecek. Papa seçiminde nasıl kardinaller odaya kapanıp çözümü bulmadan doğru kişiyi seçmeden çıkmıyorlarsa, Kuzey Kıbrıs Türk  Cumhuriyeti, Güney Kıbrıs Rum Yönetimi, Türkiye ve Yunanistan birlikte kapanalım ve Kıbrıs sorununu çözmeden çıkmayalım. Biz varız. Eğer Yunanistan ve GKRY varsa, hadi gelin bu işi çözelim. Ama bugüne kadarki bütün çözüm önerilerini reddeden tarafın şimdi gelip bize çözümsüzlüğün hesabını sorması gerçekten trajikomik ifadelerini kullandı.
*Papa bu yöntemle seçiliyor
PAPANIN seçimi için Sistine Şapeline giren kardinallerin üzerine kilit vuruluyor. Anahtarla kilitlendi anlamına gelen Latince Konklave ritüelinde kardinaller heyeti, üçte iki oy çoğunluğuyla yeni papayı seçene kadar şapelden çıkamıyor.
Halife seçiminde de buna benzer bir uygulama sahne olmuştu. Halife Hz.Ömer, Halife seçilmesi için 6 kişilik bir şura kurulmasını istedi. Şuraya yeni halife seçimi için 3 gün süre veren Hz Ömer, eşitliği bozmak için 7. bir ismi şuraya dahil etti.
Erdoğan üyelik hedefinde son noktayı koydu
AB Komisyonu Türkiye Delegasyonu Başkanı Jean-Maurice Ripert, 2013ün Türkiye-AB ilişkileri açısından iyi başladığını belirterek, 2013te yeni fasıl açılması konusunda eminiz dedi. Başbakan Recep Tayyip Erdoğanın hafta başında AB büyükelçilerine verdiği yemeği hatırlatan Ripert, Erdoğanın Türkiyenin AB hedeflerinden sapmadığına işaret ettiğini belirtti.
2013te yeni fasılların açılması konusunda eminiz diyen Delegasyon Başkanı Ripert, vize ve göç konusunda olumlu beklentileri olduğunu ve bir yol haritası üzerinde çalışıldığını söyledi. Yol haritasının Türkiye ile müzakere edileceğini kaydeden Ripert, Yol haritası kapsamında Türkiye ile vize diyaloğunun olabilecek en kısa zamanda başlayacağından eminiz. Bunun hiç şüphesiz Türkiyenin Geri Kabul Anlaşmasını imzalamasıyla paralel gideceğini umuyoruz. Bütün bu gelişmeler Türkiyenin katılım sürecini tekrar rayına sokmak için mükemmel bir zemin oluşturuyor dedi.