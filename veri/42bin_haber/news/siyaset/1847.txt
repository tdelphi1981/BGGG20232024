Sahte MİTçiye Baykal sorgusu
ESKİ CHP Genel Başkanı Deniz Baykala kurulan kaset komplosunda yeni bir gelişme yaşandı.

CHP Adana eski Milletvekili Tacidar Seyhan’a, “Baykal’ın kullandığı yerlere ve CHP binalarına kamera konulduğunu” bilgisini veren Mustafa Özsoy’un ifadesi alındı. Mustafa Özsoy’u daha önce Tacidar Seyhan’ın da ifadesini alan Savcı Muammer Akkaş sorguladı.  
Baykal kasedini nasıl öğrendin? 
Akkaş, çevresine kendisini istihbaratçı olarak tanıttığı belirlenen Özsoy’a “Deniz Baykal’ın kullandığı mekanlara kamera yerleştirildiğini nereden biliyordun?” diye sordu. Seyhan’ın ifadesinde “İstihbarat görevlisi olarak biliyordum” dediği Özsoy “Ben emekli bir teknisyenim , bu konularla ilgili bilgim yok” diyerek kendini savundu. Baykal’a yönelik kaset komplosu internete düşmeden haberdar olduğu iddia edilen Özsoy, dinlemeye takılan konuşmaları ile ilgili sorulara ise “hatırlamıyorum” cevabını verdi.