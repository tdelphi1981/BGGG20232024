Sosyal medya Köşke çıkıyor
Cumhurbaşkanı Abdullah Gülün yeniden geleneksel hale getirdiği Çankaya Sofrası tarih, spor, siyaset ve edebiyat dünyasının ardından bu kez sosyal medyanın temsilcilerini ağırlayacak.

Cumhurbaşkanı Gül Çankaya Sofrası’nda sosyal medya ile internet gazeteciliğinin önde gelen isimleriyle buluşacak. Atatürk’ün geleneksel hale getirdiği ve Gül’ün sürdürdüğü Çankaya Sofrası sohbet toplantılarında “Türkiye’de Sosyal Medya” ve “İnternet Gazeteciliği” konuşulacak. Sofranın davetlileri, alanlarında düşünce üreten ve uygulayan kişilerden seçildi. Yarın ki “Çankaya Sofrası”nın konukları; Kadir Has Üniversitesi Yeni Medya Bölümü öğretim görevlisi İsmail Hakkı Polat, Ahmet Yeşiltepe, Rahşan Gülşan, Serdar Kuzuloğlu ve  twitter’da “Beyinsiz Adam” takma adıyla ünlenen Hakim Türkmen ile Zorluhan Zorlu.