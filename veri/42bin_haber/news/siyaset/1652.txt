Erdoğan'a bir tepki de Almanya'dan
Türkiye Başbakanı Erdoğanın siyonizmi insanlık suçu olarak nitelendirmesine Almanya Dışişleri Bakanı Westerwelleden tepki geldi.
Almanya Dışişleri Bakanı Guido Westerwelle, Türkiye Başbakanı Recep Tayyip Erdoğan'ın siyonizmi insanlık suçu olarak nitelendiren sözlerini eleştirerek, bunun incitici ve kabul edilemez olduğunu belirtti.

Hür Demokrat Partili (FDP) Bakan Westerwelle cumartesi günü yaptığı yazılı açıklamada, İsrail'in güvenli sınırlar dahilinde kendi devletine sahip olması hakkının tabiî olduğunu ifade ederek, bunun izlenen tutumlarda veya yapılan konuşmalarda sorgulanamayacağını vurguladı.

İsrail ve ABD de tepki göstermişti

Erdoğan'ın siyonizmi insanlık suçu olarak niteleyen sözlerine İsrail ve Amerika Birleşik Devletleri'nin yanı sıra Birleşmiş Milletler de tepki göstermişti. Erdoğan, geçtiğimiz çarşamba günü Birleşmiş Milletler'in Viyana'daki 5. Medeniyetler İttifakı Forumu'nda yaptığı konuşmada, Tıpkı Siyonizm gibi, tıpkı antisemitizm gibi, tıpkı faşizm gibi İslamofobiyanın da bir insanlık suçu olarak görülmesi kaçınılmaz bir hal almıştır demişti.