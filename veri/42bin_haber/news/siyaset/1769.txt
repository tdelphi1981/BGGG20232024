Erdoğan 3. köprü güzergahını havadan inceledi
Başbakan Recep Tayyip Erdoğan sabah erken saatlerde bakanlar Binali Yıldırım, Erdoğan Bayraktar ve İBB Başkanı Kadir Topbaş ile birlikte helikoptere binmişti.
Erdoğan'ın bakanlarla birlikte Üçüncü Boğaz Köprüsü'nün temelinin atılmasıyla ilgili hazırlıkları havadan incelediği öğrenildi. Başbakanlık Basın Merkezi, Erdoğan'ın incelemeriyle ilgili helikopterden çekilen görüntüleri basınla paylaştı. Görüntülerde Erdoğan'ın önünde bir harita olduğu ve bu harita üzerinden bilgi aldığı görülüyor. Görüntülerde güzergahta yapılan çalışmalarla birlikte İstanbul'un değişik yerlerinden görüntüler bulunuyor.

Başbakan Erdoğan, Ümraniye Belediyesi'nin yeni binasının açılışına bir saat geç gelmiş ve kendisini bekleyen vatandaşlardan helallik istemişti. Erdoğan burada yaptığı konuşmada Üçüncü Boğaz Köprüsü'nün temelinin atılmasıyla ilgili hazırlıkları havadan incelediğini belirterek " Sondaj çalışmalarını yerinde gördük. Teknik arkadaşlarımızla birlikte gördük. Brifing aldık, o yüzden geciktik. Hakkınızı helal edin" diye konuşmuştu.