İkinci AB seferberliği
Başbakan Yardımcısı Atalay: AB sürecinin yavaşladığı eleştirileri haklı. Ama bizden değil ABden kaynaklandı. Hollande, Sarkozyden farklı. Merkel de değişti. AB süreci 2004teki gibi hızlanacak, reformlarda ABnin desteği inkar edilemez.

ATALAY: MERKEL VE HOLLANDE GELİYOR, ERDOĞAN BRÜKSELE GİDİYOR
STAR Ankara Temsilcisi Mustafa Kartoğluna konuşan Başbakan Yardımcısı Atalay, Türkiye 2002nin Türkiyesi değil, güçlü. ABnin ilgisini çekiyor dedi. 
Başbakan Yardımcısı Atalay, AB sürecinin 2004teki gibi hızlanacağını belirterek, Fransa ve Almanya engel çıkarmıştı. Ama şimdi Fransanın yeni lideri Hollandeın yaklaşımı olumlu. Merkel de değişti. İkisi de Türkiyeye gelecek. Başbakan Erdoğan da Viyana ve Brükselde AB liderleriyle buluşacak. ABden vazgeçmeyiz dedi. Atalay, özetle şöyle 
konuştu:
-REFORMLARA DEVAM EDECEĞİZ
 AB sürecinin yavaşladığı eleştirilerinde haklılık payı var. Özellikle son 1-2 yıldır durgunluk var. Biz canlandıralım diye AB Bakanlığı kurduk. Ancak bu kez AB sorun çıkardı. Başta Fransa ve Almanya... Müzakere başlıkları siyasi engellemelerle açılmadı. Son altı ayda Rum Yönetiminin dönem başkanlığı durgunlukta bize zirve yaptırdı. Ama artık ne Türkiye 2002nin Türkiyesi, ne AB 2002nin ABsi. Yıl 2013 oluyor ve yeni şartlar var. Tekrar Türkiyeye yönelik sıcak mesajlar var. Bugünkü güçlü ekonomisi ve demokrasisiyle Türkiyeyi daha farklı değerlendiriyorlar. İrlanda döneminde süreç iyi geçecek görünüyor. Fransanın yeni Cumhurbaşkanı Hollandeın yaklaşımı olumlu. Kendisi bahar başında Türkiyeye gelecek. Uzun yıllar sonra ilk ziyaret. Almanya Başbakanı Merkelin ziyareti ise Mart sonunda Türkiyede olacak. Başbakan Erdoğan hemen ardından Medeniyetler İttifakı toplantısı için Viyanaya gidecek. Henüz tarihi kesinleşmedi ama Başbakan Erdoğan, uzun bir aradan sonra ilk kez ABnin başkenti Brüksele de gidecek. AB süreci ilk dönemimizdeki gibi yeniden hareketlenecek.
-AB OLMASAYDI ZORLANIRDIK
 İlk dönemimizde AB süreci olmasaydı bazı siyasi reformları yapmada, iç mekanizmada çok zorlanırdık. AB süreci bize büyük destek oldu. Örneğin MGK Genel Sekreterliği... Adını duyuyor muyuz şimdi? Eskiden MGK alternatif hükümetti. AB sürecinin yeniden hızlanması, eskiden olduğu gibi reformlarımızı olumlu etkileyecek.
-BDP BU SÜREÇTE ETKİLİ OLMALI
  

BDP bugüne kadar etkili bir politika üretemedi ama bu süreçte bile çaba sarfederse hala potansiyel var. Benim umudum var. Benim dileğim sertleşerek değil, geleceğe olumlu bakarak çözüm yanlısı adımlarla sürecin yürütülmesi.
Dokunulmazlık süreci fırsat BDP teröre mesafe koysun
Dokunulmazlık bir süreç. Başbakanımızın terörle aralarına mesafe koysunlar çağrısı önemli. Böyle birşey olursa süreci rahatlatır. Ben BDPden umutluyum. Leyla Zanaların artması lazım.
BDPlilerin Mecliste olması çok önemli. Biz yemin krizinde BDPlilerin TBMMye gelmesi için çok çaba gösterdik. Sudan sebeplerle dokunulmazlıkların kaldırılmasını istemeyiz. Barış ve Demokrasi Partisinin bu sürece katkı vermesi önemli.
Zanaların  sayısı artmalı
Etnik siyaset yapıyorlar ama bölge halkına yönelik yaptığımız tek bir iyi şeyi  söylediklerini duymadık. Leyla Zana bir miktar söyledi. İçlerinde vicdanlıların  artması lazım. Biz onları hep muhatap  aldık. Başbakanımız daha önce Ahmet Türkle görüştü. Biz hala görüşüyoruz.
Kan dökülürken kucaklaşma olmaz
Ama terör kan dökmeye devam ederken aynı anda teröristlerle kucaklaşmanın da izahı yok. Siyasetle bağdaşır yanı yok. BDP de terörle arasına mesafe koymalı. Terörü kınayacak, terörden beslenmeyecek, terörden medet ummayacak.
Erdoğanın çağrısı önemli
Başbakanımızın terörle aralarına mesafe koysunlar çağrısı çok önemli. AK Partinin siyaset üzerindeki vesayeti kaldırması gibi BDP de kendi üzerindeki vesayeti kaldırmalı. Böyle birşey olursa süreci rahatlatır.
SON ANKET
AK Parti yüzde 51,5
Her ay iki kez gündem araştırması yapıyoruz. Önemli kararlarımızı almadan önce halka danışıyoruz. Önemli olaylardan sonra da halkın nabzını tutuyoruz. Son dokunulmazlıklarla ilgili tartışmayı da sorduk, daha önce 4+4+4+4 konusunu da. Bunların sonucunu söylemeyeyim ama vatandaşların desteği güçlü olmasaydı o adımları atmazdık. Bunları Başbakan mutlaka görüyor. Tabii hepsinde de bu Pazar seçim olsa kime oy verirsiniz diye soruyoruz. Kendimizi yüksek göstermek, kendimizi kandırmak olur. 2002de de yüzde 34.2 sonucunu tahmin etmiştik. Son seçimde de yüzde 49,4 beklemiştik. Sadece 2007de yanıldık; 45.5 bekliyorduk 47 çıktı. Son anketlerde de AK Parti seçimden sonra oyunu arttırdı, yüzde 51,5 görünüyor. 

Esad yolun sonuna geldi

Suriye yönetimi, muhaliflere karşı karadan birşey yapamıyor ama havadan güçlü. Her gün ölümler oluyor. Bize sığınan mülteci sayısı 140 bini buldu. Bu insanların yaşadığı acıları da yakından biliyoruz. Onlara barınma, sağlık, eğitim hizmetini en iyi şekilde sağlıyoruz. Son günlerde NATOdan, ABDden, Rusyadan Esadın liderliğinin sonunun geldiğini duyuyoruz. Çatışmaların sınırlardan Şama doğru kayması da bunu destekliyor.

-PATRİOTLAR TÜRK SUBAYLARIYLA KULLANILACAK

Savunma amaçlı füze sistemini NATOdan biz istedik. Suriye kendi vatandaşlarını bombalarken bizim topraklarımıza da bombalar düştü. Bunun üzerine gündeme geldi. Olduğundan fazla anlamlar yükleniyor, bu yanlış. NATO subayları her yerde olduğu gibi Türkiyede de birlikte çalışacaklar. 

-CHP, DIŞARIYLA İŞBİRLİĞİ YAPIYOR

CHP çok konjonktürel ve sadece iktidarı eleştirmeye yönelik muhalefet yapıyor. Liderliğiyle ün yapan yıldız ülkeye böyle bir ana muhalefet yakışmıyor. İsraille, Suriye ile ilişkileri... Esadla fotoğraf çektiriyorlar. Dünyada ana muhalefet partileri iktidar yarısıdır. Ülkenin sorunlarını paylaşacak, teklifler getirecek, düzeltmeler yapacak. Dışarıyla işbirliği yapıp Türkiyeyi suçlamak yakışmaz ana muhalefete. İlk Türk AKPM Başkanı Mevlüt Çavuşoğlu anlatmıştı; Eskiden uluslararası platformlarda bizi yabancılar eleştirirdi. Şimdi onlar eleştirmiyor, CHPnin temsilcileri eleştiriyor.

Uluderede hukuki süreç bitmedi, duyarlıyız

İlk günkü duyarlılığımızı koruyoruz. Bizzat ben ikinci gün oraya gittim, kar fırtına içinde. Başsağlığı diledik, gerekenler yapılacak dedik. Sonra Başbakanımızın eşi, benim eşim, aile bakanı gitti, yakınlarını, çocuklarını kaybetmiş aileleri ziyaret etti. Mevlit okundu, dualar edildi. Sonraki süreç yargı sürecidir. Sonuçta devletin bir sorumluluğu var. Hayatını kaybedenlere normalden yüksek tazminat ödememiz hassasiyetimizin göstergesidir, yoksa hayata değer biçmek asla değil. Böyle değerlendirenler kasıtlı yapıyor.

TSK kendi görev alanıyla ilgili yapılanma içerisinde

(Deniz Harp Okulunda Balyoz sanıkları lehine pankartlı gösteri yapılması, genç subayları isyana çağıran bildiri dağıtılması) Demokratikleşme elbette kurumların demokratikleşmesiyle sağlanıyor. Kurumlar değişti. Bu bir süreç. Büyük değişimler yaşanırken geçiş sürecini de hesaba katmak gerekiyor. TSK şu anda esas görev alanıyla ilgili daha etkin bir yapılanma içinde. Bütün kurumlarımız esas görev alanlarında yerini alıyor. Siyasi otoritenin belirleyiciliği içinde bütün kurumlarda koordinasyon var. Hala mevzuatımızda bile yapılması gerekenler var.