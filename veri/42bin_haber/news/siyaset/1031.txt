Hakim beni tehdit etti
Danıştayın avukatlara başörtüsü yasağını iptal eden kararı aldığı davayı açan avukat Şaştım, Üsküdarda katıldığı bir davada hakimin kendisini tehdit ettiğini açıkladı.

DANIŞTAY 8inci Dairesinin başörtüsüne özgürlük kararı verdiği davayı açan avukat Figen Şaştım, başörtüsüyle girdiği ilk duruşmada hakimin kendisini tehdit ettiğini söyledi. Başörtülü Avukatlar Platformu üyeleriyle İstanbul Adalet Sarayında açıklama yapan Şaştım, Önceki gün, Üsküdar duruşmalara katıldım. Ancak   mahkeme hakimi tarafından duruşmaya girmemin tutanak altına alınarak baroya bildirileceği  yönünde tehdit edildim dedi. Danıştayın kararını hakime ibraz ederek duruşmaya girdiğini anlatan Şaştım, Benim gibi meslektaşlarım da artık duruşmalara katılıyorlar dedi.
Hukuka aykırı işlem yapıldı
Şaştım, şunları söyledi: Türkiye Barolar Birliği ve bir kısım barolar, neden böyle akıl almaz bir çelişki içine düşmüşlerdir. Bunun tek cevabı var; ideolojik  kaygılar. Yani anayasa, kanunlar çiğnenerek bizim haklarımız ihlal edilmiştir. Hak ve adalet, ideolojiye kurban  edilecek kadar değersiz değildir. Eğer adaleti ideolojiye kurban ederseniz, haktan hiçbir şey eksiltemezsiniz. Ama bu davranışınız  nedeniyle hak ve adalet döner, sizi ve ideolojinizi değersiz hale getirir.
Kadıköy Sulh Ceza  Mahkemesinde bir duruşmaya katılan meslektaşı için hakimin tutanak düzenleyerek İstanbul Barosuna bildirdiğini anlatan Şaştım, Bu hukuka aykırı bir işlemdir dedi.