Milletvekili jandarmanın yakasına yapıştı
Siliviri görülen Ergenekon davası için duruşma salonu önüne gelen CHP Malatya Milletvekili Veli Ağababa ile görevli jandarma personeli arasında yaşanan tartışma kameralara yansıdı. Ağababa'nın bir ara jandarma görevlisinin yakasından tutup sarsması dikkat çekti.
Sabah saatlerinde Ergenekon sanıklarına destek vermek için gelen kalabalık jandarma barikatını yarmaya çalışınca gerginlik çıktı. Jandarma kalabalığa müdahale ederek dağıttı. Bu sırada, tel örgüleri geçerek içeri girmeye çalışan bir grup milletvekili de görevli jandarma ekipleriyle tartıştı. Milletvekili Veli Ağababa, sivil giyimli bir görevlinin paltosunun yakalarından tutarak sarstı. Yaşanan arbedenin bütün detayları kameralara yansıdı. 

Bir süre sonra tel örgülerden içeri giren milletvekilleri görevlilerle konuşmak için jandarma nizamiyesine gitti.