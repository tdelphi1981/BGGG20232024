Sözleri, Türkiyeye psikolojik baskı amaçlı
ABD Ankara Büyükelçisi Francis Ricciardonenin halen devam eden yargılamalar ve Türkiyenin iç siyaseti ile ilgili açıklamaları Ankarada rahatsızlık oluşturdu.

Rahatsızlığın da ötesinde Ricciardonenin sözlerine anlam verilemiyor. Ankaradaki bir çok siyasinin de yüksek sesle dile getirdiği yargılamalardaki sorunları, tepki göreceğini bildiği halde bu şekilde gündeme getirme nedeni anlaşılamıyor. Dahası, bu eleştirilerin yabancı bir diplomat tarafından dile getirilmesinin, sorunların düzelmesine yardımcı olmak bir yana olumsuz etki yarattığı da biliniyor. Bu kaygılara, göreve atanması sırasında daha önce görev yaptığı Mısırda kullandığı ifadeler ve Iraktaki yaşadığı anlaşmazlıklar nedeniyle Senato onayında sıkıntılar yaşayan Ricciardonenin, Türkiyeden görev süresi bitmeden ayrılacağı için sert konuştuğu iddiaları ekleniyor. Bu nedenle Ankaradaki asıl tepki Ricciardonenin samimi bulunmamasına gösteriliyor. Elçinin açıklamalarının asıl nedeninin son zamanlarda Irak ve Suriye konusunda iki ülke arasında yaşanan görüş ayrılığı olduğu ifade ediliyor. Bu nedenle elçinin sözleri, ABDnin uluslararası kamuoyunda diplomatik anlaşmazlıklar konusunda Türkiyeye karşı koz edinmek için psikolojik baskı kurma amaçlı olduğu düşünülüyor.