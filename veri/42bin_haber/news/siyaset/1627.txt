DHKP-Cnin 11 çelik kapısı kırıldı Okmeydanı nefes aldı
DHKP-C terör örgütüne yönelik operasyonlar, örgütün üssü olan İstanbul Okmeydanındaki vatandaşlara nefes aldırdı. Yıllardır örgüt baskısı altında yaşayan semt sakinleri, haraç vermekten, iş, ev ve arabalarına yönelik saldırılardan kurtulduklarını söyledi.

İSTANBUL Emniyet Müdürlüğü ekiplerinin geçtiğimiz günlerde DHKP-C terör örgütüne yönelik eş zamanlı gerçekleştirdiği operasyonlar sonucu aralarında avukat, droktor ve memurların da olduğu çok sayıda kişi gözaltına alındı ve tutuklandı. Örgütün yasal birimlerinden olan Gençlik Federasyon Derneği, Halkın Hukuk Bürosu, Çağdaş Hukukçular Derneği ve İdil Kültür Merkezine yapılan baskınlarda çok sayıda örgütsel dokümana ulaşılmıştı. Örgütün üssü olan Okmeydanındaki üç katlı Gençlik Federasyonu Derneğine yapılan baskında 11 çelik kapı kırılarak kozmik odalara ulaşılmıştı.
Eylemler azaldı, haraç bitti
Kozmopolit yapısıyla dikkat çeken Okmeydanı, uzun yıllardır DHKP-C, PKK, MLKP ve TİKKO gibi terör örgütlerinin barınma alanı oldu. Anadolu Kahvesi, Şark Kahvesi ve Örnektepe mahalleleri örgütlerin yuvalanma merkezleri olurken, Fatma Girik ve Sibel Yalçın parkları da örgütün sık sık eylem yaptığı mekanlar haline gelmişti. Bu bölgelerdeki binaların ve iş yerlerinin hemen hemen tamamı örgütün afişleri ve sözlü propaganda yazılarıyla dolu. STAR, Okmeydanı sakinlerine operasyonlar öncesi ve sonrasında yaşananları sordu. Vatandaş, operasyonlar sonucu örgüt eylemlerinin azalmasından, haraç isteğinin kesilmesinden ve çocuklarının akşamları evlerine gelmesinden oldukça memnun.
Yıllardır esnaftan haraç alan örgütün, birçok ailenin evlatlarını da yasadışı faaliyetlere zorladığı ve örgüte karşı gelen insanları tehdit ettiği bölge insanın ilk sözleri oluyor. Semt sakinlerinden H.A., örgütün yasa dışı yayınlarını zorla vatandaşa sattığını almak istemeyenlerin tehdit edildiğini ve dövüldüğünü dile getiriyor. H.A., Eskiden her gün yasadışı dergi ve gazetelerini getirip satarlardı. Son zamanlarda kimse gelmiyor. Biz de şaşırıyoruz ama çok rahatladık.
Evlatlarımızı elimizden aldılar
30 yıllık semt sakinlerinden K.A., Biz şiddet kullanan bu örgütü ve diğerlerini asla benimsemiyoruz. Ama karşı gelince evlatlarımızı bizden uzaklaştırıyorlar. Korkudan sesimizi çıkaramadık yıllarca. Genç çocukları tiyatro, konser, bağlama kursu, piknik vs. gibi etkinliklerle alıp örgütün içine dahil ediyorlardı. Son zamanlarda bir sakinlik var. Huzurumuz yerine geldi diyor.
Yazıyı sildirdim tehdit ettiler
İş yerinin duvarında ürünlerinin tanıtımını yapmak isterken bir sabah örgüt propagandası içerikli yazıyla karşılaşan esnaf C.K., Yazıyı sildirdim, ancak ertesi sabah geldiğimde tekrar yazılmıştı. Daha sonra iş yerime gelen örgüt elemanları beni tehdit ederek, seninle hesaplaşacağız o yazı silinmeyecek dediler. Korktum ve yazıyı silmedim. Çünkü daha önce başkaları örgüt ile karşı karşıya gelmişti ve iş yerleri tahrip edilmişti diyor.
Haraç alanlar gelemez oldu
Semtin 20 yıllık esnaflarından M.L., örgütün esnaftan yıllarca haraç aldığını anlatıyor. M.L., İlk zamanlar haraç vermediğim ve evimin duvarına yazı yazdırmadığım için iş yerim bombalandı. Daha sonra mecburen ben de yıllarca haraç verdim. Ama son zamanlarda haraç almak için gelenler ortada yok. Nihayet rahat bir nefes aldık, inşallah terör tamamen semtimizi terk eder dedi.
Oğlumu aldılar kurtaramadım
ÖRGÜTÜN ağına düşen ve şu an cezaevinde olan oğlunu kurtaramadığı için çok üzüldüğünü anlatan B.S., Oğlumu kandırıp eylemlerde kullandılar. Kurtaramaya çalıştım çocuğunuzu öldürürüz diye tehdit ettiler. Kendi isteğiyle örgütten ayrılmak isteyenleri sokak ortasında öldüresiye dövdüklerine şahit olduk. Korktuk oğlumuza bir şey olmasın diye sesimizi çıkaramadık diyor.
Örgüt korkusu evleri taşıttı
ESNAFLARDAN G.K. ise örgütün eskiden birçok esnafın iş yerine rastgele kapattırdığını anlatıyor. Son zamanlarda ortalıkta kimsenin böyle şeyler için dolaşmadığını dile getiren G.K. şöyle konuştu: Operasyonlarda tutuklanan avukatlar gelip burada eylemlere katılıyorlardı. Örgütün yasa dışı faaliyetleri nedeniyle cezaevinde olan gençlerin ailelerine gidip avukatlıklarını üstleneceklerini söylüyorlardı.
Yıllardır ilk kez sakiniz
Ben şundan eminin eğer DHKP-C bir konuda birine yardımcı oluyorsa bedelini mutlaka alır. Aileler mecbur kabul ediyorlardı. Birçok aile çocuklarını örgüte kaptırmamak için bu semtten taşınıyordu diye konuşuyor. Geçmişte buna benzer birçok olay yaşayan semt halkının ve esnafın kapısını son zamanlarda ne haraç alan ne de zorla yasa dışı yayınlarını sattırmaya zorlayan örgüt üyeleri çalmıyor. Okmeydanlılar yıllardır ilk kez bu kadar sakin bir ortam gördüklerini söylüyorlar.