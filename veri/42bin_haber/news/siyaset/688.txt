Musiki 75 yıl sonra Çankayada
ATATÜRK'LE Cumhurbaşkanlığı himayesine alınan, ancak ölümüyle kaldırılan Riyaset-i Cumhur İncesaz Heyeti, Cumhurbaşkanlığı Klasik Türk Müziği Korosu adıyla yeniden Köşkün himayesine girdi.

1938’DE ATATÜRK’ÜN ÖLÜMÜ İLE KALDIRILAN ‘İNCESAZ HEYETİ’ İLK KONSERİNİ VERDİ 
Koro 75 yıl sonra ilk konserini dün gece verdi.  Büyük Şeref Salonu’ndaki konseri Cumhurbaşkanı Abdullah Gül de izledi. Gül konser öncesi şunları söyledi:  
Yeniden tarih sahnesinde 
 “Gazi Mustafa Kemal Atatürk, Cumhuriyetin ilanını takiben Muzıka-yı Hümayun’un iki temel kurumu, ‘Riyaset-i Cumhur Filarmoni Orkestrası’ ve ‘Riyaset-i Cumhur İncesaz Heyeti’ adlarıyla Cumhurbaşkanlığı’nın himayesine almıştır. Cumhurbaşkanlığı Filarmoni Orkestrası’ başarıyla çalışmaktadır. Ancak, ‘Riyaset-i Cumhur İncesaz Heyeti’, Gazi’nin 1938’de ebediyete intikalinin ardından adeta tarih sahnesinden çekilmiştir. Bu, köklü devlet geleneğine aykırı olduğu için Devlet Klasik Türk Müziği Korosu, ‘Cumhurbaşkanlığı Klasik Türk Müziği Korosu’ olarak değiştirildi.”