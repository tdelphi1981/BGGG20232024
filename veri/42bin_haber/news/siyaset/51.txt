MHP'den gensoru bombardımanı
13 ili büyükşehir kapsamına alan tasarısının Genel Kurul’da görüşülmesini engellemek için bakanları adeta gensoru bombardımanına tuttu. Cuma günü 5 bakan hakkında 6 gensoru önergesi veren MHP bugün de Bilim, Sanayi ve Teknoloji Bakanı Nihat Ergün hakkında gensoru verecek.
 MHP, 13 ili büyükşehir kapsamına alan tasarısının Genel Kurul’da görüşülmesini engellemek için bakanları adeta gensoru bombardımanına tuttu. Cuma günü 5 bakan hakkında 6 gensoru önergesi veren MHP bugün de Bilim, Sanayi ve Teknoloji Bakanı Nihat Ergün hakkında gensoru verecek.
 AK Parti, 13 ili büyükşehir kapsamına alan Büyükşehir Belediyesi Kanunu ile Bazı Kanun ve Kanun Hükmünde Kararnamelerde Değişiklik Yapılmasına Dair Kanun Tasarısını Genel Kurul’a getirmeyi planlıyor. Meclis takvimini geçen hafta düzenleyen AK Parti, Genel Kurulu 6 - 15 Kasım 2012 tarihleri arası aralıksız Cuma, Cumartesi, Pazar ve Pazartesi günleri de dâhil olmak üzere çalışacak.
 13 ili büyükşehir yapan tasarıyı sert biçimde eleştiren MHP, Cuma günü Kalkınma Bakanı Cevdet Yılmaz, Başbakan Yardımcısı Bülent Arınç, Gıda, Tarım ve Hayvancılık Bakanı Mehdi Eker, Orman ve Su İşleri Bakanı Veysel Eroğlu, Milli Eğitim Bakanı Ömer Dinçer hakkında gensoru verdi. MHP, Arınç hakında iki tane gensoru önergesi verdi. MHP'nin bugün de Bilim, Sanayi ve Teknoloji Bakanı Nihat Ergün hakkında gensoru önergesi vereceği öğrenildi.
 ANKA
  