Bayraktar'a kadrolaşma sorusu
CHP İstanbul Milletvekili Sezgin Tanrıkulu, Çevre ve Şehircilik Bakanlığına yapılan atamalarda kadrolaşma iddialarını gündeme getirdi.
 Tanrıkulu, Çevre ve Şehircilik Bakanı Erdoğan Bayraktar tarafından yazılı olarak yanıtlanması istemiyle TBMM Başkanlığına soru önergesi verdi. Önergesinde AKP hükümetleri döneminde, kamu kurumlarında yaşanan kadrolaşma, uzmanlık ve mesleki deneyimi gerektiren görevlere siyasi atamaların yapılmasının, hakkaniyetle bağdaşmadığı gibi, kamu yönetiminde verimliliği de düşürdüğünü ifade eden Tanrıkulu, müşavir sayısındaki artışa paralel olarak özel kalemdeki personel giderleri kaleminde de ciddi artışlar yaşandığına dikkat çekti. Tanrıkulu, Bakan Bayraktar’a şu soruları yöneltti:
 “2002 -2012 tarihleri arasında Çevre ve Şehircilik Bakanlığına bağlı istisnayı kadrolara başta özel kalem müdürü olmak üzere Bakanlık müşaviri ve Basın ve halkla ilişkiler müşaviri ataması yapılan kişi sayısı kaçtır? 
 Özel kalem müdürü başta olmak üzere Bakanlık müşaviri ve Basın ve halkla ilişkiler müşavirlerinin aktif olanlarının sayısı kaçtır? İşe gelmeyerek maaş alanların sayısı kaçtır?
 Özel kalem müdürü başta olmak üzere Bakanlık müşaviri ve Basın ve halkla ilişkiler müşavirlerine makam aracı tahsis edilmiş midir? Tahsis edilmiş ise Bakanlık bütçesine getirdiği yük ne kadardır?
 Özel kalem müdürü başta olmak üzere Bakanlık müşaviri ve Basın ve halkla ilişkiler müşavirlerine lojman tahsis edilmiş midir? 
 2002–2012 tarihleri arasında İstisnayı kadrolara ataması yapılan ve daha sonra başka kurumlara nakil yoluyla atananların sayısı kaçtır? İsimlere nelerdir?
 2002-2012 tarihleri arasında görevde alınanların sayısı kaçtır? İdari mahkemelerce görevine dönenlerin sayısı kaçtır?
 Göreve iade edilmeyen kişilere tazminat ödendi mi? Ödenen kişi sayısı ve toplam tutarı nedir?
 Ataması yapılanlar arasında bakanların milletvekillerin ve AKP üst düzey yöneticilerinin yakınları var mıdır?
 Kimlerin yakınları atanmıştır? İsimlere nelerdir?”
 ANKA
  