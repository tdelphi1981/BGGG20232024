28 Şubatta askerler yürüyecek
Postmodern darbenin 16. yılında Ankarada dikkat çekici bir eylem gerçekleştirilecek. Bugüne kadar 28 Şubat mağduru siviller protesto gösterileri yaparken, bu yıl ilk kez mağdur askerler protesto gösterisi yapıyor.

Postmodern darbe sürecin mağduru askerler 28 Şubat 2013’te saat 13.00’de Abdi İpekçi Parkı’nda bir araya gelecek. Emekli askerler, demokratik hayatın kesintiye uğradığı tüm darbe dönemlerini ve bu dönemlerde mağdur edilenlere yapılan zulümleri protesto edecek. Resen Emekliler Derneği’nden yapılan açıklamada, binlerce subay, astsubay, uzman çavuş, askeri memur, askeri öğrencinin görüş ve inançlarından dolayı TSK’dan yargılanmadan atıldığını belirterek, “2011’de YAŞ kararlarıyla TSK’dan çıkarılanlara iade-i itibar yapıldı. Kararname mağdurları ise halen iade itibarı alamadı. Bu konudaki çalışmanın sonuçlanmasını istiyoruz” denildi. 
En fazla mağdur 28 Şubat’ta 
“Tarihe düşülen kara leke: 28 ŞUBAT” temalı afişlerle darbe süreçlerinde mağdur olmuş tüm askerler Abdi İpekçi Parkı’na davet edildi. Milli Savunma Bakanı İsmet Yılmaz, 1984-2009 yılları arasında YAŞ kararıyla bin 543 personelin ilişiğinin kesildiğini bildirmişti. 12 Eylül referandumun ardından iadeyi itibar yapılan YAŞ mağduru askerlera hakları iade edilmişti. 1971 ve 1980 darbelerinin ardından TSK ile ilişiği kesilen 893 kişi, haklarının iadesi için başvuruda bulunurken, 28 Şubat sürecinde TSK’dan atılan TSK mensuplarından ise 2 bin 867 başvuru gelmişti.