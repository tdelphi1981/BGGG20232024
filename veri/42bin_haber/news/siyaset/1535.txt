Somalide hayat çok değişti
İç savaş ve kuraklığın kıskacındaki Somaliden artık farklı fotoğraflar geliyor. Türkiye başta olmak üzere çeşitli ülkelerden gelen yardımlarla zor günleri atlatan Somalide, yeni okullar, seralar ve kompleksler dikkat çekiyor.

Ülkede 23 yıldır süren iç savaşın yanı sıra yüz yılın kuraklığı da eklenince göç ve ölüm ile adı anılan Somalide, Türkiyenin yardımlarıyla bir yılda değişen hayat şaşırtıyor. Geçen yıl Türkiye yardımlarından önce olağan manzara haline gelen annelerin, açlıktan ölen çocuklarının başında ağlama görüntüsünün yerini sokaklarda çocuklarıyla oynayan ebeveyn görüntüsüne bırakırken, Türkiyenin restore ettirdiği Şeyh Sufi İmam Hatip Lisesinde öğrenim gören öğrencilerin mutluluğu da yüzlerinden okunuyor. Ayrıca Türkiyede tarım eğitimi alarak ülkelerindeki kuraklıkla savaşan Somalililer de açlığın kaderini değiştirmeye çalışıyor.
Afrikanın en büyük kampı
Somalide günlük yaşamdan eğitime ve tarım alanına kadar Türkiyenin yardım ve katkılarıyla değişen hayat yardımların nasıl yerinde kullanıldığını göz önüne seriyor. İHH İnsani Yardım Vakfının başkent Mogadişuda inşa ettiği bin 400 kişilik dev eğitim kompleksi, Afrikanın şimdiye kadar sahip olacağı en büyük ve modern kapasiteli tek eğitim kompleksi olacak. Erkek ve kızlar için ayrı 2 yatakhane, okul, sağlık kliniği, Kuran okulu, derin su kuyusu, market ve camiden oluşacak. Maliyeti ise 2 milyon doları bulacak kompleksin yetimhane bölümü 200 yetim çocuğa, okul bölümü ise toplamda bin.400 çocuğa hizmet verebilecek.
Tarım öğretmenleri gitti
Türkiyede Sabahattin Zaim Üniversitesinde teknik, Mersinde de uygulamalı eğitim alan Tarım Öğretmenleri, şimdi Mogadişudaki İHH Tarım okulunda yeni öğrenciler yetiştirerek Somali tarımını canlandırmaya çalışıyor. Öğretmenler köy köy dolaşıp 3 aylık tarım eğitimi verecek.
İHLyi 10 yıl Türkiye yönetecek
Mogadişuda 1960lı yıların başında inşa edilen Şeyh Sufi İmam Hatip Lisesi günümüze kadar pek çok devlet adamı, entelektüel ve kanaat önderinin yetişmesine katkı sağladı. Türkiye Diyanet Vakfı, 2012 yılı itibariyle Somali Milli Eğitim Bakanlığı ile yapılan on yıllık protokolle okulun yönetimini devraldı. Restorasyonu  22 aralık 2012 tarihinde tamamlanan okul yatılı ve gündüzlü olmak üzere 5 Ocak tarihinde hizmete açıldı. Öğrencilerin yüzde 90ı ise yetim.