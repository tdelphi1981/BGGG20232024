Önce hizmet sonra siyaset
Deprem sonrası yapılan yatırımları yerinde görmek üzere Vanda incelemelerde bulunan Çevre ve Şehircilik Bakanı Erdoğan Bayraktar, yeniden Doğunun Parisi olacak Vanın yeni imar planlarının hazır olduğunu söyledi.
Ekim 2011de depremle sarsılan Vanı cazibe merkezi haline getirecek yeni şehir projesinde somut adım atıldı. Çevre ve Şehircilik Bakanlığı ile Van Belediyesi tarafından ortaklaşa yürütülen imar planı hazırlıkları tamamlanarak askıya çıkarıldı. Bakan Erdoğan Bayraktar, imar planının askıya çıktığını belirterek bir aylık itiraz süresinin başladığını açıkladı.

İmar planlarının üç beş kişi tarafından değil, esaslı bir şekilde yapılması gerektiğine dikkat çeken Bayraktar, Önceden zemin etütleri yoktu. Planları beraber yapıyoruz belediye ile. Kimin itirazı varsa sivil toplum kuruluşlarının, arsa sahiplerinin, emlakçıların itirazlarını değerlendireceğiz. Eksikler giderilecek. İtiraz süresince tam doğru bir şey yapılmadı ise yine revize ederiz. Bir yıldır imar planı yok eleştirileri vardı. Şimdi askıda ruhsatları da durdurmayacağız diye konuştu. Bakan Bayraktar Vanın imar planlarının 3-4 kişinin menfaati için değil Van halkının menfaatine göre yapılması gerektiğini de dile getirdi.

İmar Planları Yap Boza Dönüştürülmemeli

Fay hattı üzerinde bulunan Türkiyede depremleri lehimize çevirmemiz gerektiğini anlatan Bakan Bayraktar, Bir şehrin yol haritasını gösteren imar planları metanetli bir iştir. Bu nedenle imar planları yap boz tahtasına döndürülmemelidir diye konuştu.

Van İstihdam Merkezi ve AB Şehri Olmalı

Bakan Bayraktar, bu işin siyasetin paçasına düşmemesi gerektiğini belirterek bu durumda Vana yazık edileceğini aktardı. Vanın Doğunun Parisi olarak adlandırıldığını belirten Bayraktar, Yine öyle olması lazım. İstihdam merkezi, Avrupa Birliği şehri olması lazım dedi. Bayraktar, 2014 yazından itibaren Vanda ekonomi başta olmak üzere müthiş bir canlılığın olacağına dikkat çekerek şehirde 2-3 tane cazibe merkezi olacağını aktardı.

Çevre ve Şehircilik Bakanı Bayraktar depremi sonrasında yapılan yatırımlar ve yeni imar planı hakkında Vanda değerlendirmelerde bulundu. Önceliğin Vanın ve ülkenin menfaati olduğuna dikkat çeken Bayraktar, Siyaset daha sonra. İmar planlarını beraber yapalım dedik, Belediyeden talep geldi. Doğru dürüst bir plan yapılması lazım. Büyükşehir oldu. diye konuştu. Bir ilin yol haritasının o şehrin imar planları olduğunu belirten Bayraktar Vanda 1996da yapılan bölük pörçük planlar olduğunu hatırlattı. Revize edilerek gelen bir süreç yaşandığını aktaran Bayraktar, Vanda 2011 yılı 23 Ekimde büyük bir deprem yaşadık. Gerçekten analar evlatlarını kaybetti. İnsanlar kardeşlerini, babalarını kaybettiler. Rakam çok büyük ancak bu daha büyük olabilirdi. Allah bizi kayırdı. Allah bir daha bu afetleri ülkemize yaşatmasın. Vanda yapılanlar yeterli diyemiyorum ama mukayese ettiğimizde başka ülkeler bu süre içerisinde geçici konutlarını yapamazken biz, 7 bin 500 aile için konutları yetiştirdik. şeklinde konuştu.

Yatırım seferberliği başlıyor

Vanın nüfusunun 1 milyonun üzerinde olduğunu dile getiren Çevre ve Şehircilik Bakanı Bayraktar, imar planı bittikten sonra vatandaşı yatırım konusunda sıkıştıracaklarını aktardı. Bölgedeki diğer şehirlerden de Vana yatırım yapılmasını isteyeceklerini ifade eden Bayraktar, Vana yatırım yapın diyeceğiz. Bitlisi, Muşu ve Ağrıyı da kapsayan bir merkez oldu bu şehir. Cazibe merkezi oldu gidin yatırım yapın çok güzel imar planları oldu diyeceğiz. dedi. Öte yandan Bayraktar toplantı sonrasında vatandaşın sorunlarını da dinledi.