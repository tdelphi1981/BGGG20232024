Emine Erdoğan ilk kez açıkladı
Down sendromlu süt kardeşim Hayrettini çok özlüyorum
Başbakan Erdoğanın eşi Emine Erdoğan, ailesinde de down sendromu bulunduğunu belirterek, Bunu ilk defa burada söylüyorum. Doğduğum günden beri, down sendromlu bir süt ağabeyim vardı benim. Hayrettin. Leylim derdik biz ona. Ancak bir kaç yıl önce kaybettik dedi. 

Ulaşımda, İletişimde, Hayatın İçerisinde Ben De Varım projesi tanıtım toplantısına katılan Erdoğançok duygulandığını belirterek şunları anlattı: Leylim derdik biz ona. İnanın o bizim bütün ailemizin, bütün sülalemizin maskotuydu. O kadar severdik ki biz onu....O zamanlar biliyorsunuz sizlerin de ifade ettiği gibi down sendromlular için eğitim kurumları, vakıflar, dernekler yoktu. Hiçbir eğitim almamıştı ağabeyim. Ama o sevgiyle büyüdü. Bizlerin ve ailesinin sevgisiyle büyüdü. O kadar mutluydu ki ve bizi de mutlu eden oydu. Hepimizi mutlu ederdi. Annesi vefat ettikten sonra hem ablası hem de benim amcamın eşi olan Hayrettinin ablası, kendisine baktı. Allah ondan binlerce kez razı olsun. O kadar güzel baktı ki hiç annesini aratmadı ona. Biz onu o kadar çok severdik ki, Başbakan çok severdi onu. Bazen sadece onu görmek için giderdik onların evine. O da bizi görünce çok mutlu olurdu. Emine Erdoğan, ağabeyi Hayrettini bir kaç sene önce kaybettiğini, ancak hiç eğitim almadığı halde sevgiyle büyüdüğü için ağabeyinin standardın üzerinde çok uzun seneler yaşadığını ifade etti. Emine Erdoğan, bildiği kadarıyla down sendromluların Allahın direkt cennet nasip ettiği kulları olduğunu ifade etti.Emine Erdoğan konuşmasının ardından etkinliğe katılan down sendromlu gençlerle ve aileleriyle hatıra fotoğrafı çektirdi.