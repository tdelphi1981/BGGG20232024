Cumhurbaşkanı Gül döneminde bir ilk
Genelkurmay Başkanı Org. Necdet Özel, eşi Neriman Kamuran Özel ile Cumhurbaşkanı Abdullah Gül'ün verdiği resmi yemeğe katılarak, Gül döneminde resmi yemeğe eşiyle katılan ilk genelkurmay başkanı oldu.
Cumhurbaşkanı Abdullah Gül, Türkiye'ye resmi ziyarette bulunan Ürdün Kralı 2'nci Abdullah onuruna Çankaya Köşkü'nde akşam yemeği verdi. Cumhurbaşkanı Gül ve eşi Hayrünnisa Gül ile Kral Abdullah ve eşi Kraliçe Rania, davetlileri Büyük Resepsiyon Salonu'nun girişinde karşıladı. Yemeğe Genelkurmay Başkanı Orgeneral Necdet Özel, eşi Neriman Kamuran Özel ile katıldı. Özel, Abdullah Gül'ün Cumhurbaşkanı seçildikten sonra Harünisa Gül ile verdiği resmi yemeğe, eşiyle katılan ilk genelkurmay başkanı oldu.