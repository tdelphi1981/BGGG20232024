Bekir Bozdağın katıldığı konferans öncesi olaylar çıktı
Başbakan Yardımcısı Bekir Bozdağ, konferansa katılmak üzere geldiği Marmara Üniversitesi Haydarpaşa Kampüsü önünde olaylar çıktı.
Başbakan Yardımcısı Bekir Bozdağ, konferansa katılmak üzere geldiği Marmara Üniversitesi Haydarpaşa Kampüsü önünde olaylar çıktı.

Kampus önünde toplanan ve ellerinde Tek adama direneceğiz, AKPyi üniversiteden kovacağız yazılı pankart taşıyan eylemciler, Bekir Bozdağın gelmesinden hemen önce binaya girmek istedi. Bu sırada çevik kuvvet grubun önünü kesti. 

Bir süre slogan atan eylemcilere polis dağılın uyarısı yaptı. Grubun uyarıyı dikkate almaması üzerine polis, eylemcileri dağıtmak üzere harekete geçti. Eylemcilerle polis arasında caddede kovalamaca yaşandı. 

Kovalamaca sonucunda Kadıköy meydanına kadar inen göstericiler burada tekrar toplandı. Polis de üniversite önündeki önlemlerini sıklaştırdı.