28 Şubatın işaret fişeği
Gülün DDKya araştırın talimatı verdiği Madımak yangını, Darbe Komisyonu raporunda 28 Şubat sürecinin işaret fişeği olarak gösterildi. Çalışmalarını tamamlayan komisyona bilgi akışı ise sürüyor.

TBMM DARBELERİ ARAŞTIRMA KOMİSYONU MADIMAK OLAYLARINI BÖYLE YORUMLADI
CUMHURBAŞKANI Abdullah Gülün, 37 kişinin can verdiği 1993 Sivas olaylarının Devlet Denetleme Kurulunca (DDK) araştırılması talimatı vermesi, dikkatleri bir kez daha o gün Sivasta yaşananlara çevirdi. Meclis Darbe ve Muhtıraları Araştırma Komisyonu raporunda olay, zamanında gerekli önemleri almadığı için devletin ihmali ve gafleti olarak değerlendirilirken, Türkiyede Sünni-Alevi ayrışmasını körükleyen Sivas olayları, kimilerine göre 28 Şubat sürecine gidişin bir kilometre taşı olarak görülmüştür denildi.
Darbe Komisyonunun, 28 Şubat öncesinde siyasi gelişmeler başlığı altında raporunda Sivas olaylarına ilişkin çarpıcı tespitler yapıldı. Raporda, Sivas olaylarındaki hadiselerin bu boyuta ulaşması, idarenin yönetim zafiyeti olarak gösterildi. Ankaraya yakın bir ilde gerçekleşen olaylara gerekli tedbirlerin alınmamış olmasının eleştirildiği raporda Devletin Ankaraya bu kadar yakın mesafedeki bir ilde, takviye kuvvet noktasında yetersiz kalması, polis ve jandarma tarafından gerekli önleyici tedbirlerin alınamamış olması, devletin ihmali ve gafleti olarak görülerek, devletin vahim bir hatası olarak değerlendirilmiştir ifadeleri kullanıldı. 
Gerici ayaklanma provası denildi
Olayın, kamuoyunda şeriatçı grupların organize ettiği, gerici bir ayaklanma olarak takdim edildiğine işaret edilen raporda, Türkiyede Sünni-Alevi ayrışmasını körükleyen Sivas olayları, kimilerine göre 28 Şubat sürecine gidişin bir kilometre taşı olarak görülmüştür değerlendirmesi yapıldı.
Başbağların hedefi başkaydı
Bu arada raporda, Sivas olaylarından 3 gün sonra Erzincanın Kemaliye ilçesine bağlı Başbağlar köyünde 33 vatandaşın katledildiği Başbağlar Olayına yer verildi. Raporda, 5 Temmuz 1993 tarihinde, Erzincanın Kemaliye İlçesine bağlı Başbağlar köyünde 33 vatandaşımızın katledilmesi, Türkiyede Sünni-Alevi çatışması yaratmaya yönelik planlı bir eylem olarak değerlendirilmiştir denildi.
Belge akışı devam ediyor
DARBE Komisyonu raporunu bitirmesine rağmen kurumlardan bilgi ve belge akışı sürüyor. Maliye Bakanlığı, darbe dönemindeki para hareketlerine ilişkin belgeleri gönderirken, Adalet Bakanlığı da, 28 Şubatın hukuksuz yargı uygulamalarını gönderdi. Komisyon, bu belgeleri Meclis Kanun ve Kararlar Müdürlüğüne devretmek üzere son çalışmalarını yapıyor.
Bu iddialar incelenecek
İçişleri Bakanlığından Komisyona gelen belgelere göre, ölenlerden biri göğsünden, biri başının arkasından vurularak öldürüldü, 15 polis  yaralandı. Ancak, raporda bu silahların balistik incelemesinin yapılıp yapılmadığı, bir provokasyon olup olmadığı, varsa kimlerin yaptığı, ölenlerle ilgili hazırlanan otopsi raporunun içeriğine ilişkin soruların cevabı bulunmuyor.
DDK YENİ DELİL BULURSA YARGILAMA İADE EDİLİR
SİVAS olayları davasında sanık avukatlığı yapan Gümrük ve Ticaret Bakanı Hayati Yazıcı, Devlet Denetleme Kurulunn (DDK) yeni argümanlar bulması halinde kararın iade edilebileceğini söyledi. Cumhurbaşkanı Abdullah Gülün DDKyı görevlendirmesini değerlendiren Yazıcı, Temelinde DDKnın yapacağı şey de sınırlı. Ortada yargısal kararlar var. Burada ayrı argümanlara ya da kanıtlara erişirse belki o zaman yargılamanın iadesi, muhakemenin iadesi mümkün olabilir dedi.  Bir dönem Sivas davasında sanık avukatlığı yaptığı için zaman zaman suçlamalarla karşılaştığını kaydeden Yazıcı, Tabii bir davanın avukatı, Bu adam suçu işledi doğru yaptı diyen değildir. Yani biz, dosyayı inceler, elde edilen delillere göre sanıkların olayda dahline, konumuna; suçu işleyip işlemediğine bakarız. Her bireyin avukat ihtiyacı var. Biz, olayın vahim olduğuna temas ettik. Müdafaa ettiğimiz insanların suçlanmalarını gerekli kılacak argümanların, kanıtların olmadığı yönünde savunmamızı yaptık dedi.