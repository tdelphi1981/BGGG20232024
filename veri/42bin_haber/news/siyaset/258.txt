Vali Toprak halkı Kürtçe selamladı
Diyarbakır Valisi Mustafa Toprak, Sur İlçesinde vatandaşlarla sohbet etti.

Toprakı Kürtçe selamlayan yaşlı kadına Toprak da Kürtçe Ser seremin, ser çawamin (Başım gözüm üstüne) diye karşılık verdi. Toprak, SODES kapsamında 3 ayrı ana ve çocuk eğitim merkezinin açılışını yaptı. Bu yıl kömür alamamaktan yakınan vatandaşla Vali arasında geçen ilginç diyalog şöyle gelişti:
-Vali Toprak : Kömürleri fakire veriyoruz. O da elektrikle ısındığı için satıyor. Çoğu satmıyor, azı satıyor. O azı da satmaması lazım.
-Vatandaş : Onu da normal görün, fakir biri, durumu düşük kardeşine veriyor. Gözünü kulağını kapat, bir kaç kişi satmışsa normaldir.
-Vali Toprak: Nasıl kapatayım. Bu yıl 10 bin aileye kömür dağıttık, ama satmayalım. O kömürler ortada satılmamalı.