Nükleer İrana karşı çözüm İsrailin silahsızlandırılması
Foreign Affairse konuşan Gül, İranın nükleer programını durdurmanın yolunun İsrailin güvenliği garanti edildikten sonra silahsızlandırılmasından geçtiğini söyledi. Gül, Bölgedeki benzer silahlar ortadan kaldırılmalı dedi.

CUMHURBAŞKANI Abdullah Gül, İranın nükleer çalışmaları konusunda Türkiyenin kendinde olmayan silahların komşularında olmasını kabul etmeyeceğini belirterek Bu meseleyi hiçbir şekilde küçümsemiyoruz. İsrailin bölgedeki güvenliğini garanti altına alındıktan sonra bölgedeki tüm benzer silahların ortadan kaldırılmalıdır dedi. Gül, Foreign Affairs dergisinden Jonathan Teppermanın İranın nükleer programını durdurmanın yolunun İsrailin silahsızlandırılmasından geçtiğini mi söylemek istiyorsunuz sorusuna Ben öyle görüyorum, çünkü bu yol haritası Ortadoğunun bütün dünyayı etkileyen köklü problemlerinin çözümüne yardımcı olabilir cevabını verdi.
Rusya ve İran da dahil edilmeli
 Gül, mülakatta gelecekte dünya ekonomisi ve güç dengesinin Asyaya doğru kayacağını, dolayısıyla siyasetin dengesinin de bu yönde kayması gerektiğini dile getirdi. Türkiye-Batı ilişkileri üzerine soruları yanıtlayan Gül, ABD ve Avrupa, Türkiyenin önemini kabul etmeye başlamalı ve Türkiye onlar için daha önemli olmalı ifadesini kullandı. Türkiyenin yönünü Batıdan çevirdiği yorumlarının hatırlatılması üzerine Gül, bu yorumların haksız olduğunu, Türkiyenin ABye tam üye olmak için mücadele ettiğini dile getirdi. Gül, AB ülkelerinin yaşadığı ekonomik sorunların geçici olduğunu, gelecekte Avrupa için farklı formların da konuşulduğunu hatırlattı. Suriye konusunda da Gül, Suriye halkının taleplerini desteklediklerini ancak daha fazla can kaybının önlenmesi için Rusya ve İranın da geçiş sürecine adapte edilmesi gerektiğini başından beri dile getirdiğini belirtti. Rusyanın Libyada Batıyı desteklediğini ama geçiş sürecinden dışında tutulduğunu vurgulayan Gül Dolayısıyla Suriyede, Rusya da işin içinde olmalı, geçiş sürecinin bir parçası olacağının ve mülahazalarının dikkate alınacağının garantisini alabilmeli ifadesini kullandı. Gül, soru üzerine Suriyeye Libya benzeri açık bir dış müdahalenin doğru olmadığını düşündüklerini belirtti.
Muhalefeti silahlandırmıyoruz
Uluslararası toplumun Suriyeye yönelik tutumunun retoriğin ötesine geçmesi gereğinin altını çizen Gül, Türkiye, Suudi Arabistan ve Katarla muhaliflerin silahlanmasına yardım ediyor mu sorusuna da Hayır cevabını verdi. Gül, İsrail ile ilişkiler hakkındaki bir soruya da  İsrailin Türkiye ile ilişkilerini düzeltmek ve tazminat ödemek için bazı girişimlerin olduğunu belirterek ancak bu girişimlerin İsraildeki iç politik kaygılar dolayısıyla tamamlanamadığını bildirdi.
HATALI UYGULAMADA HEMEN UYARIYORUM
ABDULLAH Gül soru üzerine Türkiyede demokrasinin geriye gittiği yorumlarının kesinlikle doğru olmadığını belirtti. Gül, şunları kaydetti: Tam tersine, ilerliyoruz ve her gün köklü reformlar gerçekleşiyor. Tabii ki uygulamada bazı hatalar var ve ben de bu yüzden bu hatalara dikkat çekmek istedim. Bu hatalı uygulamalara dikkat çekmek istedim, çünkü bunların reform ve demokratikleşme sürecinin üzerine gölge düşürmelerine izin vermek istemiyorum. Bu durum beni çok üzüyor; işte bu yüzden de ne zaman bir hatalı uygulama görsem hemen o anda uyarıda bulunuyorum.  Abdullah Gül, Türkiyenin, Ortadoğuda yeni Arap demokrasileri nezdindeki rolünün sorulması üzerine, Arap dünyasında hiçbir rol üstlenmediklerini belirtti. Eğer bazıları bizi örnek olarak alıyor veya bizden ilham alıyorlarsa, kendi tercihleridir. Onlarla dayanışma halindeyiz ifadesini kullanan Gül, kimseye ağabeylik yapma niyetinde olmadıklarını vurguladı.
Gül Sabuncuoğlu ve Söyletİ rektör atadı
Cumhurbaşkanı Gül, YÖKün önerdiği adaylar arasından iki üniversiteye rektör ataması yaptı. Köşkten yapılan açıklamaya göre, Gül,  Anayasanın 130uncu ve 2547 sayılı Yükseköğretim Kanununun 13üncü maddeleri uyarınca, Yükseköğretim Kurulunun önerdiği adaylar arasından Abdullah Gül Üniversitesi Rektörlüğüne Prof. Dr. İhsan Sabuncuoğlunu İstanbul Üniversitesi Rektörlüğüne de yeniden Prof. Dr. Yunus Söyleti atadı.