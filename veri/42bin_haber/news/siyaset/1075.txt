İkisi de Ergenekon tertibi
Darbe Komisyonuna gelen raporda, Gazi ve Ümraniye olaylarının provokasyon olduğu, Veli Küçükle bağlantılı isimlerin aktif rol aldığı, Ergenekonun bazı marjinal sol örgütleri taşeron olarak kullandığı vurgulandı.

İÇİŞLERİ Bakanlığının, Meclis Darbe ve Muhtıraları Araştırma Komisyonuna gönderdiği 12-15 Mart 1995 Gazi ve Ümraniye Olayları başlıklı raporda, çarpıcı tespitlere yer verildi. Ergenekonun bazı marjinal sol örgütleri iki olayda da kullandığı belirtildi. Gazi ve Ümraniye olaylarının, ülkede istikrar ve güven ortamını sarsmak için bir provokasyon olduğu anlatılan raporda, olaylarda hayatını kaybeden 17 kişinin yakın akrabaları içinden daha önce terör örgütlerine bulaşmamış olanların, Gazi olaylarının meydana gelmesinden sonra karıştıkları eylemlerin de incelendiği kaydedildi.
Aileler örgütlere yönlendirildi
Raporda, şunlara yer verildi: Gazi olaylarında hayatını kaybeden 17 kişinin birinci dereceden yakın akrabalarından birçoğunun önceden örgütsel faaliyetlerinin bulunmadığı ancak çıkan olaylardan sonra DHKP-C, PKK ve MLKP terör örgütü içerisinde faaliyet yürütmeye başladıkları görülmüştür.
Saldırıda Veli Küçük izleri var
Rapordaki Gazi olayları ve ardından Ümraniyede yaşananların ülke istikrarının bozulması amacıyla Ergenekon terör örgütünce gerçekleştirildiği, MLKP terör örgütünün taşeron olarak kullanıldığı, Gazi olaylarının başlamasına sebebiyet veren kahvehanelerin taranması eyleminde yine Veli Küçükle bağlantılı Osman Gürbüzün ilk kuruşunu atan kişi olduğu ve bu oluşum içerisinde Veli Küçükle bağlantılı olan Sedat Pekerin de bulunduğu anlaşılmıştır tespiti dikkat çekti. Raporda Danıştay katili Alparslan Aslanın Gazi Olaylarında da aktif rol aldığı belirtildi.