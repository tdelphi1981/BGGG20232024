Başörtüsü yasağını kaldırtan Avukat Figen Şaştım konuştu
Elif Çakır'ın sunduğu Söz Bitmeden'in bugünkü konuğu Avukat Figen Şaştım oldu.
Programdan satırbaşları;

Danıştay'ın bu kararı ne anlama geliyor?

Türkiye Barolar Birliği neden direniyor?

Danıştay önceki içtihatlarından geri döndü ve avukatlığın "kamu görevi" değil, "serbest meslek" olduğu gerekçesiyle başörtülü avukatlara vize verdi.

Danıştay'dan bir üye ise çoğunluk kararına karşı çıktı ve ret oyu kullandı.

Kararın mimarı, başvuru sahibi avukat Figen Şaştım iki ay önce başörtülü olarak girdiği savunmayı ve dava süreci detaylarını Söz Bitmeden'de Elif Çakır'a anlattı.

Başörtüsü ile avukatlık yapılmasının önündeki engel, Danıştay tarafından kaldırıldı. Konuyla ilgili başvuruyu yapan Avukat Figen Şaştım, kararı Elif Çakır'a değerlendirdi. Şaştım, Bu kararla yıllardır bize reva görülen zenci muamelesi, ortadan kalkacaktır dedi.



Şaştım, Türkiye Barolar Birliğinin avukat kartlarını değişimi sırasında başörtülü resimle kimlik müracaatında bulunduğunu ancak başvurusunun kabul edilmemesi üzerine Türkiye Barolar Birliği Başkanı Vedat Ahsen Coşarla konuştuğunu belirtti. Şaştım, Coşarın kendisine kişisel olarak talebine karşı olmadığını ancak Türkiye Barolar Birliğinin 1989da yayınladığı meslek kuralları gereğince başvuruyu kabul edemeyeceklerini belirttiğini, bunun üzerine yargı yoluna başvurduğunu söyledi.