Bakan Çağlayan: Yıllarca Kürt olduğumu söyleyemedim
Ekonomi Bakanı Zafer Çağlayan, Kürt kökenli olduğunu belirterek, "Yıllarca Kürt olduğunu söyleyememiş birisiyim." dedi.
Çağlayan, barış sürecine CHP ve MHP'nin de katkı koyması gerektiğini vurguladı.

Cidde'de gazetecilerin sorularını cevaplayan Çağlayan, Türkiye'nin çok önemli bir noktadan geçtiğini vurguladı. Zafer Çağlayan, Türkiye'de barışın sağlanmasıyla birlikte büyük ekonomik kazanımlar olacağını söyledi. Barış sürecine sadece AK Parti'nin değil, CHP ve MHP'nin de katkı vermesi gerektiğini ifade eden Çağlayan, "Ümit ederim ki muhalefet partileri istismar etmez. Herkesin elele vermesi gereken süreç.

Böyle bir süreçte bu tür sabote edebilecek eylemler olabilecektir. Bundan rahatsız olacaklar olabilecek. Bu konuda da durmak yok yola devam diyoruz. Kafatasçı milliyetçiliğin önüne geçmek gerekiyor. Bunu eski bir Ülkücü olarak söylüyorum." dedi.

Bu dönemde çok az konuşularak yapılması gerekenlerin öncelikli olmasına değinen Ekonomi Bakanı Çağlayan, Türk milliyetçiliğinin olmaması gerektiğin kaydetti.