CHP İzmir İl Başkanı Ali Engin'e şok suçlamalar!
CHP İzmir İl Başkanı Ali Enginin adının karıştığı olay ve iddialar gündeme damgasını vuracak.
İşte CHP İzmir İl Başkanı Ali Enginin yolsuzluk ve çete suçlaması ile ilgili yer alan iddialar.
 
Yerelgundem.com'dan Yusuf İnanın haberine göre Cumhuriyet Halk Partisinin kalesi olarak görülen İzmirde, CHP İl Başkanı Ali Engine yolsuzluk ve çete suçlaması yapıldı. Suç duyurusunu ise halen görevde olan 33 yıllık hâkim Uğur Akay yaptı. Karşıyaka Cumhuriyet Savcılığına 31 Aralık 2012 tarihinde başvuran Akayın suç duyurusu 99 sayfadan oluştu.

CHP Genel Merkezinin dikkate almadığı suç duyurusu partiyi İzmirde ciddi sıkıntıya sokacak. CHP İl Başkanı hakkındaki iddialar basite indirgenmeyecek kadar ciddi. Tam 99 sayfa suç duyurusu hazırlayan Hakim Akay, dilekçesine bir o kadar da belge ekledi.

Akay, CHP İl Başkanı Engin hakkında; Suç işlemek amacı ile örgüt kurmak, nitelikli zimmet, nitelikli dolandırıcılık, görevi kötüye kullanma, görevi ihmal, Kooperatifler Kanununa ve Vergi Usul Kanunu'na muhalefet, Mal Beyanında Bulunulması, Rüşvet ve Yolsuzluklarla Mücadele Kanunu'na Muhalefet yaptığı iddiasında bulundu.

Ali Engin Hakim Akay'ın suç duyurusunu doğruladı

İl Başkanı hakkındaki iddiaların sorulduğu CHP Genel Başkanı Kemal Kılıçdaroğlu, konuyla ilgili Genel Başkan Yardımcısı Adnan Keskini görevlendirdi. Keskinde olayı doğrularken 99 sayfalık dilekçe verildiğini, dilekçenin henüz kendilerine ulaşmadığını ifade ederek, Şikâyette bulunan hâkim dikkate alınacak biri değil, siz de dikkate almayın. dedi.

Akay, Ali Engin ile birlikte Himmet Çoban, Ekol Kulak Burun Boğaz Hastanesi sahibi Dr. Mehmet Baz, Egemen Ekrem Demiröz, Özgür Eraslan ve Muhasebeci Hüseyin Gülbahçe hakkında da suç duyurusunda bulundu.

Hâkim Akaya 99 sayfalık suç duyurusunda bulunacak dilekçe yazdıran olayın özeti ise şöyle: S.S. Yeşil Palmiye Konut Yapı Kooperatifi adı altında kurulan kooperatifin müteahhitliği CHP İzmir İl Başkanı Ali Engin'e verildi.

Kooperatif arsasının alım sürecinde de arsa sahibi Fevzi Aker adına kooperatifin ödediği arsa bedeli kararlaştırılan 300 bin TL fiyatın üzerinde olarak Ali Engin tarafından tahsil edildiği iddia edildi.

Dr. Mehmet Baz Kooperatif karar defterinde kooperatif adına alınması kararlaştırılan arsayı Ali Engin'in kayın pederi Hüsnü Sönmezer'den 100 bin TL'ye kendi adına satın almış, kooperatif arsası için ödenen bedelin 410 bin TL olması nedeniyle Dr. Mehmet Baz'ın şirketi ve eşi adına edindiği arsadan haksız kazanç elde ettiği 99 sayfalık dilekçede belirtilmiştir.

Daha sonra Dr. Mehmet Baz'ın kooperatiften ayrılmış olmasına rağmen kooperatife ait bir çeki Müteahhit Ali Engin'e keşide ettiği, Ali Engin'in de çeki ciroladığı, çekin Dr. Mehmet Baz tarafından tahsil edildiği iddia edildi.

Himmet Çoban'ın ise yetkisi olan ve olmayan dönemlerde kooperatif çeklerini Ali Engin adına keşide edip, Ali Engin cirolayıp Himmet Çoban'ın çektiği belirtildi.

ENGİN: SAVUNMAMIZI YAZILI VERECEĞİZ

Konuyla ilgili görüşü alınan Engin olayı doğrularken; savcılığa ifade verdiklerini, avukatlarıyla daha detaylı savunma hazırladıklarını ve bu hafta içerisinde savunmalarını yazılı vereceklerini söyledi.

İl Başkanı hakkındaki iddiaların sorulduğu CHP Genel Başkanı Kemal Kılıçdaroğlu, konuyla ilgili Genel Başkan Yardımcısı Adnan Keskini görevlendirdi. Keskin de olayı doğrularken 99 sayfalık dilekçe verildiğini henüz kendilerine ulaşmadığını ifade ederek, Şikâyette bulunan hâkim dikkate alınacak biri değil, siz de dikkate almayın. dedi.

Keskin, Engin'i arayarak konuyu sorduğunu, İl Başkanının da 99 sayfalık yolsuzluk ve çete suçlamasıyla hazırlanan suç duyurusunun önemli olmadığını ifade ettiğini açıkladı.

İŞTE BELGELER:

Keşide Himmet Çoban - Ciro Ali Engin - Parayı Çeken Himmet Çoban






Dr. Mehmet Baz'ın kooperatif adına alması gereken arsayı Ali Engin'in kayınpederi Hüsnü Sönmezer'den kendi adına aldığının belgesi:



Bir çek örneği. Çeki kooperatif adına keşide eden Himmet Çoban - Ali Engin ciro - Parayı Çeken Himmet Çoban...