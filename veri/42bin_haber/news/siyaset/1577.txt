Paris cinayetlerinde Hollanda düğümü
Pariste üç PKKlı kadının öldürülmesi suçlamasıyla tutuklanan zanlı Ömer Güney, gizli servislerin komplosuna kurban gittiğini iddia ederken, gözler Hollandaya çevrildi. Hollanda makamlarının Güney hakkında farklı bilgilere sahip olduğu öne sürüldü.

Pariste Sakine Cansız, fidan Doğan ve Leyla Söylemezi öldürdüğü iddiasıyla baş zanlı olarak hakkında soruşturam açılan Ömer Güney hakkındaki soru işaretleri aydınlatılamadı. Cezaevinde bulunan Güneyin bazı yabancı gizli servislerin komplosuna kurban gittiğini öne sürerken, Hollanda istihbaratının zanlının kimliği ile ilgili farklı birgilere sahip olduğu öne sürüldü.
PKKlı değilim dedi, bırakıldı
Güneyin de gözaltına alındığı Hollandadaki PKK operasyonuyla ilgili ilginç iddialar ortaya atıldı. Fransız, Alman ve İtalyan gizli servislerinin verdiği bilgiler doğrultusunda operasyon yapan Hollanda makamlarının, Güney ile ilgili bazı bilgilere sahip olabileceği öne sürüldü.
Buna göre, Güney polis sorgusunda Abdullah Öcalandan nefret ettiği şeklinde ifade verdi. İddialara göre, Güneyin PKKlı olmadığı Hollanda makamlarınca saptanmıştı. Kurbanlardan Leyla Şaylemez de gözaltına alınanlar arasındaydı. Gözaltına alınanların hemen serbest bırakılması da dikkat çekici bulunmuştu. Güneyin Hollandadaki örgüt toplantısına yönelik olası bir saldırısının, Hollanda tarafından engellendiği de yine kulisler de dolaşan senaryolar arasında. Sözkonusu operasyonun örgütün eğitim kampı olarak kullanılan bir toplantısına yönelik yapıldığı belirtiliyor.
Türkiyeye kız görmeye gitti
Güneyin savunmamda gerekli gördüğüm bilgileri basına veririm diyen ve isminin açıklanmasını istemeyen avukatı, starın sorularına verdiği yazılı yanıtta, Ömer Güneyin Kürt sorununun barışçıl çözümüne inanan bir Kürt derneği çalışanı olduğunu söyledi. Güneyin avukatı, Türkiyeye yaptığı ziyaretlerde ailenin kendisine görücü usulüyle seçtiği kızları görmek amacını taşıdığını öne sürerken, pahalı otel harcamalarını sorduğumuz zaman ise, bunların kanıtının olmadığını söyledi.
Yöneticiler görevLeRİNDEN alındı
Pariste üç PKKlı kadının öldürülmesiyle ilgili olarak örgüt içinde başlatılan soruşturma çerçevesinde başta Nedim Seven olma üzere örgütün Paristeki sorumlularının görevlerinden uzaklaştırıldıkları öne sürüldü. Soruşturmayı örgüt adına Fransa dışından gelen müdahale birimi adı verilen bir grubun sürdürdüğü ve bu çerçevede Paristeki sorumluların önemli bir kısmının soruşturmaya tabi tutuldukları öğrenildi. Dikkatlerin yoğunlaştığı isim olan Gülay Aydemir isimli örgüt üyesinin Ömer Güneyin dernek çevresindeki referansı olması endeniyle sorgulandığı ve özeleştirisinin istendiği belirtildi. Gülay Aydemirin örgütün kadın ve gençlik birimlerindeki sorumluluklarının da elinden alındığı öğrenidi. Fransız makamlarına göre suikastte tetikçi olduğuna dair kesin yargıya ulaşılan Ömer Güneyin son aylarda örgütün Paris yapılanmasının dış ilişkiler komitesinde görevlendirildiği de edinilen bilgiler arasında.