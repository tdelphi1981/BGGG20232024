'Angajman kurallarında değişiklik yok'
Milli Savunma Bakanı İsmet Yılmaz, Genişletilmiş İl Başkanları Toplantısı için AK Parti Genel Merkezi'ne gelişinde angajman kurallarıyla ilgili açıklamalarda bulundu.
 Yılmaz, "Angajman kuralları geçerlidir. Yeni bir değişiklik söz konusu değil. Sınırlarımızı ihlal eden Suriye uçaklarına veya helikopterlerine gereken cevap verilecektir. Oradaki birliklere de anında müdahale etme yetkisi verilmiştir" dedi.
 Angajman kurallarını Türk uçağının düştüğü zaman Başbakan Erdoğan'ın açıkladığını belirten Yılmaz, "Dolasıyla o angajman kuralları geçerlidir. Yeni bir değişiklik söz konusu değil. Sınırlarımızı ihlal eden Suriye uçaklarına veya helikopterlerine gereken cevap verilecektir. Kendilerine nota da verilmiştir. Dolasıyla bilhassa orada yaşayan vatandaşlarımızın gönlü ferah olsun. Silahlı kuvvetlerimiz 24 saat görevinin başındadır. Oradaki birliklere de anında müdahale etme yetkisi verilmiştir. Olay yerindeki yetkili komutanlara devredilmiştir."
 DHA