İstifa sebebi Pandora mı?
Pandoradan çıkan görüntü arşivi listesinde ismi geçen çok sayıda general ve amiralin ailevi sebeplerle kritik görevlerini bırakarak erken emeklilik istedikleri ortaya çıktı.

İZMİR Cumhuriyet Başsavcılığının, kadınları kullanarak askeri belgeleri ele geçiren suç örgütüne yönelik yürüttüğü soruşturmayla ilgili iddianamede son dönem TSKdan istifa eden generallerle ilgili ilginç ayrıntılar çıkmaya başladı. İddianamede, örgütün eylemlerinden dolayı müşteki ve mağdur olanlar arasında istifa ederek emekli olan çok sayıda general ve amiralin olması, Bu kişilere acaba örgüt tarafından tehdit edilip şantaj mı yapıldı sorusunu akıllara getirdi.
Son emekli Oramiral Güner
Ağustosta yapılacak YAŞta Deniz Kuvvetleri Komutanlığına atanması beklenirken, emekliliğini isteyen Donanma Komutanı Oramiral Nusret Güner iddianameye mağdur olarak girmişti. Sanık Astsubay Sunay A.da yakalanan dijital belgedeOramiral Günerin, örgüt tarafından hedef seçildiği ve bunun için de Nusret paşanın kızı konusunda çok hassas olduğunu unutmayın denilerek öncelikle kızının hedef alınıp odasına kamera yerleştirilerek görüntülendiği belirlendi. Bu görüntülerle Günere şantaj yapılıp yapılmadığı ise bilinmiyor.
Emeklilik isteyenler listede
İddianamede, örgüt üyelerinden ele geçirilen belgelerde, Ağustos 2012 tarihinde kendi isteğiyle emekli olan ve davada sanık durumundaki Tuğgeneral Hakan Taşkesen ile ilgili bölüm de dikkat çekici. Taşkesenle ilgili bölümde, örgüte çalışan bir kadınla birlikte olduğu öne sürülüyor.
Tümgeneral de istifa etmişti
Listedeki isimlerden askeri casusluk davanın sanıkları arasında da yer alan eski Hava Kuvvetleri İstihbarat Başkanı Tümgeneral Mehmet Yılmaz Erdoğan da istifa etmişti. 2010da istifa eden Erdoğanla ilgili, o dönemde özel yaşamını ilgilendiren bazı bilgilerin internet sitelerine düşmesinin etkili olduğu öne sürülmüştü. Davanın tutuksuz sanıkları arasında yer alan Erdoğanın ismiyle Pandoraya kaydedilen klasörlerde, kadın ve erkeklere ait askeri üniformalı uçakta ve askeri tesislerde çekilmiş çok sayıda fotoğrafın bulunduğu iddianamede yer aldı.
Hava Harp Okulu Komutanlığını bırakmıştı
Örgüt yöneticisi olarak gösterilen üniversite öğrencisi Narin Korkmazdan ele geçirilen BYCASUS isimli hard disk içerisinde \\VIDEOLAR\Sinan Sanli fılm adlı dosyada gizlice çekilmiş 2 cinsel içerikli görüntü bulundu. Hava Pilot Tümgeneral Sinan Şanlı, 4 Mayıs 2009 tarihinde Hava Harp Okulu Komutanlığı görevini yürüttüğü sırada emeklilik dilekçesi vermişti. İddianamede, örgütün bilgi sızdırmak istediği hedeflerinden biri olan astsubay Murat D. ile ilgili bölümde, Görüntüleri geldi. Hava Harp Okulu, Gaziemir, Çiğli ile ilgili ne varsa teslim edecek. Gizli çekimleri getirecek. Zorluk çıkartırsa klasördeki videolardan kendi çıplak görüntüleri fotoğraf çekilerek mail atılacak. Ziya Gülerin bütün ses kayıtlarını getirecek. Murat D, Ziya Güler paşadan, Sinan Şanlının görüntülerini getirecek satırları yer aldı. Bu belge ile ilgili savcılığın değerlendirmesinde Bu kayıt, suç örgütünün kişilerin görüntülerini kullanarak şantajla istediklerini elde ettiğine dair önemli bir örnek teşkil etmektedir denilen savcılık değerlendirmesinde, Ajandada kendisine ilişkin bu açıklamalara yer verilen Murat D.in müstehcen görüntüleri, Pandora veri tabanında bulundu. Bu durum Pandoradaki kayıtlı verilerin doğruluğunu ve suç örgütünün arşivi olduğu hususunu da teyit eder. Nitekim Tümg. Sinan Şanlı, Hava Harp Okulu Komutanlığı görevini yürüttüğü sırada askerlik görevinden ayrılarak emekli olmuştur. Bu hususun yukarıdaki değerlendirme ile birlikte ele alınması gerekmektedir denildi.
Tümgeneral Sinan Şanlı istifasının ardından yaptığı açıklamada, Kurumumla ilgili bir durum söz konusu değil. Konuyla ilgili farklı spekülasyonlar yapılması hem şahsımı hem de kurumumu rahatsız etmektedir. Ayrılma nedenim tamamen şahsi gerekçelerle olup, başka bir konuyla ilişkilendirilmesi doğru değildir demişti.