'Devlet eşkıya ile pazarlık yapmaz'
 
 Kırklareli’nin Lüleburgaz İlçesi’nde partililere yaptığı konuşmada devletin çetelerde masa başında pazarlık yaptığını ileri sürdü. İmralı süreceğine değinen Çetin, "İmralı süreci altında sürdürülen bu süreç, Türkiye Cumhuriyeti devletinin eşkıya ile muhatap olmasıdır. 
 
 Çete reisi ile muhatap olmasıdır. Mehmetçiğimizin kanını döken, kundaktaki çocuklarımızın kanını döken, kendi insanımızın kanını döken bir çete ile muhatap olmaktır" dedi. Türk devlet geleneğinde çete ile muhatap olunmayacağını belirten Şevkat Çetin, sözlerini şöyle sürdürdü:
 
 "Çete ile devletin kanunları muhatap olur. Yaptığı suçun karşılığı neyse devletin kanunları uygulanır. Ama Türkiye’de garip bir süreç işliyor. Bir tarafta Doğu ve Güneydoğu’da bu çete tarafından Mehmetçiklerimiz, polislerimiz şehit ediliyor, vatandaşlarımız patlamalar ile yaralanıyor canını kaybediyor. Aynı çetenin yöneticileri ile devletin yetkilileri masa başında pazarlık yapıyor. Adeta müzakere süreci gibi bir süreç sürdürülüyor. Maalesef ki Türkiye’de garip bir süreç devam ediyor. Biz inanıyoruz ki Türk milleti sandıkta gereken cevabı verecektir."
 
 Bir süre partililerle sohbet eden Çetin, daha sonra ilçeden ayrıldı.
 
 Vahit İŞBAŞARAN/LÜLEBURGAZ (Kırklareli), (DHA)