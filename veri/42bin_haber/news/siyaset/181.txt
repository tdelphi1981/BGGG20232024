'Silah bırakıp başka ülkeye gidebilirler'
Erdoğan: Silahlar bırakıldığı andan itibaren PKKlı teröristlerin başka ülkelere gitmesinin önü açılabilir. İsrail ateşkesi bozmadıkça Hamasın bozacağına inanmıyorum. Ansızın Gazzeye gidebilirim.
BAŞBAKAN ERDOĞAN PAKİSTAN DÖNÜŞÜ UÇAKTA ÖNEMLİ AÇIKLAMALAR YAPTI

BAŞBAKAN Erdoğan D-8 zirvesi için gittiği Pakistan dönüşü soruları yanıtladı. Öcalan ateşkes çağrısı yapması halinde muhattap alınabilir mi sorusuna Erdoğan Silahların susması değil, bırakılması çözüm olur. Teröristler ağırlıklı olarak Kandil ve Mahmurda. Silah teröristin elinde durduğu sürece patlayabilir. Silahlar bırakıldığı andan itibaren, geçmişte de gündeme geldiği gibi, PKKlı teröristlerin başka ülkelere gitmesinin önü açılabilir yanıtı verdi. Erdoğan, açlık grevlerinin Öcalanın talimatıyla sonlandırıldığı tartışmalarıyla ilgili de Hükümet el atmıyor diyorlardı. Çözüme ulaşılınca da İmralının sözüyle yaptı diyorlar. Önemli olan çözüm bulmak, üretmek dedi. Başbakan Erdoğan gündeme ilişkin şöyle konuştu:

Obama hassasiyetimizi anlamalı

Gazzede ateşkesi Mısır yürütsün kararı aldık. Halid Meşalle dörtlü ayak oluştu. Clintonın İsraile gelişine kadar bir adım atılamadı. Mısır ziyaretinin gizli tutulması bunu gösterdi. Türkiyenin hassasiyetleri ABD tarafından görülmeli. Başkan Obamanın ikinci döneminde dünya kendisinden adil bir yönetim bekliyor. Obamanın kazanmaması için reklam filminde ben oynamadım. Netenyahu oynadı. Ateşkesi İsrail bozmadıkça Hamasın bozacağına inanmıyorum. Gazzeye Türkiye hastane yapacak. Bunlar hastaneyi de bombalar. Ansızın Gazzeye gidebilirim.

Irakın içişleri olarak göremeyiz

Irakta merkezi hükümetle Kürt yönetimi arasındaki gerginlikten endişeliyiz. Irakta yaşananlar içişleri olarak görülemez. Çatışmanın arkasında petrol paylaşımı yatıyor dediğim için Maliki rahatsız olmuş. Irak yönetiminin zihniyeti ile anlaşma sıkıntımız var.

Valiler de seçimle işbaşına gelebilir

Halk yüzde 40ın üzerinde başkanlık sistemine olumlu bakıyor. Dünyadaki sistemleri iyi araştırılıp, geleneklerimize göre yeni bir sistem ortaya koymamız lazım. Böyle birşey olsun demiyorum ama, valilerin de seçimle işbaşına gelmesi tartışılmalı.

Patriotlar için Rus endişesi yersiz

Suriye sınırına yerleştirilmesi planlanan Patriot füzeleri savunma amaçlı, Rusyanın açıklamaları yanlış, kendisiyle alakalı olmayan meseleyi iç mesel olarak gösteriyor, füzeler savunma amaçlı. İranın ise tepkisi yok.