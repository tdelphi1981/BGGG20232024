Erdoğan: İdamın bir haklılık sebebi var
Demek ki yeri geldiği zaman idamın bir haklılık sebebi de var. Kendimizi check etmemiz lazım" 
 Endonezya'nın Bali kentinde düzenlenen 5. Bali Demokrasi Forumu'nun "Demokratik Küresel Yönetişimin Uluslararası Barış ve Güvenliğe Katkısı" konulu paneline konuşmacı olarak katılan Başbakan Erdoğan, açıklamalarının ardından katılımcı ülke temsilcilerinin sorularını yanıtlad
 
 Başbakan Erdoğan, birkaç yıl önce Norveç'te silahlı saldırıda 77 kişiyi öldüren kişiye verilen 21 yıllık hapis cezasını eleştirerek, "Şu anda Avrupa'da idam kalktı ama Amerika'da kalktı mı, Japonya'da kalktı mı, Çin'de kalktı mı? Demek ki yeri geldiği zaman idamın bir haklılık sebebi de var" dedi.
 
 Norveç'teki saldırıyı gerçekleştiren ve 21 yıl hapis cezasına çarptırılan kişinin 21 yıl sonra hapisten çıkacak olmasına anlam veremediğini ifade eden Başbakan Erdoğan, şu değerlendirmelerde bulundu: "Ben sordum, merak ettim. Nasıl oluyor da 77 insanı öldüren bir insan 21 yıla mahkum oluyor? Bana verilen cevap şu; 'hayır, çıkmaz. 21 yıl sonra bir şey uydurulur tekrar 21 yıl verilir'. Ben buna nereden inanacağım, bunu çözmemiz lazım.
 
  Şu anda Avrupa'da idam kalktı ama Amerika'da kalktı mı, Japonya'da kalktı mı, Çin'de kalktı mı? Demek ki yeri geldiği zaman idamın bir haklılık sebebi de var. Çünkü, 77 kişiyi öldüren bir insan eğer elini, kolunu sallaya sallaya dolaşabiliyorsa o 77 insanın ailesinin vicdanının, gönlünün rahat olduğuna ben inanmıyorum. Kendimizi check etmemiz lazım, kendimizi tekrar adalet terazisine iyice yatırmamız lazım, yatırmamız lazım ki bu insanlık barışı huzuru bulabilsin."