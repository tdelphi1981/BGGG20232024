İsrail'e 'Türkiye'den özür dileme' diyen muhalefet lideri kim?
İsrail'de yayın yapan Kanal 2 televizyonunun, ABD Başkanı Barack Obama'nın İsrail'e yapacağı ziyarete ilişkin yaptığı bir haberde ilginç bir ayrıntıyı ortaya çıkardı.
Kanal 2 televizyonu haberinde ABD Başkanı Barack Obama'nın İsrail gezisinde İsrail tarafından Türkiye ile ilişkilerinin tamir edilmesi için adımlar atılmasını talep edeceği belirtildi.

Televizyonunun diplomatik kaynaklara dayandırdığı haberine göre, Obama'nın İsrail ve Türkiyenin yeniden iyi ilişkiler kurmalarını istediğini öne sürdü. Kanal 2ye konuşan kaynaklar Obamanın İsrailde kurulacak hükümette Yair Lapid ve Tzipi Livni gibi merkez siyasetçilerin yer alması ve özellikle Türkiyeyle ilgili konularda şahin görüşleriyle bilinen Avigdor Liebermanın etkisinin azalmasını bir fırsat olarak gördüğünü belirtti. Ancak asıl ayrıntı haberin sonunda yer aldı. 

Habere göre Türkiyeden üst düzey muhalefet yetkililerinin İsrail yönetimine özür dilememeyi tavsiye ettiği yönünde bilgiler yer alması dikkat çekti. 

Haberde, Başbakan Recep Tayyip Erdoğan'ın kamuoyunda zor duruma düşürmek için özür dilenmemesi gerektiğinin iletildiği öne sürüldü. Haberin sonundaki bilgi, İsrail'e yüklenen Başbakan Erdoğan'a karşı sert tepki gösteren CHP'ye dikkatleri çevrilirken, geçtiğimiz yıl 4 İsrailli milletvekilinin CHP Genel Merkezi'ni ziyaret etmesini de akıllara getirdi. 16 Ağustos 2012'de gerçekleşen 'sır' ziyaretin ardından açıklama yapan CHP Ankara Milletvekili Bülent Kuşoğlu, görüşme sırasında İsrail-Türkiye ilişkilerinin yeniden canlanması konusunun gündeme geldiğini belirtmişti. Kuşoğlu, kendilerinin Mavi Marmara saldırısı nedeniyle İsrail'den bir özür beklediklerini ve bu konuda hükümetin tavrını desteklediklerini yönündeki görüşlerini ilettiklerini ifade etmişti.