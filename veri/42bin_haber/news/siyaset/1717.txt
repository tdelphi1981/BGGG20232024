Çocuklarımıza savaşsız bir Türkiye bırakalım
PKKnın silah bıraktırılması ve Kürt sorununda çözüm sürecine iş, sanat ve siyaset dünyasında bulunan kadınlardan tam destek geldi. Başbakan Erdoğanın ortaya koyduğu çözüm iradesinin büyük umut oluşturduğunu belirten kadınlar, analara büyük görev düştüğünün altını çiziyor.

Türkan Şoray (Sinema oyuncusu)
Barış gelsin herkes kucaklaşsın
Bu acı hepimizin acısı, bu vatan hepimizin vatanı, bu evlatlar hepimizin evlatları. Evlatlarımızı kaybetmenin acısı hepimizin içinde kor gibi duruyor. Ben de bir anneyim. O acıyı o kadar hissediyorum ki. Ama artık anneler, aileler ağlamasın. Eşler, çocuklar mutsuz olmasın. Bu acıları çekmeyelim. Sağduyu, sabır ve hoşgörüyle barışa ulaşacağımıza inanıyorum. Artık barış gelsin. Herkes kucaklaşsın...
Oya Eronat (AK Parti Milletvekili)
Annelerin gücü barış için birleşsin
Türkiyenin terörle mücadele sürecinde kadınlara, en çok da annelere büyük görev düştüğüne inanıyorum. Ben bu olaya kadın gözüyle değil, daha çok anne gözüyle bakıyorum. Çünkü anneler kucaklayıcı, sarıcı oluyor. Sonuçta şimdinin genç kızları da ileride anne adayı olacak. Annelerde şöyle bir hassasiyet var: Hangi tarafta olursa olsun bir anne kendi evladını kaybettiğinde, karşı safta yer alsa dahi diğer annelerin evlatlarının ölmemesi için mücadele veriyor. Kin duyamıyor.Ben evlat acısı yaşadım onlar yaşamasın duygusuyla yaklaşıyor. İşte bu güç, barış için bir araya gelmeli. Bütün annelerin el ele vererek teröre dur diyeceğine inanıyorum. Süreç inşallah iyi sonuçlanırsa, oğlunu askere gönderen anne de okula gönderen anne de rahat bir nefes alacak.
 Ümit Boyner (TÜSİAD eski Başkanı)
Çocuklarımız barışı hak ediyor
Kürt meselesinde esen barış rüzgârları, Pariste işlenen cinayetlerin söndüremeyeceği bir umut ışığının yanmasına yol açıyor. Milletçe 30 yıllık kâbusumuzun biteceğine dair emarelerin artmasına seviniyorum. Toplumsal dokumuzu, giderek daha derinden kemiren bir sorunun çözümünde sona yaklaştığımız duygusu içimi ısıtıyor. Çare için ayrı metot ve anlayışlarımız bulunabilir ama toplumun hemen hemen tüm kesimleri artık soruna deva talep ediyor. Artık silahlarla değil, birbirimizle diyalogda bulunalım diyor. Hepimiz ne olursak olalım, kendimize hangi kimliği uygun görürsek görelim, bu toprakların insanıyız. Bizler ve çocuklarımız barışı hak ediyoruz. Kürt sorunun aşılmasına da odaklanacağımıza dair ümitler besliyorum.
GÜLER SABANCI (Sabancı Holding Yönetim Kurulu Başkanı)
Başbakanın çözüm iradesi Türkiye için şans
Ülkemizin Sayın Başbakanın liderliğinde girdiği bu son dönemdeki Kürt meselesine, barış ve kardeşlik sürecinden çok umut duyuyor, çok desteklenmesi gerektiğine inanıyorum. Ben Türkiyenin şu anda yaşadığı dönemi büyük bir fırsat olarak görüyorum. Bu süreçte tüm çaba gösterenleri desteklememiz gerek. Ben hakikaten umutluyum. Bu iki konuyu gerçekleştirmek için de ciddi bir toplumsal destek var. Türkiye yeni bir anayasayı istiyor. Türkiye barış sürecini istiyor. Barış ve kardeşlik sürecini istiyor. Sayın Başbakanın şahsında çok büyük bir toplumsal destek var.  O da bu konuda kararlılık gösteriyor. Bütün bunları bir araya topladığımızda önümüzde çok büyük bir şans olduğuna inanıyorum. Türkiye barış ve kardeşlik sürecini gerçekleştirirse ekonomik olarak uçacağına, daha hızlı büyüyeceğine ve bölgesel kalkınma farkları sorununun çözüleceğine inanıyorum.
Ahmet Kayanın eşi Gülten Kaya
Çocuklar anne kokusuyla yetişsin
Türkiyenin sırtında son derece ağır ve acı bir yük var. Gerek Hükümetin,  gerekse de Kürt tarafının bu ağır yükünün farkında olarak bu sürece el vermek gerekiyor. Hem bu ülkeyle ilgili umudu korumak hem de bu umudu yükseltmenin birer parçası olmak zorundayız. Ben de bunun bir parçası olmak zorunda hissediyorum kendimi. Çocuklarımızı anne kokusundan ayıran bir savaşı hiçbir kadın savunamaz!
Ebru Özdemir (Limak Yatırım Yönetim Kurulu Başkanı)
İstikrar için çözüm çok önemli
Doğu ve Güneydoğu Anadolu Bölgesinin en büyük yatırımcılarından biri olarak, bölgedeki istikrar ve barış ortamı bizim için çok önemli. O yüzden bu süreçte atılan barışa yönelik adımları destekliyorum. Öte yandan, Turkish Yatırım Genel Müdürü Dr. Berra Doğaner de, Bir kadın olarak, bir iş insanı olarak, her şapkamla  çözüm sürecini destekliyorum dedi.
Burcu Çetinkaya (Rallici)
Her bedeli öderiz yeter ki barış gelsin
Kadınlar, özellikle kadının anne olmasından yola çıkarsak insanlık için çok önemli. Konu ne olursa olsun, savaştan değil barıştan yanayım. Nefret değil sevgiden yanayım. Nefretle çözülebielcek bir şey yok. Bizler acı çekiyoruz ama birebir kayıp yaşayan anneler çekiyor, aileler çekiyor. İşin ödenmesi gereken her bedelini de ödemeye hazırım.
ASLI ÇAKIR  ALPTEKİN (ATLET)
SÜREYYA  AYHAN KOP (ATLET)
Başbakanımızın konuşması etkiledi
Başbakanımızın kadınlara hitaben yaptığı konuşmadan çok etkilendim. Doğruyu söylüyor. Terörün önlenmesi açısından Başbakanımızın dediği gibi kadınlara, annelere çok iş düşüyor.
Süreyya Ayhan Kop (Atlet): Annelerin bu işte çok önemi var. Anneler bu çağrıya sessiz kalmayacaktır. Yüreklerini ortaya koyacaklardır.
İPEK ŞENOĞLU (MİLLİ TENİŞÇİ) GÖZDE sonsırma (VOLEYBOLCU)
Annelere büyük rol düşüyor
Terörün de bitmesi anlamında ülkenin geleceği açısından her konuda annelere verilen değer ve yatırım, Türkiyenin geleceğine yapılan bir yatırım olacaktır. Gözde (Vakıfbanklı voleybolcu): Terör bugünün değil, son 30 yılın sorunu. Bir kadın sporcu olarak da annelerin bu işte büyük rol üstleneceğini ve çözüme katkı sağlayacağını sanıyorum.