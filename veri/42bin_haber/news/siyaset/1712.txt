Köşk'teki sürpriz görüşme sonrası ilk açıklama
CHP Genel Başkanı Kemal Kılıçdaroğlu, 'Milletimiz büyük kaygı içinde. Bu kritik dönem içinde hepimiz milletimize karşı görevlerimizin hakkını yerine getirmeliyiz' dedi.
Kılıçdaroğlu, Cumhurbaşkanı Abdullah Gül ile yaptığı ve 45 dakika süren görüşmeden ayrılırken gazetecilere açıklamalarda bulundu.

Milletin büyük kaygı içinde olduğunu ifade eden Kılıçdaroğlu, şöyle konuştu:

'Bu kritik dönem içinde hepimiz Türkiye Cumhuriyeti Devleti'ne ve milletine karşı olan görevlerimizi eksiksiz olarak yerine getirmeliyiz. Çünkü böyle bir dönemde kendi sorumluluklarını ihmal edenler, tarihe hesap veremezler. Türkiye Cumhuriyeti Devleti'nin binlerce yıllık birikimle zenginleşmiş aklı ve milletin derin irfanını acilen ve yeniden devreye sokmak mecburiyetindeyiz.'

CHP Genel Başkanı Kemal Kılıçdaroğlu, görüşmenin ayrıntılarını Cumhurbaşkanı Gül'ün açıklayabileceğini kaydetti.