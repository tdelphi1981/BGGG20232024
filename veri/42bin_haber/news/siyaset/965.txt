Erdoğan'ın Ferdi Özbeğen mesajı
 
 Başbakan Recep Tayyip Erdoğan, sanatçı Ferdi Özbeğen’in kendine özgü yorumlarıyla müzik dünyasına ayrı bir renk kattığını, sanat camiasında adından başarıyla söz ettirdiğini belirterek, "İnanıyorum ki sevenleri tarafından daha uzun yıllar takdirle anılacaktır" değerlendirmesinde bulundu.
 
          
 Başbakanlık Basın Merkezi’nden yapılan yazılı açıklamaya göre, Başbakan Erdoğan, sanatçı Özbeğen’in vefatı dolayısıyla mesaj yayımladı. Özbeğen’in vefatından büyük üzüntü duyduğunu bildiren Başbakan Erdoğan, "Kendine özgü yorumlarıyla müzik dünyamıza ayrı bir renk katan ve sanat camiamızda adından başarıyla söz ettiren Özbeğen, inanıyorum ki, sevenleri tarafından daha uzun yıllar takdirle anılacaktır. Ferdi Özbeğen’in ailesine Allah’tan rahmet; sevenlerine ve sanat camiamıza başsağlığı diliyorum" ifadelerini kullandı.
 
 AA