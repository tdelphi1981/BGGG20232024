Canlı bombanın teşhisi örgüt arşivinden
AMERİKAN Büyükelçiliğine saldıran ve kimliği vücudundaki benden belirlenebilen canlı bomba Ecevit Şanlının vücut bilgileri terör örgütü DHKP-Cnin özgeçmiş (CV) arşivinde bulundu.

Şanlı’nın CV’de kısaca hayatını özetlediği ve vücut yapısı ile ilgili bilgiler verdiği öğrenildi. Belçika ve Hollanda’dan gönderilen belgeler arasında yer alan CV sayesinde polis Şanlı’nın kimliğini kesinleştirdi. Kimliğin belirlenmesinde kafasındaki benin etkili olduğu öğrenildi. Ecevit Şanlı’nın CV’sinin avukat Taylan Tanay’ın CV’si ile aynı yerde olduğu da bildirildi. Tanay’ın CV’sine molotof attığı ve boru tipi bomba kullandığını yazdığı  iddia edilmişti. DHKP-C’nin üyelerinden CV aldığı ve başlarına bir şey gelmesi durumunda tanınmalarına yardımcı olacak vücut özelliklerini de yazdırdığı belirtildi.