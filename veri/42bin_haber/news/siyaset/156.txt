Bakanlıktan 'Recep Akdağ' yalanlaması
Sağlık Bakanlığı, Bakan Recep Akdağ'a atfedilen 'Adalet Bakanı farklı düşünse de karşıyım' ifadesinin doğru olmadığını bildirdi.
Bakanlıktan konu ile ilgili yapılan yazılı açıklamada, "Bugün bir gazetede yer alan ve Sağlık Bakanımız Recep Akdağ'ın Plan ve Bütçe Komisyonu'nda bir milletvekilinin hasta tutukluların kelepçe ile muayene edilmesine ilişkin sorusu üzerine söylediği iddia edilen 'Adalet Bakanı farklı düşünse de karşıyım' şeklinde bir ifadesi olmamıştır. Her ne sebeple olursa olsun hasta bir insanın kelepçe ile muayene edilmesi etik değildir. Adalet Bakanımız Sayın Sadullah Ergin'in de bu konudaki hassasiyeti tarafımızca bilinmektedir." denildi.