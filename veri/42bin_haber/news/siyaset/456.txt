Yeni Anayasada Başkanlık krizi CHPnin geri adımıyla aşılabildi
Anayasa Uzlaşma Komisyonunun tıkanmasına neden olan CHPnin, AK Partinin Başkanlık sistemi önerisine karşı takındığı tavrı değiştirmesiyle aşıldı. Başkanlık teklifi kırmızı yazılacak.

SİVİL anayasa çalışmaları kapsamında liderleri ziyaret eden Meclis Başkanı Cemil Çiçek, dün Anayasa Uzlaşma Komisyonunu topladı. Toplantıda çalışmaların kısa sürede bitirilmesi için her gün çalışılması kararı alındı. CHP daha önce AK Partinin başkanlık sistemi önerisinin yazılmasına tümden karşı çıkarken bu kez görüşmelerde kırmızı renkle ve parantez içinde yazılmasına karşı çıkmama kararı aldı. Partiler haftaya idari yapı kamu hizmetleri konusundaki önerilerini sunacaklar.
Toplantıda Çiçek, yaptığı görüşmelerle ilgili bilgi vererek, Geri dönüş yok mesajı verdi. CHP, AK Partinin başkanlık sistemi önerisini revize ederek yeni öneri getirmesi görüşünden geri adım atarak, bu sistemin de tartışılmasını ancak parantez içine alınmasını kabul etti. Takvimin ne olacağı, çalışma temposu konuşuldu. AK Partili Şentop, Bir toplantıda bir madde bile çıkmamış. 2 komisyon günde birer madde görüşse 60 maddelik bir anayasa olsa 1.5 ay içinde çalışma biter görüşünü dile getirdi.
Optalidon anayasası benzetmesi
AK Partili İyimaya, Ben gençliğinde eczaneye gittim. O dönem Milli Birlik Komitesi anayasayı hazırlıyor. Anayasayı hazırlayan komisyon sabaha kadar çalışıyor. Yorgunluktan başları ağrıyor Optalidon kullanıyorlarmış. O kadar değil ama bundan da daha hızlı çalışalım. Bunu yoğunlaştırabiliriz. Gündem dışı ve mukaddime konuşmalardan vazgeçelim dedi. AK Partili Mehmet Ali Şahin, Çalışmalar Nisanı geçmemeli. Nisanın 10-15i gibi biterse iyi olur dedi. Meclis Başkanı Çiçek, Bu konuda bir karar vermedik. İyi çalışma yapılırsa takvim kendiliğinden ortaya çıkar dedi. MHPli Faruk Bal, 7 yılda, 15 yılda yapılan anayasalar var. Çalışmaları yoğunlaştırarak, hızlandırabiliriz dedi. AK Partili Ahmet  İyimaya, 31 yıl 6 ay diyelim anayasanın süresine. Anayasanın içeriğinden çok anayasanın yapılabilmesi önem taşıyor diye konuştu. CHPli Atila Kart, Çalışma süresi konusunda kısıtlama ve dayatma yapılmasını doğru bulmuyoruz. Parlementer sistem esas olacak şekilde görüşmelerin yapılmasını istiyoruz. Biz bu kayıtla parlementer sistem üzerinden görüşme yapılmasına karşı değiliz görüşünü dile getirdi. 
ÇİÇEK: Ata binmek bir ayıp inmek ise iki ayıptır 
TBMM Başkanı Cemil Çiçek, yeni anayasa çalışmaları kapsamında Başbakan Recep Tayyip Erdoğan, CHP lideri Kemal Kılıçdaroğlu, MHP lideri Devlet Bahçeli ve BDP lideri Selahattin Demirtaş ile yaptığı görüşmelerin ardından dün basın toplantısı düzenledi. 4 parti ile kendisinin tarihi sorumluluk taşıdığını söyleyen Çiçek, Anayasa toplumsal talep olmaktan çıktı, yükümlülük haline geldi. Uzlaşarak yapacağız, herkesin fedekarlıkta bulunmalı dedi. Geri dönülmez bir noktadayız diyen Çiçek, Yozgatta bir atasözü vardır. Ata binmek bir ayıp, inmek iki ayıptır, bize de ayıp iş yapmak yakışmaz. Makul bir süre içerisinde bunu sonlandırmamız gerekiyor. Makul süre zaten bu çalışma sürecinin içerisinde vardır dedi. Öte yandan Kılıçdaroğlunun görüşmede makul süre önerisini eleştirdi. 45 dakika süren görüşmede Kılıçdaroğlu tutuklu milletvekillerinin durumunu da gündeme getirdi. Çiçekin ise yeni anayasa çalışmaları kapsamında dokunulmazlıkların da görüşüleceğini hatırlattığı öğrenildi. BDP Genel Başkanı Demirtaş da Uzlaşma masasının dağılmaması, çalışmaların sürmesi gerekliliğini; komisyonun üzerinde bir zaman baskısı oluşmamasını ama aynı zamanda süre açısından ucu açık bir çalışmanın da olamayacağının farkında olduğumuzu ifade ettik diye konuştu. NEŞE SARIDOĞAN