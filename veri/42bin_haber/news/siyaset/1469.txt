Atalay'dan: terör açıklaması
Başbakan Yardımcısı Beşir Atalay, terörün bırakılarak siyaset yapılması tavsiyesinde bulundu.
Başbakan Yardımcısı Beşir Atalay, terörün bırakılarak siyaset yapılması tavsiyesinde bulundu. Siyasetle hakkın alınması gerektiğini ifade eden Atalay, Başbakan Erdoğan örneğini vererek, İlk seçimde aday bile olamadı, ama şimdi bakın... Terör bitsin, herkes siyaset yapsın. Bak biz geldik siyaset yaptık. Siyasetle hakkımızı aradık. Herkes siyaset yapsın, her şey konuşulsun. Bu ülke açık bir toplum ve her şey konuşuluyor. dedi.

Başbakan Yardımcısı Beşir Atalay, Diyarbakırda kanaat önderleri ve Sivil Toplum Kuruluşları(STK) başkanlarıyla Kürt sorunu ve çözüm sürecine yönelik olarak Green Park Otelde bir araya geldi. Otelde bir dizi görüşme yapan Atalay, daha sonra Gıda, Tarım ve Hayvancılık Bakanı Mehdi Ekerle partisinin il başkanlığının İl Danışma Kurulu Toplantısına katıldı. 

Geçmişten bu yana Kürt sorunun geldiği noktayı slayt eşliğinde anlatan Atalay, ülkedeki birçok vatandaşın hakkının gasp edildiğini, bunlara kendilerinin ve Başbakan Tayyip Erdoğanın da dahil olduğunu söyledi. Başbakan Erdoğanın 2002deki genel seçimlerde aday dahi olamadığını kaydeden Atalay, terör yapanların bunu örnek alarak terörü bırakması ve siyaset yapma tavsiyesinde bulundu. Atalay, konuşmasını şöyle sürdürdü: İlk seçimde aday bile olamadı ama şimdi bakın terör bitsin. Herkes siyaset yapsın. Bak biz geldik siyaset yaptık. Siyasetle hakkımızı aradık. Herkes siyaset yapsın, her şey konuşulsun. Bu ülke açık bir toplum ve her şey konuşuluyor. Onun için terörün getireceği bir şey yok. Teröre bölge insanımızın karşı olması lazım. Karşı koyması lazım ve yeter artık demesi lazım. Bunun için bu kadar konuşuyoruz. Biz haksızlığı savunmuyoruz. Biz terör bitsin istiyoruz. İşte çözüm sürecinin hedefi bu. Herkesin buraya desteği gerekiyor.

BAKAN EKER: HERKES ÇÖZÜM İÇİN UMUTLU

Gıda, Tarım ve Hayvancılık Bakanı Mehdi Eker, Türkiyede birlik ve beraberliği tesis etme konusunda evrensel değerlere göre çözüm geliştirdiklerini söyledi. Çözüm için risk alındığını ifade eden Eker, Türkiyede birlik ve beraberliği sağlayacaklarını kaydederek, Kürdüyle Türküyle Lazıyla Çerkeziyle Arabıyla bütün kardeşlerimizi bir ve beraber kılacak haklarını teslim edeceğiz ve adaleti tesis edeceğiz. şeklinde konuştu. 

Diyarbakırda 40 civarında kanaat önderiyle gece 01.00e kadar toplantı yaptıklarını söyleyen Eker, sabah saat 09.00dan 13.00e kadar STKlarla görüştüklerini ifade etti. Diyarbakırdaki kanaat önderlerinin çözümden yana olduğunu belirten Eker, şöyle devam etti: Hepsi bu süreçten umutlu ve iyimser. Hepsi yolunuz açık olsun diyor. Bu işi süratle tamamlayın diyor. Herkesin beklentisi bu. Cumhuriyet tarihi boyunca Kürt sorunu başta olmak üzere onların zihniyeti hep ayrıştırıcı oldu. Hep tekçi oldu. Şu kıyafeti giyecek, bunu giymeyecek. Kafasına şunu takacak bunu takmayacak. Bazen dediler ki hanımlar şöyle giyinecek böyle giyinecek. Bazen insanlar şu dili konuşacak bu dili konuşmayacak dendi. Bazen dediler ki insanlar çocuklarını şu isimi koyacak şu ismi koymayacak. Annenizden öğrendiğiniz dili konuşmayacaksınız dediler, zulmettiler. Bu zulmün, bu zulüm zihniyetinin temsilcileri hala var. Onlar şimdi bizimle mücadele ediyor çeşitli mahfillerde. Seslerini duyuyoruz direniyorlar mücadele ediyorlar. Bu yanlış sistemi bir kaleyi savunur gibi savunuyor. Biz de diyoruz ki demokratikleştireceğiz sivilleştireceğiz Türkiyeyi.