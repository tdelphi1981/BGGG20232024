Ömer Çelik gözyaşlarını tutamadı
Şehit ailesini ziyaret eden AK Parti Genel Başkan Yardımcısı Ömer Çelik, duygulandı ve gözyaşlarını tutamadı.
Hakkari'nin Çukurca ilçesinde şehit olan Uzman Çavuş Mehmet Doğan'ın ailesini ziyaret eden AK Parti Genel Başkan Yardımcısı Ömer Çelik, burada yaptığı konuşma sırasında gözyaşlarını tutamadı.

Ankara'dan bugün Adana'ya gelen Ömer Çelik, akşam saatlerinde 4 gün önce Çukurca'da askeri birliğe taciz ateşi açılması sonucu şehit olan Doğan'ın evini ziyaret etti. Adana Valisi Hüseyin Avni Coş'un da eşlik ettiği ziyarette Çelik, şehit yakınları ile tek tek tokalaşarak baş sağlığı diledi. Daha sonra taziye çadırına geçen Çelik, burada şehidin babası Ali Doğan'ın elini öpmek istedi. Çelik, elini öptürmeyen Doğan'a uzun süre sarıldı. Acı haberi, Başbakan Recep Tayyip Erdoğan ile birlikte Gabon, Nijer ve Senegal seyahatindeyken aldıklarını belirten Ömer Çelik, Allah merhum kardeşimize gani gani rahmet eylesin, mekanı cennet olsun. Bizler bugün bu memlekette ayakta kalabiliyorsak, her birimiz vazifemizi yapabiliyorsak, bu memlekette huzur varsa, çocuklarımız okullarına gidebiliyorsa işte bu şehitlerimiz sayesindedir. Eğer bu şehitler bu fedakarlıkta bulunmasaydı burası bir vatan olmayacaktı, biz de bir millet olmayacaktık. Buraların vatan olmasını onlara borçluyuz ifadelerini kullandı.

Şehitlik büyük bir mertebe ama biricik evlatlarını kaybeden amcamızın metaneti biz kendisine dua etmeden kendisi biz girer girmez dua ediyor diyen Ömer Çelik, duygulanarak gözyaşlarını tutamadı.

Bu arada Başbakan Recep Tayyip Erdoğan'da şehidin babasını telefonla arayarak baş sağlığı diledi.