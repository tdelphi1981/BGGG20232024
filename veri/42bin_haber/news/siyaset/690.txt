CHP uçağını kafa rüzgarı kurtardı
Çin ziyaretini tamamlayan CHP lideri Kemal Kılıçdaroğlunu taşıyacak uçak alışveriş rekoru nedeniyle yük aşımına uğradı. Yakıtı azaltılan uçağın ikmal inişinden kafa rüzgarının azalması kurtardı. Heyettekilerin alışveriş listesinin başında çakma saat, telefon ve çeşitli elektronik eşyalar yer aldı.

CHP lideri Kemal Kılıçdaroğlu’nun Çin gezisi dönüşünde aşırı alışverişten kaynaklanan bavul rötarı yaşandı. Kemal Kılıçdaroğlu’nun heyetinde yer alanlar, Pekin, Şangay ve Urumçi’de alışverişi abartınca bavul yükü fazla geldi ve kısa süreli kriz yaşandı. Yakıtın azaltılıp, Trabzon’da yeniden yakıt ikmali yapılmasına karar verildiği sırada, uçağın pilotları kafa rüzgarının azaldığı bilgisini alınca ikmalden vaçgeçerek yeniden rotayı Ankara’ya çevirdi.  Heyeti taşıyan Free Bird Havayolları yetkilileri TC-FBO tescilli Airbus A320 tipi uçağın pilotları ile temas kurarak aldıkları bilgiye göre rüzgarın beklenenden daha az esmesi üzerine pilotlar Trabzon’a planladıkları teknik inişi iptal etti. Uçak 6 saat 42 dakika süren uçuşun ardından Ankara Esenboğa Havalimanı’na inecek. 107 yolcu taşıyan uçakta yolcular dahil toplam yük 12 bin 818 kilogramken, bu yükün 3 bin 600 kilogramını yolcuların bavullarının da aralarında olduğu kargo oluşturdu. 
Aşırı yük sosyal medyada alay konusu 
CHP uçağında aşırı yük nedeniyle yaşanan kısa süreli kriz sosyal medyada da günün konusu oldu. Başta twitter olmak üzere sosyal paylaşım sitelerinde konuya ilişkin ilginç yorumlar geldi. Tweetlerden bazıları: 
-CHP’nin Çin gezisinde siyasetçi, gazeteci ve işadamlarını taşıyan uçak aşırı alışverişten yakıt alamamış.Bu ne iştah!  
-Bence bu planlı bir hareket. Cari açığımız artsın diye yapıyorlar. Hedefleri hükümet :) 
-CHP’nin ‘Ne alirsan 1 lira’ gezisi sona erdi. Ancak bavullar ucuz çakma Cin mallarıyla dolunca ucakta yakita yer kalmadi 
-CHP’lilerin uçağı aşırı yükten dolayı az yakıt alabilmiş. “Yerli malı kullanın” diyen CHP’li Sinan Aygün’den yorum bekliyoruz! 
Karşı rüzgar etkiliyor 
Normalde bu tür tek koridorlu uçaklar havayollarının tarifeli uçuşlarında en fazla 4-4,5 saatlik uçuşlarda kullanılıyor. Çin’e gidişte arka rüzgarla daha hızlı uçan A320, dönüş yolculuğunda artan bagaj ve kafa rüzgarı için planlanandan daha fazla yakıt almıştı. Kalkış öncesindeki verilere göre uçağın artan ağırlıkla birlikte menzili Ankara’ya tutmayınca Trabzon’a teknik iniş yapılacak yakıt ikmali gerçekleştirilmesi öngörüldü. Ancak meteorolojik şartların değişmesi nedeniyle tekrar planlama yapan pilotlar, kafa rüzgarının azalmasıyla birlikte direkt Ankara’ya uçmaya karar verdi. Free Bird’ün uçağı Esenboğa Havalimanı’na indiğinde depolarında toplam 2,8 ton yakıt kalması bekleniyor. A320 içine minimum yakıt limiti ise 2,2 ton. Kalan yakıt, planlanan noktaya inişin yapılamaması, yedek meydana gidiş ve pas geçişi içeriyor. 
Aygün 2007’yi hatırlattı 
CHP Tunceli Milletvekili Hüseyin Aygün, PKK’lı Sakine Cansız’ın ailesine taziyede bulunması ve “Ege’de Rumlara etnik temizlik yapıldı” sözleriyle ilgili eleştiri ve tepkilere twitter’dan yanıt verdi. Aygün partiye bağlılık mesajı verirken “2007’de Tunceli’den CHP’nin milletvekili çıkaramadığı” hatırlatmasında bulundu. 
Çok yaralandım 
Aygün twitter’dan “Türkiye Kamuoyuna Zorunlu açıklama” başlığı ile “Bu kampanyaya üyesi olmaktan gurur duyduğum CHP’li bazı arkadaşlarımın dahli ve basın önünde şahsıma beyanları beni yaralamıştır; basın önünde arkadaşlarıma cevap vermem; bizim iç işimiz içimizde konuşulur ancak haksız bazı söz ve eylemlere cevap vermem zorunludur” dedi. 
Çakma saat ve ıPhone 6 İpek yorgan, çakma saat, bijuteri, telefon ve çeşitli elektronik eşyalar.