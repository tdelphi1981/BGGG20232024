Sinan Çetin filmiyle motivasyon
 
 Katılımcılara batı kültürünün etkilerini anlatan konuşmacıdan sonra Sinan Çetin’in kısa filmi gösterildi. Filmin sonundaki ‘İnsanların müziğine, kültürüne, yaşam tarzına yasaklar koyan siyasi otoriteler hayatın karşısında daima tuhaf duruma düşmüştür’ yazısı ayakta alkışlandı. 
 oplantının basına kapalı sabahki bölümünde Ulaştırma, Denizcilik ve Haberleşme Bakanı  Binali Yıldırım telekonferans sistemiyle partililere hedeflerini ve İzmir yatırımlarını anlattı. Programın öğleden sonra yapılan 2’nci bölümü Ak Parti Genel Başkan Yardımcısı Ekrem Erdem ile Nükhet Hotar’ın genel değerlendirmesiyle sona erdi. 
 Oy oranı yüze 54 çıktı
  
 AK Parti Genel Başkan Yardımcısı Ekrem Erdem, kampın ikinci gününde yaptığı değerlendirmede partisinin oy oranını yüzde 34’ten son yapılan kamuoyu araştırmalarına göre yüzde 54’de çıkardığını söyledi. Erdem, "Partimize yapılan bir anket de değil. Bugün CHP’ye yakınlığı bilinen Konda’nın yaptığı son ankete göre Ak Parti yüzde 54, CHP Yüzde 21, MHP 13, BDP de 7. Daha yukarılara çıkacağız. Çünkü biz hizmet üretiyoruz. Yüzde 54 oy oranımıza güvenerek teşkilatı göz ardı etmiyoruz, bu eğitim seminerlerimizi artırıyoruz" dedi. 
 İktidarlarında halkın beklentilerinin gerçekleştiğini, halkın siyasetçilerden istediği pek bir şey kalmadığını söyleyen Ekrem Erdem, "Eskiden gençlerimiz istikballerini Avrupa’da arardı. Avrupa’ya çalışmaya giderdi. Bugün ülkemizde işsizlik oranı 9.1. Avrupa’da çok daha yüksek. Artık bu ülkenin gençleri Avrupa’da istikbal aramıyor. Avrupalılar Türkiye’de arıyor" diye konuştu. 
 İzmir için büyük önem taşıyan İstanbul- İzmir otoyolu ile ilgili olarak Bakan Yıldırım’ın tele konferansla verdiği bilgileri anımsatan Erdem, "Türkiye’nin en önemli projesi olan İstanbul- İzmir otoyolu ile artık İzmir mi İstanbul’un mahallesi olur, İstanbul mu İzmir’in mahallesi olur onu zaman gösterecek" dedi. 
 Yerel seçim döneminde emeğiniz çok önemli
  
 Genel Başkan Yardımcısı Nükhet Hotar da konuşmasında kampa katılan partililere "Sizler vücudumuzun kılcal damarları gibisiniz. Yerel seçim sürecinde sizlerin emeği ve katkısı çok önemli. Çalmadığımız kapı, sıkmadığımız el bizim değildir. Daha fazla kardeşlik ve beraberlik duygusuna daha çok ihtiyacımız olan bu dönemde bizler söylemlerimizle, davranışlarımızla örnek olmalıyız" sözleriyle seslendi. 
 İktidar süreçlerinde hep sosyalleşmeye önem verdiklerini ve bunun ilk adımı olarak da milletvekili lojmanlarından çıktıklarını söyleyen Hotar, "Anayasanın ‘Türkiye laik, sosyal, demokratik, bir hukuk devletidir’ tanımında bugüne kadar hep laiklik ve demokrasi ön plana çıkarılmış. Biz sosyalleşmeye öncelik verdik. Ak Parti’nin halkla bütünleşmesinin ilk adımı olarak milletvekillerinin lojmanlardan çıkması, ekonomide istikrardan sonra sayın genel başkanımızın söylediği gibi sosyal restorasyon başladı. Sağlık, eğitim, kamuda önemli adımlar attık" diye konuştu. 
 Gelecekte Türkiye’yi bekleyen yaşlı nüfus tehlikesine karşı en az üç çocuk hedefinin halka iyi anlatılmasını istedi. 
 DHA