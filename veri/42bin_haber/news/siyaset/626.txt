'CHP'yi izlemekten ülke sorunlarını izlemiyor'
 
 CHP Genel Başkanı Kemal Kılıçdaroğlu, gazetecilerin sorularını yanıtlarken Başbakan Recep Tayyip Erdoğan’ın CHP’yi izlemekten ülkenin sorunlarını izleyemediğini savundu. Kılıçdaroğlu, şunları söyedi "Kendisi CHP’yi izlemekten zaten ülkenin sorunlarını izlemeye vakit bulamıyor. Zaten sorunumuz da bu. Sen ülkeyi yönetiyorsun, Başbakansın. Başkanlık kimliğine sahip çıkman lazım. Bir ülke nasıl yönetilir? Sorunları nedir? Sorunları nasıl çözülür? Enerjisini buraya harcaması gerekirken o her şeyi bırakmış 'Acaba ben CHP’yi nasıl eleştiririm? CHP’nin açığını nasıl bulurum?’ Ne kadar uğraşırsa uğraşsın, ne kadar çaba harcarsa harcasın hiçbir açık bulamayacak. 
 'BİZ İNSAN SEVEN BİR PARTİYİZ'
  
 Bizim partimizin kuralları, ilkeleri bellidir. Kurallara, ilkelere uyanlarla yolumuza devam ederiz. Biz sosyal demokrat, insanı seven bir partiyiz. İnsanı yüceltmek isteyen bir anlayışımız var. Bizim düşüncemiz bu. Sayın başbakandan benim isteğim eğer gerçekten bu ülkeye hizmet etmek istiyorsa bıraksın bu kısır çekişmeleri. Güzel şeyler bekliyor halk. Bunları yapmak varken, oturup uygar iki insan gibi konuşmak varken, ülkenin sorunlarını çözmek varken tamamen bunların dışına çıkıp böyle kısır tartışmaların içine ülkeyi çekmek, siyaset kurumunu çekmek, onları doğru bulmuyorum."
  