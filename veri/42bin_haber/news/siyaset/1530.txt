Angela Merkel Gaziantep'te
Başbakan Recep Tayyip Erdoğan'ın davetlisi olarak iki günlük ziyaret için Türkiye'de bulunan Almanya Başbakanı Angela Merkel, uçakla Gaziantep Havalimanı'na geldi.
Gaziantep Valisi Erdal Ata, Büyükşehir Belediye Başkanı Asım Güzelbey ve Emniyet Müdürü Ömer Aydın tarafından karşılanan Merkel, kara yoluyla Kahramanmaraş'a geçti. Merkel'in, Kahramanmaraş'ta konuşlandırılan patriot hava savunma sisteminde görev yapan Alman askerleri ziyaret etmesi bekleniyor.