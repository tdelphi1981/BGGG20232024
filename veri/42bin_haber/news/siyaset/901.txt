Clinton'dan Davutoğlu'na teşekkür telefonu
ABD Dışişleri Bakanı Hillary Clinton, Dışişleri Bakanı Ahmet Davutoğlu'nu arayarak, görev dönemi boyunca gösterilen işbirliği için teşekkürlerini iletti.
Diplomatik kaynaklardan edinilen bilgiye göre, Davutoğlu ile Clinton arasındaki telefon görüşmesi vesilesiyle, ikili ilişkilerin genel bir değerlendirilmesi de yapıldı.

Görüşme sırasında Davutoğlu'nun Clinton'ın sağlık durumunu sorduğu ve mevkidaşına başarılar dilediği de öğrenildi.