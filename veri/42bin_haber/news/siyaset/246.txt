'Rumlar'dan ders almalıyız'
Hüseyin Çelik: 'Bangladeş gibi üretip Lüksemburg gibi tüketmeyelim.'
 AK Parti Genel Başkan Yardımcısı Hüseyin Çelik, Kıbrıs Rum Kesimi’nin içine düştüğü ekonomik krizden dersler çıkarılması gerektiğini belirterek, “Bengaldeş gibi üretip Lüksemburg gibi tüketmeyelim” dedi.
 -"'OH OLSUN' DEMİYORUZ, ZEBUNKÜŞ DEĞİLİZ..!"-
 Çelik, Kıbrıs Rum Kesimi’nin iflasını ilan etmesini takipçilerine attığı "tweetler" ile değerlendirdi. Kıbrıs Rum Kesimi ekonomik olarak iflas bayrağını çektiğini hatırlatan Çelik, “Zebûnküş olmadığımız için ‘oh olsun’ demiyoruz. Bu arada zebûnküş'e takılanlar olabilir. Zebûnküş, düşeni itendir. Gariplik, Kıbrıs Rum Kesiminin bu haliyle AB dönem başkanı olmasıdır. Yunanistan'ı da Güney Kıbrıs'ı da bu hale getiren şey, Bangladeş gibi üretip Lüksemburg gibi tüketmeleridir. Bizim de bu akibetlerden alacağımız dersler var. Verimlilik, etkinlik ve tutumluluk bizim şaşmaz prensiplerimiz olmaya devam etmelidir” dedi.
 ANKA
  