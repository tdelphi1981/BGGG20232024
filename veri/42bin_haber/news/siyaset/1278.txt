Paristeki PKK davası sil baştan
PARİSTE aralarında Rıza Altun, Nedim Seven ve Canan Kurtyılmazın da bulunduğu PKK davası, sanık avukatlarının itirazları üzerine yeniden görülecek.

Dava, üç hafta boyunca üçer günlük sürelerle devam edecek. Paris Adalet Sarayı’nda dün görülen itiraz duruşmasında avukatların yaptığı başvuru dikkate alındı ve davanın yeninden görüşülmesi kararlaştırıldı. 5 Şubat 2007’de başlatılan operasyonda Rıza Altun gözaltına alınmış ve dava 2011 yılına kadar farklı operasyonlarla yeni isimlerin eklenmesiyle devam etmişti. Duruşmalar sonunda Seven ve 17 kişiye 17 ay ile 5 yıl arasında değişen hapis cezası verdi. 
Altun’a 10 yıl Fransa yasağı 
Paris Mahkemesi, Fransa’da yargılanan 18 PKK üyesi ve kültür merkeziyle ilgili kararını açıklamıştı. Mahkeme, kültür merkezinin kapatılmasını kararlaştırdı. Şükrü Tozludere’nin beraatini karara bağlayan mahkeme, diğer sanıklara 1 ile 5 yıl tecilli hapis verdi. Mahkeme, gıyabında yargılanan Ali Rıza Altun için 5 yıl tecilli hapis cezası verirken, bu kişinin 10 yıl Fransız topraklarına girişini yasakladı. 
Cezalar yeniden ele alınacak 
Fransız mahkemesi Seven’e 4 yıl, Atilla Balıkçı’ya 1 yıl, Hacı Karakoyun’a 3 yıl, Kazım Ergün’e 4 yıl, Kadri Özmen’e 3 yıl, Nihat Aslan’a 3 yıl, Canan Kurtyılmaz 4 yıl, Eşref Yolcu’ya 2 yıl, Cemal Aslan’a 18 ay, Muzaffer Balıkçı’ya 18 ay, Zülküf Kılınç’a 30 ay, Renas Lelikan’a 3 yıl, Ayhan Tayfur’a 30 ay, Cemal Bozkaya’ya 18 ay, Mehmet Ulaş’a 20 ay ve Muhittin Aslan’a 30 ay tecilli ceza vermişti. Şimdi itirazların ardından, cezalar ve derneğe yönelik kapatma davası yeniden ele alınacak.