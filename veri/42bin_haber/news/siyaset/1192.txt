Yargıda tek çatı israfı önler
AK Partinin yeni anayasa için önerdiği tek çatı uygulamasının yargıdaki kırtasiyeciliği ve israfı önleyeceğini belirten Anayasa Komisyonu Başkanı Kuzu, muhalefete de Öneriyi önce bir inceleyin, sonra konuşalım. Yeterki önyargılı olmayın çağrısı yaptı.

ANAYASA Komisyonu Başkanı Burhan Kuzu, yeni anayasada önerdikleri yargıya tek çatı ile kırtasiyeciliğin biteceğini, israfın da önleneceğini söyledi. Anayasa Uzlaşma Komisyonuna getirdikleri yargı bölümü önerisinin detaylarını STARa anlatan Kuzu, muhalefetin önerilere okumadan karşı çıktığını ifade ederek Hemen paniğe gerek yok. Bir okuyun, bir inceleyin konuşalım. Telaş edecek bir şey yok. Bunlar tartışılır. Yeter ki önyargılı olmayın çağrısı yaptı.
Fransadan ithal etmişiz
Dünyada iki yargı modeli olduğunu anlatan Burhan Kuzu, Birisi tek çatı altında yargıyı toplamak. Öteki de düalist dediğimiz ikili ya da çoklu yapılara dayalı model. Anglosaksondaki İngiltere, Amerika tek yapıya gider. Kıta Avrupası biraz daha çift başlı modellere gider. Bunun merkezi de Fransadır. Biz de oradan almışız. Bütün kurumlarımızı oradan almışız dedi.
Çoklu yapı kırtasiyecilik
Anayasa Mahkemesi, Danıştay, Yargıtay, askeri yargı şeklindeki çoklu yapının çok zararlı olduğunu ifade eden Kuzu Birinci zararı kırtasiyeciliktir. Fazladan, inanılmaz bir kırtasiyecilik var. Bina israfıdır. Bunu hadi zengin ülkeyiz diyelim, tolere edelim. Ama asıl zararlı olan, içtihat birliğini bozuyor. Aynı konuda bakıyorsunuz farklı mahkemeler farklı kararlar veriyor. Biliyorsunuz içtihat tüm mahkemeleri bağlıyor. Son noktayı koyan karar bağlıyor. Yani kanun aslında. Aynı kanun gibi. Buna uymayan alt mahkemenin kanununu bozuyor diye konuştu.
Bu karmaşayı ve aynı konuda farklı mahkemelerden farklı kararlar çıkmasını engellemek istediklerini anlatan Kuzu Madem iş böyle, başka türlü yargı birliğini sağlayamazsınız. Farklılıkları gidermek düşüncesiyle bunu öneriyoruz. Bunları yüksek mahkeme çatısı altında, temyiz mahkemesi çatısı altında birleştirme. Yine Yargıtayla, Danıştayla ilgili, askeri yargıdan gelen dosyalara bakan daireler olacak. Ama ne olacak? Bu israfı önleme ve yargı birliğini sağlama olacak dedi.
Öneriyi inceleyin, konuşalım
Muhalefetin yaptıkları önerilere okumadan karşı çıktığını ifade eden Kuzu, MHP, CHP ve BDPlilere, Yargıda tek çatı olacak diye hemen paniğe gerek yok. Bir okuyun, bir inceleyin konuşalım. Telaş edecek bir şey yok. Bunlar taslak metinler, bunlar tartışılır. Yanlış da olabilir, konuşulur. Yeter ki önyargılı olmayın diye seslendi.
Yargıçların yüksek yargıya başkan seçmesi daha mı doğru?
TBMM Anayasa Uzlaşma Komisyon üyesi Mustafa Şentop, yeni anayasada yargı bölümüne ilişkin önerilerine açıklık getirdi. Dünyada hiçbir ülkede Türkiyedeki gibi bölünmüş bir yargı sistemi olmadığını kaydeden Şentop, Yüksek mahkemeler açısından baktığımızda ciddi bir karmaşa var. Sivil adli mahkemelerin dahil olduğu bir sistem var. Sivil idari mahkemelerin temyiz mahkemesi olarak Danıştay var, Askeri Yargıtay, Askeri İdari Mahkemesi, bir de Uyuşmazlık Mahkemesi, Anayasa Mahkemesi var. Sayıştay diye ayrı bir yargı kurumu var. Kararlar sonuç olarak yüksek mahkemelere gidiyor. Yorum bakımından birleştiriliyor. Buna içtihat deniyor. Aynı kanunlar farklı yorumlanıyor, farklı içtihat çıkıyor. Yargıtayın, Danıştayın yorumları birbirinden farklı oluyor. Askeri mahkemelerle bunların yorumları arasında farklılıklar var dedi.
Milletin seçtikleri, millet adına
Mustafa Şentop, başkanın temyiz başkanını ataması, mahkemelere Meclisin üye seçmesine ilişkin eleştirilere de, Cumhurbaşkanı nasıl Danıştaya atama yapıyorsa, başkan da temyiz başkanı atayacak karşılığını verdi. Ortaya siyasete bağlı yapı çıkmıyor mu? sorusuna karşılık Şentop Siyaset milletin seçtikleri, millet iktidarın gerçek sahibi. Yargıçlar millet adına karar veriyor. Siyasetçi, parlamento, başkan bunları millet seçiyor. Yargıçlar temyiz başkanını kimin adına seçer, kendi adına seçer. Milletle nasıl alakası olabilir. Siyaseti küçümseyen anlayışlar var. Siyasetten de kopmamak lazım. Asıl korkulması gereken siyaset adı verilmeyen ama siyaset yapan yerler. Bürokraside siyaset yapmıyorlar mı cevabı verdi. NEVİN BİLGİN
Bir ülkenin tek temyizi olur
BAŞBAKAN Yardımcısı Bekir Bozdağ, AK Partinin yeni anayasada yargı sistemiyle ilgili önerisinin, yargıdaki çok başlılığı ortadan kaldıran ve yargıyı tek çatı altında birleştiren bir adım olduğunu söyledi. Türkiyede çok başlı yargı olduğunu belirten Bozdağ, Bu sanki Türkiyede iki ayrı hukuk, yargı varmış gibi görüntü ortaya koyuyor. Çünkü bunların yargılama usulleri birbirinden farklı; uygulandığı hükümler birbirinden farklı; hakimleri, savcıları, hepsi birbirinden farklı. Bu, hukuk devleti açısından bugüne kadar herkesin ve her kesimin sakıncalı gördüğü, değişmesini istediği bir şey. AK Parti, yargıdaki çok başlılığı ortadan kaldıran ve yargıyı tek çatı altında birleştiren bir adım attı; Temyiz Mahkemesi önerisinde bulundu dedi. Yargıtay, Danıştay, Askeri Yargıtay ve Askeri Yüksek İdare Mahkemesinin kaldırılmasının önerildiğini hatırlatan Bozdağ Türkiye, tek bir ülkedir, dolayısıyla tek bir temyiz mahkemesi olacaktır dedi.
Müdahale söz konusu değil
AK Parti Genel Başkan Yardımcısı ve Parti Sözcüsü Hüseyin Çelik, Anayasa Mahkemesi hariç tüm yüksek yargının Temyiz Mahkemesi adı altında tek çatı altında toplanması kararının AK Partinin iradesi ile verilmiş bir karar olduğunu söyledi. Düzenleme ile Danıştay ve Yargıtayın yok edilmediğini belirten Çelik, yüksek mahkemelerin bir çatı altında toplanmasının AK Partinin icat ettiği bir şey olmadığını ifade etti. Yargının bütünlüğü açısından Temyiz Mahkemesi oluşturulmasının son derece isabetli olduğunu dile getiren Çelik, Bu bir reformdur. Bu olması gerekendir. Yargıya bir müdahale söz konusu değil. Yargı bağımsızdır, yargı tarafsızdır, öyledir ve öyle kalmalıdır. Bu konuda son derece hassasız. Teklifimizi verdik. Önümüzdeki süreçte kamuoyu tarafından tartışılacak diye konuştu.