AK Partili vekil CHP'li başkanı kıskandı
AK Parti Balıkesir Bandırma İlçe Başkanlığı tarafından yaptırılan ankette, 'en bakımlı siyasetçi' olarak Belediye Başkanı CHP'li Sedat Pekel' çıkması, AK Parti Milletvekili Cemal Öztaylan'ı kıskandırdı.
Öztaylan, "Ben kendisinin ardından ikinci sırada geldim. Ben de saçlarımın beyazlamaması için, saç pigmentlerimin tedavisi için ABD'ye gitseydim. şimdi birinci o değil ben olurdum" dedi. 

AK Parti Bandırma İlçe Başkanlığı'nın ilçe genelinde özel bir şirkete yaptırdığı anket sonuçları, AK Parti Balıkesir Milletvekili Cemal Öztaylan tarafından düzenlenen basın toplantısıyla kamuoyuna açıklandı. Öztaylan, ankete katılan 2 bin 50 deneğin yüzde 56'sinin, ilçede en bakımlı siyasetçi olarak Belediye Başkanı Sedat Pekel'i seçtiğini söyledi. Pekel'i kutlayan Öztaylan, "Ben kendisinin ardından ikinci sırada geldim. Ben de saçlarımın beyazlamaması için, saç pigmentlerimin tedavisi için ABD'ye gitseydim. Şimdi birinci o değil ben olurdum" dedi.