Topbaş'a yanıt: Beyinleri de okuyoruz
Kadıköy Meydanı’ndaki Atatürk Anıtı’nın kaldırılacağı yönündeki iddiaları yalanlayan Kadir Topbaş’a, ilçenin belediye başkanından yanıt geldi.
 İstanbul Kadıköy İskele Meydanı'ndaki Atatürk Anıtı'nın kaldırılacağı iddiasıyla ilgili tartışmalar yeni açıklamalarla sürüyor.
 Kadıköy Belediye Başkanı Selami Öztürk, Kadir Topbaş'ın anıtın kaldırılmayacağı yönündeki sözlerine yanıt verdi.
 Öztürk, "Biz sadece planı değil beyinleri de okuyoruz" dedi.
 Öztürk şunları söyledi: 
 "Haldun Taner Sahnesi ile Beşiktaş iskelesi arasında bulunan alanı komple bodrumsuz sökülüp takılabilir bir fuar alanının çizildiğini ve konulduğunu gördük.
 Bunlar plan notlarında var. Dolayısıyla siz düşünün şimdi Bostancı Gösteri Merkezi’ni kaldırın, getirin Kadıköy Meydanı’na koyun. Anıtı içine alsın veya içinde olsun. Kaldı ki anıtı içine alıyor. Bunu nasıl okursunuz. Anıt orda kalsa dahi çadırın içinde kalacak.
 Sayın Topbaş’ın plan okumasına gelince, ben mimar değilim, belediye başkanıyım. Biz sadece planı değil, beyinleri de okuyoruz.
 İlle de burayı fuar alanı düşünüyorlarsa, İSKİ’nin koskoca alanı var. Büyükşehir’in kullandığı otoparklar var. Oraya götürüp bırakabilirler."
  