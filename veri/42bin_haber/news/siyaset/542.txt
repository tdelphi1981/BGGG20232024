Oktay Vural'ın aracı yolda kalınca...
MHP'li Oktay Vural makam aracı karda ilerlemekte zorlanınca milletvekilleriyle birlikte otomobili arkadan itmek zorunda kaldı.
MHP'nin 'Kızılcahamam İstişare Toplantısı', Genel Başkan Devlet Bahçeli başkanlığında başladı.

Toplantı öncesinde, milletvekilleri ve MYK üyeleri Ülkücü Şehitler Anıtı'nı ziyaret etti. Kur-an'ı Kerim tilavetinin ardından Bahçeli, anıttaki isimlerin önüne tek tek karanfil bıraktı.

Daha sonra kampın yapılacağı Patalya Oteli'ne hareket eden MHP heyeti, Soğuksu Milli Parkı'ndaki yoğun kar yağışı sebebiyle arabaların kayınca otele ulaşmakta güçlük çekti.

MHP Grup Başkanvekili Oktay Vural, aracından inerek bazı partililerle otomobilini bir süre itti.

Toplantı, tüm partililerin otele ulaşmasının ardından gecikmeli başladı.