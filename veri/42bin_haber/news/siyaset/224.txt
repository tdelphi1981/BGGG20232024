Özalı Polonyum ve Amerikyumla zehirlediler
Gizli tanık ve sanık İlker Çınar, Özalın mezarı açılmadan önce 5 Şubat 2012 günü savcılığa verdiği ifadede Özal TUSHADın Beyaz kuvvetleri tarafından Polonyum 210 ve Amerikyum 241 isimli radyoaktif maddelerle zehirlendi dedi.

ZİRVE KATLİAMI DAVASI TANIK VE SANIĞI ÖZALA VERİLEN ZEHİRLERİ 9 AY ÖNCE ANLATMIŞ
MERHUM Cumhurbaşkanı Turgut Özalın mezarının açılarak otopsi yapılmasından 9 ay önce Malatya Cumhuriyet başsavcılığında ifade veren Zirve Yayınevi davasının hem sanığı hem de gizli tanığı olan İlker Çınarın, Özalın hangi maddelerle zehirlendiğini tek tek açıkladığı ortaya çıktı. Deniz Uygar kod adıyla 5 Şubat 2012de savcılığa ifade veren Çınarın adını verdiği zehirler, 9 ay sonra yapılan otopside Özalın cenazesinde bulunması dikkat çekti. Çınar, zehirlerin Ergenekon bağlantılı TUSHADa bağlı Beyaz Kuvvetler tarafından verildiğini iddia etti.
5 Şubat 2012 günü savcılıkta anlattı
Zirve sanık ve tanığı eski uzman çavuş İlker Çınarın Zirve Yayınevi ve Ergenekon bağlantılı TUSHAD örgütlenmesini soruşturan Malatya Cumhuriyet Savcısı İsmail Aksoya da çarpıcı bilgiler verdiği ortaya çıktı. İfadelerinde TUSHADın (Türkiye Ulusal Stratejik Hakeretler Dairesi) bir Ergenekon yapılanması olduğunu JİTEMin de bu birime bağlı olduğunu anlatan Çınar, 5 Şubat 2012 tarihli sorgusunda merhum Cumhurbaşkanı Turgut Özalın ölümüyle ilgili çarpıcı bilgiler verdi. TUSHADa bağlı çalışan Beyaz Kuvvetlerde görev yapmaya başladığını itiraf eden Çınar, Eşref Bitlis ve Turgut Özala suikast yapıldığını burada öğrendiğini anlattı.
Polonyum 210 ve Amerikyum 241
Çınar ifadesinde, Kalp krizine yol açacak ilaçlardan olan ve her Beyaz Kuvvet mensubunun da bildiği ve bulundurduğu Polonyum 210 ve Amerikyum 241 isimli radyoaktif ilaçlar Turgut Özala verilmişti dedi. Çınar ifadesinin devamında, Bu ilaçlar nedeniyle kalp krizinin meydana gelmesi sonucu Turgut Özal vefat etmiştir. Bu ilaçların kanda tespiti zor diye biliyorum. Ayrıca her Beyaz Kuvvet elemanında zihin kontrolü sağlayan LSD isimli haplarda bulunmaktadır dedi.
Otopside aynı zehirler bulundu
19 yıl sonra mezarından çıkarılarak otopsi yapılan Turgut Özalın naaşının sağlam kalan 3te birlik bölümünden elde edilen veriler üzerinde yapılan otopsiyle ilgili sızan ilk bilgilerde Özalın naaşında 4 ayrı zehir bulundu. Özalın karaciğerinde dışarıdan verildiği kesin olarak tespit edilen DDT (zehir), ince bağırsak ve testislerde normalde hiç olmaması gereken kadmiyum isimli ağır metal, soluk borusu ve akciğerlerde polonyum adlı radyoaktif maddeler belirlendi. İlker Çınar, otopside çıkan zehirlerden 32sin 9 ay önce söylemesi dikkat çekici bulundu.
İfadeler Özal dosyasına girdi
Ergenekon sanığı emekli Tuğgeneral Levent Ersöz tarafından eğitildiğini anlatan İlker Çınarın Özal ile ilgili ifadeleri savcı İsmail Aksoy tarafından Özal soruşturmasına bakan Ankara Savcısı Kemal Çetine gönderildi. İlker Çınarın savcı İsmail Aksoya örgütün Siyah Kuvvetler mensupları tarafından işlenen cinayetleri de anlattığı belirtildi. Çınar, 1990lı yıllarda işlenen Ahmet Taner Kışlalı, Bahriye Üçok, Uğur Mumcu, Muammer Aksoy gibi siyasi cinayetler ile Gaffar Okkanın öldürülmesi olayları Siyah Kuvvetlerin yaptığı bu tarz faaliyetler arasındadır dedi.