Başbakanın ziyareti babama moral verdi
BALYOZ Darbe Planı davasında 18 yıl hapse çarptırılan ve önceki gün kalp amaliyatı olurken sağlık gerekçesiyle cezası ertelenerek tahliye edilen eski 1. Ordu komutanı emekli Orgeneral Ergin Saygunun tedavisi sürüyor.

Açık kalp ameliyatı sonrasında Başbakan Erdoğan’ın hastanede 7 dakika süren ziyaretinedn mutlu olduklarını söyleyen kızı Ece Saygun, babasının sağlık durumunun iyiye gittiğini belirtti. Hastalığının tedavisinde moralin çok önemli olduğunu dile getiren Ece Saygun,”Babamın iyileşmesinde yüzde 70 moral ve yüzde 30 da tıbbi tedavi şart” dedi. 
Güç toplaması için önemli 
Dostlarından çok sayıda destek aldıklarını anlatan Ece Saygun, Başbakan Erdoğan’ın ziyaretiyle ilgili şunları dile getirdi: “Başbakan’ın ziyareti karşısında çok mutlu olduk. Babamın moralinin yükselmesi ve güç toplaması açısından bu ziyaret çok önemli oldu. Doktorlar morali yüksek olmalı diyorlar. Babam da karşısında ‘eksik teşebbüsle devirme’ iddiasıyla yargılandığı hükümetin Başbakanı’nı karşısında görünce bu ona moral oldu.”