Özalda zehir var zehirlenme yok raporu tartışılıyor
Adli Tıp Kurumu tarafından 8. Cumhurbaşkanı Turgut Özalın naaşına yapılan otopsi sonrası açıklanan raporla ilgili tartışma sürüyor.

Ankara Cumhuriyet Başsavcılığı tarafından açıklanan Adli Tıp raporunda Özalın vücudunda zehir maddelerine rastlandığı ama bu zehrin ölüme yol açmadığı, Özalın kalp krizinden öldüğüne dair tespit yapılamadığı, kesin ölüm nedeninin belirlenemediği vurgulanmıştı.
Rapor zorlama olduğunu itiraf ediyor
Tartışmayı alevlendiren Adli Tıp Kurumu Raporu hakkında Turgut Özalın oğlu Ahmet Özal, Rapora müdahalede bulunuldu, gerçek rapor nasılsa bir gün ortaya çıkar derken, 19 yıldır Özalın öldürüldüğü şüphesini dile getiren Hasan Celal Güzel ise, Özalda zehir var diyeceksiniz ama zehirlenmedi de diyeceksiniz. Kalpten de ölmedi diyeceksiniz. Rapor zaten kendisinin zorlama olduğunu bas bas bağırıyor. Anlaşılıyor ki burada Adli Tıp Kurumunda raporu hazırlayanlar bu çelişkili ifadeleri yazarak Bize baskı yapıldı demek istiyor. Bunu görmek lazım dedi.
Özalın kabri ikinci kez açılmalı
Bana kalırsa ikinci kez kabir açılsın, yeni otopsi yapılsın bu kez o kurum çalışanlarının güvenliği sağlansın diyen Güzel şöyle devam etti: Ona göre yeni rapor hazırlansın. Eğer bu raporun çelişkileri ortada iken Ankara Cumhuriyet Savcılığı soruşturmayı kapatırsa, yaptığı doğru olmaz. Anadolu insanı da Özalın doğal yollardan öldüğüne inanmıyor. Onlar bile inanmıyorken, pozitif bilim insanlarının bu denli çelişkili ve ortalığı karıştıracak rapor vermesinin altında yatanlara iyi bakmak gerekiyor. Bu rapor, yeni rapor verilmesi yönündeki bir çağrıdır. 
SAVCILIK DOSYAYI TEKRAR GÖNDERİR
ADLİ Tıp Kurumunun Özala yapılan otopsi sonrası hazırladığı raporu görmediğini belirten adli tıp  konusunda Türkiyenin otorite isimlerinden Prof. Dr. Nevzat Alkan Fakat basından gördüğümüz kadarıyla çok iyi bir rapor tanzim edilmiş. Çünkü kamuoyunda tartışma yaratan, tüm noktalar net bir biçimde açıklanmış. Fakat ölüm nedeni net olarak söylenmemiş, bu bir eksiklik. Bu tür önemli kişilerin raporları açıklandığında tartışmaya mahal vermemek için en muhtemel ölüm nedeni yine de söylenebilirdi dedi. Zehirlenme ve travma bulgusu olmadığını ve Özalın da daha önce kalp ameliyatı geçirdiğini hatırlatan Alkan Savcılık da dosyayı yeniden Adli Tıpa yollayacak gibi görünüyor. Onlar da kesin ölüm nedeni için En muhtemel ölüm nedeni kalp krizi yazacaklardır dedi.