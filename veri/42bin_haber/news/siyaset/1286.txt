Başbakan Erdoğan: Bu muhabbet nedir?
AK Parti Genel Başkanı ve Başbakan Recep Tayyip Erdoğan, ABD Büyükelçiliği önünde saldırıyı gerçekleştiren canlı bombanın Avrupa ülkelerinden Türkiye'ye geldiğini hatırlatarak, 'Bu muhabbet nedir? Avrupa ülkeleri ile teröristler arasındaki bu muhabbet nedir? Bu muhabbet daha ne kadar devam edecek?' diye sordu.
Erdoğan partisinin grup toplantısında konuştu...

Konuşmasından satırbaşları şöyle;

-Erdoğan, Avrupa Birliği ile ilişkilere değinerek, 'Ne 54 yıldır sudan bahanelerle kapıda bekletilmeye ne de teröre gösterilen müsamahaya hiç tahammülümüz kalmamıştır' dedi.

- Erdoğan, DHKP-C'ye yönelik operasyon sonrası Kemal Kılıçdaroğlu'nun tavrını eleştirerek, 'CHP Genel Başkanı'nın sempatisinin kaynağını merak ediyoruz. Neden bu tür terör örgütlerine avukatlık, sözcülük yapıyor?' dedi.