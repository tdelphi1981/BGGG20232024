Eşref Bitliste zaman aşımı için son 15 güne girildi
Ankara Cumhuriyet Savcısı Hüseyin Şahinin yürüttüğü Jandarma Genel Komutanı Orgeneral Eşref Bitlisin şüpheli ölümüne ilişkin soruşturmada zaman aşımına 15 gün kaldı.

20 yıllık zaman aşımı süresi 17 Şubat’ta dolacak olan dosyada bu zamana kadar elde edilen verilerde Bitlis’in ölümünde sabotaj olabileceğine dair güçlü iddialar bulunmasına rağmen delillerin yetersiz olduğu kaydedildi. Son 15 günde kazanın sabotaj olduğu tespit edilemezse dosya zaman aşımından düşecek. 
Özal örnekleri yurtdışına 
Bu kapsamda harekete geçen savcı Şahin, topladığı tüm delilleri ikinci kez inceleyerek dosyada şüpheli bulgu kalmaması için çalışmalarını sürdürüyor. Öte yandan Özal soruşturmasında da zaman aşımı 17 Nisan’da doluyor. Soruşturma savcısı Kemal Çetin’in ise zaman aşımını dikkate alarak Özal’dan alınan DNA, kan ve doku örneklerini yurt dışında bağımsız bir kuruluşta incelettirmeyi düşündüğü öğrenildi.