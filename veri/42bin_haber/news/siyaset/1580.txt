Ordu harekete geçirilmezse Erbakan güçlenir
Refahyola karşı askerin harekete geçirilmesini isteyen ABD Dışişleri Bakanlığı kaynaklı Gizli kriptoya STAR ulaştı.

28 Şubat sürecinde, Refahyol hükümetine karşı ordunun harekete geçirilmesini isteyen ABD kriptosunun orijinali Meclis kayıtlarına girdi. Meclis Darbe ve Araştırmaları Komisyonuna gelen ve orijinal nüshası sadece 54. Hükümet Başbakanı Prof. Dr. Necmettin Erbakanın arşivinde olduğu belirtilen kriptoya STAR ulaştı. Ekim 1996 tarihli kriptoda,Refahyol Hükümetinin başındaki Erbakanın İslam dünyasına açılmasından duyulan rahatsızlık şöyle anlatıldı: Departmanımız, Tür hükümetinin milli eğilimlerinden Başbakan Erbakanın ideolojisinden ilham alarak dış politikayı batıdan ayırıp Arap ve İslam dünyasına doğru yeniden yönlendirilmesinden derin endişe içerisindedir. Kriptoda, şöyle denildi: Biz inanıyoruz ki Tansu Çillerin koalisyondan çekilmesi Erbakanın düşürür ve ülkede erken seçim olur. Sonuç kesin olmamakla birlikte RP büyük ihtimalle eskisinden daha güçlü bir şekilde gelecektir.
Darbe ABD talimatıyla yapıldı
Ordunun harekete geçemeye zorlanması istenen kriptoda şu çağrı yapıldı:  Türkiye ABDnin anahtar stratejik ortağı olarak kalmak mecburiyetindedir. Türk askeriyesi bu sonucu elde etmeye doğru daha büyük çaba sarf etmesi için harekete geçmeye zorlanmalıdır. Bu konudaki aksiyon planlarınızı bekliyoruz. Merhum Necmettin Erbakan da ABDnin gönderdiği kriptondan söz etmişti.  Erbakan, 28 Şubat darbesinin ABDnin talimatıyla yapıldığını açıklamıştı. Erbakanın kurmayları da kriptodan bahsetmişti.