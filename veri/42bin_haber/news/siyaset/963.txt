Erdoğan ve Samaras Katar'da bir görüşme yaptı
Yunan basın-yayın organları, Yunanistan Başbakanı Antonis Samaras ile Başbakan Recep Tayyip Erdoğan'ın Katar ziyaretleri vesilesi ile bir araya geldiklerini bildirdi.
Katar'a bugün resmi bir ziyaret gerçekleştiren Başbakan Samaras, 3 bakan ve yaklaşık 50 işadamı ile temaslarda bulunuyor. Samaras'ın Başbakan Erdoğan ile Doha'daki aynı otelde kaldıkları belirtilirken, iki liderin şu saatlerde bir görüşme gerçekleştirdikleri belirtildi.

Bu arada Türkiye ve Yunanistan arasında 2. Yüksek Düzeyli İşbirliği Konsey toplantısının mart ayında Ankara'da yapılacağı ifade ediliyor.