Savaşan şahinler artık daha bağımsız uçacak
Türkiye, savaş uçakları ve gemilerde kullanılan yazılım sistemi için dışa bağımlılıktan kurtuldu. TÜBİTAKın geliştirdiği, TSK için hayati öneme sahip Gerçek Zamanlı İşletim Sistemiyle Dış müdahale riski de ortadan kalktı.

ABD VE İSRAİLİN VERMEDİĞİ, İŞLETİM SİSTEMİNİ TÜBİTAK GELİŞTİRDİ
TÜRKİYE, son yıllarda savunma alanında elde ettiği başarılara bir yenisini daha ekledi. Uydu, füze ve sonar çalışmaları gibi TSKya kritik öneme sahip milli ürünler kazandıran TÜBİTAK, şimdi de  ağırlıklı olarak savunma sektöründe kullanılan, gerçek zamanlı işletim sistemi geliştirdi. Bu başarı ile birlikte Türkiye, yazılım sisteminin beyni olarak nitelendirilen gerçek zamanlı iletişim sistemini, kendisi üretebilen 12. Ülke haline geldi. Söz konusu sistemi, ABD, Fransa, Almanya, Kanada, İsrail  ve G. Kore gibi ülkeler üretebiliyor.
Hiç bir ülke vermemişti
TÜBİTAK tarafından geliştirilen milli, işletim sistemi, ASELSAN tarafından önceki yıllarda geliştirilen milli IFF (Indentification Friend and Foe) sisteminin bir başka boyutunu oluşturuyor. Söz konusu sistem, Türk F-16larının ve savaş gemilerinin, dost düşman ayrımını gerçekleştirilmesini sağlayan mekanizma olarak biliniyor. TÜBİTAK tarafından geliştirilen sistem ise, yine savaş uçakları ve savaş gemilerinde kullanılan, yazılımlarının beynini oluşturacak. Türkiyenin bugüne kadar ithal ettiği savunma sistemlerinde ise, söz konusu sistem Türkiyeye verilmemişti. Her ülkenin kendisince geliştirilmiş bir işletim sistemi bulunuyor.  Bilim Sanayi ve Teknoloji Bakanı Nihat Ergün, İnsansız hava araçları, helikopter ve uçak gibi savunma sistemlerinde kullanılan kritik teknolojiler artık özgün olarak geliştirilecek. Bu sayede dışarıdan müdahale imkanı tamamen ortadan kalkacak dedi.
Ergün: Müdahale riski kalktı
Ergün, sistemin tüm platformları yöneten, bilgisayarları çalıştıran, donanımlarını kontrol eden bir sistem olduğunu vurgulayarak, İşletim sistemini başka ülkeden aldığınız takdirde, müdahale edilmesi söz konusu. Milli işletim sistemi, bu riskleri ortadan kaldıracak dedi.
GERÇEK ZAMANLI SİSTEM NEDİR?
GERÇEK Zamanlı İşletim Sistemi, yoğun olarak savunma sektöründe kullanılıyor. Normal işletim sistemlerinden farklı olarak komutu tam zamanında yerine getiriyor. Gerçek zamanlı sistemde sapmalar belli bir değerden küçük oluyor. Windows ve benzeri işletim sistemlerinde komutlar net olmayan bir süre sonra yerine getiriliyor ve makineler arası farklılıklar gösteriyor. Gerçek Zamanlı İşletim Sisteminde ise komut, her donanımda, her makinede tam zamanında yerine getiriliyor. Radarlara bağlı uçak, gemi, füze sistemlerinde de kullanılıyor.