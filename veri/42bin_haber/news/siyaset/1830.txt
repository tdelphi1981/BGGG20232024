Şimdi dağdaki oğlumun geleceği günü bekliyorum
PKKnın teslim ettiği er Reşat Çeçanın annesi Fatma Çeçan, örgütteki diğer oğlu Osmana kavuşacağı günü dört gözle bekliyor. Acılı anne, Dağdaki oğlumu da cenazesi gelmeden karşılamak istiyorum dedi.

İzin dönüşü Trabzondaki birliğine giderken Diyarbakır Bingöl karayolunda içinde bulunduğu otobüsün yolunu kesen PKKlılar tarafından 6 Ağustos günü kaçırılan Şanlıurfalı Er Reşat Çeçan ailesine kavuştu. Çeçanın annesi Fatma Çeçan bu kez dağda olan oğlu için gözyaşlarını dökerek Yüreğimin yarısı boş. Dağdaki oğlum Osmanın cesedi gelmeden barış bir an önce gelsin dedi. PKKnın serbest bıraktığı 8 kamu görevlisi arasında bulunan Şanlıurfalı Er Reşat Çeçan uzun bir aradan sonra rahat bir döşekte geceyi annesi ve babası ile birlikte geçirdi. Yaklaşık 8 aydır PKKnın elinde rehin tuttuğu askerlerden Reşat Çeçanın babası Cemal Çeçan Analar bacılar ağlamasın artık. Asker anasına, polis anasına, dağdakilerin anasına sesleniyorum. Bu sürece destek olsunlar diyerek dağdaki oğluna kavuşmanın arzusunu yaşadığını söyledi.
Analar sürece destek olmalı
18 yaşındaki oğlu Osman Çeçanın iki yıl önce PKKya katıldığını söyleyen anne Fatma Çeçan, Devletimizden, hükümetimizden, Kandilden, Abdullah Öcalana herkese sesleniyorum. Bu barış gelsin artık.  Dağdaki oğlumun cenazesi gelmeden barış gelsin. Onu da böyle karşılamak istiyorum. Sağ salim gelmesi için dua etmeye devam edeceğim. Biz anneler sesimizi yükseltmeliyiz. Bu ses ne kadar çok çıkarsa barış için umutlar o kadar artar. Yüreğimin bir tarafı halen boş dedi. 
 YÜREKLER BİRLİKTE ATIYOR
Kaymakam Adayı Kenan Erenoğlu, Esenboğa Havaalimanından ailesi, akrabaları ve arkadaşlarının yanı sıra çok sayıda vatandaşla geldiği mahallesinde, dualarla ve sevinç gösterileriyle karşılandı. Dua edilerek kurban kesilmesinin ardından Erenoğlu, anne ve babasıyla evine çıktı. Kenan Erenoğlu, uzun süredir ayrı kaldığı evine ve sevdiklerine kavuşmanın sevincini yaşadığını ifade ederek, Çok mutluyuz, hep beraberiz. Çok teşekkür ediyoruz, halkımızın gösterdiği ilgiye. Akrabalarıma ve sevdiklerime kavuştum. Yürekler hep beraber atmış, bunu burada görüyorum. Her şey çok güzel dedi. Erenoğlu detaylı açıklama yapamayacağını da söyledi.
1,5 YAŞINDAKİ KIZINI İLK KEZ GÖRDÜ
serbest bırakılanlardan 24 yaşındaki Uzman Çavuş Kemal Ekinci, Gaziantepteki ailesine kavuştu. Ekinci, hiç görmediği 1,5 yaşındaki kızı Bahar ile hasret giderdi. Mardinli er Ramazan Başaran da Derik ilçesine bağlı Derinsu köyündeki baba ocağına ulaştı. Köye gelen er Başaran için evinin önünde kurban kesildi. Başaran, evde bekleyen aile fertlerine sarılarak hasret giderdi.
En sevdiği yemeklerİ TATTI
Polis Memuru Nadir Özgenin babası, Aydının Söke ilçesi Bağarası beldesindeki evinde akrabaları, yakınları ve çok sayıda vatandaşın tebrik
ziyaretini kabul ediyor. Gazetecilere açıklamada bulunan baba Hidayet Özgen, Başbakan Recep Tayyip Erdoğanın oğlunu telefonla aradığını ve bir süre görüştüklerini söyledi. Anne Müşerref Özgen ise oğlunu heyecanla beklediğini, onun en sevdiği yemekleri hazırladığını ifade ederek, hala olayın şokunu yaşadığını belirtti. Gazetecilerin sorularını yanıtlamak istemeyen Nadir Özgen, şu an konuşmaya hazır olmadıklarını belirterek Bir süre istirahat etmek
istiyorum ifadelerini kullandı.