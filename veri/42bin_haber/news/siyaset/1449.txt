Erdoğan: BDP'nin önerdiği isimleri değerlendireceğiz
Başbakan Recep Tayyip Erdoğan, Libya Başbakanı Ali Zeydan ile ortak basın toplantısı düzenledi. Başbakan Erdoğan, BDP'nin, İmralı ziyareti için Adalet Bakanlığı'na sunduğu isimlerle ilgili olarak, Adalet Bakanıyla bugün görüşeceklerini, konuyla ilgili açıklamanın yarın yapılacağını söyledi.


Erdoğan, Sinop ve Samsun'da BDP'li vekillere yönelik saldırılara ilişkin sorulara da şu yanıtı verdi:

"Bütün resimler kayıtlar Sinop'ta kimlerin olduğunu ortaya koyuyor. Bugün de hatta birçok yazılı medyada özellikle Sinop'taki belediye başkanının da bu işin içerisinde olduğu ifade ediliyor. Bizler, seçilmiş olan milletvekillerine karşı bu yapılan eylemin doğru olmadığını çok açık net ifade ettim. İster beğenin, ister beğenmeyin milletvekilleridir, gelirler yasalar çerçevesi içerisinde kendilerine nerede ne yapılması gerektiği bildirilmiştir, bunu bilirler, oralarda da bu tür yapmaları gereken çalışmayı yaparlar. 

Biz onlara ev sahipliğinin en güzelini uyguladık. Öğretmenevleri Milli Eğitim Bakanlığımıza ait yer. Samsun'da İçişleri Bakanım valiye verdiği talimatla, bizzat ben de bakranıma bunu söyledim. Oradaki faaliyetlere yönelik valiliğimiz ilgiyi ve yardımı yapmıştır. Bu çerçeve içerisinde onlar orada çalışmalarını yürütmüştür. Gerek Sinop'ta, gerek Samsun'daki tepkiler onların Ankara'ya dönmeye bir karar almaya yönlendirdi. 

Olayın tamamı budur. Bunu kalkıp da AK Parti'ye havale etmeye gayret eden CHP'nin yetkilisi aynaya çok sık bakması lazım. Belli ki aynadan uzak kalmış. Bunların durumu budur, belgelidir. Hepsi şu anda İçişleri Bakanlığımızın, emniyetin ve istihbaratın kayıtlarındadır.