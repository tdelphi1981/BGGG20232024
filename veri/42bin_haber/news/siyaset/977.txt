Başbakan Erdoğan: Kılıçdaroğlu bunu der mi der!
AK Parti Genel Başkanı ve Başbakan Recep Tayyip Erdoğan, CHP Genel Başkanı Kemal Kılıçdaroğlu'nun 'Nerede şu Ergenekon, gidip üye olacağım' sözlerini hatırlatarak, 'Şimdi çıkar kısa bir süre sonra nerede bu DHKP-C, (Kılıçdaroğlu örgüt operasyonu kapsamında tutuklanan avukatlara destek vermişti) gidip üye olacağım der mi der' dedi.
 Erdoğan, MHP Genel Başkanı Devlet Bahçeli'nin İçişleri Bakanı'nın değiştirilmesine ilişkin sözlerini de eleştirerek, 'Hayırdır, ne zamandan beri bizim ekibimize övgüler gelmeye başladı. Sayın Bahçeli önce nerede durduğunu tespit etsin. Niyet okuyuculuğunu bıraksın. AK Parti'nin birlik ve beraberliğini bozmaya senin gücün yetmez' dedi.

Başbakan Erdoğan partisinin grup toplantısında konuştu... İşte açıklamalarından satırbaşları;

 -'Bakanlar Kurulu'nu hiçbir zaman birilerine makam tahsis etmek, birilerine rütbe paye tevdi etmek anlayışıyla oluşturmadık. Bizim için en büyük makam millete hizmetkar olma makamıdır' 
YENİ ANAYASA

-Temennimiz odur ki Mart sonuna kadar bu iş biter. Bitmemesi halinde AK Parti, bu konuda yaptığı çalışma meclis gündemine taşınacaktır. Eğer biz parlamentoda beklediğimiz desteği aldığımız anda bunu gündeme getiririz, referandum gücünü yakaladığımız anda da biz millete gideriz 

KILIÇDAROĞLU'NA SERT ÇIKTI

-Nerede şu Ergenekon, gidip üye olacağım' sözlerini hatırlatarak, 'Şimdi çıkar kısa bir süre sonra nerede bu DHKP-C, gidip üye olacağım der mi dedi.

-CHP sosyal demokrat görünüp ırkçılığı içinde barındırırken, BDP'de solcu görünüp etnik kökenler üzerinden siyaset üretme gayretine giriyor. CHP'nin bu millete yaşattığı açıyı şimdi de onun izinden giderek BDP, bu millete yaşatmaya çalışıyor. Bu topraklar faşizme, ırkçılığa hiçbir zaman geçit vermedi