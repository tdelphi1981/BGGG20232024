Tunceli'den İzmir'e Kılıçdaroğlu akını
CHP Genel Başkanı Kemal Kılıçdaroğlu'nun 1. derece yakınları ve Tuncelili bazı hemşerilerini İzmir'de işe yerleştirdiği iddiaları İzmir gündemine bomba gibi düştü.
Pek çok İzmirli vatandaşın iş bulma konusunda sıkıntı
yaşadığı şu günlerde Kılıçdaroğlu'nun hısım ve akrabaları belediye kadrolarında görev yaptığı ortaya çıktı.
Kılıçdaroğlu'nun referansı ile İzmir'de işe başlayan Tuncelilerin sayısının ise 7 binleri bulduğu öne sürülüyor.
Geçtiğimiz günlerde Kemal Kılıçdaroğlu'nun kardeşi Celal Kılıçdaroğlu'nun, Gaziemir Belediyesi'ne bağlı Seydibaba
Rekreasyon alanındaki inşaatta bekçilik yaparak geçimini sağladığı haberleri basında yer almıştı. Kardeş Celal
Kılıçdaroğlu ise ağabeyinden iş için herhangi bir yardım istemediğini söylemiş, Kemal Kılıçdaroğlu da bu durumla
ilgili "Kardeşim alnının akıyla ekmeğini kazanıyor, onu alnından öpüyorum" açıklamasında bulunmuştu.
Bu açıklamaların ardından ortaya çıkan Kılıçdaroğlu'nun hısım ve akrabaları belediye kadrolarında görev yapıyor
iddiaları İzmir gündemini sarstı. Kemal Kılıçdaroğlu'nun yakını olarak İzmir'deki çeşitli belediyelerde çalışan
isimlerden bazıları şunlar:

Bornova Belediyesi'nde çalışan Aliye Kılıçdaroğlu, Kemal Kılıçdaroğlu'nun erkek kardeşinin kızı. İZBAŞ'a işçi
olarak alınan Aliye Kılıçdaroğlu şimdi sözleşmeli memur olarak çalışıyor. Kız kardeşinin oğlu Ali Karabulut ise
burada sözleşmeli memur olarak çalışıyor.
Bayraklı Belediyesi'nde çalışan Emrah Kılıçdaroğlu da Kemal Kılıçdaroğlu'nun erkek kardeşinin oğlu. Celal
Kılıçdaroğlu da Gaziemir Belediyesi'ne bağlı Seydibaba Rekreasyon alanında çalışıyor. Kılıçdaroğlu ailesinin gelini
İrem Kılıçdaroğlu ise Karşıyaka Belediyesi'nin halkla ilişkiler biriminde çalışıyor.