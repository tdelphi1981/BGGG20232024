Çözüme halk desteği %69.5
Başbakan Erdoğanın partisinin grup toplantısında Sürece halkın desteği tam sözünün altındaki ankete ilişkin ayrıntılar ortaya çıktı. AK Parti tarafından yaptırılan Sizce AK Parti terör sorununu çözer mi? sorusuna katılanların yüzde 69.5i Evet çözer cevabını verdi.

HALKIN terör sorununu çözüm sürecine desteği yüzde 69,5. AK Parti Genel Merkezinde toplanan AK Parti MYK toplantısı 4 saat sürdü. Başbakan Recep Tayyip Erdoğan başkanlığındaki toplantıda halkın terör sorununun çözüm sürecine verdiği destek değerlendirildi. Hafta sonu gerçekleştirdiği Mardin ziyaretine ilişkin izlenimlerini MYK üyeleriyle paylaşan Başbakan Erdoğan gezinin oldukça olumlu geçtiğini, halkın sürece tam destek verdiğini söyledi.
Çözümü bu destek sağlayacak
Toplantıda parti tarafından Pollmarka yaptırılan son kamuoyu araştırması masaya yatırıldı. Ankette Sizce AK Parti terör sorununu çözebilir mi? sorusu vatandaşa yöneltilirken, ankete katılanların yüzde 69,5u Evet AK Parti çözer dedi. Ankete katılanların sadece yüzde 30,5i Hayır çözemez cevabını verdi. Anketi değerlendiren Başbakan Erdoğan, sorunun halkın bu desteğiyle çözüleceğini vurguladı.  
Süreç devam ettirilecek
AK Parti MYK çözüm sürecinin kararlılıkla devam ettirilmesini kararlaştırdı. Aynı ankette AK Partinin oy oranı yüzde 52 civarında çıktı. Dersane raporu görüşülmedi
AK Parti MYKda dershane konusu gündeme gelmezken, Başbakan Erdoğanın parti bünyesinde kurulan konuyla ilgili komisyonla önümüzdeki günlerde bir araya gelmesi bekleniyor.
Kosova için Türkiyeye teşekkür ederiz
Başbakan Erdoğan tarafından da kabul edilen Arnavutluk Meclis Başkanı Jozefina Topalli Çoba, Mecliste TBMM Başkanı Cemil Çiçek ile görüştü. Çiçek, Türkiye ve Arnavutlukun  dost, kardeş ve birbiriyle yakın, tarihi geçmişi ve ilişkileri olan iki ülke olduğunu belirterek, karşılıklı ziyaretlerin ilişkiyi daha da artırdığını kaydetti. Çoba da yaptığı konuşmada, Kosovanın bağımsızlığının 5. yıl dönümünü kutladıklarına  işaret ederek, Kosovanın tanınmasında yaptığı katkı ve yardımlardan dolayı Türkiyeye müteşekkir olduklarını ifade etti. BMnin üye sayısının yarısından fazlasının Kosovanın bağımsızlığını tanıdığına dikkati çeken Çoba, Dün Kosovadaki resmi törenlere Mısır Cumhurbaşkanı Mursinin yardımcısı da geldi. Böyleci Arap dünyası ve İslam ülkelerinden daha fazla tanıma gelebilir. Bu, Kosovanın BMdeki yerini alana kadar sürecek. Balkan halkının bugün mükemmel şekilde yaşadığını söylemek doğru değil. Balkanlar üzerinden birçok uluslararası anlaşma yapılmış. Ama bunların hepsi yürürlüğe girmemiş, uygulanmamıştır. Bölgede yer alan bütün ülkelerin anlaşmalara sadık kalması ve yükümlülüklerini yerin getirmesi gerekmektedir diye konuştu.