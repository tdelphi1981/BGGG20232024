BDP anadil değişikliğini beğenmedi
BDP Muş Milletvekili Demir Çelik, ana dilde savunma hakkı getiren tasarıya lehte oy kullanacaklarını, ancak bazı itirazlarının olduğunu belirterek, “Bu yönlü itirazlarımızı komisyonda dile getirip kabul edilebilinir meşru bir noktada ana dilde savunmayı Genel Kurul’a taşımanın çabası içinde olacağız” dedi.
 BDP anadilde savunma hakkı verilmesiyle ilgili tasarıda değişiklikler istiyor. Muş Milletvekili Demir Çelik, ana dilde savunma hakkı getiren tasarıya lehte oy kullanacaklarını, ancak bazı itirazlarının olduğunu belirterek, “Bu yönlü itirazlarımızı komisyonda dile getirip kabul edilebilinir meşru bir noktada ana dilde savunmayı Genel Kurul’a taşımanın çabası içinde olacağız” dedi.
 BDP Muş Milletvekili Demir Çelik, TBMM’de düzenlediği basın toplantısında ana dilde savunma hakkına ilişkin tasarıyı değerlendirdi.
 Tasarıya eleştirilerine rağmen lehte oy kullanacaklarına işaret eden Çelik, şöyle dedi:
 “Ana dilde savunmanın komisyonda savunucusu olacağız. Ana dilde savunma ibaresine dönüştürülmesine arzu ediyoruz. Ana dilde savunma mevcut taslakta sözlü savunmayla yeterli görülüyor. Kişi yazılı ya da sözlü ana dilde savunmasını yapabilmelidir. Keza üçüncü bir itiraz noktamızda ana dilde savunma yapan kişinin tercümanını dışarıdan sağlama ve bedelini kendi kişisel olanaklarından sağlama gibi bir ibare var, bu anayasanın eşitlik ilkesine aykırıdır. Mahkemenin yerine getirmesi gereken bir görevi mağdur olan sanığa yüklemiş olmanın demokratik olmayacağını ifade edip bu yönlü itirazlarımızı komisyonda dile getirip kabul edilebilinir meşru bir noktada bu ana dilde savunmayı Genel Kurul’a taşımanın çabası içinde olacağız."
 ANKA