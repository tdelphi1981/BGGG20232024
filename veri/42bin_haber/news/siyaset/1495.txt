Sürece katkı sağlamak istiyoruz
BDP için isim tartışmasının sonlandığını belirten Genel Başkan Demirtaş, Bizler katkı sunmaya çalışıyoruz. BDP olarak başından beri sürecin önü açılsın diye uğraşıyoruz, gayret ediyoruz diye konuştu. BDPnin ikinci heyeti bugün İmralıyı ziyaret edecek.

BDP Genel Başkanı Selahattin Demirtaş, İmralı’ya gidecek heyetle ilgili, “Arkadaşlarımız gidip geldikten sonra kapsamlı değerlendirme yapacağız. İsim tartışması, heyet tartışması bizler açısından uzun süredir bitmiştir’’ dedi.  Demirtaş, “Dün uzun uzun değerlendirme yaptık. Arkadaşlarımız gidip geldikten sonra kapsamlı değerlendirme yapacağız. İsim tartışması, heyet tartışması bizler açısından uzun süredir bitmiştir. Sürecin ilerlemesini istiyoruz” diye konuştu. 
Dönüşte konuşuruz 
Katkı sunmak istiyoruz. İktidarın yürüttüğü tartışmayı son derece geri bir tarz olarak değerlendirdik. Bizler katkı sunmaya çalışıyoruz. BDP olarak başından beri sürecin önü açılsın diye uğraşıyoruz, gayret ediyoruz’’ yanıtını verdi. Öcalan’la görüşecek heyette yeralan isimlerden Altan Tan, STAR’a yaptığı kısa değerlendirmede, “Görüşmede nelerin konuşulacağını şimdiden söylemek doğru olmaz. Orada nelerin tartışılacağını biz de merak ediyoruz. Dönüşte zaten kamuoyu gerekli bilgilendirme yapılacaktır. Tabi kendimize göre bir hazırlık yaptık” dedi. 
Anayasa çalışması 
Öte yandan heyette yer alan Önder ve Tan’ın Meclis Anayasa Uzlaşma Komisyonu üyesi olması görüşmenin PKK’nın silahsızlandırılmasının yanı sıra çalışmaları süren yeni Anayasa hazırlıkları olacağı tahmin ediliyor. İkilinin, bugüne kadar 100 civarında maddesi görüşülen, 30’un üzerinde maddesinde ise anlaşmaya varılan Anayasa çalışmalarıyla ilgili Abdullah Öcalan’a ayrıntılı bilgi vereceği belirtildi. Tan ve Önder’in bu konuda kapsamlı bir çalışma ve hazırlık yaptığı öğrenildi. 
İmralı heyeti Ataköy’den gidecek 
Adalet Bakanlığı tarafından onay verilen ve İmralı’ya gidecek ikinci heyet bugün Ataköy’den hareket edecek Heyette yer alan BDP İstanbul Milletvekili Sırrı Sürreya Önder, Diyarbakır Milletvekili Altan Tan ve Grup Başkan Vekili Pervin Buldan’dan oluşacak heyet bugün İstanbul Ataköy’den İmralı’ya geçecek. Dün Pervin Buldan’ın İstanbul’daki evinde konaklayan BDP heyet, bugün Ataköy’den İmralı’ya hareket edecek.