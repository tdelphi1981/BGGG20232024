Türkiye’nin ilk ombudsmanına iptal davası
CHP, Türkiye'nin ilk ombudsmanı için iiptal davası.
 Cumhuriyet Halk Partisi (CHP), Türkiye’nin ilk ombudsmanı seçilen Nihat Ömeroğlu’nun seçilebilirlik şartlarını taşımadığı gerekçesi ile TBMM işleminin iptali talebiyle Ankara İdare Mahkemesi’ne dava açtı.
 CHP Konya Milletvekili Atilla Kart, TBMM tarafından Kamu Baş Denetçisi seçilen Nihat Ömeroğlu’nun yasal anlamda seçilebilirlik şartlarını taşımadığı gerekçesi ile Meclis işleminin iptali talebiyle Ankara İdare Mahkemesi’ne başvurdu. Toplam 8 sayfalık dava dilekçesinde Kamu Denetçiliği Kurumu’nun hem etik olarak hem de yasal olarak sakat doğduğu ileri sürüldü. CHP’li Kart, “Yeni ihtilaflara ve 'yok' hükmünde olan işlemlere yol açılması, telafisi mümkün olmayacak mağduriyetlerin doğması ve hukuki anlamda kaosa sebebiyet verilmesi kaçınılmazdır.” dedi. 