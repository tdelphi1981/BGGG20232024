Halid Meşal'den Erdoğan'a teşekkür telefonu
Hamas'ın siyasi büro şefi Halid Meşal, Türkiye'nin Gazze'de ateşkesin sağlanmasına katkısından dolayı Başbakan Recep Tayyip Erdoğan'a teşekkür etti.
Edinilen bilgiye göre, Meşal, bu akşam Başbakan Erdoğan'ı telefonla arayarak görüştü.

Görüşmede Meşal'in, Türkiye'nin Gazze'de ateşkesin sağlanması amacıyla yapılan görüşmelerdeki katkısından dolayı Erdoğan'a teşekkür ettiği öğrenildi.

İsrail ile Filistin arasında sağlanan ateşkes sonrasındaki gelişmelere ilişkin bilgi de veren Meşal'in, Başbakan Erdoğan'ın Gazze konusunda yaptığı katkıların Filistinliler tarafından asla unutulmayacağını belirttiği bildirildi.