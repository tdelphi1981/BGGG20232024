ABye muslukçu mesajı
ABnin genişlemesi sonucu göçle ilgili bazı ülkelerin endişe duyduğunu belirten AB Bakanı Bağış, Polonyalı muslukçu konseptinin yıllardır ne kadar abartıldığını dinliyoruz. Avrupadan Türkiyeye göç oranı çok daha fazla olur diye konuştu.

BAĞIŞ, BAZI AB ÜYELERİNİN GÖÇ ENDİŞESİNE LONDRADAN CEVAP VERDİ 
İngilterenin ABden Sorumlu Dışişleri Bakan Yardımcısı David Lidington ile bir araya gelen AB Bakanı Egemen Bağış, katıldığı BBC Newsnight programına ABye mesaj gönderdi.  Türkiye ile ABnin bir araya gelmesi, bazı somut ihtiyaçlar temelinde uzun vadede gerçekleşecektir diyen Bağış, ABnin insanlık tarihinin en büyük barış projesi olduğuna inanıyoruz. Eğer AB, Waterloo savaşına karşın sizin Fransızlarla yaşamanızı sağladıysa, bu çok önemli bir barış projesi olduğunu gösterir diye konuştu.
Türkiyeye giden İngilizler
ABnin genişlemesi sonucu göçle ilgili bazı ülkelerin duyduğu endişeye ilişkin ise Egemen Bağış, şunları kaydetti: Bunların gerçekçi endişeler olduğunu düşünmüyorum. Polonyalı muslukçu konseptini yıllardır dinliyoruz. Ne İngilterede ne de Fransada çok sayıda Polonyalı muslukçu gördüm. Çok sayıda Türkün Avrupaya geleceği yönünde büyük korkular var. Ama Alman Hükümetinin istatistiklerine göre, Almanyaya göç eden Türklerden daha fazla Alman Türkiyeye göç ediyor. Ekonomik kriz sonrasında Romanya, Bulgaristan, Türkiyede yaşamak, endişe duyan bazı ülkelerde yaşamaktan daha iyi olabilir. Çok sayıda İngiliz vatandaşının Türkiyede emlak satın aldığına da dikkati çeken Eğemen Bağış, Yılın 300 gününde parlayan Akdeniz güneşimiz var. Emekli maaşlarıyla İngilizler, buraya kıyasla Türkiyede daha iyi standartlarda daha iyi bir yaşam sürebiliyorlar dedi.
Ulusal kuzenden olimpik destek
AB Bakanı Bağış Ulusal kuzen olarak ilan ettiği Londra Belediye Başkanı Boris Johnsondan olimpiyat tüyoları aldı.
Johnson, İstanbulun adaylığını destekliyorum. Ne gerekiyorsa yaparım diye konuştu.
AB Bakanı ve Başmüzakereci Egemen Bağış, Londra Belediye Başkanı Boris Johnson ile bir araya geldi. Londranın simge ve modern yapılarından Belediye Binasındaki görüşmenin başında konuşan Bağış, Londrada bulunmaktan duyduğu memnuniyet ifade ederek, Sizi ulusal kuzenimiz olarak kabul ediyoruz. Londranın başarısı bizi çok gururlandırıyor. Sizden iyi Olimpiyatlar nasıl yapılır öğrenmek istiyoruz. Umarım İstanbuldaki olimpiyatlar, Londradaki kadar güzel olur diye konuştu. Geçen yıl yapılan Londra Olimpiyat Oyunlarının başarısından duydukları memnuniyeti ifade eden Londra Belediye Başkanı Johnson da İstanbulun Olimpiyat oyunları adaylığını yüzde 100 destekliyorum ve size başarılar diliyorum dedi. 48 yaşındaki Boris Johnson Türk kökeniyle de biliniyor. Osmanlı döneminde Damat Ferit Paşa hükümetinde İçişleri Bakanlığı yapan Ali Kemal Beyin torununun oğlu olan Johnson, 2008 yılından bu yana Londra Belediye Başkanlığı görevinde bulunuyor.
ABde kılık kıyafet sınırlaması yok
Avrupa Birliği Bakanı ve Başmüzakereci Egemen Bağış, Türkiye ve AB üyesi ülkelerdeki kamu görevlilerinin kılık kıyafet düzenlemesine ilişkin olarak Bakanlar Kuruluna bir rapor sundu. Bağış, raporunda, başörtüsü yasağının yönetmelikle düzenlenmesinin anayasaya aykırılık teşkil ettiğini, Fransa hariç diğer 26 AB ülkesinde devlet memurları için herhangi bir kılık-kıyafet zorunluluğu ya da yasağı bulunmadığını belirtti. Bakan Bağışın raporunda, Türkiyede Kamu Görevlilerinin Kılık Kıyafet Düzenlemesinin Milli Güvenlik Konseyi döneminde, 12 Eylül 1980 darbesinden sonraki ilk seçimlerin ardından Meclisin toplandığı 6 Aralık 1983 tarihine kadar geçen yaklaşık 39 aylık sürede yapıldığına dikkat çekildi. ABye üye 27 ülkeden yalnızca Fransada kamuda kılık kıyafet düzenlemesinin bulunduğu aktarılan raporda, bunun ülkede kamu hizmeti verenlerin dini sembol kullanamayacağı konusunda öteden beri bir fikir birliği olduğu kaydedildi. Raporun, Genel Değerlendirme ve Sonuç bölümünde ise, Söz konusu başörtüsü yasağı, kadınların çalışma haklarını kısıtlamakta ve en önemlisi temel haklardan olan düşünce, vicdan ve din özgürlüğünü sınırlamaktadır. Kadınların başlarını örttükleri için sınırlamaya tabi tutulması, çalışma haklarını, düşünce özgürlüklerini ve mahremiyetlerini ihlal eden bir  ayrımcılık olarak görülmelidir denildi.