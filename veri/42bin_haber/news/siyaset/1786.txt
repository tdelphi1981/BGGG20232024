Acı ve gözyaşının ırkı olmaz
Diyarbakırda oğlunu dağda çatışırken kaybeden asker ve PKKlı aileleri ortak mesaj verdi: Çocuklarımız birlikte büyüdü, birlikte okudular. İkisi de ölünce aynı şekilde defnedildi. Ama artık yeter Başbakan haklı.

Başbakan Recep Tayyip Erdoğanın bir adım bekliyorum dediği anneler, acı ve gözyaşına son verilmesi için çözüm sürecine tam destek veriyor. Evlatlarını kaybettikleri için acıyı derinden yaşayan anneler, başka annelerin aynı acıyı yaşamaması için sorunların şiddetle çözülemeyeceği düşüncesiyle atılan adımlara destek vermek için bir araya gelmeye hazır. Diyarbakırın Çermik ilçesine bağlı Başarı köyünde yaşayan şehit ailesi Yıldızhan ile çatışmalarda örgüt üyesi çocuklarını kaybeden Odabaşı ailesi süreci sonuna kadar desteklediğini belirtti. Yıldızhan ailesi, 10 Kasım 2012 tarihinde Siirtin Pervari ilçesi kırsalında askeri helikopterin düşmesi sonucu şehit olan Jandarma Uzman Çavuş Murat Yıldızhanı, Odabaşı ailesi de 2008 yılında terör örgütü PKKya katılan ve Silvanda çıkan çatışmada ölen oğulları Bedir Odabaşıyı kaybetmenin üzüntüsünü yaşıyor.
Remziye Yıldızhan (48), Oğlumla saatlerce telefonda konuşurdum. Sesini özledim. Bizim yüreğimiz yandı. Başka annelerin yüreği yanmasın. Çözüm süreci destekliyorumdedi.
Evlat acısını çeken bilir
Baba Sabri Yıldızhan da (55) süreci desteklediklerini belirterek, Bizim acımızı yaşayan bilir. Keşke 10 yıl önce bunlar yapılsaydı. 30 yıldır kan akıyor. Evlat acısını ancak çeken bilir dedi. Çözüm sürecini değerlendiren Bedir Odabaşının annesi Hayriye Odabaşı (64), artık çözüm ve barış olmasını istediklerini, şöylekonuştu: Hepimiz din kardeşiyiz. Taziyelerine gittik. Onlar da geldi. Artık anneler ağlamasın.Süreç için çok mutluyum. Murat ve Bedir bir okulda okudular. Çocuklarımız arkadaştı.Başbakan Erdoğana sonuna kadar destek veriyorum. Gözyaşları dökülmesin. Baba Hüseyin Odabaşı da, Cenazelerimiz aynı şekilde defnedildi. Ben de Müslümanım, onlar da Müslüman dedi.
Bu vatanı birlikte kurduk
Mezopotamya Yakınlarını Kaybedenlerle Yardımlaşma ve Dayanışma Derneği (MEYA-DER) Yönetim Kurulu Üyesi 6 çocuk annesi Emine Özbek, örgüt üyesi oğlunu kaybettiğini söyledi. Çanakkale savaşında ülke için birlikte mücadele verildiğini ifade eden Özbek, Bu vatanı birlikte kurtardık. Gözyaşının Türkü Kürtü olmaz. Evlatlarımızı kaybetmek ne Türk ne de Kürt annelerinin suçu. Sistem bizi karşı karşıya getirdi. Ama Türkiye büyük, Kürtlere de Türklere de yeter. MEYA-DER Yönetim Kurulu Üyesi Rahime Tutan da, kardeşinin üniversite okurken 1990 yılında örgüte katıldığını, 1999 yılında öldüğünü dile getirdi. Tutan, Ekmek ve suya nasıl ihtiyaç varsa, barışa da Kürt ve Türk halkının ihtiyacı var. Kendimiz çözelim dedi.