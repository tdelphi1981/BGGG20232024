Selahattin Demirtaş hastaneye kaldırıldı
BDP Genel Başkanı Selahattin Demirtaş, bu sabah göğsündeki ağrı ve sıkışma nedeniyle hastaneye kaldırıldı.
BARIŞ ve Demokrasi Partisi (BDP) Genel Başkanı Selahattin Demirtaş, göğsünde hissettiği sıkışma nedeniyle hastaneye kaldırıldı. Tahlil ve tetkikleri devam eden Demirtaş, 24 saat doktor gözetiminde kalacak.

Dün akşam saatlerinde göğsünde şiddetli sıkışma ve ağrı hisseden BDP Genel Başkanı Selahattin Demirtaş, ağrı ve sıkışmanın bu sabah da devam etmesi üzerine Diyarbakır Memorial Hastanesi'ne kaldırıldı.

Demirtaş'ın yapılan ilk muayenesinden sonra kan tahlilleri ve tetkikleri yapıldı. Sürekli kontrol gözetimi altında tutulan Demirtaş'ın genel sağlık durumunun iyi olduğu ancak, tahlil ve tekkik sonuçlarına göre 24 saat doktor kontrolünde kalabileceği belirtildi.