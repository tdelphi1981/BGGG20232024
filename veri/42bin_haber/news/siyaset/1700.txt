BDP'den 2. sızdırma
Kulislerdeki son iddia... İlk sızıntıyı 'çaycı'ya fatura eden BDP, tutanakların ikinci kısmını da bir milletvekili eliyle sızdırdı. Ancak yaşanan tartışmalar nedeniyle bunlar yayınlanmadı.
İmralı'da Abdullah Öcalan'la BDP milletvekilleri arasındaki görüşmenin tutanaklarının sızdırılmasıyla ilgili tartışmada flaş iddia. İlk sızıntıyı 'çaycı'ya fatura eden BDP'nin, tutanakların ikinci kısmını da sızdırdığı ancak yaşanan tartışmalar nedeniyle yayınlanmadığı iddia edildi. 

'Çaycı' yönetimin bilinçli tercihi

Ankara kulislerinde konuşulan iddiaya göre, Milliyet gazetesinde yayınlanan görüşme tutanakları bizzat BDP yönetimi tarafından 'çaycı' eliyle bilinçli olarak sızdırıldı. Sızdırma için 'Çaycı' özellikle tercih edilirken, olayın ortaya çıkmasının ardından 'Biz yapmadık çaycı satmış' diyebilmek için BDP yönetimi bu yolu bilinçli olarak seçti. 

BDP milletvekili bizzat verdi

İlk sızdırmayla ilgili tartışmaların alevinin sönmesi üzerine BDP ikinci hamleyi yaptı. Öncekgi gün bir milletvekili görüşme tutanaklarının daha önce sızdırılmayan ikinci bölümünü kendi elleriyle bir gazeteciye verdi. Ancak yaşanan tartışmalar nedeniyle BDP milletvekili eliyle yapılan bu servis amacına ulaşmadı ve tutanakların ikinci bölümü yayınlanmadı. 

Gerçekten çözüm istiyorlar mı?

İlk sızıntıyı 'Biz yapmadık, çaycı satmış' diye savuşturmaya çalışan BDP yönetiminin, ikinci sızıntıyı bizzat BDP milletvekili elişle yapması 'çözüm için ne kadar gönüllüler' sorusunu gündeme getirirken, sızdırılan ikinci bölümün yayınlanıp yayınlanmayacağı merak konusu oldu.