Kılıçdaroğlu Galatasaray'ı kutladı
CHP Genel Başkanı Kemal Kılıçdaroğlu, UEFA Şampiyonlar Ligi H Grubu’nda CFR Cluj’u deplasmanda 3-1 yenen Galatasaray’ı kutladı ve başarılarının devamını diledi.
 Kılıçdaroğlu yayımladığı mesajda, “Şampiyonlar ligi H Grubu’nda bugüne kadar spor kamuoyunun kendisinden beklediği başarıyı yakalayamayan ve alması gereken puanları alamayan Galatasaray bu kez güzel futboluyla şanssızlıkları da yendi” dedi. CFR Cluj’u birbirinden güzel üç golle yenen Galatasaray’ın 3 puanı alarak "ben de varım" dediğini ifade eden Kılıçdaroğlu, “Bu başarıda büyük payı olan Galatasaraylı futbolcuları, Teknik Direktör Fatih Terim’i, Galatasaray Başkanı Ünal Aysal ve yönetici arkadaşlarını, her maça 12. adam olarak çıkan Galatasaray’ın fedakar, coşkulu seyircisini, Galatasaray ailesini ve spor camiasını kutluyor, Cim Bom’un başarılarının devamını diliyorum” dedi.
 ANKA