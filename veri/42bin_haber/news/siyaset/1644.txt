Kandil'e giden BDP heyeti Türkiye'ye döndü
Çözüm süreci kapsamında üç gündür Kuzey Irak'ta bulunan BDP heyetinden Selahattin Demirtaş, Gültan Kışanak ve Sırrı Süreyya Önder'in Türkiye'ye döndüğü bildirildi.
Terör örgütü elebaşı Abdullah Öcalan'ın Kandil'e gönderdiği mektubu ulaştırmak amacıyla Kuzey Irak'a gelen milletvekillerinden BDP Genel Başkanı Selahattin Demirtaş, BDP Genel Başkan Yardımcısı Gültan Kışanak ve BDP İstanbul Milletvekili Sırrı Süreyya Önder'in Diyarbakır'a döndüğü bildirildi.

Demirtaş, Kışanak ve Önder'in karayoluyla Diyarbakır'a gidecekleri belirtildi.

Heyette yer alan Demokratik Toplum Kongresi Eşbaşkanı, Mardin Milletvekili Ahmet Türk ile Van Bağımsız Milletvekili Aysel Tuğluk ve Diyarbakır Milletvekili Altan Tan'ın Erbil'de temaslarına devam edeceği belirtildi.