Zübeyir Aydar: Fransa soruşturmada tıkandı
KCK Yürütme Konseyi üyesi Zübeyir Aydar, STAR'a çarpıcı açıklamalarda bulundu. Fransanın suikastle ilgili araştırmalarından memnun olmadıklarını saklamayan Aydar, soruşturmanın tıkandığını, ailelerin, avukatların ve kendilerinin Fransız tarafının açıklamalarından tatmin olmadıklarını ifade etti.
OSLO BENZERİ BİR BULUŞMA OLSUN

Aydar, bizzat kendisi arayarak bu öneriyi getirdi. Bugünkü yazınızda olayın araştırılması için Oslo benzeri bir buluşmanın gerekliliğinden sözetmiştiniz. Ben de bu yönde bir çağrı yapmak istiyorum. Ankaraya gelin bu olayı beraber araştıralım diyorum. Elbette olay Fransada olduğu için Fransız makamları, İnterpol, Europol da dahil olmak üzere kim bu işbirliğine girmek isterse, olayın açığa kavuşması için beraber çalışmaya hazırız,  dedi.

İMRALI SÜRECİNDE 35 ARKADAŞIMIZ ÖLDÜ

Aydar, Aralık ayı içinde kendi arkadaşlarından sadece iki kişinin hayatını kaybettiğine dikkat çekerek, Aralık sonunda müzakerelerin başlamasından bu yana 35 kişinin hayatını kaybetmesini manidar bulduğunu vurguladı.

Pariste ölen arkadaşlarımızla birlikte toplam 35 kişi İmralı görüşmelerinin başlamasından bu yana hayatını kaybetti. Bu yönüyle de araştırılmalı,  dedi.

Aydar, Abdullah Öcalanın da önümüzdeki günlerde sürece ilişkin bir açıklama yapmasını beklediklerini kaydetti.

İKİ KİŞİNİN GÖZALTI SÜRESİ UZATILDI

Pariste Kürdistan Enformasyon Merkezine yönelik olarak gerçekleşen ve Sakine Cansız, Fidan Doğan ve Leyla Şaylemezin hayatını kaybettiği saldırıyla ilgili soruşturmada Fransız makamlarının açıklama yapmaktan kaçınmaları dikkat çekiyor. Önceki gün gözaltına alınan iki kişinin ise gözaltı süresi uzatıldı.