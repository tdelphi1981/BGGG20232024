PKK Duran Kalkan'ı uyardı
PKK'nın örgütün 'Şahin' kanadı olarak bilinen Duran Kalkan ve ekibini uyardığı belirtildi.

PKKya silah bırakma hedefiyle başlatılan İmralı görüşmeleri kapsamında Abdullah Öcalanın Kandil ve uzantılarına ulaştırılmak üzere gönderdiği mektuplarına olumlu cevap geldi. Öcalana örgütün Avrupa kanadından tam destek mesajı geldi. Çözüm sürecinde zaman zaman farklı seslerin yükseldiği Kandilin, Öcalanın 20 sayfalık mektubuna bazı endişeleri paylaşmakla birlikte önderliğin arkasındayız mesajı vereceği belirtildi. İlk adım olarak da kaçırılan asker ve sivillerin serbest bırakılacağı açıklandı. Çözüm sürecinde farklı açıklamaları ile gündeme gelen KCK Yürütme Konseyi üyesi Duran Kalkanın ise uyarıldığı belirtildi.
Devlet yetkililerinin, PKKnın yurtdışına çıkması ve ellerin tetikten çekilerek silahlara veda edilmesi talebi doğrultusunda İmralı ile sürdürülen görüşmeler devam ederken, Öcalanın örgütüne sunacağı yol haritası konusunda yazdığı taslak mektupların cevabi yazıları hazır. İki BDP heyetinin getirdiği görüşlerin içeriği netleşiyor.
Avrupadan tam destek
BDP Grup Başkanvekili Pervin Buldan tarafından Brüksele götürülen Öcalanın taslak metni üzerinde yapılan değerlendirmede Öcalana tam destek geldi. Edinilen bilgilere göre, Abdullah Öcalanın taslakta sıraladığı silahların susması, çekilme, silahları bırakma ile tam demokrasi ve normalleşmeden oluşan 3 aşamalı çözüm planını içeren yol haritasına kayıtsız-şartsız tam uyma kararı çıktı. Aralarında Zübeyr Aydarın da olduğu örgütün Avrupa sorumluları ile yapılan değerlendirmede, 8 Mart günü, Pariste öldürülen 3 PKKlı kadın yöneticiye adanırken, bu konuda Türkiyede yapılacak eylemler konusunda hükümetin tutumunun izlenmesinin önemine işaret edildi.
Kandilden açık çek
İmralının gönderdiği mektuplar ve görüşme notlarını Kandil ile paylaşan 6 kişilik BDP heyeti dün Türkiyeye döndü. Kandil Öcalanın 20 sayfalık mektubuna karşılık önderliğin arkasındayız yanıtının yanı sıra bazı endişeler dile getirildi. İlk adım atılarak da örgüt tarafından kaçırılan 6sı asker toplam 16 vatandaşın serbest bırakılacağı açıklandı. Kandilin mektubundan geçmiş yıllardaki tecrübelere işaret edilerek güvenceli çekilmenin bir protokole bağlanması tartışıldı. Ayrıca cezaevlerinde bulunan KCK tutuklarını serbest bırakacak yasa düzeltmelerinin seyri izlenecek. Öcalanın sunduğu yol haritasını bu paralelde yürümesi görüşü hakim oldu. PKKya yönelik şuanda devam eden operasyonların Türkiye devletine olan güveni sarstığı, öncelikli olarak bunların bulması istendi.
Duran Kalkan uyarıldı
Bazı çekince ve endişelerini sıralayan PKK, olası yol kazalarına karşı örgütün alt kollarına karşı tedbir alacak. Sürece ilişkin farklı sesler çıkmaması için örgütün sadece Kandil merkezinden yapılan açıklamalar ölçü alınacak. Halen kış üstlenmesinde olunduğu için fiilen süren ateşkes süreci savunma dışında hiçbir şekilde bozulmayacak. Toplantıda çözüm sürecinde Kandilden az da olsa bazı farklı seslerin gelmesinden duyulan rahatsızlık da dile getirildi. Buna göre örgütün şahin kanadı olarak bilinen Duran Kalkan ve ekibinin uyarıldığı belirtildi. Kandilin altına ima attığı taslağın, devlet yetkilerinin öngördüğü doğrultuda, Öcalanın son şeklini verdikten sonra gelecek kesinleşmiş yol haritasının beklenmesi kararı alındı.
3. HEYET  İÇİN BAŞVURU YAPILACAK
BDPNİN 3. İmralı ziyaret için Adalet Bakanlığına başvuru yapmaya hazırlandığı öğrenildi. Ancak Öcalan ile yapılan görüşme notlarının basına sızması ile birlikte Hükümetin yeni heyet konusunda ince eleyip sık dokuması bekleniyor. Önder, Buldan ve Tandan oluşan heyetin gitmesi zor görünürken, önümüzdeki süreçte yeni bir heyet krizinin yaşanıp yaşanmayacağı ise merak konusu. Bu arada Kandil ve örgütün Avrupa kanadından gelecek cevap mektuplar BDP Genel Merkezinde birleştirilecek. Tek mektup haline getirilecek metin daha sonra BDPnin hazırlayacağı cevapla birlikte İmralıya götürülecek. BDPnin de Pazartesi gününe kadar çözüm konusundaki görüşünü hazırlaması bekleniyor. Geçen hafta BDPli heyetle görüşen Öcalan muhataplardan iki hafta içinde görüş bildirmelerini istemişti.