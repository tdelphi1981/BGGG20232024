Kamuda başörtüsüne özgürlük için 12 milyon 300 bin imza
Memur-Sen Genel Başkanı Gündoğdu kamuda başörtüsü yasağına karşı başlattıkları 10 milyon imza kampanyasının sona erdiğini açıklayarak, hedefi kat kat aştıklarını, 12 milyon 300 bin kişinin kendilerine destek verdiğini söyledi.

KAMUDA başörtüsü serbestliği için başlatılan imza kampanyasına 12 milyon 300 bin imza geldi. Türkiye rekoru kırılırken, imzalar Başbakanlıka teslim edilecek. Memur-Sen Genel Başkanı Ahmet Gündoğdu, Özgürlük İçin 10 Milyon İmza kampanyasının sonuçlarını açıkladı. Gündoğdu, stantlarda atılan imzalarla 10 milyon 400 bin, internet sitesine atılan imzalarla da 1 milyon 900 bin imzanın toplandığını, toplamda ise 12 milyon 300 bin imza sayısına ulaştıklarını söyledi. Gündoğdu, imza kampanyasını düzenlemelerinin sebebini ise şöyle açıkladı: Millet iradesine, demokratikleşme hamlelerine aykırı mevzuat kalmasın istiyoruz.
Toplum mühendisliği
Kadınlara eş kontenjanından birey muamelesi bitsin istiyoruz. Kadının eğitim, çalışma ve siyaset hakkı daha fazla gasp edilmesin istiyoruz. Yönetmelikte sürdürülen başörtüsü yasağından kurtulmak istiyoruz. Artık toplum mühendisliği istemiyoruz. Artık darbecilerin biçtiği, diktiği elbisesini giymek istemiyoruz.
Millete tercümanlık yaptıklarını kaydeden Gündoğdu, iktidardan randevu istediklerini, toplanan imzaları Başbakanlığa teslim edeceklerini söyledi. Gündoğdu, Gereğinin yapılmasını isteyeceğiz. Artık görev hükümetindir. Siyasetindir, TBMMnindir diye konuştu. Gündoğdu, hükümetin darbecilere yönetmeliğinizi de alın gidin demesi gerektiğine vurgu yaparak Kadına, ayakkabı topuk boyu dayatan, erkeğe bıyık şekli çizen, kumaşla çağdaşlığı iç içe geçirmeye çalışan yönetmelikten kurtulmak istiyoruz.
Sonuna kadar takipteyiz
Fiili olarak sivil kıyafetle, başörtülü arkadaşlarımızın devlet dairelerine gitmesi de dâhil Bakanlar Kurulunun aldığı kararlardan, ona da gerek kalmadan, sorunun çözüleceğini düşünüyoruz. Çözülmezse, kararlılığımız devam edecek dedi.