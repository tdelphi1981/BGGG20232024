Kapalı grup toplantısında kamera şoku!
 
 CHP'nin basına kapalı düzenlediği ve eski Genel Başkan Deniz Baykal'ın konuştuğu grup toplantısı, CHP'li vekili Yıldıray Sapan tarafından kaydedilip basına dağıtıldı.
 
 Baykal'ın TBMM'deki konuşması 1,5 saat sürdü ve toplantıya partililer dışında hiçbir basın mensubu alınmadı. 
 Konuşmasında "biz hem yenilikçiyiz, hem ulusalcıyız" cümlesine vurgu yapan Deniz Baykal'ın "Türkiye'ye sahip çıkmanın yolu, CHP'ye sahip çıkmaktan geçer" mesajları dikkat çekti. Baykal partililere sıkça, "CHP'yi birlikte koruyalım. Bizi bölmelerine izin vermeyelim" dedi. 
 Baykal konuşurken CHP'li vekillerden Yıldıray Sapan, önce kürsünün karşısına bir tripod kurdu. Ardından da HD kamerasıyla, CHP eski liderinin tüm konuşmasını kayda aldı. Baykal'ın bir buçuk saatlik konuşmasının 5 CD tutan kayıtları ise, daha sonra basın mensuplarına dağıtıldı.   
 KAPALI GRUP TOPLANTISINDAN GÖRÜNTÜ ALINMAZ
 
 TBMM'de grubu bulunan siyasi partiler düzenli toplantılar. Rutin olarak salı günleri gerçekleştirilen siyasi parti grup toplantıların ise bir basına açık, bir de basına kapalı bölümleri vardır. Kapalı bölümlerde kayıt yapılıp paylaşılmaz.