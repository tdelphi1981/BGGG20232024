Şilide yeni fasıl sözü
Almanya Başbakanı Merkel, Şilide görüştüğü AB Bakanı Bağışa, müzakere sürecinde yeni fasılların açılabilmesi için Fransız yetkililerle görüşeceğini söyledi. AB Konseyi Başkanı Rompuy da yeni fasıllar açılmasını ve ilişkilerin rayına dönmesini istedi.

ALMANYA BAŞBAKANI, YENİ FASILLAR AÇILMASI İÇİN FRANSA İLE GÖRÜŞECEK 
LATİN Amerika ve Karayipler Topluluğu (CELAC)- AB Zirvesine katıldığı Şilide yoğun temas trafiğini sürdüren AB Bakanı ve Başmüzakereci Egemen Bağışın Almanya Başbakanı Angela Merkel ve AB Konseyi Başkanı Herman Van Rompuy ile yaptığı görüşmelerde, AB ile müzakerelerde yeni fasıl açılması için destek mesajı çıktı. Merkelin yeni fasılların açılması için Fransız yetkililerle görüşeceğini söylediği bildirildi.
Bağıştan yoğun trafik
Başbakan Erdoğanı temsilen CELAC-AB Zirvesine katılmak üzere Santiagoda bulunan Bağış, zirvenin açılış oturumuna katıldı. Burada Şili Devlet Başkanı Sebastian Pinera ve Dışişleri Bakanı Alfredo Moreno tarafından karşılanan Bağış, zirve çerçevesinde ikili görüşmeler de gerçekleştirdi. AB Bakanı Bağış, evsahibi Şilinin Devlet Başkanı Pineranın yanı sıra Çek Cumhuriyeti Cumhurbaşkanı Vaclav Claus, Romanya Cumhurbaşkanı Traian Bacescu, Sırbistan Cumhurbaşkanı Tomislav Nikoliç, Küba Devlet Başkanı Raul Castro, Almanya Başbakanı Angela Merkel, Lüksemburg Başbakanı Jean-Claude Juncker, AB Konseyi Başkanı Herman Van Rompuy, İrlanda Başbakan Yardımcısı Eamon Gilmore, Hollanda Dışişleri Bakanı Frans Timmermans ve Portekiz Dışişleri Bakanı Paulo Portas ile görüştü.
Merkel, programını uzatacak
Bağışın yoğun temas trafiği, Almanya Başbakanı Angela Merkel ile başladı. Merkel, Şubat sonunda Türkiyeye yapacağı ziyareti heyecanla beklediğini belirtirken, Başbakan Erdoğanın akşam yemeği davetine icabet etmek için programını uzatacağını söyledi. Türkiyenin AB üyelik müzakerelerinin devam etmesini önemsediğini vurgulayan Merkel, İrlandanın AB dönem başkanlığı sırasında fasıl açılması için destek vereceğini ve bu konuda Fransız yetkililerle de görüşeceğini kaydetti. AB Bakanı Bağış da Almanya Başbakanı Merkelin açık sözlülüğünü takdir ettiklerini dile getirerek, Başbakan Erdoğanın Merkeli ağırlamaktan büyük memnuniyet duyacağını ifade etti.        
İlişkiler normal rayına dönsün
AB Konseyi Başkanı Herman Van Rompuy da Bağış ile görüşmesinde, Başbakan Erdoğanın davetine ilk fırsatta icabet edeceğini belirterek, kendisinin de Erdoğanı Brükselde ağırlamak istediğini söyledi. Türkiye ile müzakere sürecinin pozitif gündem sayesinde devam etmiş olmasından duyduğu memnuniyeti dile getiren Rompuy, İrlandanın dönem başkanlığı sırasında fasıl açılmasını ve ilişkilerin normal rayına dönmesini desteklediğini vurguladı.
AVUSTURYA VE DANİMARKADAN VİZE İÇİN SİNYAL
Egemen Bağışın Avusturyalı ve Danimarkalı mevkidaşlarıyla yaptığı görüşmelerden Türk vatandaşlarına yönelik vize muafiyeti uygulamasına destek geldi. Bağış, Santiagoda Avusturya Dışişleri Bakanlığı Devlet Sekreteri Reinhold Lopatka ve Danimarka AB Bakanı Nicolai Wammen ile ikili görüşmeler gerçekleştirdi.  Avrupa politikasından sorumlu Devlet Sekreteri Lopatka Bağış görüşmesinde vize muafiyeti başta olmak üzere, geri kabul anlaşması ve reformlar hakkında görüş alışverişinde bulunuldu.  Bağışın, Nicolai Wammen ile görüşmesinin de  Türk vatandaşlarına vize muafiyeti sağlanması ile geri kabul anlaşmasının da ele alındığı bildirildi.