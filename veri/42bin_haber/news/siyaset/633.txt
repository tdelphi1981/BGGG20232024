Gül: Allah kimseyi gördüğünden etmesin
CUMHURBAŞKANI Abdullah Gül, Türk Parlamenterler Birliği Genel Başkanı ve Kahramanmaraş Milletvekili Nevzat Pakdil ile beraberindeki heyeti Çankayada kabul etti.

AK Parti’nin milletvekilliğine getirdiği 3 dönem sınırı ve milletvekillerinin görev süre bittikten sonra yaşam standartlarının düşmesi konusu açılınca Gül, “Üç dönem ilkesini biz getirdik. Şimdede uygulanıyor. Allah kimseyi gördüğünden etmesin” değerlendirmesi yaptı. Bunun üzerine CHP  Milletvekili Kerim Özkan, “Bizde öyle bir olasılık yok” dedi. 
Tecrübeli siyasetçiye görev 
Gül, bakanlık yapmış olanlar başta olmak üzere tecrubeli siyasetçilerden devlet menfaatleri doğrultusunda yararlanılması gerektiğini belirterek, “Ortak akıl oluşturulmalı ve tecrubeli siyasetçilerden yararlanılmalı. Geçmişte Yaşar Yakış, İngiltere’deki bir çalışma için devreye sokulmuştu. Vehbi Dinçerler de Filistin konusunda tecrubesinden yararlanılmıştı. Dış ülkeler bu tip çalışmaları tecrubeli siyasetçilerle temas kurarak yürütüyor. Bu bizde yok. Bu mekanizmayı geliştirmemiz, ortak akıl oluşturmamız gerekiyor” dedi.