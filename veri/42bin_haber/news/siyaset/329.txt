Kürtler de empati kurmalı
Çektiği işkencelerden dolayı kendisine hak verdiğini söyleyen Arınç'a BDP'li Kışanak'tan cevap geldi: 90'larda yaşananlarla ilgili de empati gerek
 Başbakan yardımcısı Bülent Arınç, ismini vermeden BDP'li Gültan Kışanak hakkında şöyle konuşmuştu: 'Bir BDP'li kadın vekile çok kızıyordum, çok beddua ediyordum. Onunla ilgili bir hatırayı dinledim. 17 yaşında Diyarbakır Cezaevi'nde o kadar ahlaksızca işkenceye maruz kalmış ki ben de aklıma gelse dağa çıkardım.' Kışanak, Arınç'ın bu sözlerine Mardin'den karşılık verdi: 
 - SAYIN Arınç, empati ihtiyacı duyuyorsa, bunun önemli olduğunu belirtmek istiyorum. 
 
 İŞKENCE İZLERİ DURUYOR
 - 90'LARDA yaşananlarla ilgili de empati kurmak lazım. Bir gece yarısı köyü jandarma tarafından basılan, ayakkabısını bile giyemeden canını kurtarmaya çalışan 5 milyon insan, evini, barkını terk etmek zorunda kaldı. Bunlara da empati yapmak lazım. Pozantı Cezaevi'nde insanlık dışı uygulamalara maruz kalmış çocuklarla da empati kurmak lazım.
 -  DİYARBAKIR Cezaevi tam bir vahşet dönemiydi. Her türlü aşağılanma, horlanma vardı. Fiziki işkence vardı. Orada insanlık dışı muamelenin her türünü yaşadık. Esat Oktay'ın köpeği çıkartıldı, o odaya alındım. Kemik ve pislik artıklarıyla 6 ay o hücrede kaldım. Açıkça günün 24 saatini işkence görerek geçirdik.
 - 'TÜRKÜM' demem için işkence yaptılar. Hala açtığı yaraları ruhumda taşıyorum. Fizik işkence izleri de hala ayaklarımda. Bileklerimde sigara söndürdüler. Kadir ÜRÜNDÜ
  