Kurtulmuş'tan Öcalan'ın isteğine cevap
AK Parti Genel Başkan Yardımcısı Numan Kurtulmuş'a Öcalan'ın o isteği sorulunca 'iddiaların tamamen spekülasyon' olduğunu söyledi.
AK Parti Genel Başkan Yardımcısı Numan Kurtulmuş, Pariste öldürülen 3 kadının cenaze töreninin her türlü provokasyona açık olduğunu belirterek, Maalesef bu sürecin barışla sonuçlanmasını istemeyenler, terörün devam etmesinden medet umanlar, buradan birtakım siyasi menfaatleri olan çevreler, karanlık birtakım odaklar 30 senedir olduğu gibi şimdi de provokasyon yapabilirler dedi.

Kurtulmuş, AK Parti Genel Merkezindeki Genişletilmiş İl Başkanları Toplantısına gelişinde gazetecilerin sorularını yanıtladı.

Bir gazetecinin İmralı ile görüşmelerde terör örgütü elebaşı Abdullah Öcalanın yeni anayasa hazırlanmasında Numan Kurtulmuşun da görev alması yönünde isteği olduğu yönünde haberler bulunduğunu belirtmesi üzerine Kurtulmuş, bu iddiaların tamamen spekülasyon olduğunu söyledi.

İmralı görüşmeleriyle ilgili hiçbir bilgisi olmadığını vurgulayan Kurtulmuş, İmralıda ne konuşuluyor, ne ediliyor bunların hiçbirisini bilmiyoruz. Sadece ilgili olan devlet görevlilerinin, kamu görevlilerinin yürütmüş olduğu süreç hakkında bu tür spekülasyonların yapılması fevkalade yanlıştır dedi.

Kurtulmuş, süreci sadece takip ettiğini belirterek, şöyle konuştu: Ümidimiz şudur; inşallah Türkiye 2009da yakalamış olduğu şansı bir kere daha yakalar. Türkiye her türlü provokasyona rağmen 30 küsur senedir devam eden bu terör belasını sonlanmış olur. Bu memlekette artık bu ülkenin çocukları ölmez, bu ülkenin insanları huzur ve refah içerisinde, barış içerisinde yaşar ve ülkemiz gerçekten bir esenlik yurdu haline gelir. Genel temennimiz budur. Siyasetin vazifesi bu esenlik yurdu haline getirme çabasına her türlü katkıyı sağlamaktır ama görüşmelerde ne konuşulur, ne eder, kim ne konuştu bunlar bizim vazifemiz değil, bu konuların içeriği hakkında inanın en ufak bilgiye sahip değiliz. Bütün modern devletlerde böyle olur, bu tür görüşmeleri devletin istihbarat birimleri yürütür, vazifeleri gereği böyledir, konumları gereği böyledir. Numan Kurtulmuş, Türkiyenin yeni bir anayasa ihtiyacı olduğunun ayan beyan ortada olduğunu, yeni anayasa konusunun da AK Partinin en önemli öncelikleri arasında yer aldığına işaret ederek, Seçimlerin siyasetin üzerine vermiş olduğu en önemli sorumluluklardan birisi de Türkiyede barış ve kardeşliği sağlayacak yeni bir anayasa yapılmasıdır. Yeni Türkiyenin inşasına yol açacak adımların mahiyetinde olan yeni bir anayasanın yapılmasıdır. Ümit ederiz ki parlamentoda bütün partilerin katılımıyla gerçekten demokratik katılımcı ileri bir anayasanın yapılması mümkün olur diye konuştu.

Kurtulmuş, Pariste öldürülen 3 kadının cenazesinin provokasyon ihtimalini artırıp artırmayacağı yönündeki bir soruya da şöyle yanıt verdi: İşin iki tarafı var; bir tanesi insani boyutu. Yani bir anlamda ölen kim olursa olsun, ölenin nerede defnedileceğine karar verecek olanlar, nerede tören düzenleneceğine karar verecek olanlar aile efradıdır. Dolayısıyla öncelikli olarak bunun bu insani tarafını bir tarafa koymamız lazım. Siyasi tarafı ise maalesef hepimiz endişeyle takip ediyoruz ki her türlü provokasyona açık olan bir durumdur. Maalesef bu sürecin barışla sonuçlanmasını istemeyenler, terörün devam etmesinden medet umanlar, buradan birtakım siyasi menfaatleri olan çevreler, karanlık birtakım odaklar 30 senedir olduğu gibi şimdi de provokasyon yapabilirler. Ama benim inancım, öyle inanıyorum öyle olmasını temenni ediyorum; Türkiye halkı, bu cenaze törenine katılanlar, bu cenaze törenini izleyenlerin büyük bir çoğunluğu olgunluk içerisinde cenaze törenini inşallah sürdürürler ve hiçbir provokasyona mahal bırakılmadan cenazeler defnedilmiş olur.