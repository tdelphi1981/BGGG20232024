Teröre maddi desteğe 10 yıl hapis
 
 TBMM Genel Kurulu'nda, Terörizmin Finansmanının Önlenmesi Hakkında Yasa Tasarısı, kabul edilerek yasalaştı.  Kanun, terör ve terörizmin finansmanıyla etkin mücadele kapsamında; Terörizmin Finansmanının Önlenmesine Dair Sözleşme'nin ve BM Güvenlik Konseyi'nin kararlarının uygulanması ile malvarlığının dondurulmasına ilişkin usul ve esasları düzenliyor.  Bundan böyle terör örgütlerine ve teröristlere fon sağlayan veya toplayan kişi, 5 yıldan 10 yıla kadar hapis cezasına çarptırılacak. 
 
 Düzenlemeyle ayrıca Birleşmiş Milletler Güvenlik Konseyi'nin malvarlığının dondurulması kararı gecikmeksizin uygulanacak. 
 
 Suçun, yabancı bir devlet veya uluslararası kuruluş aleyhine işlenmesi halinde, soruşturma ve kovuşturma yapılması, Adalet Bakanı'nın iznine bağlı olacak.
 
 TÜRKİYE KARA LİSTEDEN KURTULDU
 
 Türkiye'nin üyesi olduğu BM şemsiyesi altında 1989’da kurulan Mali Eylem Görev Gücü’nün (FATF) isteği üzerine gündeme gelen yasanın çıkmaması durumunda Türkiye’nin FATF üyeliğinin askıya alınması gündeme gelecekti.  Bu durumda Türkiye, FATF'nin 'kara listesi'ne girecek; örgüte üye yapılmayan İran ve Kuzey Kore gibi, 'terör destekçisi ülkeler' olarak anılan ülkelerle aynı pozisyona düşecekti. 
 
 
  