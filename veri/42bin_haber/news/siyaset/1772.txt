Halk muhalefetten önde
Başbakan Yardımcısı Bozdağ, Öcalana af iddiaları kasıtlı ortaya atılıyor. Not sızmaları ve iddialara rağmen halk desteği oldukça fazla. Halkımız, muhalefet ve basından daha önde çözüm önerileri ortaya koyuyor dedi.

Başbakan Yardımcısı Bekir Bozdağ, 24 Hafta Sonu Moderatörü’nde gündeme dair önemli açıklamalar yaptı. Başbakan Yardımcısı Bozdağ, şunları söyledi: 
Gündemimizde af yok 
“Öcalan’ın ev hapsine sonra da tamamen çıkacağı senaryoları üzerinden anlatımlar yapılıyor. Tüm bunların amacını çözüm sürecini akamete uğratmak olarak görüyorum. Türkiye’de bu süreç netice aldığı zaman, Türkiye normalleştiğinde daha farklı bir Türkiye olacak. Baştan bir açıklama yaptıralım havası var. Af diye bir şey hükümetimizin gündeminde yok. 2009'daki süreçte halk desteği bu kadar değildi. Ona rağmen güçlü bir halk desteği ortaya çıktı. Halkımızın medyadan ve muhalefet partisinden daha sağduyulu olduğunu, onlardan ileride ileride çözüm önerileri ortaya koyduğunu görüyorum.” 
Anadolu’da büyük destek var 
“Kamuoyu desteği hiç güçlü Orta Anadolu, Akdeniz, Ege, Trakya, Karadeniz’de de. Tüm bölgelerimizde bu sürecin arkasına milletimizin koyduğu büyük bir destek var.  Yozgat’ı biliyorum. Anadolu’da destek yok diyenler buralara gidip gelmiyor. Gitseler o zaman farklı olduğunu görecekler.” 
Gizli oturuma gerek yok 
“Parlamentoda bu konuyu konuşmak ihtiyaçtı, bunu yaptık zaten. Gizli oturumlar yaptık 2009’da. Muhalefet sadece hükümete dair eleştirilerini paylaştı. Başka bir şey ortaya koymadılar. Çözüme dair bir cümle kurulmadı. Gizli oturumlara gerek yok. MHP ve CHP’nin önerisi varsa, kamuoyuna açıklasınlar. ”