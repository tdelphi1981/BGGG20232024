Danıştayda daire aynı karar farklı
Danıştay 8. Dairesi 20 yıl önce başörtülü olduğu gerekçesiyle Akgünün avukatlık stajını durdurdu. Aynı Daire şimdi ise adliyede başörtülü avukata vize verdi. Avukat Akgün, Türkiyenin normalleşmesinin göstergesi dedi.

DANIŞTAY 8. Dairesinin aynı davayla ilgili 20 yıl önce ve sonra verdiği karar Türkiyenin nasıl normalleştiğinin göstergesi oldu. Daire, Av. Figen Şaştımın kişisel başvurusu üzerine Türkiye Barolar Birliğinin kurallarında yer alan başı açık ibaresinin din ve vicdan özgürlüğünü ihlal ettiğini ve hukuka aykırı olduğuna karar verdi. Aynı Daire bundan 20 yıl önce başörtülü bir şekilde görevini yapmak isteyen Av. Melahat Akgünün stajını iptal etmişti.
Başörtünle staj yapamazsın
İzmir 9 Eylül Üniversitesi Hukuk Fakültesini bitirdikten sonra stajını tamamlamak için savcılıkta göreve başlayan Melahat Akgün, savcı tarafından başörtülü bir şekilde görev yapamayacağı konusunda uyarıldı. Kanunda böyle bir yasa olmadığını belirten Akgün, görevine devam etti. Bunun üzerine Barolar Birliğine şikâyet edildi. Baroda ifadesi alınan Akgüne meslek kuralları gereği başını açması söylendi. Akgün söyleneni yerine getirmeyince Barodan kaydı silindi.
Önder Savla hukuk savaşı
Türkiye Barolar Birliğine başvuran Akgün ile o dönem Türkiye Barolar Birliğinin başkanlığını yapan Önder Sav arasında bir hukuk mücadelesi başladı. Önder Sav, Akgün hakkında verilen kararı tasdik için Adalet Bakanlığına gönderdi, ancak Bakanlık kararı onaylamayarak geri gönderdi ve Akgünün başörtülü çalışabileceği yönünde hükmetti. Bunun üzerine Barolar Birliği kararı kabul etmeyip İdare Mahkemesine dava açtı. 
20 yıl önce olamaz demişti
İdare mahkemesi de Akgünün lehine karar verince Barolar Birliği, dosyayı Danıştaya götürdü. Danıştay 8. Dairesi ise 05 Temmuz 1993 tarihinde İlgililerin uyarmalarına karşın türbanlı olarak staja devam eden stajyerin bu davranışının laik hukuk devleti ilkesine aykırı, avukatlık mesleği ile bağdaşmaz nitelikte ve yasadaki avukatlığa engel durum oluşturur diyerek İdare Mahkemesi kararını bozdu ve Akgünün stajına son verdi.
Türkiye normalleşiyor
20 sene önce verdiği hukuk mücadelesini kaybederek mesleğine ara veren Avukat Akgün, yıllar sonra tekrar avukatlık yapmaya böyledi. Danıştay 8. Dairesinin son kararını sevinçle karşılayan Akgün Kararı duyunca çocuklar gibi sevindim. Olması gereken buydu. Türkiyenin normalleşme sürecine girdiğini görüyorum dedi.