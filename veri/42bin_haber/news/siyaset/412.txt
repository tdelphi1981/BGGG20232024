Yılmaz Özdil'e 'bira' cevabı
AK Parti milletvekili Şamil Tayyar, Yılmaz Özdil'in açıklamasına cevap verdi.
 Yılmaz Özdil'in Başbakan Recep Tayyip Erdoğan için "Bir bira içse Türkiye düzelirdi" sözlerine, Ak Parti Gaziantep Milletvekili Şamil Tayyar, tepki gösterdi.
 Yılmaz Özdil, katıldığı bir televizyon programında, Türkiye'yi yönetenlerin gençliğini yaşamadığını, o yüzden gençliğin yaşadıklarını anlayamadıklarını, söyledi. Özdil "Eleştirmeden, üzülerek söylüyorum; Tayyip Erdoğan bir bira içseydi, bugün Türkiye çok daha iyi bir durumdaydı" dedi.
 Yılmaz Özdil'in bu sözlerine ise sert tepki Tayyar'dan geldi. Tayyar, "Yılmaz Özdil Sayın Başbakan Recep Tayyip Erdoğan için bir bira içse Türkiye düzelirdi diyor ya, hatırlatmak lazım; meyhaneden iktidar çıksa CHP'nin sırtı yere gelmezdi. Demek meyhaneden ülkem böyle gözüküyor. Onların da derdi iktidar olmak değil zaten. Herhalde ufak ufak alıştırıp seçmene yaptıramadıklarını birayla yaptıracaklar" diye cevap yazdı.