Aktörlerden biri de İmralı
PKKya silah bıraktırma stratejisi kapsamında İmralıya giden MİT Müsteşarı Hakan Fidan Büyükelçilere seslendi: Keşke benim bildiklerimi siz de bilseniz. Sürecin aktörlerinden biri de İmralı.

MİT MÜSTEŞARI HAKAN FİDAN BÜYÜKELÇİLERE ÖCALAN İLE GÖRÜŞMELERİ ANLATTI
Devletin PKKya silah bıraktırma stratejisi kapsamında İmralıya giden Milli İstihbarat Teşkilatı (MİT) Müsteşarı Hakan Fidan, görüşmesiyle ilgili olarak Türk Büyükelçilere Yapılması gerekenler yapılıyor. İmralı da bu süreçteki aktörlerden biri dedi. MİT-İmralı görüşmesi Ankarada düzenlenen 5.Büyükelçiler konferansına da damgasını vurdu. Dünyanın dört bir yanında görev yapan 150yi aşkın Türk büyükelçi dün Ankarada MİT Müsteşarı Hakan Fidanın MİT Dışişleri Bakanlığı Yapısal İlişkiler konulu konuşmasını dinledi. Yaklaşık 45 dakika süren toplantının tümü basına kapalı olarak gerçekleşti. MİT Müsteşarı Fidan büyükelçilere Dışişleri Bakanlığı ve MİT arasında dış istihbarata ilişkin koordinasyon konuları, Terörle Mücadelenin öğeleri ve Türkiye komşu bölgelere ilişkin gelişmeler konularında brifing verdi. 
Tüm dünyada bu tür görüşmeler var
Hakan Fidanın Büyükelçilere yaptığı konuşmayla MİT Müsteşarının yılbaşı öncesinde İmralıya giderek görüşmelerde bulunduğu yönündeki haberler de doğrulanmış oldu. Fidan, büyükelçilere İmralıya gidiş süreci ve görüşmelere ilişkin teknik bilgileri görev statüsü nedeniyle veremeyeceğine söyledi. Ancak, görüşmenin amaçlarına ilişkin ipuçları verdi. PKKya silah bıraktırma sürecinde çok sayıda faktör ve aktör bulunduğunu  anlatan Fidan, Bu sürecin aktörlerinden biri de İmralı. Yapılması gerekenler yapılıyor. İmralı ile görüşmemizde olağan dışı bir durum yok, zira tüm dünyada terör örgütleriyle bu tür görüşmeler yapılıyor dedi. 
İsterseniz fazla top çevirmeyeyim
Büyükelçilerin süreçle ilgili detaylara yönelik sorularını esprili bir dille geçiştiren Fidan, Benim bildiklerimi keşke siz de bilseniz ama memur olduğum için yasal çerçeveyi biliyorsunuz konuşamam. İsterseniz ben daha fazla top çevirmeyeyim dedi. Göreve geldikten sonra kurumda yaptıkları yapısal dönüşümler ve açılan yeni birimler hakkında detaylı bilgiler veren Fidan, dünyadaki istihbarat örgütlerini incelediklerini ve örnek aldıklarını söyledi. İstihbarat örgütlerinin çözüm yolunda terör örgütleriyle görüştüklerini söyleyen Fidan, benzer modeli uyguladıklarını söylemekle yetindi. Fidanın konuşmasının büyük bölümü MİTte gerçekleştirdikleri ve yapmayı planladıkları dönüşümle ilgiliydi. Başbakan Yardımcısı Beşir Atalay ise, Entegre Strateji adını verdikleri terörle mücadelede yeni dönemi anlattı. Atalay, güvenlik önlemlerinin kararlılıkla sürdürüleceğini belirtti.  