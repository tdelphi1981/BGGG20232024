Bakan Çelik'ten 'asgari ücret' sorusuna yanıt
Asgari ücretle ilgili eleştirileri yanıtlayan Çalışma ve Sosyal Güvenlik Bakanı Faruk Çelik, "800 lira büyük para. Geçinilmez diye bir şey yok. Geçinirsiniz" diye konuştu.
Çalışma ve Sosyal Güvenlik Bakanı Faruk Çelik, asgari ücretin düşüklüğü konusunda çalışan kesimden gelen eleştirilere canlı yayında yanıt verdi. Habertürkte yayınlanan Balçiçek İlterin Söz Sende programına katılan Bakan Çelik, 10 yıllık dönem içerisinde asgari ücretin yüzde 300'ün üzerinde arttığını söyledi.

Çelik, 'Bu asgari ücretle bir ailenin geçinebileceğini merak edenler çok. Siz ne düşünüyorsunuz?' sorusuna ise şu yanıtı verdi:

Geçinemez diye bir şey yok, tabi geçinirsiniz. Niye geçinemeyeceksiniz? Eğer ona mahkumsanız 800 lirada büyük paradır. Geçinirsiniz. Netice itibariyle peynirin kilosunun fiyatı belli, ekmeğin fiyatı belli, yediğiniz zeytinin fiyatı bellidir. Bunu istismar etmemek gerekir.

Bizim meselemiz asgari ücrette bu değil. Asgari ücret taban fiyattır. Biz diyoruz ki işverene 'bundan aşağı ücret teklif edemezseniz'. Eğer bunu kaldırırsanız korkarım ki 400 lira ücret teklif eden olabilir."

REKABET ŞANSI KALMAZ

Daha yüksek olması konusunda hepimizin talebi var. Ama problem şu. Ülkede üretilen mallar işçi ve işverenlerimizin dayanışması içerisinde üretiliyor. Bunların dünya piyasalarında yer bulması rekabet edilebilirliğiyle orantılıdır. Eğer daha pahalı üretiyorsanız dünya piyasalarında satma imkanınız yok. Pahalı üretip satamazsanız içerde de istihdamı engellerseniz, asgari ücreti arar noktasına düşerseniz. Asgari ücreti enflasyon üzerinde artırıyoruz, artırırken de mutlaka ihracatı ve üretimi dikkate alan bir bakış açısı sergilememiz gerekiyor.