Uluderede birşey gizlemedik
AK Partinin Güneydoğu milletvekilleri, il başkanları ile kadın-gençlik kolları temsilcileriyle buluşan Başbakan, Uluderede hiçbir şey gizlemedik. Olayı istismar ediyorlar. PKK ve BDPnin istismarına gelmeyin dedi.

Başbakan Erdoğan liderliğinde, AK Parti Genel Merkezinde 4.5 saat süren İl Teşkilatları Değerlendirme ve İstişare Toplantısına Doğu ve Güneydoğudaki 13 ilden 100ün üzerinde kişi katıldı. Kahvaltılı zirvede, bu illerden milletvekilleriyle birlikte, il, belediye, gençlik ve kadın kolları başkanları hazır bulundu. Başbakan Yardımcısı Beşir Atalay, Maliye Bakanı Mehmet Şimşek, Çalışma Bakanı Faruk Çelik de toplantıda yer aldı. 30u aşkın milletvekili ve il başkanını dinleyerek tek tek not alan Başbakan Erdoğanın şu ifadeleri kullandığı belirtildi.
ULUDEREDE HİÇBİR ŞEYİ GİZLEMEDİK: Uludere konusunda soruşturmanın uzaması bizi zor durumda bırakıyor. PKK ve BDP de bunu istismar ediyor diyen bazı vekillere Erdoğan, Bizi neden zor durumda bıraksın. Hiçbir şeyi gizlemedik ki! CHP ve MHPnin konuyla ilgili istismarına izin vermeyin. Uludere olayında gereğini yaptık. Biz doğruları söylüyoruz. Atacağımız adımlar önemli, onların ne söylediği değil. Başından itibaren konunun üzerine eğildik. Yargı gerekli değerlendirmeyi yapıyor, oradan çıkacak karar önemli.
O DETAYLARI DA GÖZDEN KAÇIRMAYIN: Bazı detaylar da gözden kaçmamalı. Kaçakçılık yapan grubu bölgedeki karakol fişekle uyarmış ancak buna rağmen grup ilerlemiş. Aynı bölgede bir yıl önce de PKK saldırısında 9 şehit verildiğinde karakol komutanı soruşturma geçirdi. Komutan, Heron görüntülerine rağmen neden o teröristlerin vurulmadığı sorulduğunda, Kaçakçı olabilir diye vurmadık yanıtını verdi. Bunlar da dikkate alınmalı.
BDPYİ SİYASİ PLATFORMA ÇAĞIRIN:  BDPyi her zaman siyasi platformda siyaset yapmaya çağırın. Sürekli yarışa davet edin. Silahın arkasına saklanmayın mesajı verin.
KÜRT SORUNU EZBERİNİ TERK EDİN: Biz, en başından bu konuya samimi yaklaştık. Milli Birlik ve Kardeşlik Projemize geri adım atmadan devam ediyoruz. Gerekeni yaptık, yapıyoruz. Yaptıklarımızla ezber bozduk. Siz de bu ezberden vazgeçin, Kürt sorunu tabirini kullanmayın. Sorunun adı terör sorunudur.
ZERDÜŞTLÜK POLEMİĞİ: Toplantıda bir vekilin BDPlilere yönelik  Zerdüştlük söyleminden bölgedeki Kürtler rahatsızlık duyduğunu söylüyor demesine Erdoğanın, BDPlilere Zerdüşt demedim. Bu konuda, PKKlıların yakalandığı mağaralarda çekilen görüntülerden bunlar tespit edildi yanıtını verdiği bildirildi.
17 ÖĞRENCİ DAĞA ÇIKTI: Toplantıda bir vekilin de Diyarbakırda bir liseden 17, bir sınıftan 7 çocuk dağa çıktı, bunda hiç suçumuz yok mu dediği belirtildi. Erdoğanın ise, PKK, okulları yakıyor, öğretmene saldırıyor. Çünkü çocuklar okursa, dağa çıkmayacak. Çocuklar okula giderse eline taş verip attıramayacaklar. Biz bu yüzden bölgedeki eğitime önem vermeli, yatırım yapmalı, okula gitme oranını yükseltmeliyiz dediği ifade edildi.
Bölgeye yatırımları anlatın
BAŞBAKAN Erdoğanın toplantıda bölgeye 36 katrilyon lira yatırım yaptıklarını belirterek, Bu 36 katrilyonu nasıl harcadığımızı halka anlatalım. Cumhuriyet tarihinde böyle bir yatırım olmadı dediği belirtildi. AK Partililerin söylem birliği içinde olması gerektiğini ifade eden Başbakanın, Siyaset bir orkestra işi. Buralara takım oyunuyla geldik ifadesini de kullandığı kaydedildi. Terörle mücadelede kararlılık mesajı veren Erdoğan, Milli Birlik ve Kardeşlik Projesine hız kesmeden devam edeceklerini vurguladı. Erdoğan BDPlilerin dokunulmazlığı konusunda da Yarın kalkacak bir şey yok derken, konu üzerinde çalışıldığını ifade etti. 
Toplantının ardından açıklama yapan AK Parti Genel Başkan Yardımcısı Hüseyin Çelik, Bütün söylenenler not alınmıştır. Görevliler, bizatihi Sayın Başbakan tarafından not alınmıştır dedi.
Köşk randevusu bir saat gecikti
Toplantı planlanandan uzun sürdü. 4.5 saatlik toplantıdan ayrılmak istemeyen Erdoğan, kurmayları aracılığıyla Çankaya Köşkünden 1 saatlik erteleme talebinde bulundu. Cumhurbaşkanı Abdullah Gülün yanıtıyla, toplantıya devam edildi.
HAPSE GÖTÜREN O ŞİİRİ OKUMASININ 15. YILINDA 112 AÇILIŞ
BAŞBAKAN Recep Tayyip Erdoğan, cezaevine girmesine bahane olarak gösterilen 12.12.1997 tarihinde Siirtte okuduğu şiirden 15 yıl sonra aynı gün Ankarada aralarında barajların da olduğu 112 dev tesisin açılışını gerçekleştirdi.
Kadir Topbaş hatırlattı
Orman ve Su İşleri Bakanlığının 12.12.2012 tarihine özel olarak 12.12.12de 112 Dev Eser Milletimizin Hizmetinde adıyla Voleybol Federasyonu Spor Salonunda gerçekleştirdiği programda, Erdoğan, açılışların yapıldığı illere bağlanarak tesisleri hizmete açtı. Erdoğanın, son olarak bağlandığı İstanbuldaki toplu açılış töreninde konuşan İstanbul Büyükşehir Belediye Başkanı Kadir Topbaş Bundan tam 15 yıl önce bugün 12.12.1997 günü Siirtte şiir okumuş, görevden uzaklaştırılmıştınız. Şimdi Türkiyede okunmak üzere gelecek nesillere şiirler yazıyorsunuz, bundan dolayı millet olarak, İstanbullular olarak size teşekkürlerimizi sunuyoruz dedi. 
ÇİÇEK BARAJI HAYATIMDA ALDIĞIM EN ANLAMLI HEDİYE
MECLİS Başkanı Cemil Çiçek, Yozgatta bir baraja Başbakan Erdoğan tarafından adının verilmesinin kendisi için de sürpriz olduğunu belirterek, Hayatımda anladığım en anlamlı hediye dedi. Çiçek, STARın konuyla ilgili sorusu üzerine, Baraja isminin verileceğinden haberim ve bilgim yoktu. Doğrusu benim için sürpriz oldu. O sırada Meclisteydim. Gelip söylediler televizyondan duydum. Teşekkür ediyorum. Hayatımda aldığım en anlamlı hediye. Kendim ve ailem için çok önemli dedi.