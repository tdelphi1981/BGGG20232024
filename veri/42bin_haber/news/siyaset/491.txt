Numan Kurtulmuş'tan Malatya açıklaması
AK Parti Genel Başkan Yardımcısı Numan Kurtulmuş, her geçen gün gelişen Malatya'nın büyükşehir olmayı hak ettiğini söyledi.
Numan Kurtulmuş, Malatya Valisi Vasip Şahin'i ziyaretinde yaptığı konuşmada, kentin her geçen gün geliştiğini, bu yönüyle büyükşehir olmayı en fazla hak eden iller arasında bulunduğunu belirtti. 

Kurtulmuş, şöyle devam etti: "Malatya'nın her geçen gün geliştiğini ve yapılan çalışmalarla da büyükşehire layık il olduğunu göstermesinden memnun olduğumu, ayrıca Malatya'yı tanıyan ve Malatya için geceli gündüzlü çalışan bir valimizin olmasından da büyük mutluluk duyduğumu belirtmek isterim. Sayın valimize başarılı çalışmalar diler, ilimize yapmış olduğu katkılar ve bundan sonra da yapacakları için teşekkür ederim." 

Vali Şahin de ziyaretten duyduğu memnuniyeti dile getirdi. 

Ziyarete AK Parti Malatya milletvekilleri Ömer Faruk Öz, Cemal Akın ve Mücahit Fındıklı, Belediye Başkanı Ahmet Çakır, AK Parti İl Başkanı Bülent Tüfenkci de katıldı. 

Ziyaret sonunda Vali Şahin, Kurtulmuş'a Malatya kayısısı hediye etti.