Önce eylemsizlik adımı sonra sınırdışına çekilme
Öcalanın, İmralıda kendisiyle görüşen BDPli heyetle; PKKnın elinde tuttuğu rehineleri bırakması, önce eylemsizlik süreci ardından da sınırdışına çekilme mesajı gönderdiği belirtildi. Üç talimat, heyet tarafından Kandil ve Avrupaya da iletildi.

ABDULLAH ÖCALANDAN KANDİL, AVRUPA VE BDPYE ÜÇ MESAJ VAR
Yeni çözüm süreci kapsamında başlatılan İmralı görüşmelerinde Adaya yapılan ikinci ziyaretle kritik bir eşik aşıldı. BDPli Pervin Buldan, Altan Tan ve Sırrı Süreyya Önderin Abdullah Öcalanla yaptığı görüşmede Öcalan üç önemli mesaj verdi. Barış için yol haritası içerikli üç ayrı metine göre, Öcalan kısa sürede PKKnın elinde bulunan asker ve sivillerin serbest bırakılmasını, ilkbahar ile birlikte ise ülke dışına çekilmesini istedi. Öcalan, BDPye ise sürece zarar verecek eylem ve söylemlerden uzak durmasını tevsiye etti.
Elindeki rehineleri bırak
Önceki gün gerçekleşen görüşmede Öcalanın, BDPlilere çözüm süreci için öngördüğü yol haritasını sunduğu öğrenildi. Öcalanın çözüm sürecinde terör örgütüne yönelik ilk talimatı aralarında kaymakam adayı Kenan Erenoğlu, Astsubay Abdullah Sörfçeler, polis memuru Nadir Özgen, uzman çavuş Kemal Ekinci ve uzman çavuş Zihni Koçun da yer aldığı 20ye yakın kişinin serbest bırakılması oldu. PKKnın bu kişileri kısa sürede serbest bırakacağı tahmin ediliyor.
İnşallah çözümü göreceğim
PKK lideri Öcalanın en önemli mesajı ise örgütün önce eylemsizliğe geçmesi ardından ise sınır dışına çıkması talimatı oldu. Buna göre, devletin Öcalan ile PKKya silah bıraktırma hedefiyle masaya oturduğu amaç doğrultusunda terör örgütünün, Barış için öngörülen sürede silahlı eylemleri bırakarak sınır dışına çıkması bekleniyor.  Sürecin kesintisiz devam etkmesi halinde öngörülen süre Nisan-Mayıs aylarını kapsıyor. Bu tarihten itibaren aşamalı olarak sınır dışına kaydırma planlanıyor. Öcalan, BDPden ise çözüm sürecinde hassasiyet ve şeffaflık istedi. 5 saat esprili ortamda geçen görüşmede, Öcalanın, Sağlığım iyi ama yaşlanıyorum. İnşallah ölmeden bu sorunun çözüldüğünü görebileceğim dediği ifade edildi. Öcalan, BDPnin isim krizi dahil görüşmelerin amacını gölgeleyecek her türlü açıklama ve eylemlerden uzak durmasını istedi. Özellikle Nevruz kutlamalarının barış sürecine zarar verecek olaylara sahne olmamasını istedi.
Bugün veya yarın açıklanacak
BDP yönteminin, Öcalanın mesajlarını İmralı dönüşü, örgütün Kandil ve Avrupadaki yöneticileri ile de paylaştığı öğrenildi. Bugün ve yarın yapılacak değerlendirmelerin ardından PKKnın, Öcalanın talimatları doğrultusunda atacağı adımları açıklaması bekleniyor. 

KANDİL VE AVRUPA İLE PAYLAŞILDI

BDP Grup Başkanvekili Pervin Buldan, BDP İstanbul Milletvekili Sırrı Süreyya Önder ve BDP Diyarbakır Milletvekili Altan Tandan oluşan heyet, önceki gün İmralı Adasından döndükten sonra akşam saatlerinde İstanbulda BDP Eşgenel Başkanı Gültan Kışanak ve bir grup milletvekilleri ile bir araya geldi. Toplantıda Öcalanın mesajlarının örgütün Kandil ve Avrupadaki yöneticileri ile paylaşıldığı öğrenildi. STARa değerlendirmede bulunan BDP Grup Başkanvekili Pervin Buldan, Geniş çaplı değerlendirmeyi bugün eşbaşkanlarımızın da katılacağı toplantının ardından yapıp içeriği kamuoyuna açıklamayı düşünüyoruz dedi. KCK Yürütme Konseyi üyesi Zübeyir Aydar da, Öcalan ile görüşmelerle başlayan sürecin sağlıklı ilerlemesi için bir çatışmasızlık ortamının şart olduğunu kaydetti. Aydar, Eğer barış konusunda samimiyet varsa engel çıkarılmaması gerekir dedi.