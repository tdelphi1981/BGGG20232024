'Evliyası'yla, 'eşkiyası'yla barış sürecindeyiz!'
 
 AB Bakanı ve Başmüzakereci Egemen Bağış, Türkiye’nin barış sürecine odaklandığını söyledi. İstanbul’da bir otelde gerçekleştirilen ’Genç İşadamları AB Yolunda’ adlı etkinlikte konuşan Bağış, "Üyesi olmaya çalıştığımız AB insanı yüceltme projesidir. AB yolunda ilerlerken, biz aslında kendi özümüze döneceğiz. İktidarıyla muhalefetiyle, evliyasıyla , eşkiyasıyla barış sürecine odaklanmış durumdayız" diye konuştu. 
 'BİZ İNADINA KARDEŞLİK, İNADINA BİRLİK, BERABERLİK DİYECEĞİZ'
  
 
 Fransa’da yaşanan infazlara değinen ve isim vermeden bazı çevreleri suçlayan Bağış, "Ortadoğu’daki çatışmadan rant elde edebileceğini zanneden birileri, her türlü olumsuz kampanyayı, hatta infaz çabalarına kadar süreçlerini ilerletebiliyor" dedi. "Biz ’inadına kardeşlik’ diyeceğiz. ’İnadına birlik beraberlik’ diyeceğiz" diyerek sözlerini sürdüren Bağış, bu konuda kismeye fırsat verilmeyeceğini belirtti. 
 'İNSANLIĞI ULUSAL ÇIKARLARIN ÖNÜNE KOYDUK' 
 Türkiye’nin kendi coğrafyasında herkesin huzurlu olmasını, mutlu olmasını istediğini kaydeden AB Bakanı Bağış, "Bizim coğrafyamızda, kendi vatandaşlarını katleden zihniyetlere karşı dik duruş sergiliyorsak, Türkiye’nin tutumunu herkesin algılaması lazım. Türkiye’nin Suriye konusundaki yaklaşımı, küresel insani değerleri, ulusal çıkarların önüne koyma sürecidir. Biz başkaları gibi bir kaç kuruşluk çıkar için insanların heba edilmesine göz yumamayız" diye konuştu. 
 'İNFAZLARI AYDINLATIN'
  
 Fransa’da son dönemde yaşanan gelişmelerin ve bu gelişmelerden sonra ortaya konulan tutumlar ile en üst düzeyde yapılan açıklamaların düşündürücü olduğunu söyleyen Bağış, sözlerini şu şekilde sürdürdü: Buradan Fransız yöneticilerine bir çağrıda bulunmak istiyorum. Biran evvel bu infazların aydınlatılmasını sağlayın. Çünkü bu cinayetlerin failleri yakalanmadıkca, üzerinde şüphe bulutları dolaşacaktır. İnsanlık bu konuda sizi sorgulayacaktır.
  