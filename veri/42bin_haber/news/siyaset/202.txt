Van ve Iğdır'da KCK operasyonu
Van ve Iğdır'da KCK'ya yönelik operasyonlarda 26 kişi gözaltına alındı 
 Van'da, terör örgütü PKK'nın üst yapılanması KCK'ya yönelik düzenlenen operasyonda, İl Genel Meclisi Başkanı Semira Varlı, Belediye Başkan Yardımcısı Selim Bozyiğit ve BDP İl Başkanı Yakup Ateş'in de aralarında bulunduğu 12 kişi gözaltına alındı.
 
 Iğdır'da da KCK'ya yönelik operasyonda İl Genel Meclisi Başkanı Cengiz Savaş ve Belediye Başkan Yardımcısı Elif Dağgül'ün de aralarında bulunduğu 14 kişi gözaltına alındı.  
 Şüphelilerin emniyetteki işlemleri sürüyor. 
 GÖZALTILAR PROTESTO EDİLDİ
  
 Van’da bu sabah yapılan operasyonların ardından BDP’liler basın açıklaması düzenleyip, yapılan gözaltıları protesto etti. Basın açıklamasına, aralarında BDP Van Milletvekili Özdal Üçer’in de bulunduğu yaklaşık 100 kişi katıldı. BDP çadırında toplanan grup, Sanat Sokağı’na kadar, slogan atarak yürüdü. BDP’li Üçer, operasyonların sonunun gelmeyeceğini, gözaltıların özel amaçlı olduğunu ileri sürdü.  
 Grup, 5 dakikalık oturma eylemi ardından slogan atarak BDP çadırına gitti.
  