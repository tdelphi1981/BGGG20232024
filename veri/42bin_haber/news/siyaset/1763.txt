Hükümetten yangınla ilgili ilk açıklama
Başbakan Yardımcısı Bekir Bozdağ, Almanya'daki yangının çıkış nedeni, yetkililerin yaptıkları ve yapacakları çalışmaları yakından takip ettiklerini belirterek, Almanya'dan, yangının gerçek nedeninin hiç bir şüpheye yer bırakmayacak şekilde açıklığa kavuşturmasını ve kamuoyuna açıklamasını beklediklerini bildirdi.
Bozdağ, sosyal paylaşım sitesi Twitter'da, Almanya'da 7 Türk vatandaşının öldüğü yangınla ilgili duyduğu üzüntüyü dile getirdi.

Almanya Backnang'ta bir evde çıkan yangında 7 kişinin vefatının herkesi üzdüğünü belirten Bozdağ, şu ifadeleri kullandı:

'Almanya'daki yangın hadisesinin çıkış nedeni, yetkililerin yaptıkları ve yapacakları çalışmaları yakından takip ediyoruz. Almanya'dan, yangının gerçek nedeninin hiç bir şüpheye yer bırakmayacak şekilde açıklığa kavuşturmasını ve kamuoyuna açıklamasını bekliyoruz.'