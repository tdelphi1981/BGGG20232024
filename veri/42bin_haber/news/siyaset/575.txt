PKK'lı taziyesi CHP'de kriz çıkardı
CHP'de ikinci Hüseyin Aygün çatlağı.
CHP Tunceli Milletvekili Hüseyin Aygün'ün Fransa'da suikast sonucu öldürülen üç PKK'lı için Paris'teki Ahmet Kaya Kültür Merkezi'ne gerçekleştirdiği ve Twitter'den fotoğrafını da paylaşarak duyurduğu taziye CHP'yi karıştırdı.

Aygün, 'Ailelere başsağlığı diledik' mesajını atarken, CHP Kayseri Milletvekili Şevki Kulkuloğlu ise twitter üzerinden Aygün'e sert tepki gösterdi. Kulkuloğlu, "PKK'lı teröristlerin PKK bayraklı resimleri önünde resim çekinenler CHP'li olamaz, CHP'de de bulunamaz" diye yazdı. 


 Aygün, daha önce seçim bölgesi Tunceli'de PKK'lı bir grup terörist tarafından kaçırılmış, serbest bırakıldıktan sonra teröristler için yaptığı 'İyi çocuklar' çıkışı yapmış ve CHP karışmıştı.