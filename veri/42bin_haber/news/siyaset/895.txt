Çelik'in tutuklu komutanlar yorumu
 
 Kültür ve Turizm Bakanı Ömer Çelik, bakanlığa atanmasının ardından geldiği seçim bölgesi Adana’da NTV canlı yayınında güncel konularda değerlendirmeler yapan Çelik bu konuda şöyle dedi:
 
 "Bir devletin, bir iktidarın darbelerle mücadele etmesi ne içindir? Bu illegal yapılar sistemden, toplumdan, devletten temizlensin ve toplumun önüne yeni bir sayfa açılsın, hukuki standartlar daha yüksek bir sayfa olsun diye. Bunun ilanihaye bir toplumun gündeminde yer alması travmalar yaratır. Bu bir sonuca bağlanmalı, uzun tutukluluk süreleri sona ermeli, Türkiye artık önüne bakmalıdır. 
 
 'Silahlı Kuvvetlerin yedeği yok!'
 
 Birçok şeyin yedeği var, Silahlı Kuvvetlerin yedeği yok. Silahlı kuvvetlerin içinde geçmişte çok yanlışlıklar yapanlar, gruplaşmalar olmuştur. Gerek kendi içlerinde, gerek yargıda bu mücadele veriliyor. Bu coğrafyada güçlü bir silahlı kuvvetlere ihtiyaç var. Dolayısıyla bir kurumun ila nihayet töhmet altında kalması, o kurumun doğru bir gelecek inşasına zarar vereceği gibi, bu kurumun, bu ülkenin geleceğine yapacağı hizmete de zarar verir. 
 
 Türkiye insan malzemesini hoyratça harcamamalıdır. Uzun tutukluluk süreleri insan malzemesinin hoyratça hırpalanmasına yol açıyor. Suçlu varsa cezalandırılmalarının arkasındayız. Ama ceza sürelerini aşan tutukluluk süreleri gelecek inşamıza zarar veriyor."
 
 Başbakan’ın kendisi ile ilgili olarak "İnşallah bakanlığı ile birlikte bekarlığı da son bulur" temennisine de Çelik, "Kısmet" demekle yetindi. 
 Orhan Apaydın, DHA