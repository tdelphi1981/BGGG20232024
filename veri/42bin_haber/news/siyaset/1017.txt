Ümit Kocasakal hakkında hapis istemi
 
 İstanbul Baro Başkanı Ümit Kocasakal’ın da aralarında olduğu, 10 Baro yöneticisi hakkında yargı görevini yapanı etkilemeye teşebbüsten hapis istemiyle dava açıldı.
 
 6 Nisan 2012 Balyoz davası duruşmasında İstanbul Baro başkanı ve beraberindeki heyet duruşma salonuna geldi.
 
 Sanık avukatlarını olduğu yere geçerek bildiri okuyan, Baro yönetimi, “biz buraya denetim görevine geldik” diyerek, mahkeme başkanının uyarılarına uymadılar. O anlar tutanakla kayıt alındı.
 
 Bu olaydan sonra İstanbul 10. Ağır Ceza Mahkemesi, Silivri Cumhuriyet başsavcılığına suç duyurusunda bulundu.
 
 Yazılı ve sözlü ifadeye çağrılan baro yönetimi ifade vermeye gitmedi.
 
 Adalet Bakanlığından 18.10.2012 tarihinde yapılan açıklama ile yapılan bu eylemin avukatlık görevi kapsamında olmadığını belirtildi.
 
 İstanbul 10. Ağır Ceza Mahkemesinin savcılığa verdiği kamera kayıtları incelendi. İfadeye çağrılmaya gerek görülmeden, olayın kameralar tarafından kaydedildiği ifade edildi.
 
 Yapılanın görev kapsamında olmadığı ve adil yargılamayı engellemeye teşebbüsten İstanbul Baro Başkanı Ümit Kocasakal’ın da aralarında olduğu 10 Baro yöneticisi hakkında, 2yıldan, 4 yıla kadar hapis cezasına çarptırılması istendi.
 
 Hakim karşısına çıkacak Baro Başkanları 2 yıldan fazla hapis alırlarsa avukatlık da yapamayacaklar.
 
 TRT HABER