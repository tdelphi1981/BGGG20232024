Çelik: Sinop'taki provokasyonu kınıyorum
AK Parti Genel Başkan Yardımcısı Hüseyin Çelik, BDP milletvekilleri Sırrı Süreyya Önder, Levent Tüzel, Sebahat Tuncel ve Ertuğrul Kürkçü'nün Sinop'ta tepkiyle karşılanmaları ile ilgili olarak Twitter'da açıklamalarda bulundu.
Çelik, "BDP'lilerin Sinop ziyareti esnasında ortaya konan provokasyonu kınıyorum. Her siyasi parti çok rahatlıkla 81 ilde faaliyet yapabilmelidir" dedi.


"ORTAYA KONAN PROVOKASYONU KINIYORUM"


BDP milletvekilleri Sırrı Süreyya Önder, Levent Tüzel, Sebahat Tuncel ve Ertuğrul Kürkçü'nün Sinop'ta tepkiyle karşılanmaları ile ilgili olarak Çelik, "BDP'lilerin Sinop ziyareti esnasında ortaya konan provokasyonu kınıyorum. Her siyasi parti çok rahatlıkla 81 ilde faaliyet yapabilmelidir" dedi.


"CHP'LİLERİN SİLİVRİ'DEKİ HAREKET TARZINI ONAYLAMIYORUM"


İstanbul 13. Ağır Ceza Mahkemesi'de görülen 67'si tutuklu 275 sanıklı Ergenekon Davası'nın 276. duruşmasında jandarma ekiplerinin salonuna girmek isteyen gruba müdahale etmesini de değerlendiren Hüseyin Çelik, "CHP'liler, Silivri'de gövde zoruyla yargıyı etkilemeye çalışıyor. Ergenekon ve Balyoz davalarının sonuçlarını bekleyenler, Ak Parti'nin, kapatma davası devam ederken sergilediği olgunluğu örnek almalı. CHP'lilerin Silivri'deki hareket tarzını onaylamamakla birlikte, yaralanan CHP'li milletvekiline geçmiş olsun dileklerimizi sunuyoruz" dedi.