Cumhurbaşkanlığı'nın medya takibini MTM yapacak
Cumhurbaşkanlığı, medya takibi için Medya Takip Merkezi ile anlaştığını açıkladı.
 Cumhurbaşkanlığı'nın, medya takibi ve ölçümlemesi alanında geçen yıl olduğu gibi bu yıl da Medya Takip Merkezi (MTM) ile anlaştığı bildirildi.
 Cumhurbaşkanlığına verdikleri medya takip servisinin 2007 yılından beri devam ettiğine dikkat çeken Medya Takip Merkezi Genel Müdürü Halef Remzi Vayıs, Cumhurbaşkanlığı'nın 2013 yılında da gazete, dergi, TV kanalları, internet siteleri ve sosyal medyada kurum ve Cumhurbaşkanı Abdullah Gül ile ilgili tüm haberlerin takip ve ölçümlemesi hizmetlerini, Medya Takip Merkezi’nden alacağını belirterek, "Türkiye’nin en önemli kurumlarından birinin çözüm ortağı olmak, güçlü bir teknolojik alt yapı, nitelikli ve yenilikçi servisler, uzman bir kadro gerektiriyor” dedi.
 ANKA
  