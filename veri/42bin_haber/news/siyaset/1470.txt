Ahmet Kayayı yuhalayanlar şimdi pişman oldu
Avrupa Birliği Bakanı Bağış, Pariste Ahmet Kaya ve Yılmaz Güneyin mezarlarını ziyaret etti. Bağış, Kayanın mezarı başında yaptığı konuşmada, Hayalleri gerçekleşti ama memleketini göremedi. Onu zamanında yuhalayanlar şimdi pişman oldu. Keşke bunlar yaşanmasaydı diye konuştu.

Fransa’nın başkenti Paris’te bulunan AB Bakanı ve Başmüzakereci Egemen Bağış, Ahmet Kaya ve Yılmaz Güney’in Père Lachaise Mezarlığı’nda bulunan kabirlerini ziyaret ederek çiçek bıraktı. “Kürtçe şarkı söyleyeceğim” dediği için Ahmet Kaya’ya saldıranların ve hedef gösterenlerin dahi pişman olduğunu belirten Bakan Bağış, şunları kaydetti: “Milletimiz o karanlık günleri unutmadı. Gerçekten içimiz burkuluyor. Yapılanlar hala içimizi acıtıyor. Keşke bunlar yaşanmasaydı da Ahmet Kaya şarkılarıyla, besteleriyle özgürlüklere ilham vermeye devam etseydi.” 
Yorgun değil ilerici demokrat 
AB Bakanı Egemen Bağış “Artık yorgun değil ilerici demokrat Türkiye’de Diyarbakırlısı da Edirnelisi de Tuncelilisi de Manisalısı da sadece isimleriyle değil demokrasimizin standartlarıyla da bahtiyar” ifadelerini kullandı. Daha sonra aynı mezarlıkta bulunan Yılmaz Güney’in mezarını da ziyaret eden Bağış, buraya da çiçek bırakarak dua okudu. 
22. fasıL Haziran’da açılacak 
AB Bakanı Bağış, Fransa’nın engelini kaldırma kararı aldığı 22. başlık ‘Bölgesel Politikalar ve Yapısal Araçların Koordinasyonu’ faslının Haziran ayında resmen açılmasını sağlayacaklarını söyledi. Bağış, “22’nci fasıl özellikle açılım sürecinde çok önemli. Bu fasıl, bölgesel kalkınmayı hızlandıran ve sosyoekonomik farkların azaltılmasını öngörüyor. Terörün çözüm sürecini destekleyici unsurlar var” dedi. 
 