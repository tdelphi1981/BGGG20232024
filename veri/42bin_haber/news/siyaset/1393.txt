Erdoğan'dan engelli kıza iş sözü
Başbakan Recep Tayyip Erdoğan, Midyat'ta vatandaşlarla sohbet ederek, engelli bir genç kızın sorunlarıyla ilgilenme sözü verdi.
Başbakan Erdoğan, Midyat'ta Toplu Açılış Töreni'nin ve halka hitabının ardından Midyat Belediyesi Kültür Evi'ni gezdi.

Beraberinde kızı Sümeyye Erdoğan ile bir süre burada kalan Erdoğan, Kültür Evi'nden ayrılırken kendisini bekleyen vatandaşları selamladı.

Erdoğan, polis bariyerinin arkasından seslenen fiziksel engelli genç kızın yanına giderek onunla sohbet etti. Azize Akan isimli engelli genç kız, meslek lisesi mezunu olduğunu belirterek Başbakan Erdoğan'ndan iş istedi.

Akan'ın hediye ettiği örme kırmızı gülü, kızı Sümeyye Erdoğan'a veren Erdoğan, Azize Akan'a sorunlarıyla ilgileneceğini söyledi.

Erdoğan, Aile ve Sosyal Politikalar Bakanı Fatma Şahin'den Akan ile ilgilenmesini ve bir işe yerleştirilmesini istedi.

Başbakan Erdoğan, ilçeden ayrılırken de bir zücaciye dükkanının açılışını gerçekleştirdi, AK Parti Midyat İlçe Başkanlığı'nı ziyaret etti.