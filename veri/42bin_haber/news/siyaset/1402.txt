Kültür ve Turizm Bakanı Çelik'ten Yaşar Kemal'e ziyaret
Kültür ve Turizm Bakanı Ömer Çelik, dünyaca ünlü edebiyatçı Yaşar Kemal'i İstanbul'daki evinde ziyaret etti.
Bakanlıktan yapılan açıklamaya göre, Yaşar Kemal, evine gelen Bakan Çelik'i büyük coşkuyla karşıladı. Her ikisi de Adanalı olan Bakan Çelik ile Yaşar Kemal, sohbete de 'Adana'dan başladı.

Görüşmede, edebiyattan sanata, kültür dünyasından politikaya kadar çok geniş yelpazede renkli konular konuşuldu.

Sıcak bir atmosferde gerçekleşen buluşmada Bakan Çelik, ünlü edebiyatçıya 'Yaşar Ağabey' derken, Yaşar Kemal de Bakan Çelik'e 'Ömer' diye hitap etti.

Görüşmeye, yine Adanalı olan Nebil Özgentürk de katıldı.

Yaklaşık 2 saatlik görüşmenin 'yarıda kaldığını' düşünen ev sahibi Yaşar Kemal ile misafiri Çelik, gelecek günlerde sohbetlerine bir akşam yemeğinde devam etme konusunda sözleşti.