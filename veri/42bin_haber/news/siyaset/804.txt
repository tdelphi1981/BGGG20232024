Ak Parti'den Hakkari'ye güçlü isim
PKK'ya silah bıraktırma hedefi ile MİT'in PKK lideri Abdullah Öcalan ile İmralı'da başlattığı yeni süreci önemseyen Başbakan Recep Tayyip Erdoğan, Doğu ve Güneydoğu teşkilatlarında yeni sürecin ruhuna uygun bir yapılanmaya gidiyor.
Bir süre önce Diyarbakır teşkilatında değişikliğe giden Başbakan, Hakkari İl Başkanlığı'na eski Milletvekili Abdulmuttalip Özbek'i getirdi. Bir kaç gün içinde görevine resmen başlayacak Özbek, "Sayın Başbakanımızla Salı günü görüştük. 'Niye görevden kaçıyorsunuz?' dedi. Ben de kabul ettim. Barışa katkım olsun diye dua ediyorum." dedi.