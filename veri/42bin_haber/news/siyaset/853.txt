Şahin'den kabine değişikliğine ilk yorum
Eski İçişleri Bakanı İdris Naim Şahin, kabinedeki değişiklikle ilgili, 'Dönem aynı dönem, değişen bir şey yok' dedi.
İdris Naim Şahin, Orman ve Su İşleri Bakanı Veysel Eroğlu, Enerji ve Tabii Kaynaklar Bakanı Taner Yıldız THY'nin tarifeli seferiyle İstanbul'a geldi.

Atatürk Havalimanı VIP Salonu'nda gazetecileri selamlayan İdris Naim Şahin, bir gazetecinin, 'Kabinede yapılan değişiklik ve yeni dönemle ilgili bir açıklamanız olacak mı?' sorusuna, 'Dönem aynı dönem, değişen bir şey yok' şeklinde karşılık verdi.

Şahin, Eroğlu ve Yıldız'ın, Başbakan Recep Tayyip Erdoğan'ın dayısı Kemal Mutlu'nun Kasımpaşa'daki Büyük Piyale Paşa Camisi'nde kılınacak cenaze namazına katılacakları öğrenildi.