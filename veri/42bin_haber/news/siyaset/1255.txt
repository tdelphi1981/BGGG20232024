CHP, barış yoluna düşmüş kaya gibi duruyor
Prof. Dr. Katırcıoğlu, CHPnin hem Kürtlere yönelik ırkçı söylemi, hem de Suriyede Beşşar Esada verdiği des-tek nedeniyle Kürt sorununun çözümü ve Ortadoğu barışının önüne düşmüş kaya gibi durduğunu söyledi.

YEŞİL ve Sol Partisi kurucusu Prof. Dr. Erol Katırcıoğlu, son kitabı “İnsansız Kapitalizm İnsanlı Toplum” kitabında CHP’ye eleştiriler yöneltti. Katırcıoğlu, Kürtlere yönelik ırkçı söylem ve Sosyalist Enternasyonal’de Esad yönetimini koruma eyleminin CHP’nin “sol olmadığı” saptamasını doğrulandığını söyledi. Prof. Katırcıoğlu, şöyle konuştu: “CHP’de etkin olan kesim yenilikçi özgürlükçü denilen kesim değil. Partide, ulusalcı taban etkin. Yeni CHP söylemlerinin de içini dolduramıyorlar. Yenileşmeye cesaretleri yok. CHP, geçen hafta İzmir Milletvekili Güler’in sözlerine Genel Başkan Kılıçdaroğlu’nun gerçek tepkiyi vermemesi nedeniyle Kürt sorunu konusunda AK Parti’ye verdiği krediyi bitirmişti. Şimdi de Esad’a desteklerini Sosyalist Enternasyonal’de yinelediler. CHP’deki etkili yapı, Kürt sorununun çözülmesinden de Esad’ın gitmesinden de rahatsız. O nedenle CHP, hem Kürt sorunu hem de Ortadoğu barışının yoluna düşmüş kaya gibi duruyor. Çünkü Kılıçdaroğlu, yanında kim bulunursa ondan etkileniyor. Sezgin Tanrıkulu ile beraber olursa ‘Kürt sorununu çözelim’ diyor, ulusalcılarla birlikte olduğunda ‘Milliyetçilik CHP’nin altı okundan biridir’ diyor.” 
ERDOĞAN TAM KARİZMATİK LİDERLİK ÖRNEĞİ SERGİLİYOR 
Kürt sorunu konusunda hükümetin çalışmasını olumlu bulduğunu söyleyen Prof. Dr. Katırcıoğlu, şunları kaydetti: “Burada Erdoğan’ın dilinde ilerleyen dönemde bir sorun yaratacak yaklaşımlar düşünülebilir. İmralı’daki televizyon için ‘Ben gönderdim’ ve adaya gidişler için ‘O gitsin, öteki gidemez’ türündeki yaklaşım kendisini sürece çok bağlıyor. Bunun dışında süreçte Erdoğan karizmatik liderlik örneği gösteriyor. Sonunu çözümünde umut ışığı var gibi görünüyor.”