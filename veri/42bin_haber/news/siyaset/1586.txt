BDP heyeti Kandil'in ardından Süleymaniye'de
ABDULLAH Öcalan'ın, İmralı Adası'ndan Kandil'deki PKK'lılar için yazdığı mektubu getiren BDP ve DTK heyeti, uçakla Kuzey Irak'ın Süleymaniye kentine geldi.
Öcalan'ın İmralı Adası'ndan Kandil için yazdığı mektubu getiren BDP ve DTK heyeti, Türkiye saatiyle 03.30 sıralarında Süleymaniye kentine geldi. Heyette BDP Genel Başkanı Selahattin Demirtaş, Yardımcısı Gültan Kışanak, Demokratik Toplum Kongresi Başkanı Mardin Bağımsız Milletvekili Ahmet Türk, Yardımcısı, Van Bağımsız Milletvekili Aysel Tuğluk, cumartesi günü İmralı'ya giderek Öcalan ile göreşen BDP Diyarbakır Milletvekili Altan Tan ile BDP İstanbul Milletvekili Sırrı Süreyya Önder yer alıyor.


Heyeti, Süyleymaniye Havalimanı'nda uçak korkusu olduğu için Habur Sınır Kapısı'ndan karayoluyla Kuzey Irak'a geçen BDP İstanbul Milletvekili Önder ile BDP'nin Erbil Temsilcisi Cemal Coşkun karşıladı. Heyette bulunan isimler daha sonra konaklayacağı otele geçti. Heyetin bugün bazı görüşmelerde bulunacağı, İmralı'dan getirilen mektubu teslim edecekleri belirtilirken kimlerle görüşecekleri konusunda bir açıklama yapılmadı.


Irak Devlet Başkanı ve Kürdislan Yurtsever Birliği (KYB) lideri Celal Talabani' nin eşi Hiru Talabani, KYB Polit büro üyesi Mele Bahtiyar karşıladı. Havaalanında bir süre görüşen BDP ve KYB yöneticileri daha sonra buradan ayrıldı. BDP ve DTK heyeti bugün KYB'nin merkezini ziyaret ederek görüşme yapacak.