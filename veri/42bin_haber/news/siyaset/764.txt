Bahçeli: Bozkurt gibi direniriz
 
 MHP Genel Başkanı Devlet Bahçeli, partisinin grup toplantısında konuştu.  Bahçeli'nin konuşmasından satırbaşları şöyle:  "Biz Türk milletine inanıyoruz. Ve bütünlük içinde yaşaması dışında hiçbir alternatifi kabul etmiyoruz. Milleti bölmenin adı çözüm olarak görülüyorsa biz çözüme ve çözüm taraftarlarına karşıyız.  Bırakın AKP, BDP, CHP, PKK, Barzani, İmralı canisi aynı cephede olsunlar. Biz hepsine bozkurt gibi direniriz. Kandil yamacına çözüm amacıyla paraşütle inen soytarıların yedikleri içtikleri ayrı gitmesin bize büyük Türk milletinin sevgisi ve bağlılığı ziyadesiyle yeter.  PKK talepleri gün be gün karşılanmaktadır. Bu hafta Meclis gündemine gelecek ana dilde eğitim bunun parçasıdır. Şehitlerimizin kanı bu caninin eline bulaşmıştır.  Başbakan Erdoğan ve hükümetinin çözüm önerisi nedir? Barış nedir? Bir savaşa girildi de o mu sonlandırılmak isteniyor? Savaşın tarafları kimlerdi? İmralı canisi kimi temsil etmekte, kimin adına konuşmaktadır.  Terör örgütüyle mücadele eden gazilerimizin ve şehitlerimizin hakkı nasıl ödenecek? Türkiye'nin teslim senedi imzalanınca Türkiye parçalanınca buna çözüm mü diyeceğiz?  Sayın Başbakan çözümle neyi çözmeye, barışla neyi çökertmeye çalışıyor?"