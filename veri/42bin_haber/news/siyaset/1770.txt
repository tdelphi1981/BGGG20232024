Rehineleri almak için hazırlıklar bitti
DTK Başkanı Ahmet Türk, rehinelerin getirilmesi için hazırlıkların tamamlandığını, STK temsilcilerinden oluşan heyetin yakında Kandile gideceğini söyledi.

BDP Genel Başkanı Selahattin Demirtaş, çözüm sürecinin her türlü kışkırtma ve gerilime açık olduğunu belirterek, “Biz açık ve şeffaf bir tartışma ile bu sürece yaklaşacağız” dedi. Diyarbakır Büyükşehir Belediyesi Konukevi’nde, kutlanacak Nevruz Bayramı ile ilgili basın toplantısı yaptı. Nevruz’da verilecek mesajın bölge dengelerini etkileyecek bir mesaj olacağını anlatan Demirtaş, “Bugüne kadar Nevruz ateşi hiçbir zaman karanlıkları aydınlatmadan geçmedi, bu yıl da siyasetin tüm karanlık noktalarını aydınlatacak olan Nevruz ateşi olacaktır” diye konuştu.  
Türk: Devletin bilgisi dahilinde 
DTK Genel Başkanı Ahmet Türk ise PKK’nın elindekilerin alınması için Mazlum-Der, İHD, baro ve bazı sivil toplum kuruluşlarından oluşan bir heyet oluşturduklarını belirterek, hazırlıkların tamamlandığını söyledi. Sayın Öcalan’ın da mesajından anlaşıldığı gibi artık klasik yöntem ve anlayışlarla değil, daha geniş perspektifle halkımızın gündemine getireceğiz” dedi. İddiaya göre, İstanbul Milletvekili Sebahat Tuncel başkanlığındaki heyet hafta içinde rehineleri teslim alarak Türkiye’ye getirecek. BDP’li 3 milletvekili ile 3 sivil toplum temsilcisinin yer alacığı heyet, çalışmalarını devletin izni dahilinde yürütecek. 
Kışanak: Süreçten umutluyuz 
DTK Genel Başkan Yardımcısı Aysel Tuğluk ise Kürt sorununun demokratik ve barışçıl çözümü konusunda yeniden tarihsel bir fırsatın yakalandığını söyledi. BDP Genel Başkan Yardımcısı Gültan Kışanak ise şunları söyledi: “Bu ilk adımdan itibaren kendi gücünü, kendi politikasını, iradesini ortaya çıkararak bu yola katkı sunacağına inanıyorum.” 
YOL HARİTASI AÇIKLANACAK 
Bu hafta Adalet Bakanlığı ile İmralı arasında yoğun bir trafik yaşanması bekleniyor. İBDP, önce PKK’nın elindeki rehineleri getirecek, 21 Mart’ta da Diyarbakır’daki Nevruz’da Öcalan’ın ‘yol haritası’nı açıklayacak.