Arınç'tan Eurovision açıklaması
Başbakan Yardımcısı Arınç, TRT'nin bu yılki Eurovision şarkı yarışmasına katılmama kararını değerlendirdi 
 Başbakan Yardımcısı Bülent Arınç, Türkiye’nin Eurovision Şarkı Yarışması’na katılmama kararının yerinde olduğunu, oylamanın taraflı yapıldığını, Türkiye tanıtımına da katkısının olmadığını söyledi.
 
 Arınç, Türkiye Odalar ve Borsalar Birliği Türkiye Medya ve İletişim Meclisi’nin Bolu Gazelle Otel’de düzenlediği ’Yeni Yüzyılda Medya ve İletişim Arama Konferansı’na katıldı. Bülent Arınç, Türkiye’nin Eurovision Şarkı Yarışması’na katılmamasıyla ilgili bir soru üzerine TRT’nin bu konuda detaylı açıklama yaptığını belirterek, şöyle dedi:
 
 'İSTEDİĞİMİZ PUANI ALAMIYORUZ'
 
 "Bu bizim aldığımız bir karar. TRT kararı alırken her şeyiyle düşündü. Yıllardan beri katıldığımız bir etkinlik. Ama son yıllarda özellikle değerlendirme konusunda dün açıklama zaten çok detaylıydı. Bu açıklamaya da dikkat ettiğimiz zaman bu katılmama kararının ne kadar doğru haklı ve yerinde olduğu anlaşılacak. Bu bir eksiklik değil. İleride şartlar müsait olduğunda bu yarışmaya tekrar katılabiliriz. Ama bu sene bazı ülkeler zaten katılmıyor. Değerlendirme kriterleri değişmedi. Bu bloklar halindeki etkileşim devam ediyor. Bu yarışmada biz hangi güçlü grupla gidersek gidelim, istediğimiz puanları alamıyoruz ve Türkiye’nin tanıtımı için de çok faydalı olmuyor. Detaylı bir inceleme sonucunda TRT, Eurovision’a katılmama kararı aldı."
 
 >> BU DA TRT'NİN AÇIKLAMASI 
 
 >> MİNİ ETEK KÂBUSU BİTTİ