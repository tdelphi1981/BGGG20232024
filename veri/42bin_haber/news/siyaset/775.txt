Kılıçdaroğlu'ndan Hüseyin Aygün'e cevap
CHP Genel Başkanı Kemal Kılıçdaroğlu partisinin grup toplantısında konuştu. Kılıçdaroğlu, konuşması sırasında Hüseyin Aygün'e de cevap verdi ve "Kurtuluş Savaşımız sırasında etnik temizlik yaptık diye bir düşünce asla ve asla kabul edilemez. Kurtuluş savaşı kolay verilen bir savaş değil. Binbir yoksulluk içinde verdik o savaşı biz." dedi.
Kılıçdaroğlu şunları kaydetti; 

'Kurtuluş Savaşı kolay verilmedi. Bu partide görev alacak herkesin bunu bilmesi lazım. Kurtuluş Savaşında etnik temizlik yaptık diye bir düşünce asla ve asla kabul edilmez. Ülkemizi, tarihimizi seviyoruz, bu toprak için kan döktük. Batı'nın Hasan Tahsin'i neyse Doğu'nun Diyap Ağa'sı odur.'