Şehir hastanelerindeki yargı sıkıntısı yasa ile aşılacak
Başbakan Recep Tayyip Erdoğan dünkü programı kapsamında Florence Nigthtingale Grubunun dördüncü hastanesinin açılışını yaptı.
219 yataklı ve 18 katlı hastane 129 milyon liraya mal oldu. Erdoğan, törende yaptığı konuşmada şehir hastanelerinin yapımını durduran Danıştay kararını aşmak için yasal düzenleme hazırladıklarını açıkladı. 

Erdoğan Şehir hastanelerini kuruyoruz. Yargıda bir sıkıntımız oldu, onu yasal bir düzenlemeyle aşmaya çalışıyoruz. Hastaneye gittiğin konuda bütün işini o kompleksin içinde bitireceksin. İlk temeli Kayseride attık, yarıda kaldı. İstanbul, Ankara, büyük şehirlerin tamamında bunu yapacağız. İlk etapta Kayseri, Ankara Bilkent ve Ankara Etlik şehir hastanelerini 3 yıl içinde faaliyete geçireceğiz dedi.

Üniversitede vakıf kalkmalı

Hastanelerde doktor sıkıntısı olduğunu belirten Erdoğan, üniversitelerden doktor yetiştirmelerini istedi. Erdoğan Üniversite olayında vakıf üniversitesini kaldırmamız lazım. Nasıl ki orta öğretimde, lisede özel sektör olarak bu yapılabiliyorsa üniversitelerde de özel sektör olarak üniversite kurulabilmelidir dedi.

Erdoğana fahri doktora

Florence Nigthtingalein yeni hastanesinin açılışı öncesi Başbakan Erdoğana İstanbul Bilim Üniversitesince fahri doktora ünvanı verildi. Fahri doktora beratını Başbakan Erdoğana Üniversitenin Mütevelli heyeti Başkanı Cemşit Demiroğlu verdi. Fahri doktora cübbesi de giyen Erdoğana konuşmasının ardından Prof. Dr. Demiroğlu tarafından bir plaket de takdim edildi.