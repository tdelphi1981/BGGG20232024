Davutoğlu, Etiyopya Başbakanı ile görüştü
Dünya Ekonomik Forumu yıllık toplantısı için Davos'ta bulunan Dışişleri Bakanı Ahmet Davutoğlu, Etiyopya Başbakanı Hailemariam Desalegn ile bir araya geldi.
Edinilen bilgiye göre, görüşmede, ticari ve ekonomik ilişkiler başta olmak üzere iki ülke arasındaki iş birliğini ileriye götürecek yeni adımlar ele alındı.

Afrika'daki sorunlar ve son gelişmeler hakkında görüş alışverişinde bulunulan görüşmede, Davutoğlu'nun Afrika Boynuzu'ndaki sorunların çözümü noktasında Ankara'nın her türlü katkıya hazır olduğunu vurguladığı belirtildi.

Başbakan Desalegn'in ise görüşmede Türkiye ile ilişkilere ve işb irliğine verdikleri önemin altını çizdiği öğrenildi.