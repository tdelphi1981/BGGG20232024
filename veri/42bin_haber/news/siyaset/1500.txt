Kara propaganda hiç bitmedi
Genelkurmay Bilgi Destek Dairesindeki bilgisayarlarda ele geçirilen belgelerle ilgili rapora göre, AK Partiye karşı 3 Kasım seçimlerinin ardından başlayan psikolojik harekat 2007de zirve yaptı. Planlar, medya, yargı, TÜSİAD ve Hudson gibi yabancı kuruluşlar üzerinde kurgulandı.

AK PARTİYİ YIPRATMAK İÇİN 2002DEN İTİBAREN 102 AYRI STRATEJİ (!) GELİŞTİRİLDİ
ERGENEKON terör örgütü iddiasıyla devam eden davada İrtica İle Mücadele Eylem Planı ve İnternet Andıcının hazırlandığı Genelkurmay Bilgi Destek Daire Başkanlığında kullanılan bilgisayar hard diskleri üzerinde yapılan inceleme sonucu hazırlanan nihai rapor mahkemeye ulaştı. Raporda AK Partiye yönelik psikolojik harekat faaliyetlerinin 3 Kasım 2002 seçimlerinden sonra başlatıldığı 2007 yılında yoğunluk kazandığı belirtiliyor.
Her konuda faaliyetleri var
Raporda sözkonusu kara propaganda çalışmalarıyla ilgili yapılan değerlendirmede kara propagandacıların Çete soruşturmaları, Danıştay Saldırısı, Hrant Dink Suikastı, Zirve Yayınevi Cinayeti, 22 Temmuz 2007 tarihli genel seçimler öncesi ve sonrası süreç, Cumhurbaşkanlığı seçim süreci, iddia olunan Ergenekon Silahlı Terör Örgütü soruşturması, Adalet ve Kalkınma Partisi hakkında açılan kapatma davasına yönelik faaliyetler yürüttüğünün tespit edildiğine vurgu yapılıyor.
Biz ortaya çıkmayalım
102 maddede AK Partiyi siyaset sahnesinden silmek üzere yapılan psikolojik hareketin şifreleri anlatılırken, bunların Medya, Yargı, TÜSİAD ve Hudson Enstitüsü üzerinden yürütüldüğü görüldü. Raporda, Başbakan Erdoğanın Ordu Başbakana bağlıdır sözleri üzerinden Ergenekon davasının tutuklu sanığı Dursun Çiçek tarafından yazıldığı öne sürülen cevabın, eski Genelkurmay Başkanı Yaşar Büyükanıt tarafından Harp Akademileri Komutanlığındaki konuşmasında kullanıldığı anlatılıyor. 
2. Başkana kadar arz edildi
Bilgi Destek Dairesinin bilgisayarları üzerinde yapılan incelemenin ardından hazırlanan raporda, AK Partiye yönelik kara propaganda faaliyetleri için 102 maddelik bir çalışma yapıldı. Hazırlanan güncel psikolojik harekat çalışmalarının andıç ve bilgi notu şeklinde düzenlenmiş olan hallerinin genel itibariyle Harekat Başkanına kadar çıkarıldığı, bir kısım bilgi notlarının ise Genelkurmay II. Başkanına kadar arz edildiği belirlendi. İncelenen hard disklerdeki belge, andıç ve bilgi notlarından bir kısmının paraflı ve imzalı üst yazılarının taranmış halde dosyada bulunduğu belirtildi.
Yürüyen davaları böyle etkilemişler
DEVAM eden davalar ile ilgili de çok sayıda plan yapıldığı görüldü. Şemdinli davası benzeri davalarda avukat seçiminin yargılanan personele bırakılmaması, çok sayıda avukat tutulması ve hep birlikte davalara girmeleri sağlanıp gövde gösterisi yaptırılması, dava için ücret almıyor görüntüsü verilmesi, avukatlık ücretini ödeyen mekanizmanın gizlenmesi gerektiği vurgulanıyor.
Alparslan Arslanı gündemde tut
Danıştay saldırganı Alpaslan Arslanın mahkemedeki ifadelerinin bazı köşe yazarları ve kanaat önderleri kullanılarak kamuoyunda daha etkili hale getirilmesi gerektiği, Ergenekon soruşturmasının özel olarak atanmış hakim ve savcılar tarafından yürütüldüğü, Ağır ceza mahkemesinde görevli personelinin doğrudan AK Partiden talimat aldığı savunuluyor.
Hudsoncu Zeyno Baran sürekli gündeme gelsin
İNCELENEN hard disklerde Hudson Enstitüsünde yapılan ve Türkiyede yapılacak darbe senaryolarının konuşulduğu toplantının kamuoyuna yansımasının ardından hazırlanan bilgi notları da bulundu. AK Partinin Hutson toplantısını propaganda için kullandığı kaydedilen bilgi notunda durum değerlendirmesi yapıldıktan sonra alınacak tedbirlerde sıralanıyor: Hudson Enstitüsü gibi kurumların ve Michael Rubin, Zeyno Baran gibi kişilerin görüşlerinin kamuoyu gündemine daha fazla taşınması sağlanabilir. (Bu kişilerle söyleşi yapılabilir, bazı makaleleri yayınlanabilir vb.)
Hükümeti TÜSİAD üzerinden eleştirelim
RAPORDA AK Partiye yönelik psikolojik harekat faaliyetlerinin 3 Kasım 2002 seçimlerinden sonra başlatıldığı 2007 yılında yoğunluk kazandığı belirtiliyor. Hard disklerde bulunan andıçlarda AK Partinin küresel sermaye ile olan işbirliği bozulup toplum desteğini kaybedene kadar doğrudan AK Partiyi hedef alan yaklaşımlardan kaçınılması gerektiği belirtiliyor. Direk AK Partinin hedef alınmaması gerektiği kaydedilen andıçlarda AK Partinin eleştirilmesinde TÜSİADın aracı olarak kullanılabileceği kaydediliyor.
AK Parti ABye karşı propagandası
AK PARTİYİ iktidardan uzaklaştırmak için ABDnin tam desteğinin alınmasının gerektiği, bunun için de farklı alanlarda tavizler verilebileceği belirtiliyor. AK Partinin dinci yapısı sebebiyle ABnin istediği demokratik açılımları artık yapamayacağı söyleminin uluslararası kamuoyunda daha güçlü olarak işlenmesi gerektiği anlatılıyor. İç kamuoyunda AK Partiyi Türkiyenin düşmanları destekliyor mesajının verilmesi gerektiği kaydediliyor.
Muhtıra için şartlar oluşmadı
BELGELERDE andıç ekibi AK Partiye yönelik olarak doğrudan bir askeri müdahale için gerekli şartların hazır olmadığını vurguluyor. TSKnın muhtıra vermesi için meşru bir gerekçesinin olmadığı kanaatini raporlara yansıtan andıç ekibinin, AK Partinin 28 Şubat sürecinde olduğu gibi silahlı veya silahlı olmayan yöntemlerle yönetiminden uzaklaştırılma koşullarının da oluşmadığını kaydediyor.
TSK zamanı geldiğinde görevini yapar
ERGENEKON Mahkemesine ulaşan nihai raporda yapılan kara propaganda planlarından bazılarının hayata geçirildiği anlatılıyor. Başbakan Recep Tayyip Erdoğan tarafından yapılan bir açıklamada Ordunun bir kurum olduğu ve Başbakana bağlı olduğu yönündeki açıklamalar üzerine Basın Açıklaması olarak hazırlanan metinle ilgili şu çarpıcı tespit yapılıyor:  Konuyla ilgili yapılan bir basın açıklaması metninde; Türk Silahlı Kuvvetlerini bir kapıkulu askeri olarak, bir kişiye bağlı gösterme çabası içindeki bu açıklamaların üzüntü ile izlendiği, TSKnın zamanı geldiğinde Türk halkının kendisine verdiği yasal görevleri yapmak zorunda olduğunun belirtildiği, emekli Albay Dursun Çiçek tarafından yazıldığı anlaşılan Basın Açıklaması metninin basın açıklaması olarak yayınlanıp yayınlanmadığının tespit edilemediği, metinde yer alan ifadelerin benzerini dönemin Genelkurmay Başkanı Yaşar Büyükanıtın 30 Mart 2007 günü Harp Akademilerinde yaptığı konuşmada da dile getirildiği tespit edilmiştir.
TSK KAPIKULU ASKERİ DEĞİLDİR
27 NİSAN e-bildirisini ben yazdım diyen dönemin Genelkumay Başkanı Orgeneral Yaşar Büyükanıt, İstanbulda Harp Akademilerinde yaptığı konuşmada Bir hususu daha açıkça ifade ediyorum. TSK olarak, Anayasa ve kanunları, sürekli bize hatırlatanlar kadar biz de biliyoruz. Bizim, böyle hatırlatmalara da ihtiyacımız yoktur. Ayrıca hiç kimsenin Türk Silahlı Kuvetlerini bir kapıkulu askeri olarak görmesini de istemiyoruz. TSK anayasal bir kurumdur. Asker, zamanı geldiğinde görevini yapmak zorundadır. Bunu da açıkça ifade ediyorum demişti.
Kurandaki bazı ayetler çağ dışıdır
NAİP hakimin hazırladığı ve mahkemeye sunulan nihai raporda Danıştay Saldırısıyla ilgili bilgi notları da dikkat çekti. Derin çetenin bu saldırıyı türban konusunda irticai kesimlerin istekleri doğrultusunda karar vermeyen yargı mensuplarını baskı altına almaya yönelik örgütlü bir terör saldırısı olduğu yönünde kampanya yapılması istendiği belirtiliyor.  Raporda en dikkat çeken plan ise Kuran ayetleriyle ilgili. Türbanla ilgili kamuoyunu yönlendirme amacıyla anketlerin yapılması gerektiğine vurgu yapılırken Kuranda yer alan bir çok ayetin de günümüzün evrensel, çağdaş değerlerine aykırı olduğu yönünde kampanyalar yürütülmesi gerektiği anlatılıyor.
Medyaya haber ve para sızdıralım
BELGELERDE kara propaganda için medyayı yönlendirirken dikkat edilmesi gereken hususlar da belirlenmiş. Medyayı yönlendirmek için yapılacaklar Görevleri yerine getirirken yapılan harcamalar karşılanır. İrtibatlar yüz yüze ortamlarda birebir yapılır. Telefon ve bilgisayar üzerinden bağlantı kurulmaz. Kuruma giriş-çıkış, kurumla telefon görüşmesi vb. işlemler kesinlikle yapılmaz. Yönlendirenler ve yönlendirilenler kurum üst düzey yöneticisi olmamalıdır şeklinde özetlenmiş. Belgelerde, medyayı elde tutmak için irtibatlı gazetecilere yalnızca bilgi sızdırmanın yeterli olmadığı, bunun için parasal destek de sunulmasının gerektiği vurgulanıyor.