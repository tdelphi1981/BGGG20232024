Jandarma 470 bin kişiyi dinlemiş
MECLİS Dinleme Komisyonu dün Emniyet Genel Müdürlüğü ve Jandarma Genel Komutanlığının dinlemeyle ilgili birimlerini inceledi.

Jandarma yetkilileri, 2002-2012 yılları arasında mahkeme kararıyla toplam 470 bin kişiyle ilgili dinleme yapıldığını açıkladı. Bu dinlemeleri sakladığı ya da başkalarına ilettiği gerekçesiyle 14 asker ile 15 sivil işçi hakkında işlem yapıldı. Emniyet İstihbarat ise son 2 yılda yasadışı dinleme çetelerine yapılan operasyonlarda 22 tabanca, 171 gizli kamera, 9 jammer ele geçirildiğini, 131 kişiyle ilgili soruşturma başlatıldığı bilgisini verdi.