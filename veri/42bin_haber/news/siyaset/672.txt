İfadede yattı, tutuklanmadı
GATA, Ankara 11. Ağır Cezaya gönderdiği yazıda görüntülü sistemle savunma verirken yatakta olan Şahinkayanın ayakta tedavi gördüğünü bildirdi. Müdahil avukatlar tutuklansın talebinde bulundu. Mahkeme bu talebi reddetti.

12 EYLÜL darbesine ilişkin Kenan Evren ile Tahsin Şahinkayanın yargılandığı davanın dünkü duruşmasına GATAnın Şahinkaya hakkında gönderdiği yazı damgasını vurdu. Önceki duruşmada görüntülü sistemle GATAda tedavi gördükleri odadan savunmalarını yapan ve soruları yanıtlayan Evren ve Şahinkaya, avukatlarının duruşmalardan vareste tutulması talebi nedeniyle duruşmaya katılmadı.
Mahkeme vareste tutmadı
Müdahil avukatlar, mahkemenin duruşmalardan vareste tutulmaları kararı vermediği için Evren ve Şahinkayanın duruşmada bulunmamasına tepki gösterdi. Avukat Fikret Babaoğlu, sanıklar hakkında mahkemece verilmiş bir vareste kararının bulunmadığını belirterek, Sanıklar neden burada yok. Heyetiniz 196. maddedeki hususu ciddiye almadı. Vareste kararı olmadığı halde sanıklar huzurda değil dedi. Şahinkayanın tedavisinin ayakta yürütüldüğüne ilişkin belgenin mahkeme dosyasına girdiğini savunan Babaoğlu, sağlık gerekçesiyle mahkemeyi yanıltan Şahinkayanın tutuklanmasını talep etti.
GATA: Ayakta tedavi görüyor
Avukat Ömer Kavilli de GATA Haydarpaşa Hastanesinin 31 Ekim 2012 tarihli yazısını hatırlatarak Bu yazıda Sanık Şahinkayanın tedavisi ayakta devam etmekte olup hastanemizde yatmamaktadır denilmektedir. Bu yazının içeriğinden Şahinkayanın yatakta tedavi görmesini gerektirir bir durumun olmadığı ve herhangi bir ölüm tehlikesinin bulunmadığı ortaya çıkmıştır. Bu yazı aynı zamanda Marmara Üniversitesi doktorlarınca verilen raporun bir kez daha geçersiz olduğunun kanıtıdır dedi.  Avukat Arif Ali Cangı da sanıkların, hasta olmadıkları halde hastaneye yatırılarak mahkemeden kaçırıldığını ileri sürdü. CHPnin avukatı Şenal Sarıhan da ölçülülük ilkesi doğrultusunda sanıkların tutuklanmasını talep etti.
Savcı da tutuklanmasın dedi
Görüşü sorulan Cumhuriyet Savcısı Cemil Tuğtekin, Şahinkayanın tutuklanması talebinin reddini istedi. Verilen aranın ardından Mahkeme Başkanı Süleyman İnce, sanıklardan Şahinkayanın tutuklanmasına yönelik talebi reddettiklerini bildirdi. Evren ve Şahinkayanın duruşmalardan vareste tutulmalarına karar veren mahkeme, duruşmayı 18 Nisan 2013e erteledi. 

ÖLÜM RİSKİ VAR DİYEN DOKTORLARA DAVA AÇILSIN

GATANIN gönderdiği Şahinkaya ayakta tedai görüyor yazısının Marmara Üniversitesi Tıp Fakültesi hastanesi doktorlarınca Tahsin Şahinkaya için verilen raporu bir kez daha geçersiz olduğunu kanıtladığını belirten avukat Ömer Kavilli Şahinkayanın mahkemede hazır bulunmasının hayati tehlike oluşturabileceği yönünde rapor düzenleyen üniversite görevlileri hakkında suç duyurusunda bulunulmasını istedi. Mahkeme, avukatların Danışma Meclisi üyeleri ile Bülent Ulusu başbakanlığındaki hükümetin üyeleri hakkındaki suç duyurusu dilekçesini Ankara Başsavcılığına gönderdi.