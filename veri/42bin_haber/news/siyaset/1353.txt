Erdoğan: Kılıçdaroğlu Galileo'ya kafayı taktı
CHP lideri Kemal Kılıçdaroğluna yönelik eleştirilerini sürdüren Başbakan Erdoğan, CHP Genel Başkanı şimdi Galileoya kafayı takmış durumda. Dünya yuvarlak mı düz mü dedi.
 Başbakan Recep Tayyip Erdoğan, AK Parti İl Başkanları toplantısında konuştu.

Başbakan Erdoğan, şu ifadeleri kullandı: 

Bu muhalefet, milleti, tarihinin hiçbir döneminde mümeyyiz olarak görmemiştir. Bu muhalefet, milletin tercihlerini hiçbir zaman dikkate almamış; daima milleti küçümsemeyi tercih etmiştir. İşte bugün de biz anayasa için halk oylamasını telaffuz ettiğimiz andan itibaren milleti küçümsemeye, milleti aşağılamaya, tahkir etmeye başladılar. 

Biz anayasa konusundaki çalışmaları seçim sandıkları kapatıldıktan sonra başladık. Daha o gün talimat verdik. Uzlaşmayı önemseyen, muhafaza eden biz olduk. Bizim 324 milletvekilimiz var, biz 3 temsilci verdik. Diğer üç partinin 215 milletvekili var ama 9 temsilci verdiler. Bizim derdimiz üzümü milletçe yiyelim. Uzlaşmanın ve ittifakını tarafı olduk. Bundan sonra da olmaya devam edeceğiz. 

100ü aşkın madde görüşüldü ama 30-31 maddede uzlaşma sağlanabildi. AK Parti niye engellesin, AK Partinin öyle bir gücü mü var? Masadan kalkan taraf olmayacağız. Biz niye yeni anayasa yapamıyoruz, niye böyle uzuyor? AK Partinin talebi olan şey gerçekleşmesin istiyorlar. Bizim milletimiz AK Partiyi gönül koltuğuna oturtmuştur. Meclis bu iradeyi kullanmazsa millete gider sivil bir anayasayı milletin takdirine sunarız. Elimiz kolumuz bağlı oturmaz, milletimizle yola devam ederiz. 

Şantajla anayasa değişmez diyorlar. Biz de zaten bunu savunuyoruz. Müdahaleyle, silah zoruyla anayasa değiştirilmesini nereye koyduklarını merak ediyoruz. 

CHP Genel Başkanı şimdi Galileoya kafayı takmış durumda. Dünya yuvarlak mı düz mü? CHP bugüne kadar Gazi Mustafa Kemalin hangi mirasına sahip çıktı? Bir tek CHPnin adı kaldı, başka bir şey yok. 

Cilvegözünde Pazartesi günü bir patlama meydana geldi. Herkes olayın aydınlatılması beklenirken, ana muhalefet partisi olayı siyasi bir ranta dönüştürme telaşı içine düştü. Hükümeti suçlamaya başladılar. Aracın yönünün Suriyeye doğru olduğunu iddia edecek onurlarını, hizanlarını, insaflarını yitirdiler. Kamera görüntüleri yayınlandı. Bunlarda utanacak, kızaracak yüz yok ki! 

CHP Suriyenin kanlı Baas rejimine sözcülük yapıyor. Türkiye'nin çıkarlarını dahi çiğneyecek kadar Suriye'nin zalim rejimiyle bu muhabbetiniz nedir Aylardır bu konuda, kamuoyunu tatmin edecek tek bir açıklama yapmadınız. 

Senin savunduğun avukatlar terör örgütün mensubudur. CHPnin Türkiye düşmanı örgütlerle muhabbeti olmamıştı, bu genel başkan bunu da başardı. CHP bu milleti hep inim inim inletmiştir. 

Milletin yararınaysa, kan duracaksa, gözyaşı duracaksa her türlü bedeli ödemeye hazırız. Tereddüt etmeden de bu bedeli öderiz.