Erdoğan: 'Kafasındaki 'ben'den tespit edildi'
ABD Büyükelçiliği'ne yönelik saldırıyla ilgili Başbakan Erdoğan'dan Teke Tek'te önemli açıklamalar
Başbakan Erdoğan, ABD Büyükelçiliği'ne yönelik saldırı ile ilgili Teke Tek'te önemli açıklamalarda bulundu. Saldırganın kafasındaki 'ben'den tespit edildiğini kaydeden Erdoğan, şunları söyledi:

"Şu an itibarıyla son geldiğimiz nokta bu personel girişinde önce personeldeki ilk girişi bu canlı bomba geçiyor. Geçtikten hemen sonra patlatıyor ve tabii bu patlama sebebiyle kendisi malum akıbete uğruyor. Şu ana kadar kafatasındaki bir ben onu açıkça ortaya koyuyor. Fakat yine de çok daha emin olabilmek için oradan DNA testlerine gitmek suretiyle. Bu testleri yarın sabah itibarıyla kesinleştirip nihai netice açıklanacak. Şu an elimizde isim olarak memleket olarak mevcut ama. Başbakan olarak prensibim nihai neticeyi aldıktan sonra açıklama. Ancak net olarak DHKP/C'li olduğu kesin. Daha önce bu kişinin yapmış olduğu bazı eylemler var. Yurtdışına çıkışlar girişler vs. Bütün bunlar netleştikten sonra açıklamayı yapalım. Programa gelmeden önce ABD'li Büyükelçiyi arayarak geçmiş olsun dileklerimi ilettim. Ölen güvenlik elemanına Allah rahmet etsin. Bir de NTV'den bir kızımız var. Büyükelçi 'ben davet ettim' diyor. Didem Tuncay kızımızın durumu ağır. Allah'tan ona da şifalar diliyoruz, ailesine geçmiş olsun temennilerimizi iletiyoruz."