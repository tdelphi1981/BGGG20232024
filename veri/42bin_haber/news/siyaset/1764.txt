Başbakan'dan sürpriz helikopter turu
İSTANBUL'a dün gece gelen Başbakan Recep Tayyip Erdoğan, bu sabah sürpriz bir şekilde helikopter turuna çıktı.
Başbakan'ın önceden açıklanan programında saat 13:00'de Ümraniye Belediyesi'nin yeni binasının açılışı gerçekleştireceği duyuruldu. Ancak Erdoğan saat 11:00'de evinden çıktı ve yakınınındaki Helikopter pistine geçti. Erdoğan burada kendisini bekleyen helikoptere binerek havalandı. Erdoğan'ın nereye ne amaçla gittiği açıklanmadı. Başbakan'a bu sürpriz helikopter turunda Ulaştırma, Denizcilik ve Haberleşme Bakanı Binali Yıldırım, Çevre ve Şehircilik Bakanı Erdoğan Bayraktar ile İstanbul Büyükşehir Belediye Başkanı Kadir Topbaş'ın da eşlik ettiği öğrenildi. Erdoğan'ın İstanbul'un bazı bölgelerini havadan inceleceği öne sürüldü.

Erdoğan'ı taşıyan helikopterin havalanmasının ardından bir polis helikopterinin aynı piste inmesi dikkat çekti. Erdoğan'ın bu helikopter turunun ardından Ümraniye'ye gelmesi ve belediye binasının açılışını gerçekleştirmesi bekleniyor.