MLKP lideri iade ediliyor
Erdoğan-Samaras görüşmelerinin ardından DHKP-Cye Lavrion Kampını kapatan Yunanistan, Atinaya cami için adım attıktan sonra şimdi de terör örgütü MLKPnin derin liderlerinden Zeki Gürbüz ile DHKP-Cli S.E.yi iade etmek için tutukladı.

BAŞBAKANLAR ZİRVESİNİN ARDINDAN YUNANİSTANDAN JEST ÜSTÜNE JEST
BAŞBAKAN Tayyip Erdoğan ile Yunanistan Başbakanı Antonis Samaras arasındaki görüşmelerin ardından Yunanistanın başlattığı açılım sürüyor. 
Canlı bomba ve polis katillerinin yetiştirildiği Lavrion kampını kapatarak DHKP-Cye büyük darbe vuran Yunanistan, Türkiyenin kırmızı bültenle aradığı 2 terör örgütü üyesini de iade etmeye hazırlanıyor.
Daha önce iade etmemişti
Türkiyenin aradığı teröristleri bugüne kadar iade etmeyen Yunanistan, önemli bir adım atarak MLKP yöneticisi Zeki Gürbüz ile DHKPCli S.E.yi tutuklamıştı. Zeki Gürbüz ve S.E.nin iade edilmesi için mahkeme sürecinin devam ettiği ve iki ülke arasındaki temasların sürdüğü bildirildi.
Örgütün derin yöneticisi
Yunanistanın Türkiyeye iade etmek için tutukladığı MLKP yöneticisi Zeki Gürbüz derin bağlantıları ile dikkat çekiyor. Örgütün bölge sorumlularından Gürbüz, PKK ile olan ilişkileri de yürütüyor. Gürbüzün, PKKnın Kuzey Iraktaki Gare kampında eğitim görecek MLKPlileri ayarladığı belirtiliyor. Burada eğitim gören örgüt bombacılarının Zeki Gürbüze bağlı olduğu ifade ediliyor.
Hep son anlarda kurtuldu
Zeki Gürbüzün en dikkat çeken özelliği ise kendisine yönelik yapılan operasyonlardan son anda kurtulması. 2006 yılında yapılan ve MKLPye çok büyük darbe vuran Gaye operasyonunda kaçmayı başaran Gürbüz, sonraki yıllarda yapılan operasyonlarda da yakalanmadı. Gürbüzün yakalanması için 2012 yılında değişik zamanlara 4 hücre evine yapılan baskınlarda işe yaramadı. Gürbüz her seferinde kaçtı.
Son operasyonu ise esrarengiz bir ihbar baltaladı. İstihbarat ve terör birimleri Zeki Gürbüz ile irtibatlı iki hücreyi tespit etti ve takibe aldı. Tüm elamanları ile deşifre edilen hücrenin Gürbüz ile temas kurması beklenirken 155  ihbar hattına bir telefon geldi.
Elemanını ihbar etti ve kaçtı
İhbarda Gaziosmanpaşa ilçesinde polise yönelik silahlı saldırıya katılan DHKPCli bir kadının otobüste olduğu belirtildi. İhbarcı, kadının üzerinde başörtüsü olduğunu ve yüzünde de yara bulunduğunu söyledi. Bölgede görevli asayiş ekipleri kısa sürede Özlem C.yi gözaltına aldı. Terörle Mücadele Şube ekiplerine olay bildirilince gözaltına alınanan Özlem C.nin Gürbüz ile temas kurması beklenen örgüt üyelerinden biri olduğu ortaya çıktı. Polisin takibindeki MLKPliyi DHKPC üyesi diyerek yakalattıran ihbarcının ise Özlem C.yi çok yakından tanıdığı anlaşıldı. Tanınmamak için başörtüsü takan Özlem C.nin yüzündeki yaranın dışardan görülmediği belirlendi. İhbarın operasyonu engellemek için yapıldığı düşünülüyor.