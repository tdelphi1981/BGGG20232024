Hakan Şükür: Türk'üm, beni bilen biliyor
AK Parti İstanbul Milletvekili Hakan Şükür, Ak Parti Avcılar Gençlik Kolları İlçe Başkanlığı'nın düzenledği 'Çıkışta Mahalleye Gel' isimli programa katıldı. Şükür çıkışta tartışılan sözleriyle ilgili soruyu da yanıtladı. Hakan Şükür, "Sayın Başbakanımız da gerekli açıklamayı yaptı zaten. Duygularımızın ne olduğunu kimseye ifade etmemize gerek yok. Bunu da sorgulamak kimsenin haddine değil. Beni bilen biliyor. Netice itibariyle farklı düşünenler o söylediklerinin altında mutlaka ki üzüleceklerdir" dedi.
Hakan Şükür, şunları söyledi: "Açıkcası biraz güldüm. Şaşırdım. Bu ülkede bu tip şeyler oluyor maalesef. Orada üniversitede bir genç arkadaşımız onun da açıklaması var zaten. Sorduğu soru bir söyleşi.. adı üstünde söyleşi. Sorduğu soruya cevap verirken, verdiğim cevabın tabii yanlış bir şekilde aksettirilmesi olayı var. Netice itibariyle ben babası Kosovalı, annesi Üsküp yani bugünün Makedonyası orijini oradan olan bir Türk'üm. Netice itibariyle oralarda gittğim zaman Sayın Başbakanımızla beraber büyük bir coşkuyla hem Türkiye'ye bakış açısı olarak, hem bizlere sevgisi açısından böyle bir duygu var. Onun bu şekle dönüşmesi beni açıkcası üzdü. Ama söylemek istediğim ve bu ülkeye verdiğim değer, bu bayrak altında verdiğim mücadele yaptıklarım zaten kamuoyunun bilgisi dahilinde. Çok şükür ki kısa süreli böyle bir şey oldu. Belki yanlış anlaşılma öyle diyeyim. İyi niyetle yaklaşayım ben herşeye rağmen. Böyle bir manşetin atılması ve arkasındanda altının benim söylediklerimle dolu olması bile düşündürücü aslında. Manşete bakıp hareket edilmiş zannedersem."

"BENİ BİLEN BİLİYOR"

Şükür, "Ama bu ülkedeki Arnavut'u, Türk'ü, Kürt'ü, Çerkez'i bir çok farklılıkları zenginlik olarak kabul etmemiz gerektiğini ifade ederken başlığın atılıp onun üstüne bunların konuşulması üzücü oldu. Herkesi kucaklamaya, bu bayrak altında, bu milletle beraber çok şeyler yapabileceğimize inanan bir partinin mensubuyum. Sayın Başbakanımız da gerekli açıklamayı yaptı zaten. Duygularımızın ne olduğunu kimseye ifade etmemize gerek yok. Bunu da sorgulamak kimsenin haddine değil. Beni bilen biliyor. Netice itibariyle farklı düşünenler o söylediklerinin altında mutlaka ki üzüleceklerdir" ifadelerini kullandı.