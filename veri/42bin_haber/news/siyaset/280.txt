Davutoğlu: Esad'ın elini sıkmaktansa istifa ederim
Dışişleri Bakanı Ahmet Davutoğlu, Suriye Devlet Başkanı Esad'ın iktidarda kalma olasılığını değerlendirdi. Davutoğlu, "Esad kalacak olursa elini sıkmaktansa istifa ederim" dedi.
Dışişleri Bakanı Ahmet Davutoğlu İstanbul'a gelmeden önce Suriye toplantısı için Fas'taydı. 

Dönüş yolunda gazetecilerin sorularını yanıtlayan Davutoğlu, Suriye Devlet Başkanı Beşşar Esad'ın kısa bir süre sonra gideceğinden emin olduğunu söyledi. 

Esad'ın iktidarda kalması olasılığını değerlendiren Davutoğlu, "Esad kalacak olsa bile elini sıkmaktansa istifa etmeyi tercih ederim" dedi. 

'KÜRTLERİ KARŞI TARAF OLARAK GÖRMEYİZ' 
Suriye'nin kuzeyindeki Kürt oluşumunu de değerlendiren Dışişleri Bakanı Ahmet Davutoğlu, "Biz Ortadoğuda Kürtleri karşı taraf olarak görmeyiz" şeklinde değerlendirdi. 

Iraktaki federalizm döneminde Türkiye'nin Kuzey Irakla ilişkilerinin daha da geliştiğini anlatan Dışişleri Bakanı Davutoğlu, "İsteriz ki Kürtler Suriyede de etkili rol oynasın" dedi. 

Türkiye'nin Suriye'deki Kürt oluşumu PYD'ye karşı tutumunun Kürtlükle alakalı olmadığını ifade eden Davutoğlu, "Esas sorun PYDnin rejimle işbirliği yapıyor olması ve PKK bağlantısını reddetmemesi. Yoksa Kürt meselesi yüzünden bir tehdit algısı içinde değiliz. PYDye aynı Şahiba gibi rejimle işbirliği yaptığı için, terör estirdiği için karşıyız" dedi. 

Dışişleri Bakanı Davutoğlu,, seçilmiş bir Suriye parlamentosu oluşmadan bölgede gayri resmi bağımsız yapılar oluşturulmasına Türkiye'nin izin vermeyeceğinin de altını çizdi.