Çete lideri CHPli Seyhana kaynak olmuş
CHP eski Adana Milletvekili Tacidar Seyhanın, yargıyı etkilemek için çalışma yaptığı iddiası ile tutuklanan Mustafa Ö. ile dinelemeye takılan konuşmaları nedeni ile ifade vermesinin yankıları sürüyor.

 Deniz Baykal’a kurulan kaset komplosundan önce kamera konulacağını öğrenen ancak Baykal’a haber vermeyen Tacidar Seyhan’ın, Mustafa Ö’den aldığı bilgilere dayanarak Meclis’te çok sayıda soru önergesi verdiği ortaya çıktı. 
Ondan aldı Meclis’e sordu 
Mustafa Ö.’ye yönelik olarak yapılan teknik takip çalışmaları sırasında CHP’li Seyhan da dinlemeye takıldı. Savcı, Ocak ayında Seyhan’ı ifadeye çağırdı. Savcı Seyhan’a Mustafa Ö. ile yaptığı konuşmaları sordu. Bilişim uzmanı olarak tanınan Seyhan’ın, Mustafa Ö. ile yaptığı görüşmelere dayanarak dinleme iddialarını ortaya attığı öğrenildi. TBMM’de sık sık soru önergesi veren, ortaya attığı sansasyonel iddialarla gündeme gelen Seyhan’ın kaynağının Mustafa Ö. olduğu anlaşıldı. 
MİT’çi sanıp inandı 
Seyhan’ın Mustafa Ö.’yü MİT görevlisi olarak tanıdığı ve ondan aldığı bilgileri doğru kabul ettiği iddia ediliyor. Seyhan’a ifadesinde Mustafa Ö. İle arasındaki ilişkiler soruldu. Savcı’nın Seyhana sorduğu sorular arasında Deniz Baykal’ın internette yayınlanan kaseti de var. Mustafa Ö. ile Seyhan arasında geçen ve dinlemeye takılan bir konuşmada, ikilinin kasetten internete düşmeden önce haberdar olduğu yönünde veriler bulunduğu öğrenildi.