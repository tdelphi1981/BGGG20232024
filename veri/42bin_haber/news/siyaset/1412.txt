Çevik Bir seramik boyamayı öğreniyor
28 Şubat tutukluları sağlık kontrollerini zamanında yaptırdıkları için soruşturmayı yürüten savcılar Bilgili ve Çetine teşekkür mektubu gönderdi. Emekli askerlerin Sincan Cezaevinde zamanlarını değerlendirmek için seramik, resim ve bağlama kursuna gitmeye başladıkları öğrenildi.

SİNCAN CEZAEVİNDEN SAVCILARA TEŞEKKÜR DİLEKÇESİ GÖNDERDİLER
28 ŞUBAT soruşturması kapsamında Sincan F Cezaevinde tutuklu bulunan komutanlar, sağlık kontrollerinin zamanında ve yerinde yapılmasını sağladıkları için soruşturma savcılarına teşekkür dilekçesi gönderdi. Generallerin cezaevinde mahkumlara meslek edindirmek için kurulan seramik, bağlama ve çini kurslarına gittiği öğrenildi. Paşaların bulunduğu odalara Lig TV bağlatıldığı da ifade edildi.
Bilgili ve Çetinden yakın ilgi
Ankara Cumhuriyet Başsavcılığının yürüttüğü 28 Şubat Soruşturmasında tutuklu sayısı 72ye ulaştı. 28 Şubat soruşturması kapsamında Sincan Cezaevinde tutuklu bulunan komutanlar, sağlık kontrollerinin zamanında yerine getirilmesini sağladıkları için soruşturma savcıları Kemal Çetin ve Mustafa Bilgiliye teşekkür dilekçesi yazdı. İhtiyaç halinde haftalık ve aylık periyotlarda doktor kontrolünden geçtiklerini belirten tutuklular, dilekçelerinde, Sağlık ihtiyaçlarımızı zamanında yerine getirmemize kolaylık sağladığınız için siz savcılara teşekkür ederiz ifadelerini kullandı.
Çörekçi resim öğreniyor
Soruşturma kapsamında tutuklu bulunan komutanların Sincan Cezaevindeki boş zamanlarını, mahkumlara iş ve beceri kazandırmak için açılan kurslara giderek değerlendirdikleri öğrenildi. Emekli Orgeneral Çevik Bir seramik kursuna giderken emekli Orgeneraller Hikmet Köksal ve Ahmet Çörekçinin resim kursuna, emekli Binbaşı Salih Eryiğitin bağlama, emekli Albay İsrafil Aydının bilgisayar ve yine emekli Albaylar Ruşen Bozkurt, Serdar Çelebi ve Yüksel Sönmezin de çini kursuna gittiği ifade edildi.
Tespih ve seccade siparişi
Emekli Korgeneral Çetin Saner ile tutuklu çok sayıda emekli Albayın cezaevine el tespihi sipariş ettiği öğrenildi. Bazı komutanların ise seccade siparişi verdiği de öğrenildi.
Lig maçlarını canlı seyrediyorlar
SİNCAN Cezaevinde 28 Şubat tutuklularının sohbet gruplarının zaman zaman değiştiği belirtilirken birbirleriyle husumeti olan komutanların özellikle emekli Orgeneral Çevik Birle ayrı bloklarda kaldığı ifade edildi. Ayrıca 28 Şubat soruşturması kapsamında tutuklu bulunan 72 kişinin odasında maçları canlı yayında izleyebilmeleri için Lig TV taktırdıkları belirtildi. Odalarda 2şerli ve 3erli olarak kaldıkları öğrenilen 28 Şubat şüphelisi komutanların haftada bir gün açık havada spor yaptıkları aktarılırken, cezaevi kantininde döner de satıldığı kaydedildi.
Her Cuma Sincanda Biri ziyaret kuyruğu
28 ŞUBAT tutukluları arasında en fazla ziyaretçinin emekli Orgeneral Çevik Bire geldiği öğrenildi. Çevik Biri Genelkurmay Karargahında görevli çok sayıda muvazzaf askerin ziyaret ettiği belirtilirken Cuma günleri Sincan Cezaevi önünde Bire ziyaret için kuyruk oluştuğu kaydedildi.