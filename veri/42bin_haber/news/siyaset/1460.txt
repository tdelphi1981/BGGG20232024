Bizimkiler sürünerek gelip Ankaraya yalvaracaklar
AB Komisyonu üyesi Alman Günther Oettinger, Türkiyenin üyeliğine isteksiz davranan Almanya ve Fransa liderlerinin önümüzdeki yıllarda, dizleri üzerinde sürünerek Ankaraya gidip, Bize katılın diyeceklerini söyledi.

Günther Oettinger 
ARKADAŞLAR BİZE KATILIN
Avrupa Komisyonunun enerjiden sorumlu üyesi Günther Oettinger, Türkiyenin ABye katılım sürecindeki isteksiz yaklaşımı eleştirdi ve önümüzdeki yıllarda bir Almanya şansölyesinin, Fransız bir meslektaşıyla birlikte sürünerek Ankaraya gideceğini ve Arkadaşlar, bize katılın diyeceğini söyledi. Alman Bild gazetesinin aktardığına göre Brükselde Konrad Adenauer Vakfının düzenlediği bir etkinliğe katılan Oettinger, Almanya ŞansölyesiMerkelin önümüzdeki hafta gerçekleştireceği Türkiye ziyareti öncesinde çarpıcı açıklamalarda bulundu. Türkiyenin ABye  katılım sürecindeki isteksiz yaklaşımı eleştiren Oettinger, Önümüzdeki yıllarda bir Alman şansölyesinin, Fransız bir meslektaşıyla birlikte sürünerek Ankaraya gideceğini ve Türklere Arkadaşlar, bize katılın diyeceğinden eminim dedi. Brükseli de Avrupada her şeye çok fazla karışmakla eleştiren eski Baden-Wüttenberg eyaleti Başbakanı Oettinger, ABde ekonomik büyümeyi teşvik edemediklerini de belirterek, Sadece konuşma metinlerimiz büyüyor dedi.
Egemen Bağış
AB SONUNDA DİZE GELECEK
Fransanın başkenti Paristeki temaslarını sürdüren AB Bakanı ve Başmüzakereci Egemen Bağış, Önümüzdeki 10-20 yıl içerisinde Alman başbakanı yanına Fransız mevkidaşını da alıp dizlerinin üstünde sürünerek Ankaraya gidecek diyen AB Komiseri Oettingerin sözlerini yorumladı. Bağış şöyle konuştu: Sürünerek mi gelirler, diz mi çökerler bilmem. Kesin olarak bildiğim bir şey varsa mutlaka dize gelecekler. Türkiye kendisine art niyetle yaklaşanları dize getirecek güce ve tezlere sahiptir.Merak etmesinler, Türkiye misafirperverdir. Kapısına geleni süründürmez, diz çöktürmez. Ama Türkiyeye karşı çaresizlikten dizlerinde derman kalmayanlara da gerekli fizik tedaviyi uygular. Oettingerin Avrupalı yetkilileri aklın emrine çağırması önemlidir. Umarız bu çağrı adresini bulur. 10 yıl, 20 yıl sonrasına gerek kalmadan olumsuz senaryolar boşa çıkar. Biz bunu samimi olarak istiyoruz. O yüzden dizlerimizin üzerinde dimdik ayaktayız. AB de alnı ak, başı dik olarak yoluna devam etmek istiyorsa yönünü Türkiyeye çevirsin.
ABnin Türkiyeye ihtiyacı daha çok
 KÜLTÜR ve Turizm Bakanı Ömer Çelik, Avrupa Konseyi Parlamenter Meclisi (AKPM) Başkan Yardımcısı Robert Walter ile bir araya geldi.  Walterın Türkiyeyi ABnin büyük dostu olarak nitelemesi üzerine, Çelik Türkiye AB üyesi olsaydı, AB, hiç kuşkusuz, Arap Baharının yaşandığı ülkelerde, hatta bütün Ortadoğu coğrafyasında çok daha fazla sözü geçen, etkinliği olan bir global güç olurdu ifadesini kullanan Çelik, Türkiyenin  varlığının, krizdeki AB ekonomilerine de önemli katkı sağlayacağını vurguladı. Çelik, ABdeki bir Türkiyenin, Medeniyetler İttifakı Projesine ve geniş perspektifte dünya barışına en büyük destek olacağına işaret etti. Robert Walter ise bunun üzerine, Avrupanın Türkiyeye, Türkiyenin Avrupaya olduğundan çok daha fazla ihtiyacı olduğunu düşündüğünü belirtti.