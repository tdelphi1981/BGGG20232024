TUSHAD, TSK içinde gizli bir yapılanma
Genelkurmayın gönderdiği harddisklerden, varlığı inkar edilen TUSHADın ıslak imzalı belgeleri çıktı. Belgelerde TUSHAD Genelkurmay bünyesinde kurulmuş gizli bir yapılanmadır deniliyor.

GENELKURMAY YOK, ISLAK İMZALI BELGELER VAR DİYOR
Genelkurmayın gönderdiği harddisklerden, varlığı inkar edilen TUSHADın ıslak imzalı belgeleri çıktı. Belgelerde TUSHAD Genelkurmay bünyesinde kurulmuş gizli bir yapılanmadır deniliyor.
ERGENEKON tutuklu sanığı emekli Orgeneral Hurşit Tolonun kurduğu iddia edilen ve Genelkurmayın öyle bir birimimiz yok açıklaması yaptığı Türkiye Ulusal Stratejiler Dairesinin (TUSHAD) var olduğunu gösteren belgelere STAR ulaştı. Genelkurmayın Ergenekon davasına bakan İstanbul 13. Ağır Cezaya  gönderdiği Harddiskte yok denilen efsane örgütün karanlık talimatları ve çalışma yöntemlerini gösteren ıslak imzalı belgeler çıktı.
TUSHAD 4 kez revize edilmiş
Islak imzalı belgelere göre, TUSHAD ve Beyaz Kuvvetler Komutanlığı 2004-2005 ve 2008 ile 2009da revize edilmiş. Çok gizli damgalı, sayı numarası verilip ve konusu da belirtilen resmi belgelere göre TUSHAD 2008 yılına kadar aktif bir şekilde faaliyet yürütmüş. Ancak birim Ergenekon operasyonlarının hız kazanmasıyla beraber tüm plan ve belgeleri imha ederek bir süre geri çekilmeye karar vermiş. Bunu bir emirle tüm personellerine duyuran Beyaz Kuvvetler Komutanlığı ikinci bir bildirime kadar faaliyetlerin askıya alınmasını istiyor.
Ergenekondan korkmayın!
Operasyonlar neticesinde kimsenin korkmamasının da tembihlendiği emirde personelin yapmış olduğu tüm illegal çalışmalara ait belgelerin imha edildiği ve personellerin özlük haklarının korunacağını belirtilerek güvence veriliyor. TUSHADın çalışmalarını gözler önüne seren bazı belgelerde yer alan emirler, yazışmalarda muhatapların özellikle gizlenmiş olduğu dikkat çekti. Belgelerde imza olmasına rağmen belgelerin muhatapları rakamla sembolize edilmiş. Beyaz Kuvvetler birimlerine gönderildiği anlaşılan ana belgede TUSHAD Koordinasyon Başkanı olarak Osman Canerin imzası var.
Deşifre olduk, geri çekiliyoruz
TUSHADdı geri çekilin emri şöyle: 3276 Dikkatine: 11.06.2008 tarihinde ulusal medyada çıkan haberler sonrasında çalışmalarımız tehlike altına girmiştir. Çalışmalarımıza ikinci bir bildirime kadar geçici olarak ara verildiğini bildiririz. Yasal haklarınız saklı kalmak üzere koruma altına alındığından dolayı özlük bilgileriniz gizlenecek ve korunacaktır. 3. Bölgede devam eden çalışmanız burada bulunan merkezi yönetim sorumluluğunda olacaktır. 25. 07.2008
İşte HERŞEYİ ANLATAN BELGE
TUSHADın varlığını itiraf eden o belge:
T.C Türkiye Ulusal Stratejiler ve Harekat Dairesi Beyaz Kuvvetler Komutanlığı Ankara.
3276 Dikkatine..
(...) MGK kararlarında misyonerlik faaliyetleri irtica ve bölücü  tehditler sıralamasında 2. sırada yer almaktadır. Bu tehdit ortadan kaldırılıncaya kadar profesyonel bir çalışma yapılması ön görülmüştü. 
(...) Milli güvenliğe karşı tehdit oluşturan bu tür unsurlarla mücadele etmesi için bağımsız ve paralel bir kurumsal yapılanmaya ihtiyaç duyulmuştu. Bu amaca hizmet etmesi için TSK bünyesinde gizli ve bağımsız bir yapılanmaya gidilmişti. Bu yapılanma sizinde hizmette bulunduğunuz Türkiye Ulusal Stratejiler ve Harekat Dairesidir.
Bu daire milli çıkarlar doğrultusunda, devamlılık ve gizlilik açısından gerekli durumlarda revizyona gidebilir. Bu nedenlerden dolayı tüm kolların da bilgilendirilmesiyle 1995, 1999 ve 2004 yıllarında revize edilmişti.
TUSHAD çalışanları arasında kısa, orta ve uzun vadede görev yapan her kesimden operasyon ve kontrespiyonaj kol çalışanı bulunmaktadır. TUSHAD Koordinatörlüğünde görev yapan Özel Kuvvetler Komutanlığının Sivil Kolu olan Beyaz Kuvvetlerin çalışanları karşılıklı bilgilendirmeyle dayanışmaya gidebilirler.
Böyle durumlarda dayanışmanın oluşması TUSHAD Koordinasyon Merkezi tarafından sağlanır.
Bölgelere 10 emir
TUSHAD Koordinasyon Başkanı Osman Caner imzasıyla hazırlan görevlendirme yazısında ise şu emirler yer alıyor:
- İstihbarat birimine haber elemanı sağlamak.
- Kapsamlı medya çalışması yaparak topluma misyonerlik faaliyetlerinin gerçek amaçları arasında bulunan bölücü ve yıkıcı yönlerini anlatmak. Bu konuda görsel ve yazılı medyayı tam anlamıyla kullanarak toplumun misyonerlere olan bakış açısında etki yaratmak. Misyonerlerin, Alevi ve Kürtleri Türkiye Cumhuriyeti Devletine karşı kışkırttıklarını vurgulamak. Misyonerlerin Türkiyeyi bölmek istedikleri anlatmak.
- Devletin tüm kurum ve kuruluşları ile dayanışmayı sağlamak.
- Siyasi parti liderleri ve sivil toplum örgütleriyle ortak çalışma yapmak. Konferans, panel, seminer gibi bilinçlendirme çalışmaları yapmak.
- Jandarma Genel Komutanlığının ve Emniyet Genel Müdürlüğünün desteği ile konferanslar verdirmek, basın açıklamaları yapmak.
- Yerel yönetimlerin desteği alınarak ortak çalışmlar yapmak.
- Diyanet İşleri Başkanlığı bünyesinde konferanslar vermek.
- Üniversiteler ve akademik çevreyle irtibatlaşarak ortak çalışmalar yapmak
- JİTEM ile koordinasyona devam etmek
- Misyonerlik faaliyetleriyle ilgili olarak kitaplar hazırlamak.