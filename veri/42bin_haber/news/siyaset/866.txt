'Kurtulduğumuz için şükrediyoruz'
 
 BDP Grup Başkanvekili Pervin Buldan, kabine revizyonuyla ilgili gazetecilerin sorularını yanıtladı.  Grup Başkanvekili Buldan, 4 yeni bakana görevlerinde başarılar diledi.  Barış sürecinde özellikle İçişleri Bakanı Muammer Gülen’in görev ve sorumluluğunun çok büyük olduğunu belirten Buldan, “Barış sürecinde herkes rolünü oynamalıdır. Gazsız, bombasız, müdahalesiz bir süreç istiyoruz. Milletvekillerinin coplanmadığı, halkın, gazetecilerin, hukukçuların, öğrencilerin tutuklanmadığı, sivil toplum örgütlerine baskıların olmadığı bir süreç iyi puan kazandıracaktır'' diye konuştu.
 
 ''İdris Naim Şahin bu ülkenin başına gelebilecek en büyük felakettir, beladır, ondan kurtulduğumuz için şükrediyoruz. Bir daha Allah, Şahin'in yüzünü bize göstermesin'' ifadesini kullanan Buldan, ''Tabii Muammer Güler de halkımıza takla attırmasın, amuda kaldırmasın, bıraksın gaz bombaları yetim kalsın'' dedi.  BDP'li Buldan, ana dilde savunmayla ilgili tasarının görüşmelerinde CHP'nin tavrını yadırgadıklarını belirterek ''CHP, bu sürecin altında kalmıştır'' diye konuştu.  AA