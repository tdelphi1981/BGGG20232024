Muhteşem Yüzyıl biraz çala kalem
KÜLTÜR ve Turizm Bakanı Ertuğrul Günay Muhteşem Yüzyıl dizisine yönelik eleştirileri değerlendirirken Kanuni cihan imparatorudur. Ancak cihan imparatoru aşkın kölesidir. Bu kurgu değil aynı ile vaki. Diziyi biraz çalakalem buldum dedi.

Günay, Kanuni’yi, William Shakespeare’in oyunlarındaki karakterlere benzettiğini de belirterek, “Ancak bunlar kurgudur. Oysa Kanuni-Hürrem ilişkisi gerçek bir olaydır. Uluslararası bir yapım olsa, dünyayı sarsabilirdi” diye konuştu. 
Yürek taşıyan bir insan  o gün ölürdü 
 Günay şunları söyledi: “Kanuni şüphesiz bir cihan imparatorudur. Cihan imparatoru aynı zamanda bir aşkın kölesidir. Sadrazamını katletmiştir bu uğurda. Daha vahimi,  kendisinden sonra tahta geçmesi beklenen Şehzade Mustafa’yı yandaki çadırda boğdurmuştur. O gün ölmesi lazım yürek taşıyan bir insanın...”