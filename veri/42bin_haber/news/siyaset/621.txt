Partisinde kriz çıkaran fotoğrafla ilgili konuştu
CHP Tunceli Milletvekili Hüseyin Aygün, partisinde kriz yaratan Paris'te öldürülen PKK'lı Sakine Cansız'ın ailesine başsağlığı ziyaretiyle ilgili olarak "Ziyareti tamamen insani duygularla, sade bir vatandaş olarak yaptım. Oraya CHP'li Hüseyin Aygün olarak değil Dersimli Hüseyin Aygün olarak gittim" dedi.

AYGÜN, TAZİYE FOTOĞRAFINI TWITTER'DA PAYLAŞMIŞTI

Hüseyin Aygün, sosyal paylaşım sitesi Twitter'daki hesabında 'Ailelere başsağlığı diledik... Sağda Erdal bey; solda Sakine Cansız'ın kardeşi Metin bey..' yazarak taziye ziyaretinden bir fotoğraf paylaşmıştı.