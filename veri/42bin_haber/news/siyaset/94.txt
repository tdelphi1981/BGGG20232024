BDP'ye büyük şok
PKK'lı tutukluların cezaevlerinde sürdürdüğü açlık grevine destek veren BDP'nin, Kürt halkını sokağa çağıran genelgesi karşılık bulmadı. Parti genel merkezi tarafından geçtiğimiz hafta gönderilen ve halkın kitlesel eylemlere katılmasını, evlerinin ışıklarını söndürüp balkonlarında mum yakılmasını isteyen BDP'ye bölge halkı destek vermedi.
Hakkari'de birkaç ilçe hariç örgütün tüm baskılarına rağmen halk, bu yönde yapılan çağrılara cevap vermedi. 
PKK'lıların sürdürdüğü eyleme katılma kararı alan BDP, geçtiğimiz hafta gönderdiği genelge ile tüm il ve ilçe teşkilatlarını sokağa çağırmıştı. BDP eşbaşkanları Selahattin Demirtaş ve Gültan Kışanak tarafından gönderilen genelgede "miting, cezaevlerine yürüyüş, ışık karartma" gibi eylemler yapılması talimatı verilirken, "Bu yürüyüşler engelleme ile karşılaşsa dahi ısrarcı ve kararlı olunacaktır. Yürüyüşlerin güçlü geçebilmesi için tüm mahallelerde ev ev çalışma yürütülecektir" denilmişti. Talimatta, vatandaşlara yönelik de "Evlerin özellikle caddeye bakan balkon ve pencerelerine mum bırakılmasının da cezaevlerinde ve dışarıda hayatların kararmaması açısından önemli bir mesaj olacağı unutulmamalıdır." çağrısı yapılmıştı.

KİTESEL MİTİNGLER YAPILAMADI

Ancak bölge halkının, BDP'nin bu yöndeki tüm baskı ve yönlendirmelerine rağmen bu eylemlere ilgi göstermediği öğrenildi. Halkın katılmaması nedeniyle BDP teşkilatlarının kendi başlarına yapmak zorunda kaldığı eylemlere, Hakkari Yüksekova ve Mardin Kızıltepe hariç ancak 100'lerle ifade edilen rakamlarla katılım oldu. BDP'nin, Diyarbakır'da cezaevlerindeki açlık grevlerine destek vermek amacıyla düzenlemeyi planladığı yürüyüş için katılım beklenenin çok altında kalırken, Erzurum'da çoğunluğunu Atatürk Üniversitesi öğrencilerinin oluşturduğu yaklaşık 500 partili, BDP İl Başkanlığı önünde 5 dakikalık oturma eylemi yaptı. BDP, Malatya'da ancak 100 kişi toplayabildi. Bu sırada, vatandaşların tepki gösterdiği BDP'lileri, polis koruma çemberi içine almak zorunda kaldı. Partili yöneticilerin destek verdiği İstanbul'da eylemde ise ancak 500'kişiyi bir araya gelebilirken, Antalya'daki oturma eylemine 200 kişi katıldı. 

SURUÇ'TA 70 KİŞİYİ ANCAK TOPLAYABİLDİ 

Terör örgütü lideri Abdullah Öcalan'ın Suriye'ye kaçtığı ilçe olan ve BDP'nin en etkili olduğu yelerden biri olarak gösterilen Şanlıurfa'nın Suruç ilçesindeki eyleme ise nerdeyse katılan olmadı. BDP Şanlıurfa Milletvekili İbrahim Bilici'nin de destek için bulunduğu eylemde sadece 70 kişilik bir grup, cezaevlerindeki açlık grevine destek için toplanabildi. 

Öte yandan BDP'nin daha önce kitlesel eylem yapmayı planladığı bazı merkezlerdeki programlarını da yetersiz katılım nedeniyle iptal ettiği iddia edildi.

HALK MUM YAKMADI 

Bölge halkı, BDP'nin ışıkların karartılıp 'caddelere bakan balkonlarda mum yakma' yönündeki çağrısına da neredeyse hiç cevap vermedi. Hakkari'nin Yüksekova ilçesindeki sınırlı bazı evler dışında bütün basıklara rağmen, bölgede kimsenin evinin balkonunda mum yakmadığı görüldü.