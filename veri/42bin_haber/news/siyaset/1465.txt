Arınç'tan 28 Şubat açıklaması
Başbakan Yardımcısı Bülent Arınç, 28 Şubat Soruşturması ile ilgili, 'Bin yıl sürecek demişlerdi çok şükür 10 yıl bile sürmedi. 10 yıl sonra artık 28 Şubat'a yol açan insanlar bırakın yargılanmayı, artık sokağa çıkıp onu savunacak noktada değiller. Dolayısıyla siyasetin üzerine bir karabasan gibi çökmüş olan 28 Şubat sürecinin yol açtığı tahribatın tamir edilmesi gerekir. 10 yıllık hükümetimiz sürecinde yapılanların her biri 28 Şubat'ta giydirilmek istenilen o gömleğin paramparça edildiğini gösteriyor' dedi.