Karayalçın Özgüven'e sahip çıktı
CHP'nin Parti Meclisi (PM) üyesi Murat Karayalçın, İzmir'in Dikili İlçesi'nde 'ihaleye fesat karıştırmak' suçundan 8 yıl hapis cezası aldıktan sonra İsveç'e giden Belediye Başkanı CHP'li Osman Özgüven için derin üzüntü içinde olduğunu söyledi.
 CHP'nin Parti Meclisi (PM) üyesi Murat Karayalçın, İzmir'in Dikili İlçesi'nde 'ihaleye fesat karıştırmak' suçundan 8 yıl hapis cezası aldıktan sonra İsveç'e giden Belediye Başkanı CHP'li Osman Özgüven için derin üzüntü içinde olduğunu söyledi. Özgüven ile SHP döneminden bu yana birlikte siyaset yaptıklarını söyleyen Karayalçın, "İşin yasal ve hukuki yönünü değerlendiremem ama belediyecilik ve kamu vicdanı yönleriyle Özgüven'e yapılan çok büyük yanlışlık ve haksızlıktır" dedi.
 CHP PM üyesi Murat Karayalçın, 1980'li yıllardan bu yana aynı partide birlikte siyaset yaptığı yakın arkadaşı Dikili Belediye Başkanı Osman Özgüven için derin üzüntü duyduğunu söyledi. Karayalçın, SHP'de Ankara Büyükşehir Belediye Başkanlığı ve Genel Başkanlık yaptığı dönemlerde Özgüven'le birlikte çalıştığını hatırlatarak, şunları söyledi:
 "Çok yakın bir arkadaşım. Eşini, çocuklarını, gelinlerini tanıyorum. Ailece görüşüyoruz. Büyük üzüntü duyuyorum. İşin yasal, hukuki yönünü değerlendiremem ama eski bir belediye başkanı olarak belediyecilik ve kamu vicdanı açısından değerlendirdiğimde Özgüven'e yapılan çok büyük yanlışlık ve haksızlıktır. Özgüven sosyal demokrat belediyeciliğin simge ismidir. Benim çok yakınımda ve çok güvendiğim biridir. Suçlamalarda tek kuruş zimmet ve zerre kadar irtikap yoktur. En yakın zamanda İzmir'e geleceğim, ailesini de ziyaret edeceğim."
 DHA