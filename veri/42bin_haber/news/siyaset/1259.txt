Provokasyona operasyon
Terör belasını sonlandırmak için başlatılan çözüm çabaları devam ederken, süreci baltalamaya hazırlandığı belirtilen bir çete çökertildi. Kocaeli merkezli operasyonda gözaltına alınan 7 kişi tutuklandı. Zanlılarda fişleme belgeleri çıktı.

BDPLİLER İLE HIRİSTİYANLARI FİŞLEYEN ÇETE ÇÖKERTİLDİ
ÇÖZÜM sürecinde provokasyon hazırlığı yapan çeteye operasyon yapıldı. Kocaeli, Şanlıurfa ve Diyarbakırda eş zamanlı olarak yürütülen operasyonda BDPlileri ve Hıristiyanları fişleyen çete çökertildi. Fişlemeler sonucu barış sürecini dinamitleyecek provokasyonlar yapılacağı öne sürüldü. Şüphelilerin ikametgahlarında yapılan aramalarda BDP İl Binası başta olmak üzere çeşitli yerlerin krokileri, el yazısıyla yazılan fişleme notlarıyla 3 adet kılıç ele geçti.
Zirve benzeri provokasyon
Terör sorununu sonlandırmak için yoğun bir çalışma yürütülürken, süreci sabote etmek isteyenlere yönelik de aynı ölçüde mücadele veriliyor. Güvenlik güçleri, Malatya Zirve Yayınevi katliamını gerçekleştirdiği iddia edilen sanıkların örgütlenmesine benzer bir çete yapılanmasını çökertti. Kocaeli Emniyet Müdürlüğünün 16 Ocak 2013te Kocaeli, Şanlıurfa ve Diyarbakırda eş zamanlı olarak gerçekleştirdiği operasyonun ayrıntıları netleşti. Operasyonla 12 şüpheli gözaltına alınmış, 5i tutuksuz yargılanması için serbest bırakılırken 7si de cezaevine gönderilmişti.
Sicil ve kod adı kullanmışlar
Liderliğini Ferhat Çakarın yaptığı iddia edilen çetenin mensubu olduğu ileri sürülen kişilerin kod isim ve sicil numaraları kullandığı adeta bir istihbarat örgütü gibi hareket ettiği tespit edildi. Emniyet güçleri, çete lideri olduğu iddia edilen Ferhat Çakarın Işık, Murat Göçerin ise İshak kod isimlerini kullandığını belirledi.
Kendini MİTçi olarak tanıttı
Çete üyelerinin kendilerini MİT mensubu olarak tanıttığını belirleyen güvenlik güçleri, şüphelilerin yabancı istihbarat örgütleriyle bağlantılarını da mercek altına aldı. Operasyonda el yazması istihbarat raporları, çetenin hedefindeki kişilerin evlerine ait el çizimi krokiler ele geçirildi. Güvenlik güçlerinin Ferhat Çakarın evinde yaptıkları aramalarda bir hedef kişinin evine ait olduğu iddia edilen ayrıntılı kroki ele geçirildi. Krokideki, Bina pembe renkte 1. katta oturuyorlar, 3 katlı çift daireli 1 katta zeminde. Toplantıda 4. katlı 1 kat dışarından görünmüyor. Ev dubleks daire şeklinde notu dikkat çekti. Ferhat Çakarın evinde ele geçirilen el yazısı notlarında ise, BDP Kocaeli il binası ile ilgili ayrıntılı çalışma yapıldığı ortaya çıktı. Bu çalışmalar kapsamında çetenin il binasına gidip içeriden keşif yaptıkları da öğrenildi.
Samuray kılıçları var
Çetenin bir diğer üyesi Neriman B.den ele geçen notlarda da Silvan Saldırısı sonrasına ait çeşitli bilgi ve değerlendirmeler yer aldı. Çetenin bir diğer üyesi olduğu öne sürülen Seçkin Özerin evinden ise 3 adet kılıç ele geçirildi. Bu kılıçlardan birinin çift çatallı, birinin Samuray kılıcı ve diğerinin ise kılıfsız olduğu öğrenildi.
Çeteden ele geçen bazı fişlemeler
-Melle İbrahim şeklinde başlayıp birinci derecede PKKlıdır şeklinde biten el yazması rapor.
-Silvanın kuzeyinde ile başlayıp Diyarbakırda miting yapacakmış ile biten el yazması rapor.
-Yarın silvan ilçe merkezinde ile başlayıp köyün milis gücündendir şeklinde biten el yazması rapor.
- Diyarbakır Ofis ile başlayıp gösteri veya lastik yakmalar olacak ile biten el yazısı doküman.
-Silvan Vadika ile başlayan sözde dersim saha sorumlusu idi yerine gelmiş ile biten el yazısı doküman.
-Feridun Mahallesi ile başlayıp bu gece eylem yapılacak yolu kapatabilirler şeklinde biten el yazısı doküman.