AKP'de büyükşehir alarmı
13 ili büyükşehir kapsamına alan tasarıyı önümüzdeki hafta görüşmeyi planlayan AK Parti milletvekillerini resmi ve özel programlarını TBMM Genel Kurulu’nda olacak şekilde yapmaları konusunda uyardı.
 AK Parti önümüzdeki hafta Meclis Genel Kurulu’nda 13 ili büyükşehir kapsamına alan Büyükşehir Belediyesi Kanunu ile Bazı Kanun ve Kanun Hükmünde Kararnamelerde Değişiklik Yapılmasına Dair Kanun Tasarısı’nı görüşmeyi planlıyor. AK Parti Meclis takvimini de buna göre ayarladı ve çalışma saatlerini uzattı.
 AK Parti TBMM Grup Başkanlığı tarafından milletvekillerine yapılan duyuruda da, “Önümüzdeki hafta TBMM Genel Kurulu 6 - 15 Kasım 2012 tarihleri arası aralıksız (9,10,11,12 Kasım 2012 (Cuma, Cumartesi Pazar ve Pazartesi) günleri de dahil) çalışacağından tüm bakan ve milletvekillerimizin resmi ve özel programlarını TBMM Genel Kurulu'nda olacak şekilde yapmaları gerekmektedir” denildi.
 ANKA