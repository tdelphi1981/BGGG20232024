İP'den iddialara yanıt
 
 İşçi Partisi, CHP'li bazı milletvekillerinin İşçi Partisi ile görüşmeler yaptığı ve İşçi Partisi'ne geçmeyi planladığına ilişkin iddialarla ilgili yazılı bir açıklama yaptı.
 
 Açıklamada, "İşçi Partisi hiçbir partinin içişlerine karışmaz, millet vekilliği pazarlıklarına bel bağlamaz" denildi.
 
 İşçi Partisi'nden yapılan açıklama şöyle;
 
 "Bugün yayınlanan bir gazetenin manşetinde yer alan "Yeni CHP 'işçi' çıkaracak!" başlıklı haberde, İşçi Partisi Genel Sekreteri Osman Yılmaz'a ait olduğu söylenen, ancak Sayın Yılmaz'ın açıklamalarında yer almayan bazı ifadelere yer verilmiştir. Birçok basın yayın organında da kullanılan bu haber, bazı yanlış anlamalara yol açtığından gazeteye düzeltme metni göndermek zorunlukluğu doğmuştur. İşçi Partisi hiçbir partinin içişlerine karışmaz, millet vekilliği pazarlıklarına bel bağlamaz." (DHA)