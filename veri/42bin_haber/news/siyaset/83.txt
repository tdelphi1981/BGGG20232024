CHP PM, Adnan Keskin başkanlığında toplandı
Genel Başkan Kemal Kılıçdaroğlu'nun, Siirt'te askeri helikopterin düşmesi sonucu şehit olan 17 askerin cenaze töreni için Diyarbakır'a gitmesi sebebiyle CHP Parti Meclisi (PM), Genel Başkan Yardımcısı Adnan Keskin başkanlığında toplandı.
 Basına kapalı olarak yapılan PM toplantısı, 17 şehide saygı duruşu ile çalışmalarına başladı. Genel Başkan Yardımcısı Adnan Keskin, PM toplantısını açarken, AK Parti iktidarının her alanda olduğu gibi terörle mücadele alanında da başarısız olduğunu savundu. Kamuoyuna ayrıntılı ve ikna edici açıklamalar yapılmasını isteyen Keskin, şehitlere rahmet diledi. Keskin, "Hepinizi bir dakikalık saygı duruşuna davet ediyorum." diyerek, şehitler için saygı duruşunda bulundu. Saygı duruşundan sonra Parti Meclisi, çalışmalarına basına kapalı olarak devam etti.
 CİHAN