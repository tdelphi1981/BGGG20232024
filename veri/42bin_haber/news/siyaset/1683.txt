Milli Emlak Eygiye açtığı tapu iptal davasını geri çekti
İSTANBUL Sultanahmetteki 30 yıllık evinin altında Bizans Magnaura Sarayının kalıntıları bulunduğu gerekçesiyle tapusunun iptal edilmesi için dava açılan gazeteci yazar Mehmet Şevket Eygiye iyi haber geldi.

 Evine el konması durumunda Türkiye’yi terk edeceğini söyleyen Eygi’yi ziyaret eden Fatih Belediye Başkanı Mustafa Demir, Milli Emlak tarafından açılan tapu iptal davasının geri çekildiğini söyledi. Eygi’yi Sultanahmet’teki evinde ziyaret eden Fatih Belediye Başkanı Demir, Aralık 2012’de Anıtlar Kurulu’nca onaylanan en son koruma amaçlı imar planında konutun olduğu gibi korunduğunu söyledi. Demir, ziyaretinde Eygi’ye Milli Emlak’ın açtığı tapu iptal davasının geri çekildiği müjdesini de verdi. Demir’den duyduğu haber sonrası rahat bir nefes alan Eygi ise, Sultanahmet’ten uzakta bir yerde yaşamayı hiç düşünmediğini söyledi.