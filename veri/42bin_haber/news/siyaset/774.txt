Ahmet Türk'ten 'hassasiyet' çağrısı
Bağımsız Mardin Milletvekili Ahmet Türk, Başbakan Recep Tayyip Erdoğan'ın kendisine yönelik eleştirileri ile ilgili, "Sadece Kürtlerden hassasiyet beklemek doğru değil. Herkesin bu hassasiyeti göstermesi lazım." dedi.
Bağımsız Mardin Milletvekili Ahmet Türk, BDP grup toplantısı sonrasında gazetecilerin sorularını yanıtladı. Başbakan Erdoğan'ın grup toplantısında kendisine yönelik eleştirilerinin hatırlatılması üzerine Türk, "Sayın Başbakan hassasiyet isterken, kendilerinin de bu sürece karşı çok hassas davranmaları gerektiğinin mesajını vermeye çalıştım. Bir yandan barış araçları olurken, bir yandan bombaları yağdırması toplumda güvensizliğe neden. Bu farklı bir şey Bu barış sürecine güvensizliği artıracak bir davranış olarak nitelendirdim, düşüncelerimi açıkladım. Sadece Kürtlerden hassasiyet beklemek doğru değil, herkesin bu hassasiyeti göstermesi lazım. Yıllardır acıların yaşandığı, bombaların patladığı bir dönem. Bombalar patlamasın derken, hassasiyet konusunda söyleyebileceğimiz şeylerin doğru okunması ve algılanması gerekir." dedi. 

Türk, İmralı ile ikinci görüşme konusundaki soru üzerine ise, "Adalet Bakanlığı'nın iznine bağlı." ifadesini kullandı.