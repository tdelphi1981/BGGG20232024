O vekilin Kılıçdaroğlu'ndan haberi yok!
Stargazete.com yazarlarından Hikmet Genç, CHP İzmir Milletvekili Birgül Ayman Güler'in Türk ulusuyla Kürt milliyeti eşit olamaz sözünü değerlendirdi.
Hikmet Genç, resmi twitter adresinden, Kılıçdaroğlu daha önceki gün ulusalcılık kafatasçılık değildir diyordu. Bu kadının bundan haberi yok galiba!.. tespitinde bulundu.

"ULUSALCILIK KAFATASÇILIK DEĞİLDİR"

Kılıçdaroğlu Salı günü partisinin grup toplantısında ulusalcılık hakkında konuşmuş ve kendilerine, "Siz ulusalcı mısınız? Sosyal demokrat mısınız?" diye sorulduğunu aktararak şunları söylemişti: "Cehaletin bu kadarına ilk kez tanık oldum. Bizim altı okumuzdan biri milliyetçilik, Türkçesi de ulusalcılık. Biz elbette milliyetçi, ulusalcıyız. Ulusalcılık kafatasçılık değildir. Bunu en güzel Mustafa Kemal Atatürk tanımlamıştır. Bu ülkede yaşayan kimliği ne olursa olsun, inancı ne olursa olsun, yaşam biçimi ne olursa olsun herkesi kucaklıyoruz. Ulusalcılık budur.

Birgül Ayman Güler, 'ana dil' görüşmeleri sırasında kullandığı Türk ulusuyla Kürt milliyeti eşit olamaz ifadesi yüzünden sosyal medyada da büyük tepki gördü.