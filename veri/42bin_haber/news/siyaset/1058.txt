'Bizimki marti değil, parti'
 
 Başbakan Yardımcısı Bülent Arınç, partisinin Bursa il başkanlığı tarafından düzenlenen Siyaset Akademisi'nde bir konuşma yaptı.  'Hizmete endeksli bir siyaset' benimseyen AK Parti'nin başarılarından bahseden Arınç, bunun karşılığının ise 10 yıldır devam eden ve 11. yılına giren kesintisiz iktidarları olduğunu söyledi.  AK Parti'nin her iki kişiden birinin oyunu aldığını Arınç, muhalefet partilerini eleştirdi.  CHP ve MHP'ye yönelik "Bunlar zaman tünelinde kalmış partiler. Eskimiş, köhnemiş, kendi içinde hala kendilerini tarif edemez, zavallı durumdalar" nitelemesinde bulunan yapan Arınç, espirili bir dille MHP lideri Devlet Bahçeli'nin 'püskevit' sözüyle bir gönderme yaptı:  ''(Ah bir genel başkan olsam, benim de bir levham olsa), 'püskevitim olsa' diyen var işte 'benim de bir levham olsa' diyen var. Geçenlerde bizim torun internete girmiş, 'püskevitim olsa' diyor ya Sayın Bahçeli, onun üzerine çocukları çıkarmışlar konuşturuyorlar.  Bizim torun daha 9-10 yaşlarında çocuk, benim bulamadığım yerlerden bulmuş, hem dinledik hem güldük hem sevindik. Kötü bir şey de söylememiş Bahçeli ama, 'Püskevitim olsa' diyen adamlar varsa Türkiye'de, 'Benim de bir partim olsa, bir eksiğim kalmasa' diyenler de var. Ama bizim ki 'marti' değil, parti kardeşim.  Adalet ve Kalkınma Partisi. Adalet de güzel kalkınma da güzel. Bir itirafta bulunayım, kalkınmamız çok iyi ama, adaletin biraz daha desteği ihtiyacı var. Adaletin sarayları var ama adaletin kendisini biraz arıyoruz, bulmaya çalışıyoruz. Adalet kutup yıldızı gibi insan yolunu kaybetse, ona bakıp yolunu bulacak, adalet de tam olacak inşallah. Ondan da kurtuluş yok.''