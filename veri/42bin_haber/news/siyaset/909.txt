Çeteden Hürkuş, ATAK ve uydulara yakın takip
Askeri casusluk çetesinin, TÜrkiyenin ilk yerli askeri eğitim uçağı Hürkuş, ilk yerli askeri helikopteri ATAK ve 2015-216da uzaya gönderilecek olan 2 ayrı uydu projesiyle ilgili bilgileri ele geçirdiği ortaya çıktı.

KADINLARI kullanarak askeri bilgi ve belgeleri ele geçiren çetenin, Türkiyenin ilk yerli askeri eğitim uçağı Hürkuş ile ilk yerli helikopteri ATAKın bilgileri ile 2015 - 2016 yılında uzaya gönderilecek uyduların bilgisine ulaştığı ortaya çıktı. Pandoradaki Savunma Sanayi Müsteşarlığı (SSM) ile ilgili bilgiler, örgütün ulaştığı noktayı gösteriyor. Pandoranın içinde yer alan mete.arslan.rar uzantılı dosyanın içerisindeki Notlar.doc isimli belgede  SSMden örgüte bilgi aktaran kişi, tedarik aşamasında bulunan ve önümüzdeki yıllarda faaliyete geçecek projelerden önemli gördüğü 2sini gönderdiğini belirterek şöyle diyor:
2 önemli uydu projesi var
Bu projelerden Bölgesel Konumlama ve Zamanlama uydusu projesi bir GPS uydusu projesidir ve tahminen 2015-1016 yılında uzaya gönderilecektir. Bu proje ile askeri ve sivil alanda konum ve yer belirleme yerli imkanlarla sağlanacaktır. Dışa bağımlılığı azaltacağından önemlidir. Diğer proje Sahil Gözetleme Radar Sistemi (SGRS) projesidir. Bu Proje ile deniz sınırlarının güvenliğinin artırılması, arama ve kurtarma faaliyetlerindeki etkinliğin artırılması ve denizlerdeki yasadışı faaliyetler ile mücadele amaçlanmaktadır diyor. Dosyada SSMyi ilgilendiren çok sayıda belgeye rastlandı.
ATAKIN TÜM BİLGİLERİ VAR
PANDORA klasöründe, Taarruz Taktik Keşif Helikopteri (ATAK) ile ilgili önemli bilgilerin olduğu iddia edildi. Pandoradan çıkan TAMER ayar.rar uzantılı dosyada yer alan dikkatinize. doc dosyasında, ATAK projesi yazılımı ve donanımı milli olarak tasarlanıp yüksek teknolojiye sahip aviyonik sistemlerin helikoptere entegre edilerek Kara Kuvvetleri Komutanlığının Taarruz-Keşif helikopteri ihtiyacını karşılamayı hedeflemektedir. Gönderdiğim belgelerATAK helikopterinin görev bilgisayarı projesi olan ARGE2004 ile ilgilidir ve gizlidir. Bu proje kapsamında helikopterin kullanacağı aviyonik sistemler ve silah sistemleri tasarlanacak görev bilgisayarı ile kontrol edilecektir deniliyor. ARGE projesi olan milimetrik dalga radarı geliştirme projesi de çetenin eline geçmiş. Belgeleri çeteye veren kişi, Eğer fiyatta anlaşabilirsek başka ARGE projeleri de verebilirim diyor.
HÜRKUŞ İLE İLGİLİ 2 AYRI DOSYA ÇIKTI
YİNE casusluk çetesi üyelerinden çıkan dosyada HÜRKUŞ başlığı altında 34 ve 39 sayfadan oluşan iki farklı belgeye ulaşıldı. Ayrıca yine HÜRKUŞ projesi ile ilgili olarak 220 sunudan oluşan Hurkus_structure_07_06_2009 isimli bir adet POWER POINT dosyasına ulaşıldı. HÜRKUŞ isimli projede önemli konumda bulunan Filistin asıllı olduğu belirtilen M.H isimli bir şahıstan bahsedilerek, çok hata yapmasına rağmen TAI şirketi tarafından önemli konumlara getirildiği bu yüzden şirket içinden biri tarafından kollandığı, hatta adı geçen şahsın İsrail ajanı olabileceği şeklinde bilgilerin yer aldığı serkanb isimli MSWORD dosyası iddianame delilleri arasına girdi. Askeri casusluk çetesinin yüzlerce bürokratı takibe aldığı iddianamede yer aldı. Bu kişiler arasında aynı zamanda müfettiş olan ve bazı gizli bilgilere ulaşabileceği belirtilen hakem Bülent Yıldırımın da bulunduğu öğrenildi.