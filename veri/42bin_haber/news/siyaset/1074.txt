Ölüme kargocu olarak geldi
ABD Ankara Büyükelçiliğine yönelik düzenlenen saldırıda kargocu kılığında gelen Ecevit Şanlı saldırıda 6 kilo TNT patlayıcı kullanmış. Canlı bombanın yanında getirdiği el bombasını da patlattığı ortaya çıktı.

Ankara’daki ABD Büyükelçiliğine saldırıyı gerçekleştiren canlı bomba Ecevit Şanlı’nın 6 kilo TNT’den imal edilmiş bombanın yanısıra beraberinde getirdiği elbombasını da patlattığı öğrenildi. Bomba-imha uzman ekiplerinin yaptığı inceleme sonucunda, yaklaşık 6 kilo TNT türü patlayıcının elektronik düzenekli butona basılarak patlatıldığı tespit edildi. 
İki kişi gözaltına alındı 
Yunan adalarından yasa dışı yolla Türkiye’ye gelen Şahin’in İstanbul’da hazırlanan ve İrfan A. adına düzenlenmiş bir kimlik ile Ankara’ya geldiği öğrenildi. Polis, İrfan A. ile bu kişinin kimlik fotokopisini örgüte ulaştırdığı değerlendirilen 2 kişiyi ifadelerine başvurmak üzere gözaltına aldı. 
Güvenlik kamerasında var 
Canlı bomba Ecevit Şanlı’nın olay yerine giderken güvenlik kameralarına yansıyan görüntülerine ulaştı. Büyükelçiliğe yakın bir hastanenin güvenlik kameralarına yansıyan görüntüde canlı bomba Ecevit Şanlı, Paris Caddesi’nden ABD Büyükelçiliği’ne ilerliyor. Yalnız olduğu görülen saldırgan, kargocu kılığında elinde bir zarfla Büyükelçiliğin girişine doğru ilerlediği kameralara yansıyor. 
Müdahale sırasında patlattı 
Kargocu gibi davranan Ecevit Şanlı, elinde bir zarfla  ABD’nin Ankara Büyükelçiliği’ne geldi. Postaların da kabul edildiği 2. girişe  yönelen saldırgan, cama vurup elindeki zarfı göstererek kapının açılmasını  istedi. Güvenlik görevlilerinin kapıyı açması üzerine x-ray cihazının bulunduğu çelik bölüme giren zanlı, görevlilerin müdahalesine fırsat vermeden üzerindeki  düzeneği patlattı. İçişleri Bakanı Muammer Güler, canlı bomba saldırısıyla ilgili, “2001 yılında cezaevinden çıkıp Türkiye’ye illegal giriş yaptığı kesinleşti. Saldırının sebebini araştırıyoruz” dedi.    
FBI görüntüleri inceliyor 
Saldırının hemen ardından eylemcinin kimliği deşifre edilirken çalışmalar Şanlı’nın bağlantıları üzerine yoğunlaştırıldı. Uluslararası hukuka göre eylemin ABD topraklarında gerçekleştirilmiş olması nedeniyle FBI’ın da dahil olduğu soruşturma kapsamında MOBESE ve güvenlik kamerası görüntüleri uzman bir ekip tarafından incelemeye alındı.  
DNA testi ile kimliği kesinleşti 
Olayla ilgili tutuklanan Şanlı’nın hastalığı nedeniyle tahliye olmasının ardından yurtdışına kaçtığı bildirildi. DHKP-C üyesi Şanlı, emniyet güçleri tarafından uzun süredir aranıyordu. 
Bu arada, DHKP-C militanı Ece-vit Şanlı, ailesi tarafından fotoğraflarından teşhis edilmişti. “Canlı bomba”nın DNA testi sonrasında da kesin kimlik tespiti yapıldı. 
Kendi başına karar vermiş olamaz 
-Özel TOBB ETÜ Hastanesi Nöroloji Uzmanı Prof. Dr. Mehmet Zülküf Önal, Wernicke Korsakoff hastalarının kolay yönlendirilebilir hale geldiklerini bildirdi. Prof. Dr. Önal, ABD’nin Ankara Büyükelçiliği girişindeki patlamayı gerçekleştiren canlı bomba Ecevit Şanlı’da “Wernicke Korsakoff” rahatsızlığı bulunduğunun açıklandığını anımsattı. 
Beyni küçülmüş olabilir 
Wernicke Korsakoff’un her yaşta ortaya çıkabildiğine işaret eden Önal, açlık grevi, aşırı diyet, yetersiz beslenmenin hastalığın başlıca görülme nedenleri arasında yer aldığını anlattı. Bu hastalığı yaşayan kişinin durumunu “ölümden beter bir şey” diyerek tanımlayan Önal, şöyle konuştu: “Bu kişiler, kolay manipüle edilebilir hale geliyor. Saf biri oluyor, yapacaklarının ne ye mal olacağını bilemez hale geliyor. Mutlaka onun elinden birileri tutmuştur. Oraya kadar gelemez. ‘Şunu şuraya götür, şunu üstüne tak, kapıdan geçince şunu çek’ diye öğretirler. Ama hasta bunun sonucu nereye gider bilemez, muhakeme yeteneğini kaybeder.” 
Uzun süredir aranıyordu 
-Eylemi gerçekleştirdiği belirlenen DHKP-C militanı Ecevit Şanlı’nın 1997 yılında İstanbul’da Harbiye Orduevi’ne lav silahıyla saldırdığı öğrenildi. Olayla ilgili tutuklanan Şanlı’nın hastalığı nedeniyle tahliye olmasının ardından yurtdışına kaçtığı bildirildi. DHKP-C üyesi Şanlı, emniyet güçleri tarafından uzun süredir aranıyordu. Bu arada, DHKP-C militanı Ecevit Şanlı, eylemci ailesi tarafından fotoğraflarından teşhis edildi. 
ABD bayrakları Mustafa için yarıya indi 
ABD Büyükelçiliği’ne gerçekleştirilen saldırının ardından elçilikteki bayraklar hayatını kaybeden Mustafa Akarsu için yarıya indirildi. Cenazesi dün ailesine teslim edilen Mustafa Akarsu, Kızılcahamam’da son yolculuğuna uğurlandı. Yakınları tarafından Akarsu’nun cenazesi Kızılcahamam’da Aşağı Merkez Camii’ne getirildi. Burada ikindi vaktinde kılınan cenaze namazının ardından Akarsu’nun naaşı defnedilmek üzere ilçe mezarlığına götürüldü. Akarsu’nun tabutu akrabaları ve hemşehrilerinin tekbirleri arasında mezarlığa kadar taşındı. Cenazede Akarsu’nun oğlu Sami, babasının tabutu baCenazeye Ankara Valisi Alaaddin Yüksel, ABD Ankara Büyükelçisi Francis Ricciardone ve eşi Marie Ricciardone de katıldı. Büyükelçi Ricciardone camiden mezarlığa kadar eşi ile birlikte yürüdü. Akarsu’nun naaşı ilçedeki aile mezarlığına defnedildi. 
Hayati tehlike yok sağ gözünün durumu kritik 
Saldırıda yaralanan TV muhabiri Didem Tuncay’ın hayati tehlikesi yok ama sağ gözünün durumu belirsiz. 
-ABD’nin Ankara Büyükelçiliği önündeki saldırıda yaralanan eski NTV muhabiri Didem Tuncay’ın tedavisi Ankara Numune Hastanesi’nde devam ediyor.  3.5 saat süren bir ameliyat geçiren Tuncay’ın sağlık durumu iyiye gidiyor. 
Dalağı alındı, gözün durumu net değil 
Hastanenin Başhekimi Prof. Dr. Nurullah Zengin, “Hastada dalak yırtılmasına bağlı karıniçi kanama tespit edildi.  Dalağın çıkarılma işlemi yapıldı. Yüzün sol tarafında meydana gelen travma nedeniyle sağ gözde bir yaralanma mevcut. Sağ göze müdahalede bulunuldu. Durumu iyiye gidiyor. Yeni müdahale gerekebilir” dedi. Zengin, “Pazartesi günü yeniden değerlendirme yapacağız. Başka bölüme gönderilip gönderilmesine karar vereceğiz” diye konuştu. 
İlk kez ayağa kalktı küçük adımlar attı 
 Didem Tuncay’ın, ameliyatın ardından ilk kez ayağa kalkarak küçük adımlar atmaya başladığı, doktorların gözetiminde bugün yürütüleceği belirtildi.