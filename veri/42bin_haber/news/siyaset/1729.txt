Metiner: Mecliste CHP tacizi sürüyor
TBMM- AK Parti Adıyaman Milletvekili Mehmet Metine, Genel Kurulda, Elektrik Piyasası Kanunu Tasarısının görüşmelerinde yerinden söz alarak, dün CHP Adana Milletvekili Ümit Özgümüş ile arasında geçen kavgaya değindi ve tahnriklerin devam ettiğini söyledi.

Özgümüş’ten ağır tahrik var 
Mehmet Metiner, Genel Kurul’dan mescide doğru giderken, CHP’li Özgümüş ile karşılaştığını söyledi. Özgümüş’ün telefonda konuşur gibi yaparak, ‘’Meclis’te sapıklarla, manyaklarla uğraşıyorum’’ dediğini iddia eden Metiner, bu olaya CHP Ankara Milletvekili Sinan Aygün ile CHP Kahramanmaraş Milletvekili Durdu Özbolat’ın şahit olduğunu belirtti. Metiner, Özgümüş’ü duymazdan gelerek tepki göstermediğini ve bu tavrından dolayı da Özbolat’ın gelip kendisini tebrik ettiğini kaydetti. Araya giren CHP’li milletvekillerinin tatsız bir olay yaşanmasını engellediğini ifade eden Metiner, Grup başkanvekillerinin gruplarına sahip çıkması gerektiğini, çıkmaması halinde tatsız olayların yaşanabileceğini söyledi.