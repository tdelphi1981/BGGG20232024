Müjde Ar: Aygün'e bunları yapmak mı yenilik?
 
 Ünlü sanatçı Müjde Ar'dan, 3 PKK'lının Fransa'da öldürülmesi ve sonrasında yaşananlarla ilgili değerlendirme geldi.
 
 Ar, suikatlerle ilgili 'alçakça' ifadesini kullandığı televizyon programında, Kürt sorununun çözümüne ilişkin arayışlara tam destek verdiğini belirtti.
 
 Ar, CHP milletvekili Hüseyin Aygün'ün Sakine Cansız'ın ailesine taziye ziyaretinde bulunmasına da destek verdi. 
 
 Ar şunları söyledi:
 
 "Çok alçakça bir şey olduğu açık. Sakine Cansız'ın Diyarbakır'da yattığını biliyorum. Hüseyin Aygün'ün taziye ziyaretini destekliyorum. Ben de o bölgenin insanı olsam ben de giderdim. Hatta, sade bir vatandaş olarak o cenazeye gitsem mi diye düşündüm. Bu savaş bitmeli"
 
 "NE BİÇİM PARTİ BU"
 
 Ar’ın eleştirilerinden CHP lideri Kemal Kılıçdaroğlu da nasibini aldı.
 
 Müjde Ar, “Kemal Kılıçdaroğlu'nun liderliğini yorumlamak bana düşmez ama beğenmiyorum. Zayıf ve yetersiz buluyorum. Ercan'a da (Ar'ın eşi olan Ercan Karakaş, eski milletvekili ve şu an CHP parti meclisi üyesi) ne biçim parti bu diyorum. Yeni CHP deniyor ama Hüseyin Aygün'e bunları yapmak mı yenilik” diye konuştu.
 
 NTVMSNBC