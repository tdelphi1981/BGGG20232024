13 isim topluca CHP'den istifa etti
Cumhuriyet Halk Partisi (CHP) Samsun Canik İlçe Teşkilatı, parti genel merkezinden ve il teşkilatından gerekli maddi destek bulamadığı gerekçesiyle topluca istifa etme kararı aldı. Canik İlçe Teşkilatı yönetiminde yer alan 13 üye görevi bıraktı
CHP Canik İlçe Teşkilatı Eski Başkanı Mehmet Çelik konu ile ilgili yaptığı açıklamada " Görevimiz sırasında gerek genel merkezden, gerek il merkezinden maddi manevi hiçbir destek göremedik. Buna rağmen kendi imkanlarımızla halkımızın acı, tatlı günlerinde yanlarında olduk. Bu yoğun çalışmalarımız bizleri tabi ki yordu, yıprattı. Kendi imkanlarımızla artık buraya kadar gelebildik. Sonuçta CHP olarak Canik'te bir durgunluk olduğunu, eski ivmemizi kaybettiğimizi düşünüyoruz. CHP'nin Canik'te, eskisinden daha da iyi olabilmesi için yönetim kurulu olarak, oy birliği ile 3 şubat 2013'te istifa kararı aldık 18.02.2013 tarihi itibari ile de görevi bırakıyoruz." dedi. 

'İSTİFALAR HER PARTİDE OLABİLİR'

CHP İl Başkanı Mehmet Atalay istifaların her partide olabileceğini belirterek, yakın bir zamanda ilçe teşkilatını olağanüstü genel kurula taşıyacak 5 ismin görevlendirileceğini açıkladı. Atalay, "CHP günümüzde iktidar olmadığı için il ve ilçe teşklatların da bir takım maddi sıkıntılarla karşılaşabiliyor. CHP'de maddi tablolar genellikle gönüllük esasına göre oluşuyor. Canik İlçe Teşkilatı'nda görev yapan arkadaşlarımızın her biri olağanüstü performans göstermişlerdir. Kendilerine bu nedenle teşekkür ediyorum." şeklinde konuştu. 

Öte yandan, CHP Canik İlçe Teşkilatı'ndan istifa eden üyelerin isimleri şöyle: Başkan Mehmet Çelik, Başkan Yrd Orhan Şahintürk, İlçe Sekreteri İrfan Yörük, Sayman İsa Coşar, Eğitim Sekreteri Nedime Özbey ve üyeler Hasibe Başaran, Leyla Yağmurkaya, Recai Kol, Nadir Yavuz, Hüseyin Alkuş, İsmet Sencer, Mümin Erdoğan Ünsü Erkök "