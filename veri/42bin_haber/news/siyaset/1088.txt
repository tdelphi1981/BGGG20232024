Yeni torba yasa geliyor
AK Parti Kütahya Milletvekili Hasan Fehmi Kinay, TBMM'ye kapsamlı bir yeni torba yasa tasarısı geleceğini söyledi.
Kinay, konuya ilişkin AA muhabirine yaptığı açıklamada, bireysel emeklilik sigortası ile finansal kiralama sertifikaları ihracıyla ilgili bazı düzenlemelerin yer aldığı torba yasa üzerinde çalışıldığını söyledi.

Kinay, Hazine Müsteşarlığı tarafından çalışmaları tamamlanan ve Bakanlar Kurulu'na gönderilen, 'Kamu Finansmanı ve Borç Yönetiminin Düzenlenmesi Hakkındaki Kanun ve Bazı Kanun ve Kanun Hükmünde Kararnamelerde Değişiklik Yapılmasına Dair Kanun Tasarısı' ile birçok kanunda düzenleme yapılacağını kaydetti.

AK Parti'li Kinay, şu anda değerlendirilen tasarıda ayrıca bazı kurumların teşkilat yasalarıyla ilgili düzenlemelerin de yer alacağını söyledi.