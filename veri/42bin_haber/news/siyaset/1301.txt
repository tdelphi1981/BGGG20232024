Terörizmin finansmanı en az terör kadar önemli
Muhalefetin Hükümete istediğinin malvarlığını dondurma yetkisi veriyor dediği Terörizmin Finansmanı Yasasının detaylarını Maliye Bakanı anlattı. Şimşek İnisiyatif hükümette ama Bakanlar Kurulunun her işlemi yargıya tabii dedi.

ÇOK BOYUTLU SÜRDÜRÜLEN TERÖRLE MÜCADELEDE GÜÇLÜ BİR İRADE VAR
MALİYE Bakanı Mehmet Şimşek, hükümetin terörle mücadeleyi çok boyutlu olarak sürdürdüğünü, güçlü bir irade bulunduğunu açıkladı. Terörizmin finansmanının, terör kadar önemli olduğuna dikkat çeken Şimşek, Terörün finansman kaynağının kurutulması halinde, örgütlerin varlıklarını sürdürmesi imkansızdır. Terör örgütlerinin gücü finansman kaynaklarından geliyor dedi. Şimşek ile Mecliste kabul edilen Terörizmin Finansmanı Yasasının ayrıntılarını konuştuk:
-Yasa geçti ancak tartışması sürüyor. Bu yasa terörle mücadele açısından ne sağlayacak?
Bu yasa, terörün finansmanın önlenmesinde Türkiyenin önünü uluslararası arenada açacak, güçlendirecek bir yasa. Aynı zamanda Türkiyenin, uzun bir süredir terörle mücadele eden ve bayağı da acı çekmiş, vatandaşlarını kaybetmiş bir ülkenin uluslararası arenada terörün finansmanını önlemede, Türkiyenin uluslararası standartları yakalaması için de uluslararası hükümlülüklerini yerine getirmesi için önemli. Bu yasa konusunda maalesef kamuoyunda birtakım yanlış anlamalar söz konusu. Bir kişinin terörizmin finansmanı suçunu işleyebilmesi için sağladığı bu fonu, terör örgütünün kullanacağını bilerek ve isteyerek vermesi gerekmektedir. Burada kişinin kasten terör örgütlerine veya teröristlere fon sağlayarak yardımda bulunma eylemi cezalandırılacaktır.
-CHP ve BDP, istenilen kişinin malvarlığına el konulacağını iddia ediyor..
Bu malvarlıklarının dondurulması çıkınca birçok yanlış bilgi ortalıkta dolaşıyor. Türkiyede işlenen terörizmin finansmanı suçu bakımından Bakanlar Kurulunun veya değerlendirme komisyonunun bu yasayla herhangi bir yetkisi olmayacak. Türkiyedeki işlenen terörizmin finansmanı suçu bakımından Ceza Muhakemesi Kanununun el koymaya ilişkin hükümleri uygulanacak. Dolayısıyla bir Türk vatandaşı, Türkiyede terörizmi finanse ettiği şüphesi söz konusuysa, dava söz konusuysa burada malvarlığının doldurulması kararı hiçbir şekilde Bakanlar Kurulu kararıyla olmayacak. Dolayısıyla muhalefetin iddia ettiği gibi bu yasadan sonra hükümet istediğinin malvarlığını donduramaz. Bunlar tamamen doğru olmayan, gerçeği yansıtmayan söylemlerdir.
-Yargının bypass edileceği iddiası doğru mu?
Doğru değil. Bakanlar Kurulunun bütün kararları yargıya açık. Bu da tamamen yargıya açık olacak. Biz terörle mücadeleyi çok boyutlu olarak sürdürüyoruz, güçlü bir irade var. Tabi ki bütün ülkeler nezdinde bizim zaten girişimlerimiz var. Bu yasa karşılıklılık ilkesi çerçevesinde elimizi güçlendirecek. Zaten bu alanda biz terörü, uluslararası alanda bir sorun olarak görüyoruz.
Tamamen Türk yasaları geçerli olacak
-Muhalefetin eleştirilerini nasıl değerlendiriyorsunuz?
Defalarca bu konuyu çok açık ve net bir şekilde ifade etmemize rağmen bu iş üzerinden siyaset yapmaya çalışıyorlar. Muhalefetin yaptığı eleştiriler bu konuyu yanlış bir şekilde kamuoyuna sunma çabası. Çünkü bu yasa çok açık ve net. Türkiyenin uluslararası standartları yakalaması, yükümlülüklerini yerine getirmesiyle ilgili... Tamamen Türk yasaları geçerli olacak. Yani malvarlığının dondurulması mahkemece verilen bir karar. Bu konuda da zaten var olan bir mevzuat var. Terörizmin finansmanı terör kadar önemli. Finansman kaynakları kurutulan örgütlerin varlıklarını sürdürmesi imkansızdır. Terör örgütlerinin gücü finansman kaynaklarından gelmektedir... Yasaya göre, yabancı devletlerce yapılan dondurma talepleri Bakanlar Kurulu tarafından değerlendirilecek. Önce talep değerlendirme komisyonunda değerlendirilecek, Bakanlar Kurulunca karara bağlanacak. Ülkemizin menfaatleri ve karşılıklılık ilkesi dikkate alınacak. İleride haksız çıkması riskine karşılık o ülkeden teminat da isteyeceğiz.
Vergisi Reformu Maliyede olgunlaştı
-Bakanlığınızın yürüttüğü çalışmalar arasında gelir vergisi reformu da var, ne durumda?
O reformun Meclise gelmesi için önce Bakanlar Kuruluna sunulması lazım. Maliye mutfağında olgunlaştı ama henüz öbür aşamalardan geçmediği için Meclise gelemedi.