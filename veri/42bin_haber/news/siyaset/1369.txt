BDP'li vekilden Başbakan Erdoğan'a övgü
BDP Adana Milletvekili Murat Bozlak: Çözümün anahtarı Başbakan'ın güçlü liderliği ve arkasındaki halk desteğinde, süreç başarılı olursa PKK silah bırakır.
Kapatılan HADEP Genel Başkanı ve BDP Adana Milletvekili Murat Bozlak, İmralı görüşmeleri ile başlayan yeni çözüm sürecini ülkeye barış ve huzurun gelmesi için çok önemli bir fırsat olarak gördüğünü söyledi. 

Bozlak, "Geçmişte Özal ve Erbakan bu sorunu barışçıl yöntemlerle çözmek istedi. Ama kurumlara tam hakim olamadıkları için yapamadılar. Sayın Başbakan onlara göre çok avantajlı. Öncelikle, halkın müthiş bir desteği var. Yine eskiden kurumlar arasında paylaşılmış olan iktidara tek başına sahip. Başbakan'a partisinden büyük bir güven ve destek var. Bu, Türkiye'nin sorunlarını çözmek için çok ciddi bir şanstır" dedi. Bozlak, PKK'nın süreç içerisinde silah bırakacağına da inandığını ifade etti.