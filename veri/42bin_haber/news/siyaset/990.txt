Erdoğan : İmralı sürecine halkın bakışı olumlu
Başbakan Erdoğan, askeri tutuklulardan duyduğu rahatsızlığı bir kez daha dile getirdi. Başbakan Erdoğan haklarında işlem yapılan askerlerin tutuksuz yargılanmalarının da mümkün olduğunu söyledi.
Başbakan Recep Tayyip Erdoğan, Lübnan Başbakanı Necip Mikati'yi resmi törenle karşıladı .Başbakanlık Merkez Bina'da düzenlenen resmi törende, iki ülkenin milli marşları tören bandosu tarafından seslendirildi.
Tören kıtasını selamlayan Erdoğan ve Mikati, daha sonra protokol merdivenlerinde gazetecilere poz verdi.
Baş başa ve heyetler arası görüşmelerin ardından iki Başbakan, ortak basın toplantısı düzenledi.
Erdoğan basın toplantısında gündeme ilişkin sorulara cevap verdi:

Toplantıda gazetecilerin sorularını yanıtlayan Erdoğan, önceki günlerde yaptığı "Donanmaya gönderecek subayımız kalmadı" açıklamasına değindi.


Amacını yargıya müdahale olmadığını söyleyen Erdoğan, şunları söyledi:

"Burada bizim derdimiz yargıya müdahale değil. Bizim derdimiz yargı sürecinin uzamasına yöneliktir. Bu konuda birçok grup toplantısında açıklamalarımız oldu. 3. yargı paketinde gerekeni yaptık.
Tutuksuz yargılama sürecinde devletin kuruluşlarında aksama meydana gelmeyecek ve bu süreci başarıyla sürdürecektir.3. yargı paketiyle tutuksuz yargılama mümkün hale geldi ancak yine de işler hızlı yürümüyor. Tutuklu askerler davet üzerine gelip ifade verdiler ve tutuklandılar. Tutuksuz da yargılanabilirlerdi. Yaklaşık 400 asker şu anda içeride.
Bu sürece yönelik bazı yeni adımlar planlanıyor. 4. yargı paketinde herhangi bir düzenleme düşünmüyorum ama anlayış değişmeli diye düşünüyorum. Zaten yasada gerekli düzenlemeler var.

Bu tutuksuz yargılama süreci devam edebilir. Ondan sonra hükmü verirsiniz ve gereği icra edilir. Bunla ilgili 3. yargı paketi yeterlidir diye düşünüyorum."
Başbakan Erdoğan, imralı sürecine ilişkin, Kuzey Irak ile de görüşme yapılacağına ilişkin iddialara sorunun çözümü için her konuda görüşmeden yana olduklarını, toplumda çok iyi bir yaklaşım içinde olduğunu söyledi sorunun çözümünde umutlu olduklarını söyledi.