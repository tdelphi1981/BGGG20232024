Erdoğan'dan Saygun ziyaretine ilk açıklama
 
 AK Parti Genel Başkanı ve Başbakan Recep Tayyip Erdoğan, partisinin MKYK toplantısına katıldı. Toplantı çıkışında Erdoğan, parti önünde bekleyen gazetecilere sürpriz bir açıklama yaptı. 
 
 Erdoğan, emekli Orgeneral Ergin Saygun’a yaptığı ziyarete ilişkin olarak, kendisinin çalışma arkadaşı olduğunu belirtti ve ziyaretini "Bu bir insani görevdi. Bu insani görevi yerine getirdim. Herhangi bir beklentim söz konusu değil" diye değerlendirdi. 
 
 İMRALI'DA GÖRÜŞME BU HAFTA OLABİLİR
 
 Başbakan Recep Tayyip Erdoğan ayrıca, İmralı’daki görüşmelere ilişkin, "Bu hafta içinde olabilir. İlgili arkadaşlarım çalışmalarını yapıyorlar, bu hafta içinde olabilirse bu hafta içinde olmazsa önümüzdeki hafta içinde, ama olacak. Bu konuda Adalet Bakanlığımıza henüz bir müracaat söz konusu değil, o müracaatlar yapılacak. İlkelerimizi ortaya koyduk, o ilkelerimiz çerçevesi içinde uygun olanlardan 2 ya da 3 kişi adaya gönderilebilir" dedi. 
 
 AA
  