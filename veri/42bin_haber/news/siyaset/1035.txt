Patriotlar aktif göreve başladı
KAHRAMANMARAŞTA faaliyete geçirilen 2 Patriot sistemi basına tanıtıldı, Toplantıya katılan Almanyanın Ankara Büyükelçisi Eberhard Pohl, patroitlerin Türkiyeye yerleştirilmesinin dayanışmanın güzel bir örneği olduğunu söyledi.

Gazi kışlasında aktif hale getirilen Alman birliğini ziyaret ederek çalışmaları yerinde görmek istediklerini belirten büyükelçi Pohl, “Burada yapılan iş gerçek bir dayanışmanın örneğidir. Müttefikimiz Türkiye’ye yönelik. Almanya ile Türkiye NATO içerisinde partner ülkelerdir. 2 ülke askeri alanda dünyanın başka yerlerinde de çok yakın bir işbirliği içeresinde çalışıyor. Balkanlarda, Kosavada ve Afganistan gibi yerlerde 2 ülke arasında önemli işbirliği var. Nasıl ki Türkiye soğuk savaş döneminde Almanya ya destek verdiyse, bu seferde Almanya Türkiye’nin yanındadır. Bizler Türkiye’nin Suriye ile ilgili endişelerini paylaşıyoruz. Türkiye’nin omuzunda büyük bir yük var” dedi. Patroitler hakkında bilgi veren NATO’nun Polonyalı sözcüsü Yarbay Dariusz Kacperczyk ise “K.Maraş’ta konuşlandırılan 2 adet patriot bataryasıyla birlikte 4 batarya aktif olarak göreve başlamıştır” dedi.