İşçi Partili başkanın oğlu örgüt lideri çıktı
Terörle Mücadele Daire Başkanlığı tarafından koordine edilen operasyonlarda Maoist Komünist Partisi'nin (MKP) gençlik yapılanması Devrimci Gençlik Hareketi'ne 10 şehirde ağır darbe vuruldu.
 Gözaltına alınan 58 şüpheli arasında Ergenekon tutuklusu İşçi Partisi Genel Başkan Yardımcısı Mehmet Bedri Gültekin'in oğlu Ahmet Kerim Gültekin'in de bulunduğu öğrenildi. Operasyon kapsamında elde edilen delillere göre Gültekin'in örgütün Türkiye sorumlusu olduğu belirlendi. MKP'nin İşçi Partisi çizgisine paralel silahlı eylemler planladığı tespit edildi. 

SİLAHLI EYLEME HAZILANIYORLAR
Yasadışı Maoist Komünist Parti'nin Tunceli kırsalında Halk Kurtuluş Ordusu isimli silahlı kanadının yeni yapılanma içine girdiği bilgisini alan güvenlik birimleri önceki gün örgüte yönelik Ankara, Diyarbakır, Tunceli, İzmir ve Elazığ'ında aralarında bulunduğu 10 ilde operasyon düzenledi. Örgütün sokak eylemlerinin arkasında bulunan Devrimci Gençlik Hareketi isimli gençlik yapılanması üyesi 58 kişi gözaltına alındı. DGH'nin önümüzdeki baharda silahlı eylemler planlayan örgüte üniversite ve gecekondu gençliği arasında yoğun şekilde militan kazandırma faaliyeti yürüttüğü istihbarat birimleri tarafından belirlendi.

ÖRGÜTÜN LİDERİ OLMAKLA SUÇLANIYOR
Gözaltına alınan şüpheliler arasında İşçi Partisi Genel Başkan Yardımcısı ve Ergenekon tutuklusu Mehmet Bedri Gültekin'in oğlu Ahmet Kerim Gültekin'in de bulunduğu öğrenildi. Gözaltına alındığı Diyarbakır'dan sorgulanmak üzere Ankara'ya getirilen Gültekin'in örgütün Türkiye sorumlusu olduğu ileri sürüldü. Ayrıca örgütün enformasyon sorumlusu Ertan Ş.'nin de operasyon kapsamında gözaltına alındığı bildirildi.