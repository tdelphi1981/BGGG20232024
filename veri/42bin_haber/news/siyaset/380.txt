Erdoğan ve Gülün yediği her yemekten numune alınıyor
Özal zehirlendi iddiası Köşk ve Başbakanlık yemeklerinde bile ek önlemler getirdi. Cumhurbaşkanı Gül ve Başbakan Erdoğanın yediği her yemekten numune alınıyor. Önlemler yurtdışı gezileri için de geçerli.

8İNCİ Cumhurbaşkanı Özalın zehirlendiği yönündeki iddialar, bu tarz bir olayın tekrarlanmaması için Devletin Zirvesinde Çeşnicibaşı önlemlerini getirdi. Cumhurbaşkanı Gül ve Başbakan Erdoğanın yurtdışı ziyaretlerinde yedikleri her yemeğin numunesi Ankaraya gönderiliyor. Türkiyede devletin zirvesi, gelişmiş dünya ülkelerinin liderlerinde olduğu gibi, Hayatları, yaşamlarından daha önemli ilkesiyle korunuyor. Bu ilke, Cumhurbaşkanı, Başbakan ve Genelkurmay Başkanının asla aynı uçakta seyahat etmemesinden, yiyip içtiklerinin kontrolüne kadar uzanıyor.
Diyetisyenler her öğün iş başında
Bu çerçevede, Köşk diyetisyeni Dç. Dr. Fatih Uyar ile Başbakanlık diyetisyeni Hasan Hüseyin Yağan, Gül ve Erdoğanın güne başlamasından, uyudukları ana kadar süren tüm mesailerinde yanında bulunuyor. Diyetisyenler, sabah kahvaltısından, akşam yemeğine, ara öğünlerden içeceklere kadar tüm güne yayılan beslenme çizelgesini belirlerken, o gün harcanan enerjiyi, mesainin yoğunluğunu ve yapılan sürpriz ikramları da hesaba katıyor.  İkramlar da diyetisyenler tarafından kontrol edilmekle kalmıyor, numunesi alınarak, Gıda, Tarım ve Hayvancılık Bakanlığına gönderiliyor.
YEMEĞİN 3TE BİRİ ANKARAYA
ÖNLEMLER bununla da sınırlı değil. Diyetisyenler, Gül ve Erdoğanın yurtdışı temaslarına da katılıyor. Bu ziyaretlerde, et başta olmak üzere, birçok gıda maddesi, Türkiyeden sağlanıp, ilgili ülkeye gönderiliyor. Misafir ülkenin Gül ve Erdoğan onuruna verdikleri yemeklerin hazırlanma sürecinde de diyetisyenler mutfaktaki yerlerini alıyorlar. Gül ve Erdoğan için hazırlanan yemekleri önceden tadarak, Osmanlıdaki Çeşnicibaşı görevini de üstlenen diyetisyenler, yemeklerin 1/3i oranını ayırıp, Ankaraya gönderiyor. 