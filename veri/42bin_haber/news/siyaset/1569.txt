Erdoğan: BM'nin şiddetle reforma ihtiyacı var
BAŞBAKAN Recep Tayyip Erdoğan, Viyana'daki tarihi Hofburg Sarayı'nda düzenlenen BM Medeniyetler İttifakı 5. Küresel Forumu'nda konuştu. Erdoğan "BM çatısı altında sormak istiyorum. BM Güvenlik Konseyi acaba dünyanın tümünü temsil ediyor mu? Güvenlik Konseyi'nin daimi temsilcileri dünyanın tümünü temsil ediyor mu? Burada 3 kıtayı görüyoruz. Dini noktada 5 üye dünyadaki tüm inanç gruplarını temsil ediyor mu, asla temsil etmiyor.' dedi. Erdoğan, çözüm süreci ile ilgili olarak da 'Temennimiz odur ki çok kısa zaman içerisinde netice alırız ve sınırı terk başlar, silahlar bırakılır ve böylece ülkemizin beklediği huzura, refaha hep birlikte kavuşmuş oluruz' dedi.
Başbakan Erdoğan, Medeniyetler İttifakı girişiminin bu düzeye ulaşmış olmasının çok sevindirici olduğunu anlatırken, "Şu anda 100'ü aşkın ülke ve kuruluşla desteklenen, bütünleşmiş bir yapıdadır. Dünyanın çeşitli bölgelerde ırkçı saldırıların ivme kazandığı terörün daha fazla can aldığı, dinlerin birbirlerine daha anlayışsız davrandığı bir manzara ile karşı karşıyayız. Ya ellerimizi kollarımızı kavuşturup oturup olanları izleyecektik ya da bu gidişe dur demek için harekete geçecektik. Biz zor olanı seçip harekete geçmeyi, olumsuz tabloyu olumluya çevirmek için mücadele etmeyi tercih ettik" dedi. 

"Karşımızda bilgisizlik, önyargı ve hoşgörüsüzlük var" diyen Başbakan Erdoğan, "Kararlılık ve samimiyetle çalışıldığında tehdit bertaraf edilecektir. İnsanların hoşgörü içinde yaşadığı çok sayıda güzel örnek var. Kültürel, dini etkinlik farklılıkları ayrışma değil zenginlik olarak gören toplum ve ülkelerin her alanda büyük başarılar sağladığını memnuniyetle görüyoruz. Çoklukta birlik diye ifade ettiğimiz bir anlayış" diye konuştu.

"Avrupa Birliği'nin Türkiye'nin terörle mücadelesine güçlü bir şekilde destek vermesinin medeniyetler ittifakı girişimini başarısı adına önemli bulduğumuzu ifade etmek isterim. Türkiye'nin AB üyeliği de medeniyetler ittifakı girişiminin başarısı noktasında son derece önemli bir adım olacağını anlatırken şöyle konuştu:

"Suriye meselesinde modern dünya iyi bir sınav veremedi. 2 yılda 70 bine yakın kişi hayatını kaybetmişken her gün masum kadın, çocuk ve sivillerin kanı akıtılırken dünyanın tepkisiz kalması adalet duygusunu ciddi şekilde etkiliyor. Avrupa'da yükselen ırkçılık da ciddi sorun. Müslüman ülkelere yönelik kayıtsızlığa ek olarak ülkeleri dışında yaşayan Müslümanlara yönelik tavırlar vicdanları yaralamaya devam ediliyor. Siyonizm gibi antisemitizm faşizm gibi İslamafobya'nın da insanlık suçu olarak görülmesi kaçınılmaz hal almıştır. Mali'deki gelişmeleri dine dayalı şiddet olarak adlandıracak olursak tarihi bir yanılgının içine düşeriz, zira Mali'de farklı dinin mensupları birbiri ile mücadele etmiyor, hiçbir semavi din terörü teşik etmez, bunu kabul edemeyiz."

"BM'NİN YENİDEN ŞİDDETLE REFORMA İHTİYACI VAR"

"Medeniyetler ittifakı noktasında tüm dünyaya sesleniyorum" diyen Başbakan Erdoğan, şöyle devam etti:

"BM çatısı altında sormak istiyorum. BM Güvenlik Konseyi acaba dünyanın tümünü temsil ediyor mu? Güvenlik Konseyi'nin daimi temsilcileri dünyanın tümünü temsil ediyor mu? Burada 3 kıtayı görüyoruz. Dini noktada 5 üye dünyadaki tüm inanç gruplarını temsil ediyor mu, asla temsil etmiyor. Sureyi problemi niye halledimiyor, 2 üye bu işe hayır dediği için halledilmiyor. Madem ki dünya barışına hizmet için kurulmuştur o zaman BM'nin yeniden şiddetle reforma ihtiyacı vardır. Bunu çözeceğiz. Son olarak Filistin'in gözlemci üye sıfatı ile BM genel kurulunda oylanması tarihi bir başarıdır. Bu desteği veren tüm ülkeleri gönülden alkışlıyorum zira dünya barışı adına bu bir kırılma noktasıdır."

ÇÖZÜM SÜRECİ

Erdoğan forumun ardından ise gazetecilerin sorularını yanıtladı...

Erdoğan, '(Çözüm süreci) Temennimiz odur ki çok kısa zaman içerisinde netice alırız ve sınırı terk başlar, silahlar bırakılır ve böylece ülkemizin beklediği huzura, refaha hep birlikte kavuşmuş oluruz' dedi.

Başbakan Erdoğan, yabancı bir gazetecinin 'Esed rejimiyle diyalog mu olmalı yoksa başkaldıranlara, mücadele edenlere destek mi verilmeli? Uluslararası camia ne yapmalı?' sorusuna şöyle yanıt verdi:

'Şu ana kadar uluslararası camia maalesef Suriye konusuna kendisinden beklenen tepkiyi koydu diyemeyiz. Bu kenarda, kıyıdaki 2-3 ülkenin sırtına kalmış durumda. Son anlarda bazı gelişmeler oluyor, fakat muhalif güçlerin buradaki verdiği mücadele her türlü takdirin üstündedir. Bütün imkansızlıklara rağmen Suriye halkının demokratik mücadelesine zemin hazırlama gayretidir bu mücadele. Bazı görüntüde büyük olan ülkeler şu ifadeyi kullanıyor; (Esed gidince yerine kim gelecek?) Her zaman bir sözüm var; (Büyük olaylar veya devrimler büyük liderleri doğurur, bazen de liderler büyük olayları doğurur).'

ESED VE YANDAŞLARI GİDİCİDİR

Suriye halkının özgürlük mücadelesini verdiği dönemde, Türkiye'nin de komşuları olarak elinden gelen her türlü desteği verdiğini ve vermeye de sonuna kadar devam edeceğini belirten Erdoğan, açık kapı politikasıyla Suriye'den sığınanlara Türkiye'nin kapısının her zaman açık olacağını kaydetti.

Başbakan Erdoğan, şöyle devam etti:

'Er veya geç zalim, diktatör, otokratik rejimin bir numaralı sahibi olan Esed ve yandaşları gidicidir. Daha buna tahammül etmeleri artık onların mümkün değildir. Şu anda bazı ülkelerin destekleriyle zor ayakta duruyor, ama ben burada Sayın Genel Sekreter'de son Kuveyt'te yaptıkları donörler toplantısında destekleri aldılar, gerek bu tür gerekse farklı desteklerle birlikte Suriye halkının yanında tüm insanlık olarak yer almaya mecburuz eğer demokrasiye inanıyorsak, eğer özgürlüklere inanıyorsak. Bunun içinde fikri özgürlükler vardır, inanç özgürlükleri vardır. İnanıyorum ki, özgürlük mücadelesini verenler buradan er geç galip çıkacaklardır.'

ÇÖZÜM SÜREDCİ

Erdoğan, yabancı bir gazetecinin 'Hafta sonu Kürt siyasetçiler İmralı Adası ile görüştü. Bu çerçevede Nevruz'dan önce ateşkes bekliyor musunuz?' sorusuna da 'Şu anda bu süreç için tarih şöyledir veya böyledir demek mümkün değil, ama hükümet olarak, iktidar olarak en kısa zamanda böyle bir çözüm sürecinin başlaması beklentimizdir, gayretimiz bu istikamettedir. Temennimiz odur ki çok kısa zaman içerisinde netice alırız ve sınırı terk başlar, silahlar bırakılır ve böylece ülkemizin beklediği huzura, refaha hep birlikte kavuşmuş oluruz' yanıtını verdi.