Berlusconi FEMEN'in hışmına uğradı
Genel seçimler için sandıkların açıldığı İtalyada, oy kullanmak için sandığa giden Silvio Berlusconi, yarı çıplak eylemleriyle dikkat çeken FEMEN grubunun protestosuyla karşılaştı.
Bir süre önce yeniden siyasete dönme kararı alan, çapkınlıklarıyla ünlü 76 yaşındaki Silvio Berlusconi, Ukraynalı kadın hakları savunucusu FEMEN grubuna mensup 3 kadının hışmına uğradı.

Oyunu kullanmak için Milanodaki Dante Alighieri adlı okula gelen Berlusconi, koridorda kendisini bekleyen 3 aktivist tarafından protesto edildi. Vücutlarına yazdıkları Yeter Silvio sözlerini, Berlusconiye yönelik bağırarak da dile getiren FEMEN üyeleri, polis tarafından karga tulumba okuldan çıkarıldı. Ancak bir süre direnen kadınlar kendilerini yerlere atsa da, daha sonra zorla polis araçlarına bindirildi. Birinin Fransız, diğer ikisinin de Doğu Avrupadan olduğu belirtilen kadınlar, gözaltına alınarak, emniyet müdürlüğüne götürüldü. Berlusconinin ise, Abartıyorlar demekle yetindiği bildirildi.

NİŞANLISI DA PROTESTO EDİLDİ

Berlusconinin bir süre önce nişanlandığını duyurduğu ve kendisinden 49 yaş küçük Francesca Pascalenin de Napolide oy kullandığı sırada protestoyla karşılaştığı belirtildi. Lala adlı okulda, babası ve kardeşiyle beraber oyunu kullanan Pascale, Utan sözleriyle protesto edildi. Pascalenin ise, her daim komünistlere çatan nişanlısı Berlusconi misali, İtalyanın asıl utancı, komünistlerdir diye karşılık verdiği öğrenildi.