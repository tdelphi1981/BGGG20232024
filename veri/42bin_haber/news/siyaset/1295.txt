Davutoğlu: Fransa'nın vetosunu kaldırması başlangıç olarak bir fasıl
Dışişleri Bakanı Ahmet Davutoğlu, Fransa'nın AB ilişkilerindeki tutumunu değiştirmesi konusunda, "Bugün Fransa daha önce benimsediği tutumunu değiştirme kararı aldığını bize resmen bildirdi. Bugün, başlangıç itibariyle bir fasıl" dedi.
Dışişleri Bakanı Ahmet Davutoğlu, Kuveyt Başbakan Yardımcısı El-Sabah ile ortak basın toplantısı düzenledi. Bir gazetecinin, 'Suriye sorununa ilişkin çözüm öneriniz nedir?' sorusu üzerine Kuveyt Başbakan Yardımcısı El-Sabah şu yanıtı verdi: "Başlangıçtan itibaren Kuveyt Suriye bir iç savaşın olmaması için özen gösterdi. Yeni Suriye'nin oluşması için ve Suriye'nin iç savaşa sürüklenmemesi için geçici bir Suriye halkının içinde bulunduğu şartlar için çok üzülüyoruz. Elimizden gelen insani yardımları yapmaya çalıştık. Bu süreçte biz üzerimize düşeni yerine getirdiğimiz gibi siyasi sürecede katkıda bulunmaya çalışıyoruz. Bu sürecin gerçekleştirilmesi için elimizden geleni yapmak istiyoruz." 

BİRLİKTE ÇALIŞMAYA HAZIR OLDUKLARINI İFADE ETTİLER 

Bakan Davutoğlu bir gazetecinin, 'Fransa vetosunu kaldırıyor mu?' sorusuna, "Bugün Fransa daha önce benimsediği tutumunu değiştirme kararı aldığını bize resmen bildirdi. Bugün, başlangıç itibariyle bir fasıl, ama bundan sonra da Türkiye-AB ilişkilerinin önündeki engellerin kaldırılması için bir siyasi iradeye sahip olduklarını ve birlikte çalışmaya hazır olduklarını bize ifade ettiler" diye yanıt verdi. 

BU ZİYARETİ BEKLİYORUZ

'ABD Dışişleri Bakanı Türkiye'yi ziyaret edecek mi?' sorusuna ise Bakan Davutoğlu şu yanıtı verdi: "John Kerry görevi aldığı gün kendisi ile uzun bir telefon görüşmesi ile elimizdeki ana unsurları ele almıştık. Bu günlerde ekiplerimiz bu ziyaretin takvimi konusunda çalışıyorlar. Herhalde çok uzun bir tarih olmaz. Türkiye'ye gelmesi kesinleşmiş görünüyor. Türkiye ve ABD ortak tavır geliştirme ihtiyacınında olan iki müttefik ülkedir. Kısa bir süre içinde bu ziyareti bekliyoruz." 

14 PKK'LININ GÖZ ALTINA ALINDIĞI BİLDİRİLDİ

Terör faaliyetleri konusunda Almanya ve Fransa'ya ilişkinler açıklamalarda da bulunan Bakan Davutoğlu şunları söyledi: "14 PKK'lının gözaltına alındığı bildirildi. Türkiye ülke içinde de önemli bir süreçten geçiyor. İç huzurumuzu sağlayacak her türlü olaya herkesin katkı sağlaması gerekiyor. Bütün müttefik ülkelerden destek bekliyoruz. Çok seri görüşmeler gerçekleştirdik. Terör örgütüne kaynakların kesilmesi konusunda da çalışmalarımız devam edecek."