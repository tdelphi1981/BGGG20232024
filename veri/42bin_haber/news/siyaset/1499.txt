Paşaları yakan belgeler
Paşaların tutuklanma gerekçesine Özgürlük Hakimi tarafından eklenen etkili deliller arasındaki belgelerde, açıkça, Hükümete taarruz edelim ifadeleri yer alıyor. Hakim İbrahim Kütükün eklediği delillerin çoğu, dönemin Genelkurmay 2. Başkanı Çevik Bir imzasını taşıyor. Belgelerde BÇG yoğunluğu da dikkat çekiyor.

28 ŞUBAT TUTUKLULARININ DELİL YOK SAVUNMASINA HAKİM CEVABI
28 Şubat soruşturmasında şüphelilerin somut delil yok savunması 3 Nolu Özgürlük Hakimi Halil İbrahim Kütük tarafından çürütüldü. 3. Yargı paketinin etkisi görülen kararlarda soruşturma kapsamında tutuklanan şüphelilerin tutuklama gerekçesine tüm somut deliller eklendi. Tutuklamalara ilişkin delillerin tek tek sıralandığı gerekçeli kararda ağırlaştırılmış müebbet gerektiren suçun niteliği, şüphelilerin kaçma ihtimali ve delilleri karartma şüphesi bulunduğu gerekçesiyle adli kontrol hükümlerinin yetersiz kalacağı açıkladı.
Hükümete taaruz edelim
Daha önce ifadesine başvurulan emekli Org. İsmail Hakkı Karadayı hakkında imza ve yurtdışına çıkış yasağını içeren adli kontrol kararında da 3.Yargı paketi etkili olmuştu.
Böyle giderse iktidar olurlar
Özgürlük Hakimi Halil İbrahim Kütükün, emekli Tuğamiral İsmail Ruhsar Sümer hakkındaki kararının gerekçesindeki kuvvetli suça da vurgu yapıldı. Şüphelilerin 7 Nisan 1997 tarihinde İrtica Konusunda Alınacak Tedbirler başlıklı toplantıya katıldığını belirten Kütük, Hükümetin istifası önceliklidir ve Taarruz edelim gibi kuvvetli suç şüphesine esas alınması gereken konuşmaların varlığını delil olarak gösterdi. Hâkim Kütük, tutuklanan bir diğer isim olan emekli Koramiral Aydan Erolun da fişlemelere dayanak olan Batı Çalışma Grubu Bilgi İhtiyaçları konulu iki sayfalık belgede imzası olduğunu kaydetti. Tutuklamaya delil olan belgelerde müdahale isteği de açıkça belirtildi. Hakim Kütük, 6 Mayıs 1997 tarihli dönemin Genelkurmay 2. Başkanı Org. Çevik Bir imzalı Batı Harekat Konsepti konulu belgede, müdahale edilmediği takdirde irticai örgüt ve partilerin 2000 yılında meşru yoldan iktidara geleceği ifadelerinin yer aldığını belirtti.
Kontrol uygulaması yeterli
Kararda şöyle denildi: Şüphelilerin kuvvetli suç şüphesinin yoğunluk derecesinin diğer şüphelilere nazaran daha geride bulunduğu nazara alınarak adli kontrol uygulanması yeterli görüldü.
Deliller bir bir sıralandı
Hakim Halil İbrahim Kütük, kuvvetli suç şüphesini gösteren olguları şöyle sıraladı:
-Genelkurmaydan gönderilen 7 Nisan 1997 tarihli, İrtica konusunda alınacak tedbirler konulu toplantı tutanağı.
-13 Haziran 1997de BÇGnin faaliyetleri kapsamında brifing verilmesi.
-5 Mayıs 1997 tarihli BÇG ihtiyaçları konulu belge.
-Org. Çevik Bir imzalı BÇGnin oluşturulması konulu belge.
-Genelkurmaydan gönderilen 10 Nisan 1997 tarihli BÇGde çalışanlar konulu belge.
-Genelkurmaydan gönderilen 10 Nisan 1997 tarihli BÇG teşkilat yapısı konulu belge.
-10 Nisan 1997 BÇG çalışma alanını gösteren kroki.
-Genelkurmay Başkanlığının 29 Nisan 1997 tarihli BÇG rapor sistemi konulu belge.
-Çevik Bir imzalı 6 Mayıs 1997 tarihli Batı Harekat Konsepti konulu 12 sayfalık belge.
-Genelkurmaydan gönderilen 29 Mayıs 1997 tarihli BÇG eylem planı. 