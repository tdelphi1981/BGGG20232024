Boğaz köprülerini bombalayalım
MİT tarafından Meclis Darbe Komisyonuna gönderilen bir ihbar mektubunda, Özel Kuvvetlerdeki gizli yapılanmanın AK Parti hükümetini devirmek için kirli ve kanlı eylemler planladığı iddia edildi. Planlanan eylemler arasında AK Partiden milletvekili devşirilmesi de var.

TBMM Darbe Komisyonuna sunulan bilgi ve belgeler arasında yeralan ihbar mektuplarında çarpıcı iddialar yeraldı. TSK içinden 2007 yılında MİT Müsteşarına gönderilen ihbar mektubunda, AK Partinin yıpratılarak iktidardan düşürülmesi için kan dondurucu eylemler planlandığı iddia edildi. Özel Kuvvetler Komutanlığında gizli bir yapılanmaya gidildiği belirtilen mektupta, Boğaz köprülerinin bombalanması, Cumhuriyet mitinglerine irticacı kılığında bomba atılması, irticai görünümlü kişilerce Anıtkabire saldırı düzenletilmesi, ülkeyi uluslararası sıcak çatışmalara sürükleyecek eylemler planlanması gibi eylemlerle hükümete ve devlete olan güvenin sarsılarak kargaşa çıkarılması planları yapıldığı anlatıldı.  Darbe Komisyonuna gönderilen ve Özel Kuvvetler Komutanlığında (ÖKK) görevli bir asker tarafından yazılan maktuptaki kan dondurucu planlardan bazıları şöyle:
- GÜL-ARINÇ VE SAYLANA SUİKAST
- Hükümet aleyhindeki her türlü faaliyete destek verilmesi ve çözümsüzlüğün temel sebebinde kilit isim olarak Bülent Arınçın gösterilmesi.
- Boğaz Köprüsü, Fatih Sultan Mehmet Köprüsü, Bolu Dağı Tüneli, Yalova Feribotu, Karadeniz Sahilyolu gibi ülke içinde ve dışında büyük ses getirecek kritik yerlerde bombalar patlatılarak hükümete ve devlete olan güvenin sarsılarak kargaşa çıkarılması.
- Bir taraftan Türkan Saylan, bir taraftan Tuncay Özkan, bir taraftan ise Bülent Arınç, Abdullah Gül gibi isimleri eşgüdümlü olarak suikast veya suikast girişimleriyle kutuplaşmanın arttırılması.
 HALKI SOKAĞA DÖKÜP MÜDAHALE ET
- ADD ve ÇYDDnin yurt genelinde düzenlediği mitinglerde (Cumhuriyet mitingleri) irticai örgütler tarafından yapıldığı izlenimi uyandıracak bombalı eylemler yaparak olayların provoke edilmesi.
- Toplumda infial uyandıracak olaylar neticesinde sokağa dökülecek kalabalığa EMASYA birliklerinin kullanılması ve bu bahane edilerek hükümetin görevine son verilmesi
- ANITKABİRE İRTİCA MASKELİ SALDIRI
- İrticai bir gruba mensup izlenimi uyandıran kişilerce Anıtkabire saldırı düzenletilerek kamuoyunda infial uyandırılması.
- Emine Erdoğan, Hayrünnisa Gül ve Münevver Arınç hakkında küçük düşürme propaganda tekniğine uygun olarak aşağılayıcı yazılar yazılması, karikatürler çizilmesi, böylece eşlerinin hata yapmalarının sağlanması.
- Borsa ve dövizle spekülatif hareketlerle ekonomik istikrarın bozulmasının sağlanması
- AKP içindeki güçlü isimlerden kopmaların sağlanması, bu kişilerin AKPnin bilerek ülkeyi gerdiği ve mağdur duruma düşürerek seçimler için yatırım yaptıklarını anlatmalarının sağlanması.
- Ülkeyi gerekirse uluslararası sıcak çatışmalara sürükleyecek eylemler planlarının tertip edilmesi.