Başbakan Erdoğan'ın acı kaybı
BAŞBAKAN Recep Tayyip Erdoğan'ın dayısı 85 yaşındaki Kemal Mutlu, tedavi gördüğü İstanbul'da hayatını kaybetti.
Kemal Mutlu, rahatsızlığı nedeniyle bir ay önce Rize'nin Güneysu İlçesi'nden İstanbul'a götürülerek, tedavi altına alındı. Mutlu, bugün saat 11.30'da tedavi gördüğü hastanede hayatını kaybetti.

Evli ve 7 çocuk babası olan Kemal Mutlu'nun cenazesi, yarın öğlen vaktinde İstanbul Kasımpaşa'da kılınacak cenaze namazının ardından toprağa verilecek.

Kemal Mutlu'nun yarın kılınacak cenaze namazının ardından Kulaksız Mezarlığındaki aile kabristanına defnedilmesi bekleniyor. Kemal Mutlu, Başbakan Erdoğan'ın Sarıkamış'ta şehit olan dedesi Kemal Mutlu'nun adını taşıyordu.