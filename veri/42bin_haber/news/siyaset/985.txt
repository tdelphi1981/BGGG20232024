Bürokratların istifasını istedi
 
 Kabine revizyonu sonrası Kültür ve Turizm Bakanlığı görevini Ertuğrul Günay'dan devralan Ömer Çelik, göreve gelir gelmez kendi ekibini oluşturmak için harekete geçti.
 
 Ömer Çelik'in bu kapsamda aralarında müsteşar, müsteşar yardımcısı, genel müdür ve genel müdür yardımcıları ile danışmanların da bulunduğu çok sayıda bürokratın bu görevlerinden istifa etmelerini istediği belirtildi.
 
 AK Parti Adana Milletvekili Ömer Çelik, geçen hafta gerçekleşen kabine revizyonunun ardından AK Parti'nin Dış İlişkilerden Sorumlu Genel Başkan Yardımcılığı görevinden ayrılıp, Kültür ve Turizm Bakanlığı görevine getirilmişti.
 
 Çelik'in istifalarını almasına rağmen tüm bürokratlarını yenilemeyebileceği, bazı isimlerle çalışmaya devam edebileceği belirtiliyor.
 
 NTV