Baykal yeniden kürsüde
 
 CHP Grup toplantısının bir bölümü kapalı yapılacak. Daha önce diğer milletvekillerinin de Meclis'teki çalışmalar ve ülke gündemine ilişkin düşüncelerini anlattığı toplantılarda Deniz Baykal ilk kez kürsüye çıkacak. 
 
 Saat 11.00'de başlayan kapalı grup toplantısında, Baykal'ın, anayasa çalışmaları, İmralı süreci ve yüksek yargının yeniden yapılanması ile ilgili görüşlerini açıklayacağı belirtildi.
 
 Baykal'ın parti içindeki "ulusalcı- yenilikçi" tartışmasına girmeyeceği ifade edildi.
 
 Deniz Baykal, genel başkan olarak en son 4 Mayıs 2010'da grup toplantısında konuşmuş, 10 Mayıs'ta da istifa kararını açıklamıştı.
 
 Kapalı grup toplantısına CHP Genel Başkanı Kemal Kılıçdaroğlu katılmayacak.
 
 NTVMSNBC