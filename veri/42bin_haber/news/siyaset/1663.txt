Telefonu evde ortaya koymayın
Meclis Yasadışı Dinleme Komisyonuna bilgi veren MİT Yetkilileri ders gibi uyarılarda bulundu: Piyasada çok basit dinleme ve kayıt cihazları satılıyor. Cep telefonunun açık olması ortam dinlemesi için yeterli.

MECLİS Yasadışı Dinlemeleri Araştırma Komisyonu’nun dinlediği MİT yetkilileri ilginç bilgiler verdi. Meclis’teki komisyona davet üzerine bilgi veren 3 MİT yetkilisi 3 saat boyunca çarpıcı bilgiler verdi. İşte MİT yetkililerinin basına kapalı oturumda verdiği bilgilerden bazıları: 
-25 bin yöneticiye brifing: MİT olarak kamu ve özel sektörde stratejik olarak önemli kuruluşlara toplam 101 brifing verdik.  
-Piyasadaki cihazlar basit: Piyasada satılan gizli kamera ve kayıt cihazları çok basit ve sıradan. 
-Telefonu ortaya koymayız: Biz cep telefonumuzu evimizin baş köşesine veya toplantılarımızda ortalık yere koymayız. 
-Cep açıksa dinlenir: Cep telefonunun açık olması ortam dinlemesi için yeterli.Kablosuz ağların hiçbir güvenliği de yok. 
-Emekliler önemli şirketlerde: Çok önemli şirketlerde istihbarattan emekli olan kişiler var. 
-Biyografiler kısa ve öz: Önemli görevlerdeki kişilerin biyografisinin ayrıntılı olarak bilgisayar ortamında yayınlanması zafiyettir. 
İHBARDA REKOR ARTIŞ 
MİT, Hakan Fidan ile başlayan ‘şeffaflık açılımı’ süreci, teşkilata gelen istihbarat sayısında adeta patlamaya yol açtı. MİT’e geçen yıl gelen yardım etmek istiyorum maillerinin sayısı, önceki yıllara göre ikiye hatta üçe katladı. 2012 yılında teşkilata gelen ihbar postalarının sayısı, bir önceki yıla göre yüzde 138.8 oranında artarak 16 bin 338’e ulaştı. MİT’e, 2011’de ise 6 bin 841, 2010’de 8 bin 263, 2009’da da 5 bin 796 ihbar e-postası gönderildi. Vatandaşlar tarafından yoğun ilgi gören, yardımcı olmak istiyorum  e-postaları MİT’in resmi internet sitesi üzerinden gerçekleştiriliyor.