Alevi-Sünni ayrımını aşklarıyla yendiler
Çorumda yapılan bir araştırmaya göre, Alevi ve Sünni gençler arasındaki evliliklerin çoğunun temelinde aşk var. Eşlerin aileleriyle ilişkileri ise 2 hafta ile 4 yıl arasında düzelebiliyor.

ALEVİ SÜNNİ EVLİLİĞİ YAPAN 20 ÇİFTTEN MEZHEP DEĞİŞTİREN YOK
DAHA önce pekçok kez denenen Alevi-Sünni kavgası çıkarma çabaları son dönemde tekrar hız kazandı. Ancak, Çorumda yapılan araştırmaya göre, Alevi-Sünni evlililiği yapan çiftler aşık oldukları için evleniyor. Çiftler ailelerinin ve çevrelerinin baskılarına rağmen birbirlerini seçiyor ve birbirlerine mezhepsel baskı uygulamıyor. İncelenen çiftlerden hiçbirinin evlendikten sonra mezheplerini değiştirmemesi de dikkat çekiyor. Alive-Sünni evliliği yapan çiftler çocuklarına da baskı yapmıyor.
Baskılara rağmen aşk kazandı
Sosyolog Mehmet Ali Balkanlıoğlu doktora tezinde Alevi Sünni evliliklerini inceledi. ABD Kuzey Texas Üniversitesinde hazırlanan çalışmada Balkanlıoğlu, 1980 öncesinde Alevi-Sünni gerginliğinin en çok yaşandığı illerden olan Çorumda 20 aile ile görüştü. Alevi-Sünni evliliği yapan 10 kadın ve 10 erkek ile yapılan görüşmelerin sonuçlarına göre hazırlanan araştırma, Alevi-Sünni evliliklerinin genellikle aşk evliliği şeklinde gerçekleşiyor. Eşler toplum baskısı ve sosyal damgalamaya rağmen birbirleri ile evlenmeyi tercih ediyor.
Aile ile ilişki ilk başta kötü
Ailevi-Sünni evliliği yapanların aileleri ile ilişkileri evliliklerinin ilk dönemlerinde iyi gitmiyor. İlişkilerinin düzelmesi ise 2 hafta ile 4 yıl arasında değişen zamana yayılıyor. Araştırmaya katılan çiftlerden bazılarının aileleri ile ilişkileri ise hala düzelmemiş. Bu çiftlerden biri Kayın validem çocuklarımı görse tanımaz diyor.
Kimse mezhep değiştirmiyor
Ailelerin genellikle kızlarının farklı mezhepten biri ile evlenmesine karşı çıktığını aktaran Balkanlıoğlu, bunun altında yatan en büyük nedenin ise mezhep değiştirmesi için baskı yapılacağı korkusu ve inançlarını yaşayamayacağı düşüncesi olduğunu belirtiyor. Eşlerinin birilerine karşı hoş görülü davrandığını aktaran Balkanlıoğlu, Araştırmada gördük ki Alevi-Sünni evlilikleri eşlerin dini gelenek ve tercihlerini etkilemiyor. Sünni Sünni olarak, Alevi de Alevi olarak kalıyor. Bunun 3 temel sebebi var. Birincisi eşler dini gelenek farklılıklarını tolore ediyor. İkinicisi mezhep farklılıklarını önemsemiyor. Üçüncüsü ise eşlerde dini geleneğe zayıf bağlılıkları var diyor.
Çocuklar ne Alevi ne Sünni
Bu evliliklerden doğan çocuklar ise genellikle evrensel değerler bağlamında büyüyor. Çocuklar kendini Alevi yada Sünni olarak tanımlamıyor. Ailelerin çocuklara bu yönde telkinleri yok.
Gençlerde ayrım çok az
Geçmiş yıllarda yaşanan gerginliklerin Aleviler ve Sünniler üzerindeki izleri devam ediyor. Ancak gençlerde bu ayrım ilerlemiş yaşlardaki bireylere göre çok daha az. Balkanlıoğlu bunu iletişim olanaklarının artması ile her iki kesimin de birbirini tanımasına bağlıyor.
Ailem bizim için vurma emri çıkardı
ALEVİ bir kız ile evlenen Sünni Ufuk Bey, kuzeninin ailesini aradığını ve Ona söyleyin, Aleviyle evlenip kanı bozmasın! Sünni bir kız ile evlensin, Alevi ile değil dediğini anlatıyor. Araştırmaya katılan Zeynep Hanım ise Eğer bir Alevi kızı Sünni birisiyle evlenir yada onunla evlenmek için evden kaçarsa o kız artık bitmiştir. Yani ben evlenmek için kaçtığımda ailem haydi onu vuralım demiş. Amcamlar kardeşlerime beni öldürmelerini söylemiş. Gidin ikisini de öldürün. Evlerini biliyorsunuz. Yaşamalarına izin vermeyin demişler. Alevi bir bayan Sünni biri ile evlenirse o artık ailesine geri dönemez diyor.
Alevi Dede: Duyunca göbek atıyorum
ALEVİ-Sünni evlilklerine ilişkin araştırmaya mülakat vererek katılan Alevi dedeleri ve müftüler de Alevi-Sünni evliliklerine destek verdi. En ilginç destek ise Muharrem Ercan Dedeye ait. Muharrem Ercan Desinlerki bir Alevi ile Sünni evlenmiş. Göbek atarım. Mutlu olsunlar var ya göbek atarım. Üsküdara çıkar göbek atarım diyor.