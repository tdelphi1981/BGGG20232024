'Sürpriz olmadı'
Genelkurmay Başkanı Karadayı'nın 'şüpheli' sıfatıyla ifadeye götürülmesi, yorumculara göre 'sürpriz' olmadı 
 NTV canlı yayına katılan gazeteciler eski Genelkurmay Başkanı Karadayı'nın Fenerbahçe Orduevi'ne gelen polisler tarafından Ankara götürülmek üzere alınmasını değerlendirdi.
 
 Eski Genelkurmay Başkanı Emekli. Orgeneral İsmail Hakkı Karadayı'nın ifadesi alınmak üzere Ankara'ya gönderilecek olmasını değerlendiren gazeteciler, gelişmenin sürpriz olmadığını söyledi. 28 Şubat döneminin tüm komuta kademesinin tutuklanmasının ardından böyle bir kararı beklediklerini söylediler.
 
 Avni Özgürel:
 
 Bana öyle geliyor ki yakın geçmişte emir komutada görev alan generallerin işaret ettiği bir komutandı. Kendilerinin tutuklanmasına rağmen onun neden çağrılmadığından şikayet ediyorlardı. Kendilerinin emri ile hareket ettiklerini söylüyorlardı. Bu nedenle şaşıracak bir şey değil bence. Sayın Başbakan zaman zaman gözaltılardan şikayet etti "Dalgalarda boğuluyoruz gibi çıtkışlar yaptı. Bu gözaltıların yeniden başlayacağının işareti midir? Zannetmiyorum.
 
 Bu düzeyde bir gözaltı soruşturmada sona gelindiğinin işareti. Diğer davalarda hatırlarsınız İlker Başbuğ da son aşamada gözaltına alınmıştı.
 Haberin devamı vreklam
 
 Fikret Bila:
 
 O dönemin Genelkurmay Başkanıydı. Diğer komutanlar tutuklanmıştı. Çevik Bir'in çağrısı vardı bir nevi suç duyurusuydu. Biz onun emir komutasında görev yaptık, suç işlemedik diyordu. Savcı bugün ifadesini alacak ama sonra kararı ne olacak bilinmiyor? Karadayı'nın gözaltına alınması soruşturmanın uzamasına neden olabilir. Bilgi ve belgeler Genelkurmay Başkanlığı tarafından Ankara Başsavcılığı'na ve TBMM Araştırma komisyonu'na gönderilmişti.
 
 Fenerbahçe Orduevi'ne polislerin gitmesi yerine davet edilebilirdi. Ben kendisi ile yaptığım bir görüşmede gelecek davete uyacağını söylemişti. Karadayı dışında tüm komutanlar tutuklandı, daha fazla gözaltı olacağını zannetmiyorum.
 
 NTV