'CHP bölünmeli, o ulusalcılar MHP ile birleşmeli'
Prof. Dr. Niyazi Öktem, CHP'li Birgül Ayman'ın sözlerini eleştirirken bir de öneri de bulundu!
Prof. Dr. Niyazi Öktem , Samanyolu TV'de Mahmut Filizer'in sunduğu Gündemin İçinden programında son günlerde gündemden düşmeyen CHP 'li Birgül Ayman Güler'in Meclis'te yaptığı konuşmayı değerlendirdi. Ulusalcılığın sosyal demokratlıkla bağdaşmayacağını söyleyen Öktem, Bence CHP bölünmeli, o ulusalcılar MHP ile birleşmeli dedi. 

CHP'nin şu anda kimliksiz bir parti konumunda olduğunu ifade eden Öktem, CHP'nin ulusalcılarıyla MHP'nin söylemleri arasında fark olmadığını belirterek, Birgül Ayman'ın kürsüsündeki konuşmasını da yine aynı kesimin alkışladığını ifade etti.