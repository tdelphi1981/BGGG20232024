Eski CHP'li AK Parti'ye geçiyor
CHP Tunceli eski Milletvekili Sinan Yerlikaya, CHPden istifa edip, Tuncelide eski belediye başkanları ve ilçe başkanlarıyla Ak Partiye geçeceğini açıkladı.
Yerlikaya, "CHP üyeliğinden istifa edeceğim ve en kısa sürede Ak Partiye geçeceğim. Sayın Başbakan ile görüştüm ve Ak Partiye geçmemden büyük memnuniyet duyacağını belirtti ve Tunceliye hizmet için ne gerekiyorsa yapacaklarını söyledi. Ben de halkıma hizmet edebilmek için Ak Partiye geçeceğim" dedi.

CHPde iki dönem Tunceli Milletvekilliği yapan ve eski Genel Başkan Deniz Baykal, döneminde parti yönetiminde yeralan Sinan Yerlikaya, Ak Partiye geçeceğini açıkladı. Ankarada bulunan ve DHA muhabirine telefonla açıklamalarda bulunan Yerlikaya, Tunceliden kendisi ile birlikte eski belediye başkanları, eski ilçe başkanlarının da bulunduğu kalabalık bir partili grubuyla Ak Partiye geçeceğini söyleyen Yerlikaya, "CHPnin durumu ortada, iç sorunlar ile çalkantılı dönemler yaşıyor. Kendi iç sorunlarıyla uğraşmaktan başka politika üretemiyorlar. Şu an Tuncelide iki CHPli milletvekili var, halka hizmet yapmayı düşünmüyorlar bile. Kamer Genç almış eline bir fener gezip duruyor, Hüseyin Aygün parti için büyük bir çalkantı yaratmış durumdu. Kurtuluş savaşında etnik temizlik yapıldı diyor. Bu nasıl bir düşüncedir anlamakta zorlanıyorum. Yıllarca CHP içinde mücadele ettim, hep halkımın yanında oldum. Ama bugünkü CHP ile halka hizmet götürmek mümkün değil. CHP sürekli iç sorunlar ile uğraşıyor, hep iç çalkantılar var, hizmet etmek akıllarından geçmiyor" dedi.

BAŞBAKANLA GÖRÜŞTÜM

Yerlikaya, yetiştirmesi halinde bugün CHP üyeliğinden istifa edeceğini belirterek, "Geçen hafta Tunceliye geldim. Halkla, esnaf ile görüştüm köylere gittim inanılmaz bir ilgi gördüm. Halk hizmet bekliyor ve benim Ak Partiye geçmemi çok olumlu karşıladılar, ilgi karşısında şaşırdım. Benim amacım Tunceliye hizmet götürmek, halkımıza hizmet etmektir. Sayın Başbakan ile görüştüm ve AK Partiye geçmemden büyük memnuniyet duyacağını belirtti ve Tunceliye hizmet için ne gerekiyorsa yapacaklarını söyledi. Ben de halkıma hizmet edebilmek için Ak Partiye geçeceğim" diye konuştu.

Yerlikaya, ayrıca birçok kişinin her fırsatta, kendisinin CHPde olması nedeniyle önlerinin kesildiğini söylediğini de ifade ederek, "Şimdi onların önünü de açacağım ve herkes CHPde rahat politika yapsın" dedi.