Bozüyük Belediye Başkanı istifa etti
Bozüyük Belediye Başkanı Ahmet Berberoğlu, AK Parti üyeliğinden istifa etmek için AK Parti Genel Başkanlığı Teşkilat Başkanlığı'na imzalı dilekçe gönderdi.
Berberoğlu, AK Parti Genel Başkanlığı Teşkilat Başkanlığı'na gönderdiği dilekçede şu görüşlere yer verdi:

'Büyük bir arzu ile ve heyecanla saflarına katıldığım partimin hakkımdaki iddiaların araştırılmasını beklemeden ve hiç gerekmediği halde tedbir istemiyle disiplin kuruluna sevkim fevkalade üzücüdür. Görülebilmektedir ki, Bozüyük halkının 3 dönemden beri süren güveni boşuna değildir. İftira ve karalamalarla netice almak sadece kısa bir an için olabilir, gerçek asla örtbas edilemez. Bu duygularla partimin sağduyulu hareket etmediği bir ortamda birlikte yürüme imkanı kalmadığı kanaatine vardığımdan ve tarafıma iftira edenleri ve onlara inananları vicdanlarıyla baş başa bırakarak parti üyeliğimden istifa ediyorum.'

İçişleri Bakanlığı'nca hakkında soruşturma başlatılan ve AK Parti üyeliği askıya alınarak partinin Merkez Disiplin Kurulu'na sevk edilen Berberoğlu, görevinden alınmıştı.