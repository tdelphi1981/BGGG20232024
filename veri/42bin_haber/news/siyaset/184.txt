BÇGnin sivil uzantısı irticacı diye 260 derneği fişlemiş
MECLİS Darbe ve Muhtıraları Araştırma Komisyonunun, kurumlardan istediği belgelerin sonuncusu dün akşam Komisyona ulaştı.

SON BELGEYE STAR ULAŞTI
STARın ulaştığı bilgilere göre, Genelkurmay ve Başbakanlıktan 500 sayfa belge geldi. BÇGnin sivil uzantısı Başbakanlık Uygulamayı Takip ve Koordinasyon Merkezinin (BTKM) faaliyetleriyli ilgili belgelerde 260 dernek ve vakfın İrtica gerekçesiyle fişlendiği ortaya çıktı. Fişlemelerde, vakıf ve derneklerin kurucuları, ideolojileri, okulları, öğrenci ve idarecilerinin ailelerine kadar raporlandığı tespit edilirken, görevlilerin eşlerinin başörtülü olup olmadığı, çocukların imam hatip okullarına gidip gitmediklerine dair belgeler yer aldı. Genelkurmaydan gelen Milli Savunma Bakanlığı antetli belgelerde ise 28 Şubat döneminde TSKdan ilişiği kesilen binden fazla subay ve astsubayın özgeçmişleri bulunuyor.
Darbelerle yüzleşme bin 200 sayfaya sığdı
Bu arada, bin 200 sayfayı aşacağı belirtilen raporun giriş bölümünü Komisyon Başkanı Nimet Başın, bizzat kaleme aldığı, bu bölümün darbe ve muhtıraların toplum ve insan üzerindeki etkisini ön plana çıkaran duygusal bir metin şeklinde yazdığı öğrenildi. Çalışmalara destek verenler ve belge göndermeyerek sağlıklı çalışma yapılmasına yardımcı olmayanlara dönük ifadelerin yer alacağı giriş bölümünde, Darbelerle yüzleşme süreci ve aktörlerin aldıkları tutumlar, neden ve sonuç ilişkileri detaylı olarak yazıldı. Raporda, günışığına çıkmamış gizli belgeler de yer alacak. Ancak, 187 sayfalık çok gizli belgeye, rapor veya eklerinde yer verilmeyecek. Raporun sonuç ve öneriler bölümünde ise çok çarpıcı 25 ana tespit yer alacak. Bu önerilerin en önemlisi ise MGKnın veyasetçi yapısı ve psikolojik harekâtları dikkate alındığında kaldırılması talebi olacak. Yargının önemine değinilen raporda, darbe mağdurları ve darbe dönemi yargılamalarının yeniden görülmesi önerisi yapıldı. Komisyon raporunda hiçbir isim üzerinde durmayacak. Ancak eski Cumhurbaşkanı Süleyman Demirel ile ilgili ağır eleştirilerin yer alacağı öğrenildi.