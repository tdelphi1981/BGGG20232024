Kırmızı Başlıklı Kız hepimizin hikayesi
YÖKÜN İstanbul Üniversitesine gönderdiği başörtü yasağı yok yazısının ardından Ege Üniversitesi öğrencisi Tülin Tezelin başörtüsüyle derslere girebilmek için verdiği mücadeleyi anlatmak için yaptığı film izleyici karşısına çıktı.

Tezel’in, arkadaşı Arzu Şenses ile çektiği  ‘Kırmızı Başlıklı Kız Ormana Girmek İsterse’ filmi IF İstanbul Film Festivali kapsamında gösterildi. İzleyici tarafından ‘çok samimi’ bulunan film, başörtü sorununa ilişkin festivallerde gösterilen ilk film olması nedeniyle de yoğun ilgi gördü. 
-SERRA CİLİV (IF İstanbul Film Festivali Koordinatörü): Genel olarak IF İstanbul’da insanların hikayelerinin samimiyetini gördüğümüz zaman teknik detaylara takılmıyoruz. Bu film bizi çok etkiledi. Her yerde duyduğumuz bir hikaye değil bu bizim. 12 senedir kısa film gösteriyoruz, bu konuda bir film karşımıza çıkmadı daha önce. Biz bu bakımdan bu filmi çok değerli bulduk. ‘Kırmızı Başlıklı Kız’ kendi sesini çok büyük samimiyetle ve tatlılıkla anlatmıştır. 
-SELMAN GÖKÇE: İlk defa bir festivalde böylesi bir film izledim. Teknik eksikileri olsa da, bu insanların var olduğunu bilmemiz açısından bizi ümitlendiriyor. 
-ESMANUR ŞAMİLOĞLU (Boğaziçi Ünivesitesi Öğrencisi): İnsan hak ve özgürlükleri konusunda yan yana durduğun insanlar, asıl kimliğini ortaya koyduğunda birden sana yabancılaşıyorlar. Başörtü meselesi bir turnosal kağıdına dönüşüyor. Filmi izlerken bunu sorguladım. 
-GÜLBİN SARI (Boğaziçi Ünivesitesi Öğrencisi): Filmde Tülin’in onu derse almayan hocası ile olan ilişkisi dikkatimi çekti. Tülin gerçek kimliğini ortaya koyduğunda aralarındaki bütün samimiyet yok oldu. 
-HULUSİ GÜMÜŞ: Başörtüsü filmi deyince duygu sömürüsü bekledim. Tam tersine başörtülü bir kızın yaşama sevinci ile karşılaştım.