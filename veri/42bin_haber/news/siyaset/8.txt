Meclis'in internet sitesi yenilendi
TBMM'nin sitesine görme engellilerin kolay erişimi ve farklı dillerde izlenme imkanı sağlandı.
 Türkiye Büyük Millet Meclisi'nin (TBMM) internet sitesi yenilendi. TBMM Başkanı Cemil Çiçek, Meclis'in ''www.tbmm.gov.tr'' internet sitesinin yenilenmesi dolayısıyla sayfanın açılışındaki mesajında, vatandaşların yasama ve denetim faaliyetlerinden tam zamanında ve düzenli olarak haberdar olmasını önemsediklerini belirterek, ''Bu nedenle gün geçtikçe daha fazla bilgiyi sizlerle paylaşıyor, sizlerin bilgiye ulaşımını kolaylaştırıyoruz'' dedi.
 Çiçek, yeniden tasarlanan internet sayfasında ''TBMM'de Bugün'' başlığı altında yer alan takvim bilgisi, görme engelliler için sesli anlatımlar, sayfadaki bütün verileri tarayan güçlü bir arama motoru, İngilizce, Fransızca ve Çince yayınlanan sayfaların öne çıkan en önemli yenilikler olduğunu ifade etti.
 Bütün grafikler yenilenirken, site içinde kullanıcılara ait raporlama sistemleri konuldu, ayrıca mobil dahil tüm cihaz tiplerine uygun şekilde tasarlandı.
 AA