Teröristlere ağır darbe: Uyku tulumları bile kalmadı
Türk Silahlı Kuvvetleri, kış tertiplenmesi öncesi terör örgütü PKKya ağır darbe vurdu.

 30 Ekim-9 Kasım tarihleri arasında Hakkari Kavaklı ve Şemdinli bölgeleri ile Şırnak’ta gerçekleştirilen eş zamanlı nokta operasyonlarda örgüte ağır darbe vuruldu. Komando, Özel Kuvvetler ve JÖH taburlarının yanı sıra Polis Özel Harekat’ın da katıldığı ve bizzat 2. Ordu Komutanı Org. Galip Mendi’nin komuta ettiği operasyonlarda 1’i sağ toplam 22 terörist etkisiz hale getirildi. Şemdinli’de gerçekleştirilen operasyonda ise uzman çavuş Seyit Yalçın şehit oldu. ABD’den kiralanan King Air 350 İnsanlı Keşif Uçaklarının ilk kez kullanıldığı operasyonlarda, İHA (İnsansız Hava Aracı), yine ilk kez başarı ile kullanılan İKU (İnsanlı Keşif Uçağı), hava fotoğrafları, telsiz kestirme ve dinlemeleri gibi teknik istihbarat yoğunlaştırıldı. Hakan-2 olarak adlandırılan Hakkari Kavaklı bölgesindeki operasyon ise 30 Ekim’de başladı ve 7 Kasım’da sona erdi. Çok sayıda silah, mühimmat, patlayıcı maddenin yanı sıra, yaşam malzemeleri ile çok sayıda sahipsiz katır bulundu. Şırnak-Cudi bölgesinde ise 5 terörist etkisiz hale getirildi. 6-9 Kasım tarihlerinde ise, Şemdinli bölgelerinde 1’i sağ, toplam 14 terörist etkisiz hale getirildi. 
Sığınaklarda yok yok; roketatar, kaleşnikof, DVD çalar, makarna... 
- 1 Adet 88 mm lik Havan, 
- Elektronik EYP Patlama Düzeneği 
- 1 Adet 60 mm lik Havan, 
- Araç Alarmı Şeklinde Bomba Düzeneği 
- 2 Adet RPG-7 Roketatar, 
- 1 Adet Elektrikli Fünye 
- 14 Adet Kaleşnikof P.Tf., 
- 13 Adet Rus Tipi Savunma El Bombası 
- 82 Adet 82 mm lik Havan Mühimmatı, 
- 12 Adet Dinamit Lokumu 
- 80 Adet 60 mm lik Havan Tahrip Mühimmatı, 
- 85 Adet Havan Tapası, 
- 13 Kutu Bixi Mühimmatı(440) Toplam:5720 
- 7 Kutu 14.5 lik Doçka Mühimmatı, 
- 53 Kg Amonyum Nitrat Patlayıcı 
- 2 Kutu 12.7 mm lik Doçka Mühimmatı, 
- 14 Adet El Bombası Fünyesi 
- 15-20 kg civarında C-4 Patlayıcı, 
- 1 Adet Uçaksavar Silahı Namlusu 
- 1 Adet M-16 Şarjörü,