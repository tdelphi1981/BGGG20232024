Çözüm sürecine tahliyeli katkı
4üncü Yargı Paketi daha Meclise bile gelmeden Diyarbakır KCK davasında 6sı eski belediye başkanı 10 tutuklu sanık için tahliye kararı verildi. Diyarbakır Cezaevinden çıkanlar, barış sürecine desteklerini açıklayarak katkı vermek için çalışacaklarını söylediler.

DİYARBAKIRDA PKKnın üst yapılanması KCK davasında aralarında altı eski belediye başkanının da olduğu 10 kişinin tahliyesi memnuniyet yarattı. Diyarbakır Cezaevinden çıkanlar çözüm sürecinde yaşanan tahliyelerin önemli olduğunu belirterek sürece katkı vermek için ellerinden geleni yapacaklarını açıkladı.
6sı eski başkan 10 tahliye
Diyarbakırdaki 6ncı Ağır Ceza Mahkemesinde önceki gün görülen davanın öğleden sonraki oturumu 18 saat sürdü. Mahkeme heyeti, terör örgütü propagandasının tanımını daraltan 4üncü Yargı Paketi üzerindeki çalışmalar devam ederken KCKdan tutuklu yargılanan Yenişehir Belediye eski Başkanı Fırat Anlı, Şırnak Belediye eski Başkanı Ahmet Ertak, Arslan Özdemir, Hakkari Belediye eski Başkanı Kazım Kurt, Batman Belediye eski Başkanı Hüseyin Kalkan, Hasan Üner, Dicle İlçesi Belediye eski Başkanı Abdullah Akengin, Kızıltepe Belediye Başkanı Ferhan Türk, Takibe Turgay ve Fadile Bayramın tahliyesine karar verdi.
Tahliyesine karar verilenlerden 8i Diyarbakır D Tipi Cezaevinden saat 06.00 sıralarında çıktı. Tahliye edilen eski Yenişehir Belediye Başkanı Fırat Anlı İnşallah sürecin daha ileri bir noktaya gitmesi için hep birlikte el ele geçireceğiz, omuz omuza vereceğiz ve bunun sorumluluğu ile bundan sonraki yaşamımıza devam edeceğiz diye konuştu. Mardinin Kızıltepe Belediye Başkanı Ferhan Türk, ilçeye gelişinde davul- zurna eşliğinde halaylar ve çiçeklerle karşılandı. 3 yıl sonra makam koltuğuna oturan Türk, burada da belediye birim amirleri tarafından çiçeklerle karşılandı.
Sayın Başbakanımıza çağrı
Başkanlık koltuğuna oturan Türk, Yaşanan barış süreci ve halktaki umutlu beklentiyi dile getirmekte fayda görüyorum. Halkların birlikte yaşayabilmesi için güçlü bir barışa ihtiyaç var. O barışı tesis etmesi için sayın Başbakanımıza buradan bir kere daha çağrıda bulunuyoruz ifadelerini kullandı.
Süreçten büyük beklenti var
Batman eski Belediye Başkanı Hüseyin Kalkan da şunları söyledi: Kürtlerin ayrılma gibi bir talepleri yok. Türkiye kamuoyunda en büyük kaygı ülkenin bölünmesidir. 93 yılından sonra özerklik veya yerel yönetimlerin güçlendirilmesi gibi yumuşak taleplere geçildi. Bu süreçten büyük beklentimiz var. İnanıyoruz ki kısa sürede ülkede yaşayan halklar barış sürecine şahitlik edecektir.