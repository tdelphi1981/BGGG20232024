JİTEM Anayasayı ihlal eden suç örgütü
JİTEM soruşturmasıyla ilgili dosyayı Diyarbakıra devreden başsavcılığın, soruşturmayı Anayasada devletin temel niteliklerinden sayılan hukuk devleti ilkesini ortadan kaldırmaya yönelik oluşturulan suç örgütü olarak başlattığı ortaya çıktı.

ANKARA CUMHURİYET BAŞSAVCILIĞI HEDEFLERİ ANAYASAL DÜZENİ BOZMAK DEDİ
ANKARADAN Diyarbakıra gönderilen JİTEM soruşturmasıyla ilgili dosyadan çarpıcı bir ayrıntı ortaya çıktı. Ankara Başsavcılığının soruşturmayı TCKnın Anayasayı ihlali düzenleyen 146/1 maddesi kapsamında açtığı belirlendi. Ankara Başsavcılığı, JİTEMi, Anayasada devletin temel niteliklerinden sayılan hukuk devleti ilkesini ortadan kaldırmaya yönelik oluşturulan suç örgütü olarak tanımladı.
Ankara başlattı, Diyarbakıra verdi
Güneydoğudaki faili meçhullerle adını duyuran JİTEMin varlığına ilişkin soruşturma, Ankara Cumhuriyet Başsavcılığı tarafından başlatılmış, daha sonra yetkisizlik kararıyla, Diyarbakır Cumhuriyet Başsavcıvekilliğine devredilmişti. Soruşturmaya ilişkin kritik bir ayrıntı ortaya çıktı. Ankara Başsavcılığının, dosyayı devretmeden önce, soruşturmayı  TCKnın 146/1 maddesi kapsamında yürüttüğü belirlendi. Başsavcılık JİTEMi TCK kapsamında Anayasada devletin temel niteliklerinden sayılan hukuk devleti ilkesini ortadan kaldırmaya yönelik oluşturulan suç örgütü olarak tanımladı.
Amaç anayasal düzeni yıkmak
Ankara Başsavcılığının bu tanımlamayla birlikte JİTEMin 1988 ve 2005 yılları arasındaki faaliyetlerini anayasal düzeni ortadan kaldırmaya yönelik faaliyetler kapsamına aldığı ortaya çıkarken, böylelikle devri yapılan dosyada JİTEM bünyesinde eylem yapan kişilere ilişkin yapılan suç tanımlaması da değişmiş oldu. Soruşturmada JİTEM üyelerinin faili meçhuller kapsamında kasten adam öldürme suçundan değil anayasal düzeni yıkmaktan ağırlaştırılmış müebbet hapis cezası kapsamında yargılanacağı öğrenildi.
Genelkurmayın JİTEM onayı yok
JİTEMin varlığıyla ilgili soruşturması bir süre yürüten Ankara Cumhuriyet Savcısı HakanYüksel, JİTEM adlı bir oluşumun var olup olmadığı konusunda, İçişleri Bakanlığı, Genelkurmay Başkanlığı, Jandarma Genel Komutanlığı, MİT Müsteşarlığı ve Emniyet Genel Müdürlüğüne yazılar yazmıştı. Gelen cevaplarda JİTEMin varlığı kabul edilerek, Bu birimin terörle mücadele kapsamında faaliyet yürüten bir oluşum olduğu aktarılmıştı. Bu kurumların cevaplarını değerlendiren Savcısı Yükselin yürüttüğü soruşturmada, JİTEM adlı oluşumun, İçişleri Bakanlığının onayı olmadan ve Genelkurmay Başkanlığının görüşü alınmadan, Jandarma Genel Komutanlığının kendi inisiyatifiyle kurulduğu belirtilmişti. Savcı Yüksel, tespitin ardından soruşturma kapsamında, JİTEMin kurulduğu kabul edilen 1988 yılından 2005 yılına kadarki süreci ve söz konusu oluşuma atfedilen faaliyetleri mercek altına almıştı.