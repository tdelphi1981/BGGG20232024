2. Danıştay planlanmış
2007-2008 yıllarında Özel Kuvvetler bünyesindeki derin yapı, kaos yaratıp darbeye zemin oluşturmak için AK Partiye kapatma davası açan Yargıtay Başsavcısı Yalçınkayaya suikast planladı. Plan, Danıştay saldırısının kopyası gibi.

MİT tarafından Meclis Darbe Komisyonuna gönderilen Özel kuvvetlerde görevli bir subayın yazdığı ihbar mektuplarından şok bir detay daha çıktı. İhbar mektubunda Özel kuvvetler içindeki derin yapılanmanın, kaos oluşturarak AK Parti iktidarını devirmek için hazırlanan dehşet verici kanlı planlar hazırladığı belirtilirken, bu planlardan birinin de o dönem AK Partiye kapatma davası açan dönemin Yargıtay Cumhuriyet Başsavcısı Abdurrahman Yalçınkayaya yönelik olduğu iddia edildi. Plana göre, Yalçınkayaya suikast yapılacak ve cinayet AK Partiye fatura edilecekti.
İsimler ve telefonlar verdi
Darbe Komisyonu tarafından Zirve Katliamı davasına bakan Malatya 3. Ağır Ceza Mahkemesinin talebi üzerine gönderilen ihbar mektupları, dönemin MİT Müsteşarı Emre Tanere hitaben yazılmış. Malatya 3. Ağır Ceza Mahkemesi heyetinin aldığı ara karar ile 290 sayfadan oluşan rapor taraflara da verildi. Raporda 2007 ile 2008 yıllarında Özel Kuvvetler Komutanlığında görevli subaylar tarafından gönderildiği iddia edilen ihbar mektubunda, darbeye zemin hazırlamak için ülkede yoğun bir çalışmanın olduğunu detayları ile anlatıyor. İhbarcı, anlattıklarını isimler irtibatlar ve telefon numaraları gibi ayrıntılar ile destekliyor.
Danıştayda da Ülkücü tetikçi
Mahkemeye gönderilen belgeler arasındaki 6 ihbar mektubundan bugüne kadar medyaya yansımayan bir iddia daha ortaya çıktı. Kaos yaratmak için AK Partiye kapatma davası açan Yalçınkayaya yapılacak suikaste tıpkı Danıştay saldırısında olduğu gibi bir hazırlık yapıldığı ortaya çıktı. Danıştay saldırısı da önce medyada türban tartışmaları alevlendirilmiş, ardından Ülkücü kimlikli Alparslan Arslana saldırı gerçekleştirtilmişti. Yargıtay Başsavcısı Yalçınkayaya yapılacak suikastin de Danıştay cinayeti sonrasında olduğu gibi AK Partiye yıkılmaya çalışılacağı belirlendi.
ErgenekonUN YERİNE 2 AYRI YAPI
RAHİP Santoro, Hrant Dink ve Malatya Zirve Yayınevi cinayetlerinin Seferberlik Başkanlığı tarafından planlandığı belirtilen ihbar mektubunda Özel kuvvetlerdeki Siyah ve Beyaz Kuvvetlerin Türkiye genelinde
2 bin 500e yakın mensubunun bulunduğu, Trabzon, Hatay ve Malatya başlığı altında 3 merkezinin olduğu öne sürüldü. Ergenekon yapılanmasının deşifre edilmesinin ardından ülkede ipleri eline geçirmek isteyen iki ana grubun ortaya çıktığını iddia eden ihbarcı, karşıt grup olarak tanımladığı ilk grubun da ulusalcı kökenli olduğunu belirtiyor. Bu grupların Ukraynada olduğu gibi bir halk hareketi planladığı belirtilen ihbar mektubunda, Asker de ihtilal başlangıcında kaos ortamına karşıt kuvveti desteklediklerini belirten açıklamalar yapacaktır. Karşıt hareket olarak isimlendirilen ve sivil halk ihtilalı yapacakları düşünülen grup, eylem için düğmeye Kasım 2007 tarihinde basmış, eylemsel faaliyetler seferberlik başkanlık bünyesindeki yapılara verilmiştir deniliyor.
Silahlandırılmış Korsan Ülkücü
İHBAR mektubunda ihtilal öncesi kaos ortamın oluşturulması amacıyla yurt içinde ön hazırlık yapıldığı vurgulanırken bu faaliyetlerin hassasiyetle planlandığı ve Ülkücü unsurlara sızan kişiler aracılığıyla planın hayata geçireleceği belirtilerek şu ifadelere yer verildi: Türban olayını bahane ederek üniversitelerde şiddet eylemeleri yapacak olan karşıt grup ilk ve en büyük eylemini ODTÜde yapacaktır. Üniversitelerdeki eylemleri ise lağvedilen Ülkü Ocakları yerine kurulan Korsan Ülkü Ocaklarındaki ekiplere yaptıracaklardır. Kurulan bu korsan ülkü ocakları amblemleri ve kullandığı temalara bakıldığında ülkücü çizgiden ziyade Müslüman-Ülkücü çizgide bulunacaktır. Kurulan bu korsan ülkü ocakları içinde özel timlerde görev yapan personelle (siyahlar) birlikte ileriyi göremeyen heyecanlı milliyetçi gençlerden oluşturulan yapılar şiddet eylemlerde kullanılacaktır. Ankarada hali hazırda 80-100 kadar olan bu ekipten bazılarının Bolu bölgesinde bazı silahlı eğitimler almıştır.
Ortamı hazırla, vur ve suçla
Kaos için hazırlanan dehşet planı şöyle işleyecekti:
- Önce partinin kapatılacağı yönünde medyada yoğun olarak haberlerin çıkması sağlanacak.
- Ardından Başbakan Recep Tayyip Erdoğanın kapalı kapılar ardında kapatma davasına vereceği tepki gizlice kayıt altına alınak.
- Başbakanın sözleri kayıt altına alındıktan sonra Yalçınkaya   öldürülecek.
- Cinayetin ardından failinin AK Parti olduğu yönünde kampanya düzenlenecek
- Suikastı Siyah Kuvvetlere bağlı bir infaz timi gerçekleştirecek.
- Siyah Kuvvetlere bağlı infaz timi, Korsan Ülkücü Grubu oluşturdu ve bazı gençlere silahlı eğitimi vermeye başladı. Bu kapsamda 100 kişi Bolu civarında silahlı eğitime tabi tutuluyor.