BDP'li vekil kazada yaralandı!
Yozgatta meydana gelen trafik kazasında, BDP Ağrı Milletvekili Halil Aksoy yaralandı.
Kaza sabah saat 06.30 sıralarında, Yozgatın Akdağmadeni ilçesi yakınlarında meydana geldi. 04 D 102 plakalı özel otomobiliyle Ağrıdan Ankaraya gitmekte olan BDP Ağrı Milletvekili Aksoy, Akdağmadeni ilçesini geçtikten sonra, otomobilinin kontrolden çıkması sonucu takla attı. Otomobilde bulunan milletvekili Aksoy, yoldan geçen sürücüler tarafından otomobilden çıkartılarak 112 Acil Servisine haber verildi. Yozgat Devlet Hastanesi'ne ambulansla kaldırılarak tedavi altına alınan Aksoy, eşinin rahatsızlandığı haberini aldığını ve acilen yola çıktığını söyledi. Aksoy, "Eşim rahatsız olduğu için acilen Ankaraya dönmek zorunda kaldım. Yolda dinlenerek gelmeme rağmen, kaza oldu.

Yoldaki kaldırım taşını son anda fark edip direksiyonu çevirince otomobil kontrolden çıkıp takla atmaya başladı. Bacağımda ve burnumda sorun var. Şu an iyiyim. Otomobilde yalnızdım. Şoförüm biraz rahatsız olduğu için izin vermiştim" diye konuştu.

Kaza haberini duyar duymaz hastaneye gelen Yozgat Valisi Abdulkadir Yazıcı, BDP'li milletvekili Halil Aksoyu ziyaret ederek durumu hakkında doktorlardan bilgi aldı. Vali Yazıcı, "Ağrı Milletvekilimizin sağlık durumu iyi endişe edecek bir durum söz konusu değil. Bacağında çatlak ve burnunda kırık mevcut" dedi.