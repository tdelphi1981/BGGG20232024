Fransa AB sürecine engel değil, destekçi
Cumhurbaşkanı Hollande ile birlikte Fransanın Türkiyeye ilişkin pozisyonu değişti. Müzakerelerin sürmesini istiyoruz. Diğer fasılların açılmasını da destekleyeceğiz. Hollandeın Türkiye ziyareti yılın ikinci döneminde olabilir. Türkiyenin AB süreci, Ermeni soykırımı meselesi önümüzde. Somut bir hazırlık yapmamız gerekiyor.

Fransız Büyükelçi LAURENT Bili, AB sürecinDE Paristeki değişimi STARa anlattı
FRANSA Büyükelçisi Laurent Bili, Cumhurbaşkanı François Hollande ile birlikte Türk-Fransız ilişkilerinin normalleşme sürecine girdiğini belirterek, Hollandeın sonbahardaki ziyaretine AB süreci, Ermeni iddiaları ve terörle mücadele konularında somut, olumlu sonuçlarla gelmek istediğinin sinyalini verdi. Bili, Fransanın Türkiyenin AB sürecine ilişkin pozisyonu değişti dedi.
-Fransa, Türkiyenin AB sürecindeki engelini aldırdı. Buna Hollande farkı diyebilir miyiz?
Hollande seçim kampanyasından itibaren açık kapı stratejisini savundu. Bu, Sarkozyden farkını ortaya koyuyordu. İkinci olarak, Fransanın tutumu Ocakta yayınlanan AB Konseyi kararlarına da yansıdı; Fransa artık Türkiyenin adaylığına karşı çıkmıyor. Üçüncü olarak, müzakere sürecinde küçük bir ödev yaptık, hangi fasıl daha kolay açılabilir diye baktık. Bölgesel Politikalara ilişkin 22nci fasıl açılabilir ve çok çabuk yürütülebilir. Sürece ivme kazandırmak için 22nci faslı seçtik. Simgesel önemi var; Fransanın pozisyonunun değiştiğini gösteriyor.
Üç fasıl daha açılabilir
-Türkiye, daha çok fasılda müzakereye hazırım diyor.
Dışişleri Bakanımızın da belirttiği gibi 22inci faslın açılması ilk adım olarak önemli. Bunun dışında, Enerji, Adalet, İçişleri fasılları da açılabilir. Bu fasıllar, Fransa yüzünden bloke edilmedi. Fransa olarak bu fasılların açılmasına destek verebiliriz.
-Fransa hızlandırıcı bir rol oynar mı, diğer ülkeler nezdinde?
Bu son karar, tam bu tarafa doğru yöneltiyor. Sürece yeni bir ivme kazandırmak için bu kararı aldık, bu yönde çalışacağız. AB üyeleri arasında temasta bulunup, müzakerelerin sürmesinin ne kadar önemli olduğunu anlatmaya çalışacağız. Fransa, müzakereler devam etsin ve sürecin sonunda halklar karar versin diyor.  
-Serbest dolaşıma yönelik adımlar atılabilir mi?
Türkiye çok değişti. Elbette bazı sorunlar var hala ama Türkiye eskisi gibi değil, biz de Türkiyeye eskisi gibi bakmıyoruz. Türkiye zenginleşti ve istihdam imkanları arttı. Bugün sorunumuz, Türkiye üzerinden Avrupaya gelmek isteyen üçüncü ülke vatandaşları.
-Ziyaret takvimi belli oldu mu?
Henüz bir takvim belirlenmedi ama yılın ikinci döneminde gerçekleşebilir diye tahmin ediyorum. İlişkilerimizi normalleştirme sürecine girdik. Fransa, ikili ilişkilerin, ülkelerimizin birbirleri için taşıdığı stratejik öneme uygun olmasını arzu ediyor. Ermeni soykırımı meselesi hassas bir konu. Ziyaret büyük bir fırsat ve somut bir hazırlık yapmamız gerekiyor.
PKKya karşı pasif olmayacağız
-Türkiye, Fransayı terör örgütlerine karşı ciddi tavır almamakla suçladı hep. Paris cinayetleri Fransanın PKKya bakışını etkiledi mi?
Fransada 500 bin civarında Türkiye kökenli yaşıyor. Bunların yaklaşık 150 bini kendini Kürt olarak tanımlıyor. Bu kişilerle birlikte Kürt hareketi de Fransada yerleşti. Ancak bunlara karşı Fransa giderek daha etkili önlemler alıyor. Sadece geçen yıl 30dan fazla kişi tutuklandı, önceki yıl 40ın üzerindeydi. Bu yıl başından itibaren yine operasyonlar yapıldı. Türkiyenin Fransadan daha çok şey beklemesini anlıyoruz ancak Fransanın da bugüne kadar yaptıklarını göz ardı etmemeliyiz.
-Paris infazlarıyla ilgili son durum nedir? Türkiye ile işbirliği yapıyor musunuz?
Ömer Güneyi kısa sürede yakaladık. Cinayetleri işlediğine şüphe kalmadı. Ama arkasında kimler var, cinayetleri hangi amaçla işledi bunu kendisi itiraf etmedi. Araştırıp çıkarmak gerekiyor. Ömer Güneyin son seyahatleri konusunda Türkiyeden bilgi aldık. Biz de Türkiye gibi gerçeği bilmek istiyoruz. Almanyadan da bilgi istedik.
-İmralı sürecine nasıl bakıyorsunuz?
İmralı süreci bir şans. Terör bugüne kadar demokratikleşmeyi de engelledi, Türkiye halkına büyük zarar verdi. Bu süreçte bizim de PKKya karşı mücadelemiz Fransada sürecek.
-PKK silah bırakırsa Kandildeki yöneticilerinin üçüncü ülkelere gitmesi konuşuluyor. Fransa bu kişilere kapı açar mı?
Bugüne kadar silah kullanmış kişilerin Fransada emekliliklerini yaşaması ne kadar mümkün olur, şüpheliyim. Öncelikle bu süreci bitirelim. Sonra Türkiyeden bir talep gelirse, herhalde bakacağız.
Mali, Fransanın Afganistanı olmaz
-Fransanın Türkiyede tartışılmasına neden olan bir konu da Mali operasyonu.
Mali, ne Libya, ne de Suriyedeki duruma benziyor. Libya ve Suriyede muhalifleri meşru kabul ettik. Malide ise hem BM, hem AB, hem Afrika Birliği ve komşu ülkeler hükümeti meşru kabul ediyor. Ve orada meşru hükümete karşı aşırı grupların saldırısı var. El Kaide ve aşırı grupların başkent Bamakoyu tehdit etmesi üzerine Mali Cumhurbaşkanı Fransayı yardıma çağırdı, bu çağrıya cevap verdik.
-Ama Batı müdahalesi olan birçok ülkede olduğu gibi bir Müslümanlara karşı operasyon algısı var.
Malide Hıristiyan Batı, Müslümanlarla savaşıyor değil. Mali halkı da Müslüman ve biz Mali halkına destek veriyoruz. Bazı gazetelerde, Fransanın, Malide Müslüman avına çıktığına dair iddialar yer aldı. Ben bunları yazanlara, gerçek Müslümanlar insanların ellerini kesen ve Timbuktuda Osmanlı mirasını yakıp yıkanlar mı, yoksa Bamakoda yaşam mücadelesi veren vatandaşlar mı diye sordum. Cumhurbaşkanımız Hollande Maliye gerçekleştirdiği ziyarette büyük bir coşkuyla karşılandı. Avrupada İslamofobia olduğu tezi abartılı. Her yerde aşırı uçlar var. Aksine Malideki operasyona da bir tür Frankofobia veya Batıfobia gözlüğüyle bakılıyor. Bir Fransız işgali veya Müslüman avı söz konusu değil. El Kaide ve benzer diğer silahlı aşırı gruplara karşı bir operasyon var. Biz İslam dinini o gruplarla bir görmüyoruz.
-ABDin Afganistandaki durumuyla benzerlik kuruluyor; böyle bir risk var mı?
Bir risk var. Ama biz sadece askeri operasyon yapmıyoruz. Aynı anda siyasi sürecin de bir an önce başlamasını destekliyoruz. Örneğin Tuareg topluluğuyla, diğer gruplarla görüşmeler başladı. Fransa Malide kalmayacak.
Büyükelçi Bili iyi bir Trabzonsporlu. Uzun hikayesini şöyle özetledi: Ben Fransanın kuzeyinde Bretonyada doğdum. İklimi ve insanlarıyla Fransanın Karadenizi gibidir. Bizim takımın Paris takımlarına karşı maçları da Anadolu takımı, İstanbul takımı maçları gibi olurdu. Bu da beni Trabzonspora yakınlaştırdı.