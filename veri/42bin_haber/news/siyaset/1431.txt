Erdoğan çözüm için her türlü riski göze aldı
Erdoğanın Silahlar sussun, siyaset konuşsun çağrısının altını çizen AK Parti Genel Başkan Yardımıcısı Şahin, Başbakanımız siyaseten karşımıza çıkabilecek her türlü riski de alarak bu sorunu çözmeyi hedeflemiştir. Türkiye her sorununu demokrasiyle çözme noktasına geldi dedi.

AK PARTİ Genel Başkan Yardımcısı, Anayasa Uzlaşma Komisyonu üyesi Mehmet Ali Şahin, İmralı sürecini değerlendirirken artık milletin kan ve gözyaşının durmasını istediğine dikkat çekti ve Sayın Başbakanımız siyaseten karşımıza çıkabilecek her türlü riski de alarak bu sorunu çözmeyi ve Türkiyeyi rahatlatmayı hedeflemiştir dedi. Başbakan Recep Tayyip Erdoğanın Mardinde dile getirdiği Silahları gömün, siyaset konuşsun sözünün altını çizen Şahin, Türkiye her sorununu demokrasi içinde çözme  noktasına geldi dedi.
- İmralı sürecini nasıl değerlendiriyorsunuz?
Türkiyenin 30 yılını almış olan, böylesine bir sorunun birkaç günde, birkaç ayda çözülmesini kimse beklemesin. Ancak iktidar, bu sorunun sadece güvenlik tedbiriyle önlenemeyeceğinin baştan beri bilinci içinde. 10 yıllık iktidarımız döneminde terörle güvenlik güçlerimiz mücadelelerini yürüttüler. Milli Birlik ve Kardeşlik Projesi haline gelen açılımları da terörü sonlandırmak için kamuyla paylaştık. Ancak zaman zaman böylesine bir milli birliğin ve kardeşliğin tahakkukundan rahatsız olanlar hemen ertesi günü kamuoyunun büyük tepkisine yol açacak birtakım eylemler gerçekleştirdi. Gelmiş olduğumuz şu noktada silahların bırakılmasını, silahların değil dillerin konuşmasını sağlayacak ve Türkiyenin var olan her sorununun demokrasi içinde çözülmesini önceleyen bir çalışmayı AK Parti iktidarı olarak başlattık. Sayın Başbakanımızın özellikle Mardinde söylediği bazı cümleler var ki mutlaka altı çizilmesi gerekir. Silahları gömün, söyleyeceklerinizi artık siyaset yoluyla söyleyin diyerek demokrasiye çağrı yapmıştır. Türkiye var olan her türlü sorununu demokrasi içerisinde çözme gibi noktaya gelmiştir. Ancak bundan hoşnut olmayanlar mutlaka olacaktır.
- İkinci BDP heyetinin de bugün yarın İmralıya gitmesi bekleniyor...
İkinci bir heyetin gitmesi konusu birkaç haftadır gündemde, zannediyorum bu görüşme de gerçekleşecek. İmralıya gidecek BDP heyeti aynı isimlerden oluşursa zaman kaybına yol açmadan yürüyebileceğini düşünüyorum. Farklı farklı isimler gittiğinde her seferinde ne söyledi ne söylemedi bunları tekrar tekrar baştan değerlendirmek zaman kaybına yol açar. 
- Bu siyasi bir risk değil mi aynı zamanda hükümet açısından?
Sayın Başbakanımız cesur ve kararlı bir tutum sergilemiştir. Cesur kelimesini siyasi riski ifade etmek için kullanıyorum. Her siyasi böyle bir riski göze alamaz. Sayın Başbakanımız siyaseten karşımıza çıkabilecek her türlü riski de alarak bu sorunu çözmeyi ve Türkiyeyi rahatlatmayı hedeflemiştir. Biz çok önemli sorunlarımızı hep yabancıları aracı kılarak çözmeyi tercih etmişiz ama Türkiye Cumhuriyeti ilk defa AK Parti iktidarıyla kendi çözüm iradesini ortaya koyan bir süreç başlatmıştır. Bu Başbakanımızın ve hükümetimizin bana göre önemli bir başarısıdır. Bu süreç inşallah başarıya ulaşır. 
YENİ ANAYASA İÇİN D PLANIMIZ DA VAR
- Yeni anayasa Mart sonuna kadar yetiştirebilecek misiniz?
Yetiştirmeye çalışıyoruz. Bir metin ortaya çıkarmaya gayret ediyoruz. Çıkmadığı takdirde TBMM Başkanı Sayın Cemil Çiçek başkanlığında bir araya gelip durum değerlendirmesi yapacağız. Yüzde 40-50lerde ortak metin ortaya çıkarsa   bu komisyonun süreci tamamlamış olduğu kanaati oluşabilir. O noktada kendimiz için yol haritası belirlemek durumundayız. Dört partinin ortak metin çıkarması A planıydı bu olmazsa yeni bir metni AK Parti olarak hazırlayacağız. Özellikle ana muhalefet partisine giderek yeni anayasayı çıkarabilir miyiz önerisinde bulunacağız. Olmadı aynı teklifi MHPye de yapmak durumundayız. Bu bizim B planımız. İkisinden de netice alamadığımız takdirde kendi anayasa değişiklik teklifimizi Meclis Başkanlığına vermeyi planlıyoruz. C planımız ise teklifimizi Meclis Başkanlığına vereceğiz, eğer 330un üzerinde referanduma götürecek destekle bu anayasa teklifimizi Meclisten geçirmek mümkün olursa bu konuda BDPnin desteğini alabilirsek bu C planımız olarak bizim halkın referandumuna hazırladığımız teklifi götürme planımız oluyor. Bu üç plan da sonuçsuz kalırsa D planımız, bu dönem yeni anayasayı yapmak mümkün olmadı o zaman biz 2015 milletvekili seçimine giderken hazırladığımız anayasayı parlamentodan geçirme konusunda halkımızın bize gerekli desteği vermesini isteyebiliriz. 