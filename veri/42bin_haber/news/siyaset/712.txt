Erdoğan: Spekülasyonlara prim vermedik, vermeyeceğiz
Başbakan Recep Tayyip Erdoğan, "Bu ülkede ulusalcı geçinenler önümüzü kesmeye çalıştılar. Kesemediler, kesemeyecekler. Ulusalcıların uzantısı olmaya aday olanlar bizden bir şey beklemesinler. Bunu da özellikle söylüyorum. Biz milletin temsilcisiyiz. Bizim rotamızı siz çizdiniz, bu rotada biz yürümeye devam edeceğiz." dedi.
Toplu açılışları gerçekleştirmek ve mülteci kamplarını ziyaret etmek amacıyla Gaziantep'e gelen Başbakan Erdoğan, 3. Organize Sanayi Bölgesi'nde Beşler Grup'a bağlı Beşan Nişasta ve Beşyem Tesisleri'nin açılış törenine katıldı.

Bir kişinin oy vermeyeceğiz tepkisi üzerine konuşan Başbakan Erdoğan, "Bize kimin oy vereceği belli. Al o oyu kendine sakla. Biz bu ülkede birliğin, beraberliğin, dayanışmanın sigortasıyız. Böyle bir yola çıktık, speküsyonlara prim vermedik. Bundan sonrada prim vermeyeceğiz." diye konuştu. 

"Bu ülkede ulusalcı geçinenler önümüzü kesmeye çalıştılar. Kesemediler, kesemeyecekler." diyen Erdoğan, "Ulusalcıların uzantısı olmaya aday olanlar bizden bir şey beklemesinler. Bunu da özellikle söylüyorum. Biz milletin temsilcisiyiz. Bizim rotamızı siz çizdiniz, bu rotada biz yürümeye devam edeceğiz." şeklinde açıklamalarda bulundu.