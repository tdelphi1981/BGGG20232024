1 yılda bin 558 terörist etkisiz hale getirildi
TÜRK Silahlı Kuvvetleri, geçen yıl terörle mücadele kapsamında yurt içi ve yurt dışında yaptığı operasyonlarda, bin 558 teröristi etkisiz hale getirdi.

 İl İdaresi Kanunu çerçevesinde valilik oluru ile yurt içindeki operasyonların 75’inde hava unsurları da kullanıldı. Hükümet tezkeresi kapsamında Irak’ın kuzeyindeki PKK varlığına yönelik 86 hava harekatı yapıldı, PKK’ya ait 426 hedef vuruldu. 
Teslim olan terörist sayısı 185 
Güvenlik güçlerinin mücadelesi sonucu yurt içinde 560 teröristin ölü ele geçirildiği 2012 yılında, 24 terörist yaralı, 72 terörist de sağ olarak yakalandı. Teslim olanlarla birlikte etkisiz hale getirilen terörist sayısı 698 oldu. Çeşitli kaynaklardan teyit edilen istihbaratlar sayesinde yurt dışında yapılan operasyonlarda 413’ü ölü, 304’ü yaralı olmak üzere 717 terörist etkisiz kılındı. Geçen yıl yurt dışından 143 terörist teslim olurken yurt dışında toplam 860 terörist etkisiz hale getirildi.