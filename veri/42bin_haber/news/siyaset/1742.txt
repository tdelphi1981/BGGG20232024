Başbakan Erdoğan'dan sürpriz ziyaret
Başbakan Recep Tayyip Erdoğan, Siirt'te 2011'de terör saldırısında yaralanan Gülcan Olgaç adlı genç kızı evinde ziyaret etti.
Erdoğan, Siirt'te konakladığı Polisevi'nden ayrılarak, Olgaç'ın evine gitti.

Oğlu Bilal Erdoğan, İçişleri Bakanı Muammer Güler, Enerji ve Tabii Kaynaklar Bakanı Taner Yıldız, Gıda, Tarım ve Hayvancılık Bakanı Mehdi Eker, Kalkınma Bakanı Cevdet Yılmaz ve Maliye Bakanı Mehmet Şimşek ile birlikte Olgaç'ı ziyaret eden Erdoğan, burada bir süre kaldıktan sonra evin önünde toplanan vatandaşları selamladı.

Yanına gelenlerin sorunlarını dinleyen Erdoğan, daha sonra Siirt'te vatandaşları selamlayarak Aydınlar İlçesi'ne geçti.

Başbakan Erdoğan, Aydınlar İlçesi'nde iş adamı Ethem Sancak'ın evine gitti.