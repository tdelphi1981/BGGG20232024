Avrupa'daki 4 milyon Türk'e çağrı
TBMM Dışişleri Komisyonu Başkanı Volkan Bozkır, Türk diasporasını nasıl güçlü hale getirebiliriz? sorusuna cevap verdi.

Türk diasporası olmak için artık harekete geçin 
Yurt dışında yaşayan Ermeniler’in kaldıkları ülkelerle çok iyi ilişkiler kurduğunu, hatta o ülkelerin medyalarını kontrol eder duruma geldiklerini kaydeden Bozkır, Türklerin ise çok farklı yaşadığını, asimile olmadıkları gibi entegre de olmadıklarını ifade etti ve yapılması gerekenleri sıraladı: 
Önce onlarla dost olun 
-Türkler 50 yıldır oralardalar ama hep birlikte eğlenirler, Türk berberine giderler, Türk televizyonu izlerler, Türk lokantasında yemek yerler. Yaşadıkları topluma Ermeni diasporasının yaptığı gibi pek bir entegre olmazlar. İş dünyasında ve medyada seslerini duyurmalılar. 
-Türkler, o ülkelerin vatandaşları ile daha iç içe, daha onların doğum günlerini, evlenme yıl dönümlerini hatırlayan, çocuklarını birlikte tatile gönderen psikoloji içinde hareket etmeliler. 
-En fazla etkileme, arkadaşlık ilişkisi içinde oluyor. Beraber maça gittiğiniz bir arkadaşınız anlattığınız şeyi daha duyarlı dinleyebilir ama hiç tanımadığınız birisi ne kadar anlatsanız, günlerce, aylarca anlatsanız belki kulaklarını tıkayabilir. 
-Avrupa’da yaşayan 4 milyon insanıyla bu yeni paradigmada çok farklı tablolar içinde yer alabilir.