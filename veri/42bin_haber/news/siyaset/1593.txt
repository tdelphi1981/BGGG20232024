Meclis Başkanı Çiçek'ten tezkere açıklaması
Türkiye Büyük Millet Meclisi (TBMM) Başkanı Cemil Çiçek, 10 yıl geçmiş olmasının tutanakların otomatik olarak açıklanmasını gerektirmediğini söyledi.
Cemil Çiçek, Meclis'te bazı CHP'li milletvekillerinin 1 Mart 2003 tarihinde kabul edilen tezkere tutanaklarının açıklanması talebi ile ilgili soruları cevapladı. Kapalı oturum tutanaklarının 10 yıllık sürenin ardından Danışma Kurulu teklifi ya da grup önerisinin Genel Kurul'da kabul edilmesi ile yayımlanabileceğini aktaran Çiçek, 38 kapalı oturum ile ilgili gizlilik kararı bulunduğunu da sözlerine ekledi.