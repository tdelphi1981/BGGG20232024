Eski başbakana hapis şoku
Eski İtalya Başbakanı Silvio Berlusconi, bir bankanın devri sırasında yapılan telefon konuşmalarının yasadışı yayınlanmasından bir yıl hapse mahkum edildi.
Seçim başarısıyla ülkesini siyasi kaosa sürükleyen İtalya eski Başbakanı Silvio Berlusconi "telekulak" skandalından 1 yıl hapse mahkum oldu. Berlusconi hakkında verilen 1 yıllık hapis cezasını temyize götürebilecek.

İtalya eski Başbakanı Silvio Berlusconi, 2005 yılında bir bankanın satışıyla ilgili gizli telefon konuşmalarını basına sızdırmakla suçlanıyordu.

İtalyan mahkemesi, Berlusconi'nin söz konusu telefon konuşmasını yayınlayarak, rekabet koşullarını ihlal ettiğini ve kardeşi Paolo Berlusconi'ye yarar sağladığını belirtti.