Başbakan'ın sözleri açık hedef anayasada uzlaşı
AK Parti MYK öncesi Başbakan'ın referandum çıkışını değerlendiren Bozdağ, 'Asla 'bir partiyle bir araya gelmeyiz' diye bir şey söylemedik' dedi. Uzlaşma vurgusu yaptı
 ANKARA
 aşbakan Yardımcısı Bekir Bozdağ, Başbakan Erdoğan'ın 'anayasa referandumunda BDP'yle ortak hareket etme' çağrısını değerlendirdi: Başbakanımızın söyledikleri gayet açık. AK Parti, asla bir partiyle bir araya gelmeyiz diye bir şey söylemiyor. 
 AK Parti Merkez Yürütme Kurulu toplantısına katılmadan önce genel merkezde gazetecilerin bu konudaki sorularını yanıtlayan Bozdağ, şu değerlendirmeleri yaptı: Başbakanımızın söyledikleri gayet açık. Biz yeni bir anayasanın uzlaşmayla hayata geçirilmesini arzu ediyoruz. Uzlaşma Komisyonu, 31 Aralık 2012'ye kadar yeni anayasa önerisini toplumun önüne koyacağını söyledi. Bu süre doldu, bir netice çıkmadı. Meclis Başkanı'nın girişimiyle 3 ay ek süre alındı. Bu süre içinde böyle bir netice çıkmasa bile Türkiye'nin yeni anayasa ihtiyacı ortadan kalkmayacak. Öyleyse bu talebi karşılamak siyaset kurumunun vazifesi. Meclis bunu bir şekilde karşılayacaktır.
 MUTABAKAT ÇIKMAZSA 
 O YÜZDEN biz diyoruz ki; eğer Uzlaşma Komisyonu'nda yüzde 100 mutabakat çıkmazsa o zaman üçlü mutabakat ararız, yaparsak öyle olur. Olmadı ikili mutabakatla, öyle netice alabilirsek, adımlarımızı öyle atabiliriz.
 SÜREÇ TIKANMADI
 BEKİR Bozdağ, 'İmralı'ya gidecek heyetin henüz belirlenmedi. Süreç tıkandı mı' sorusu üzerine şöyle yanıt verdi: 'Süreç tıkanması diye bir şey söz konusu değil. Adı üzerinde süreç bu. Zaman zaman hızlı, zaman zaman yavaş gidebilir ama devam eden bir süreçtir. Kimlerin ne zaman gideceğine de Adalet Bakanı karar verecektir. Bildiğim kadarıyla verilmiş ve uygulanmış bir karar yok.'