Şerefsiz onbaşı bir kampanyaymış
Çiller, 28 Şubat darbesinin ardından Yılmazın hükümet görevini kabul etmesini Seçilmiş hiçbir genel başkan onbaşı olma şerefsizliğini göstermedi diye eleştirdi. BÇG, Çilleri yıpratma kampanyası başlattı.

28 ŞUBAT soruşturması dosyasına giren bir belge, BÇG’nin siyasileri karalama kampanyalarıyla itibarsızlaştırmaya çalıştığını bir kez daha gösterdi. Tansu Çiller, Erbakan’ın istifasının ardından hükümet kurma görevi verilen Mesut Yılmaz’ın hükümeti kurma görevini kabul etmesini eleştirirken “Şimdiye kadar seçilmiş hiçbir genel başkan onbaşı olma şerefsizliğini göstermedi” demişti. Çiller’in bu sözü daha sonra medyada ‘Çiller onbaşılara şerefsiz dedi’ şeklinde işlenmişti. BÇG’nin bunun üzerine kampanya kontrol formu hazırladığı ortaya çıktı. Belgede, Çiller aleyhinde başlatılan kampanyanın esasları belirlenmiş. İşte ayrıntılar: 
- YAPILACAK FAALİYETLER: Emekli Subay ve Astsubay Derneği, Mehmetçi Vakfı, Gaziler Derneği ve buna benzer kuruluşlara şahsı temas sonucu faaliyete iştiraklerinin sağlanması. GATA K.lığındaki gazi onbaşılara bir televizyon kanalında röportaj yaptırılması. 
- KİM ADINA HAREKET EDİLECEK: Askerde çocuğu olan aileler. Halen onbaşı olarak askerlik yapanlar. Askerliğini onbaşı olarak yapmış vatandaşlar. Onbaşılar/Çavuşlar Köyü isimli yerleşim yerlerindeki vatandaşlar. 
- KULLANILACAK TEMALAR: Onbaşı rütbesinin TSK’de ilk rütbe olma şerefi. Hasan Onbaşı, Veli Onbaşı gibi lakaplarla çağrılan vatandaşların bu lakaplardan gurur duydukları.Askerliğini er olarak yapan birinin manga komutanı olan onbaşısını unutamadığı...”