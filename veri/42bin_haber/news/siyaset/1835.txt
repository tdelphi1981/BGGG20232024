Kılıçdaroğlundan Gülere TV vetosu
TBMM Genel Kurulunda sarf ettiği Türk ulusu ile Kürt milliyeti eşit olmaz sözleri ile kamuoyundan büyük tepki alan, Genel Başkan Kemal Kılıçdaroğlunu da kızdıran CHP İzmir Milletvekili Birgün Ayman Güler, son dakika tv vetosu ile şok oldu.

Habertürk TV’de gün boyu dönen tanıtımlarda Güler’in yaşanan süreçle ilgili her şeyi canlı olarak saat 14.15’te gazeteci Belkıs Kılıçkaya’ya anlatacağı anonslanmasına karşın ilan edilen saatte röportaj gerçekleşmedi. 
‘Kılıçdaroğlu istemedi’ twett’i 
Gazeteci Kılıçkaya, Twitter hesabından “..Güler’le 14.15’teki röportajım CHP lideri Kılıçdaroğlu’nun talimatıyla iptal oldu. Güler, meclis kürsüsündeki konuşmasında ‘Türk milleti Kürt milliyetiyle eşit değildir’ demişti. Biz de Habertürk’teki röportajda kendisiyle bu konuyu nasıl ele aldığını, neden medyadan özür beklediğini konuşacaktık” diye yazdı. Birgül Ayman Güler’e ulaşmak isteyen Star, Güler’in TBMM’- deki basın danışmanı ile konuştu. Danışmanı “Evet, genel merkezden haber geldi. Sayın vekilim  programa katılmaktan vazgeçti” dedi.