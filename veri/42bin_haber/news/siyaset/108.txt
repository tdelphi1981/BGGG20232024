MHP, 3 gensoru önergesini geri çekti
 
 MHP, Kalkınma Bakanı Cevdet Yılmaz, Bilim, Sanayi ve Teknoloji Bakanı Nihat Ergün ile Enerji ve Tabii Kaynaklar Bakanı Taner Yıldız hakkında verdiği Gensoru önergelerini geri çekti. 
 MHP’nin Orman ve Su İşleri Bakanı Veysel Eroğlu ile Milli Eğitim Bakanı Ömer Dinçer hakkında verdiği Gensoru önergeleri bugün görüşülüyor. 
 EROĞLU HAKKINDAKİ GENSORU GÖRÜŞÜLÜYOR
  
 TBMM Genel Kurulu’nda, Orman ve Su İşleri Bakanı Veysel Eroğlu hakkında verilen önergesinin görüşmelerine başlandı. 
 Genel Kurul, Başkanvekili Mehmet Sağlam başkanlığında toplandı. Sağlam, gündeme geçmeden 3 milletvekiline Gündemdışı söz verdi. 
 CHP Kocaeli Milletvekili Mehmet Hilal Kaplan, Kocaeli Büyükşehir Belediyesi ile ilgili; MHP Iğdır Milletvekili Sinan Oğan, Iğdır’ın kurtuluşu; CHP İzmir Milletvekili Oğuz Oyan, "Belediyelerin Kurumlar Vergisi Karşısındaki Durumu" ile ilgili Gündemdışı konuşma yaptı. 
 Daha sonra Orman ve Su İşleri Bakanı Eroğlu hakkında MHP’nin verdiği Gensoru önergesinin görüşmelerine geçildi. 
 Gensoru üzerinde ilk sözü MHP Grubu adına Mersin Milletvekili Ali Öz aldı.