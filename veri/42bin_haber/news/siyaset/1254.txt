Çözüm süreci hızlandıkça sabotaj ihtimali de azalır
Adalet Bakanı, çözüm süreci ne kadar kısa sürede tamamlanırsa sabote ihtimalinin de o kadar azalacağını söyledi. Süreci kısa sürede tamamlamak için çaba harcanması gerektiğini kaydeden Ergin, Ben taraflarda bu iradenin olduğunu da görüyorum dedi.

ADALET Bakanı Sadullah Ergin, Barış Süreci ne kadar kısa sürede tamamlanırsa o kadar komplikasyon, sabote ihtimallerinin azaltılacağını söyledi. Ergin, Bir takvimlendirme yapmak yerine bu tip riskleri de gözeterek olabilecek en kısa sürede sonuca ulaşmak için gayret etmeliyiz dedi. 4üncü Yargı Paketi konusunda yarın Başbakan Recep Tayyip Erdoğana sunum yapılacağını söyleyen Ergin, bugün Bakanlar Kurulunda kişisel verilerin korunmasına ilişkin taslağın görüşüleceğini ifade etti. Ergin, İmralıya gidecek heyetle ilgili olarak önümüzdeki hafta bir takım gelişmeler olabileceğini dile getirdi. Ergin, heyet görüşmesinden sonra sürecin hızlanabileceğini ifade etti.
4. Paket yarın Başbakanda
Adalet Bakanı Ergin, 24 Televizyonu Ankara Temsilcisi Taşkın Koçun gündeme ilişkin sorularını yanıtladı. Ergin, bugün yapılacak Bakanlar Kurulu toplantısında Kişisel Verilerin Korunmasına Dair Tasarının görüşüleceğini söyledi. Ergin, 4üncü Paketin yarınki (bugünkü) oturumda gelmesini beklemiyorum. Salı günü Sayın Başbakanımıza bir arzımız olacak bir heyetle beraber. 4.Yargı Paketi ve İnsan Hakları Eylem Planıyla ilgili dedi. Ergin pakette, özellikle tutuklama konusunda metinlerin çok daha net olmasına dönük değişiklikler olduğunu kaydetti.
İmralı heyeti haftaya belli olur
Ergin, İmralıya gidecek heyette kimlerin yer alacağına ilişkin soruya, Önümüzdeki hafta bu konularla ilgili bir takım gelişmeler olacak diye düşünüyorum yanıtı verdi. Ergin, şunları söyledi: Bu sürece ilişkin şunu söylemem lazım; başladığından şu ana gelişmeleri olumlu değerlendiriyorum. Bu süreci Adaya kim gitsin, şu mu gitsin, bu mu gitsin? gibi son derece teferruat denilebilecek bir noktada kesintiye uğratmamak gerekir. Ortaya çıkacak sonucun büyüklüğü karşısında bu mesele teferruat kalıyor. Birazcık, bireyler kendilerini burada aşmalı. Bu sadece benim siyasetin BDP tarafına bir telkinim falan değil. Hepimiz bulunduğumuz noktada, büyük büyük engelleri aşarak geldiğimiz bir noktada, küçük bariyerlere, psikolojik bariyerlere takılmamamız gerekiyor. Önümüzdeki hafta belki daha somut çıktılar ortaya çıkabilir.
Çözüm süreci hızlanabilir
Sadullah Ergin, Görüşmelerden sonra süreç daha hızlanabilir mi? sorusuna niye olmasın yanıtı verdi. Ergin, şöyle konuştu: Biz bu süreyi ve süreci ne kadar kısa vadede ne kadar kısa bir zaman diliminde gerçekleştirebilirsek o komplikasyon ihtimallerini sabote ihtimallerini o kadar daraltmış oluruz, azaltmış oluruz. Bir takvimlendirme yapmak yerine bu tip riskleri de gözeterek olabilecek en kısa süre içerisinde bu sonuçlara ulaşmak için gayret ortaya koymak gerektiğini düşünüyorum. Ben taraflarda bu iradenin olduğunu da görüyorum.
TOPLUMA SAĞDUYU HAKİM 
ADALET Bakanı Ergin, Bu süreç başladığından bu yana toplumun sürece bakış açısını gerçekten gıpta ile izliyorum. Sağduyu hakim topluma dedi. Ergin şöyle konuştu:  Toplum siyaset üreten organların önünde hareket ediyor. Çok geniş bir sağduyu hakim, bu sevindirici. Tribünlerin hoşuna gidecek bir takım hareketler, anlık fevri davranışlara toplum itibar etmiyor.