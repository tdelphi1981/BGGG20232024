Enine Boyuna'da Erdoğan'ın Ergin Saygun ziyareti konuşuldu
TRT 1'de yayınalanan Enine Boyuna programında Başbakan Erdoğan'ın 'Balyoz Planı' davasında 18 yıl hapis cezasına çarptırılan, ancak sağlık sorunları nedeniyle tahliyesine karar verilen ve kalp ameliyatı geçiren emekli Orgeneral Ergin Saygun'u ziyaret etmesi konuşuldu.
Konuyla ilgili konuşan Taha Özhan: "İnsani yönü ağır basan siyasi bir ziyaret diyebiliriz. İnsani yönü çok açık ortada Ergin Saygun'la bir zaman geçirdi Başbakan o görüntülerde hemen yayınlanmaya başladı. Beraber çalıştılar dolayısıyla tanımadığı, bilmediği bürokrasiden bir isim değil, bizzat çalıştığı zaman harcadığı bir ismi ziyaret etmiş oldu. Ama bunun öncesinde Başbakan'ın özellikle bir kaç aydır bu tutukul yargılanan üst düzey askeri yetkililerle ilgili açıklamaları da var. İkisini birleştirdiğiniz zaman da benim oradan aldığım mesaj Başbakan'ın aslında bir normalleşme başlatmak istemesi veya başlattığı." dedi. 

Mustafa Karaalioğlu ise; "Hiçbir Başbakan hele Türkiye'de Erdoğan gibi fazlasıyla sansasyonel dönemler yaşamış bunların içinden gelmiş Başbakan memleketin yangın yerine dönmesini ve sürekli yüksek tansiyon halinde vakalar cereyan etmesini arzu etmez. İşin normal sakin ve düşük tempolu gitmesini arzu eder. Fakat Türkiye'nin şartları, içinden geçtiğimiz dönemin kaçınılmaz olarak ürettiği bir takım davalar ve sansasyonlar bunu mümkün kılmıyor ama eğer Ergin Saygun ziyareti özelinde bakarsanız bana göre insani bir ziyaret. Yani insani bir ziyaretle siyasi bir ziyaret arasındaki çizgi çok net olmayabilir. Çünkü sonuçta siyasetçi bir kişi Türkiye'nin bir numaralı siyasetçisi giden kişi. Oraya gidince her türlü mesaj çıkar mı; Çıkar. Bu da doğru fakat. Siyasi ziyaret nasıl olur; CHP'lilerin Silivri'ye yaptığı ziyaret. Açık siyasal bir destek. Genel süreç Başbakan Türkiye'nin bu arınmayı yapmasını arzulayan tarafın başında. Yani ki zaten görüyor. Sonuçta Ergin Saygun'un, 'Balyoz'un 'Andıç'ın vs. tarihi çok yeni ve bunların muhatabı da bizzat Erdoğan'dı. Bunu zaten biliyor. Şimdi ben ziyaretin insani olduğunu düşünüyorum. Siyasi mesajı birlikte sürükler mi; Sürükler." dedi.

Hatem Ete konuyla ilgili: "Şimdi insani yönünü ön plana çıkardığımız ölçüde siyasi bir analiz yapmamızın bir anlamı yok. Bu iki insan arasında bir ziyaret olur ama bu meselenin kamuoyunda tartışılma biçimi, algılanma biçimi ve siyasi sonuçları itibariyle baktığınız zaman siyasi anlamı daha ağır basan bir ziyaret. Bunu sadece ziyaretle de münhasır kılmamamak lazım. Yani ilk Ağustos ayında başladı sonra Aralık ve Ocak ayı boyunca katıldığı bütün programlarda Başbakan ısrarla bir tutuklama süreçlerine yönelik eleştirisi üzerinden baktığınız zaman burada bir siyasi tavrın olduğu açık. Sorun bu siyasi tavrı nasıl yorumlamak lazım. Kamuoyunda bu siyasi tavrın iki uç noktada yorumlandığına da şahit oluyoruz. Ortada dengeli bir yorum yapan bir merkez de var." dedi.

Bu bölümün moderatörlüğünü üstlenen İsmet Berkan da; "Ben tartışmanın bu şekilde olmasını komik bulduğum için soruyu da bu şekilde soruyorum. Bence son derece komik bir durum bu. Çünkü iki taraflı komik yani 'işte ziyaret siyasidir Başbakan en sonunda anladı, gerçeği gördü' diyenler var. Bir yandan da 'yok canım ne münasebet tamamen insanidir' diyenler var. Halbuki gerçek bu ikisinin ortasında bir yerde. Yani Başbakan kendisini bu şekilde savunmazken başkalarının onu bu şekilde savunması ya da kimse öyle bir suçlama yöneltmezken birden bire bilmem ne olması falan bana biraz tuhaf geliyor." dedi.