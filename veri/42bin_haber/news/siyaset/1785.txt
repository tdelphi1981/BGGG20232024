CHP Esadın enformasyon bakanlığı gibi
CHP PM eski üyesi Savcı Sayan, CHP heyetinin Suriye Devlet Başkanı Beşşar Esadla olan görüşmelerine anlam veremediğini belirterek Biz Suriyenin enformasyon bakanlığı gibi çalışıyoruz dedi. Sayan, Bizimkiler kemençe çalıyor, tulum çalıyor. Tulumun da belki ismini bilmiyorlar ifadelerini kullandı.

Koltuk Baykal’ın peşinde 
Eski CHP’yi özlediğini söyleyen Sayan, “Esad onlarca insan öldürecek siz de gidip onun önünde el pençe oturacaksınız. Esad gözünüzün içine baka baka: ‘Ben kazanırsam Erdoğan gidecek’ diyecek. Senin ne haddine. Erdoğan’ı getirip götürmek Türk halkının işi. CHP böyle ele ayağa düşmemelidir” dedi. Sayan, Deniz Baykal’ın geri döneceğine ilişkin iddialar için de “Baykal koltuğun peşinde değil, koltuk Baykal’ın peşinde” diye konuştu.