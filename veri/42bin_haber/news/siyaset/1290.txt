Kadir İnanır'a BDP'den teşekkür
Usta oyuncu Kadir İnanır'ın Kürt sorunuyla ilgili sözlerine BDP'den de "kutlama" geldi.
BDP Genel Başkanı Selahattin Demirtaş, bugün partisinin grup toplantısında bu söyleşiye değinerek şunları söyledi;

"Karadeniz'in yetiştirmiş olduğu saygın sanatçılardan Kadir İnanır'ı son günlerde bu konudaki cesur açıklamalarından dolayı kutluyorum.

Diğer sanatçıların da bu sürece bu kadar cesur yaklaşarak, cesur bir tavır ortaya koyarak, destek sunmalarının önemli olduğunu buradan bir kez daha belirtmek istiyorum."

***KADİR İNANIR NE DEMİŞTİ?***

Türk Sinemasında Kadirizm ekolü oluşturacak kadar önemli yere sahip ünlü Jön, Kürt Sorunuyla ilgili soruları yanıtlarken yıllar önce çektiği yasaklı filme atıfta bulundu ve o filmdeki Apo karakterinin Abdullah Öcalan olduğunu söyledi.

Radikal Gazetesinden Ezgi Başaran'ın sorularını yanıtlayan Kadir İnanır, "Kürtlere ne zulüm yapıldı, onlar devlette de özel sektörde de yükseldiler" ifadesinin argüman bile denemeyecek kadar saçma olduğunu söylerek, "birilerinin devlet katında yer bulması yahut sanyi yapması bir halkın refah, hak, hukuk çerçevsinde yaşadığına dair kanıt oluşturmaz. Bölgedeki Kürtlerin hep sömürülen olduğunu kim inkar edebilir? Bu cümleyi argüman diye sunanların gözleri mi yoktu acaba. Oradaki insanların sadece dilleri ve kimlikleri değil, tarımı hayvancılığı da ellerinden alındı. Böylelikle büyük göç başladı. Geldikleri şehirlerde yattıkları odalarda ben insanım diyen kimse kalamaz yahu" dedi.

İMRALI SÜRECİNİ DESTEKLİYORUM AMA HATALARI DA VAR

Kadir İnanır, imralı süreci konusundaki görüşlerini açılarken de "Kürtlere hakkını vereceksin. Bu siyasal bir konudur. Dolasıyla müzakere masasında çözülür. Süresi destekliyorum ama hataları da söylemek sorundayım" ifadesini kullandı.

İnanır'a göre hatalardan biri; Dağdakilere özgürlük ve hak vereceğim deyip, ondan sonra onlarla kucaklaştı diye bir milletvekiline terörist demek.

PKK BİR KÜRT PARTİSİDİR

Ezgi Başaran'ın "Sizde, Kürt kardeşlerim ayrı PKK ayrı, şeklinde bir sınıflandırama var mı" sorusu üzerine İnanır, "Hayır yok. PKK bir Kürt partisidir. PKK kimlerden oluşur? Kürtlerden. O Kürtler de bizim kardeşimiz değil? Ne zamandan beri değil? Niye o dağa çıkmışlar? Bu sınıflandırmalar da siyasi. Ben siyasetçi değil sanatçıyım. Daha da önemlisiyim sadece insanım. Şunu da unutmayalım: Bugün ne PKK, ne Öcalan, ne BDP, ne de Kürt halkı Türkiye'den ayrılma gibi bir hayalin peşinde. Bunu istemiyorlar ve istemediklerini de söylediler. O yüzden yalandan yere politakalar üretip gerginlikler yaratmayalım. Barış sğrecinden kim dönerse, çok canı yanar. Çünkü halkın heyecanını ve desteğini boşa çıkarmış olur. İşte o zaman bu cennet ülke, olur sana cehennem"

SÜREÇTEN DÖNENİ HALK AFFETMEZ

İnanır, "Barış hasreti, Kürt ve Türk hassasiyetinden büyüktür. Barış sürecinden döneni halk affetmez" dedi.

KADİR İNANIR'A GÖRE ABDULLAH ÖCALAN

"Öcalan bana göre bir Apo. Benim 'isyan' filmimdeki Apo. Bu filmi çektiğimde Öcalan henüz yoktu. Ama film hâlâ yasaklı. Çünkü filmdeki ismim Apo. Hiçbir yerde benim İsyan filmimi gördünüz mü?" diye sordu.

Yasaklı İsyan Filmi; feodal yapı içinde ağanın baskısıyla kaçakçılığa sürüklenen bölge halkını "Ben kaçakçılığa gitmiyorum" diyerek isyana teşvik eden ve özgürlüğe kavuştumak için dağlara çıkan adamı anlatıyordu...

Kadir İnanır röportajda 1986 yılında çektiği Katırcılar filminde de Uludere'de katledilen kaçakçıların hikayesi anlattığını hatırlattı ve "Yazıklar olsun. 1986 nere, 2012 nere... Bazen hiç bir şey değişmiyor... " dedi