CHP'li başkandan 'kapak' gafı
CHP Kadın Kolları Genel Başkanı Hilal Dokuzcan, Trakya turu kapsamında geldiği Tekirdağ'da katıldığı bir etkinlikte ilçe teşkilatlarından gelen kadınları selamladığı sırada, CHP Tekirdağ Milletvekili Emre Köprülü'nün "İki beldemiz ilçe oldu" hatırlatmasına "Bu da bize kapak olsun!" şeklinde cevap vererek büyük bir gafa imza attı.
Cumhuriyet Halk Partisi Kadın Kolları Genel Başkanı Hilal Dokuzcan, Tekirdağ İl Kadın Kolları tarafından organize edilen etkinliğe katılmak üzere geldiği Tekirdağ'da, Valilik Kültür Merkezi'nde kadınlara hitap etti.
 
'Yerel ve Genel Seçimlere Giderken Güçlü Kadın Örgütünün Önemi konulu programda konuşan Genel Başkan Dokuzcan, partili kadınlara "Önümüzde Cumhurbaşkanlığı seçimi var. Yerel seçimler var önümüz de büyük bir maraton var. Yaz gelince rehavete kapılmayın. Bu zorla maratonda başarılı olmak üzere yaz tatilini unutun" dedi.

 AK Partili milletvekili ve yönetimleri işaret ederek partili kadınlara, "Önümüzdeki seçimler de onlar buralardan bir bir gidecek. Siz kadınlar onları göndereceksiniz. şeklinde konuşan Dokuzcan, bu esnada Tekirdağ'ın 9 ilçe örgütünden gelen partili kadınları selamladı.
 
 'KAPAK OLSUN' GAFI

 Dokuzcan, CHP Tekirdağ Milletvekili Emre Köprülü ile aralarında geçen diyalogta ise bir gafa imza attı.
 Genel Başkan Dokuzcan'ın, ilçelerden gelen kadınları selamladığı sırada Milletvekili Emre Köprülü, Tekirdağ'ın büyükşehir kapsamına alınmasıyla Kapaklı ve Marmaracık belde belediyelerinin Ergene ilçesi olduğuna atıfta bulunarak "İki beldemiz ilçe oldu" sözüne Dokuzcan, "Bu da bize kapak olsun!" şeklinde cevap verdi.
 
 KADIN YÖNETİCİLER TOPARLADI 

 Dokuzcan'ın bu gafı, partili kadın yöneticilerin "Önümüzdeki yerel seçim sonuçları da onlara kapak olacak" sözüyle geçiştirildi.

 Dokuzcan ise konuşmasının ardından, diğer etkinliklere katılarak, halkla kucaklaştı.