İmralı'ya gidecek heyetteki ince ayrıntı
İmralı'ya giden ilk heyette Anayasa Uzlaşma Komisyonu üyesi Ayla Akat'ı seçen Abdullah Öcalan, ikinci heyete istediği üç ismi de aynı komisyonun üyelerinden seçti.
İmralıya gidecek heyette dikkat çeken bir nokta 3 kişilik ekipten 2sinin TBMM Anayasa Uzlaşma Komisyonundaki BDPli milletvekillerinden oluşması oldu. BDPli Sırrı Süreyya Önder ile BDPli Altan Tan başından beri anayasa çalışmalarını izliyor. İmralıya giden ilk ekipte de yine komisyon üyesi Ayla Akat vardı.

İLK EKİPTE DE KOMİSYON ÜYESİ VARDI

İmralıda Abdullah Öcalanla 3 Ocakta yapılan görüşmeye Bağımsız Milletvekili Ahmet Türkün yanı sıra, BDPnin Anayasa Uzlaşma Komisyonundaki tek kadın üyesi Ayla Akat gitmişti. Adalet Bakanlığının onayladığı ikinci heyette ise Anayasa Uzlaşma Komisyonu üyelerinin ağırlıkta olması dikkat çekti. 3 isim BDPnin komisyondaki anayasa çalışmalarını izleyen ve görüşlerini komisyona taşıyan isimler.

BDPNİN ÖNERİLERİ

Şimdiye kadar Uzlaşma Komisyonunun yaptığı sivil anayasa çalışmasına BDPnin en önemli önerisi, bölgesel özerk yönetimler oluşturulması, Anayasanın hukukun üstünlüğüne ve insan haklarına dayanması gerektiği, kuvvetler ayrılığının belirgin olması, temel ve hürriyetlerle ilgili düzenlemelerde kamu düzeni, milli güvenlik ve sağlık gibi gerekçelerle kısıtlanmaması konusunda öneriler getirdi. Yine önerilerinde anadilde eğitim talebinde bulunan BDP, vatandaşlık maddesindeki Türk vurgusunun çıkarılmasını, anayasal vatandaşlık getirilmesini, askerliğin zorunlu olmamasını, cinsel yönelimin eşitlik maddesine yansıtılmasını istiyor. BDPnin önerileri şöyle:

Kişisel verilerin korunması için bir üst kurul oluşturulsun. Memurlara grevli toplu sözleşme hakkı verilsin. Parti kapatmalar Meclis'te oluşturulacak bir komisyonun iznine tabi olsun. Ancak kapatılması istenen parti parlamento dışındaysa da, o parti komisyona üye verebilsin. Cumhurbaşkanı Anayasa Mahkemesi'ne 16 yerine 5 üye seçsin, geriye kalan 14 üyeyi Yargıtay, Danıştay ve Barolar seçsin. Aynı seçim sistemi HSYK'ya da uygulansın. Seçim barajları AB'deki gibi yüzde 2 ila 5 aralığında uygulansın. Seçimlerde en az yüzde 4 oy alan partiye Hazine yardımından pay verilsin.

BDP, Ankaradaki Büyük Meclis yanısıra 22 bölge parlamentosu önerdiği kataloğunda, bölge meclislerinden seçilerek Ankaraya gönderilen milletvekili sayısının 600 olmasını önerdi. Başkanlık yerine Başbakanın yetkili olmasını öneren BDP, milletvekili yemininin de kaldırılmasını öneriyor. BDP ayrıca seçilme yaşının 18 olmasını da önerdi.

ÖCALAN ÖNERİSİ DE VAR

BDPnin önerileri arasında tutuklu milletvekillerinin serbest kalmasını sağlayacak düzenleme yanında, Abdullah Öcalanı etkileyecek tutuklu ve hükümlüye işkence yapılamaz, aşağılayıcı, zalimane tutum yapılamaz. Tutuklu ve hükümlünün kimliğini yok etmek, zihinsel, fiziksel kapasitesini azaltmak için yaptırım ve tecrit yasaktır hükmünün getirilmesini önerdi.