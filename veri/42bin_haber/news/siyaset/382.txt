Kürt sorunu çözümünde umudum Başbakan
Vefatından kısa süre önce Meclis Darbe Komisyonuna konuşan Kürt siyasetçi Elçinin, Kürt sorununun çözümünde umudum Sayın Başbakan, bunu defaatle söyledim dediği ortaya çıktı.

Önceki gün yaşama veda eden Kürt siyasetinin sembol isimlerinden KADEP Genel Başkanı Şerafettin Elçinin, Meclis Darbe ve Muhtıraları Araştırma Komisyonuna bilgi verirken, çarpıcı tespitlere yer verdiği ortaya çıktı. PKKnın derin devlet tarafından kurulduğuna işaret eden Elçi, ilk yıllarında örgüt ile Bucak aşireti arasında çıkan çatışmada kullanılan silah ve mermilerin aynı elden verildiğini söyledi. Başbakan Recep Tayyip Erdoğanda Kürt sorununu çözme gücünün bulunduğuna inandığını söyleyen Elçi, demokratik açılımları da önemsediğini ifade etti. Elçi, PKKnın Kürt sorunun çözümüne zarar verdiğini anlatan Elçi,rahatsızlığına rağmen yaklaşık 2 saat boyunca Meclis Darbe Komisyonuna şu bilgileri vermişti:
Bucakla PKK silahları aynı
PKKnın kuruluşuyla ilgili bir sürü iddia var, yani devlet bunu kurdu, çünkü kuruluşta devletin içinde görevli olan Pilot Necati diye birisi var ve bayağı etkin, örgütün kurulmasında. Öcalan da bazı ifadelerinde, kuruluşlarından itibaren devletle dirsek teması içinde olduklarını söylüyor. Ama devletin, bunları kullandığına dair bazı duyumlarım oldu. Hakkı Bucak(Sedat Bucakın babası) bana, Biz, yanıltıldığımızı gördük. Bizim elimizdeki silahla, PKKnin elindeki silah ile bizim kullandığımız mermilerle, PKKlilerin kullandığı mermiler aynı. dedi.
AK Parti iktidarı nihayet ele aldı
Eskiden hükümettiler ama iktidar ama muktedir değillerdi. Fakat şuanda Sayın Başbakan, iktidardır. Şuanda Başbakan isterse bu meseleyi çözebilir. Sayın Başbakan, benim umudumdu, bunu defaatle de söyledim çünkü bu çetin problem ancak güçlü bir liderle çözülebilir. Başbakanda bu güç var. Bundan kaçındı mı yazık olur.
ERDOĞAN ELÇİ İÇİN KURAN OKUDU
Başbakan Erdoğanın, önceki gün hayatını kaybeden Şerafettin Elçinin evine yaptığı ziyaretle ilgili ilginç bir ayrıntı ortaya çıktı. Ziyaret sırasında Elçinin evinde okunan Kurana eşlik eden Erdoğan, Kürt sorununu çözeceklerini söyledi. Edinilen bilgilere göre, Erdoğan Elçinin Birlik Mahallesi Zirve Konut Evlerindeki evine taziye ziyaretinde bulundu. Yaklaşık 45 dakika kalan Başbakan Erdoğan,  Elçi için okunan Kuran-ı Kerime eşlik etti, yakınlarına sabır dileyerek moral verdi.