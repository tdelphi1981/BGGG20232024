Sızıntı basın bürosundan
BDP, İmralı notlarının iki parti meclisi üyesi tarafından çoğaltıldığını ve basın bölümünde görev yapan Ali Özgüç tarafından gazeteciye verildiğini açıkladı. Notlar önce Osloda olduğu gibi Dicle Haber Ajansına servis edilmiş.

BDP, İmralıda yapılan görüşmeye ait notları medyaya sızdıranları açıkladı. Açıklamada notların, 2 Parti Meclisi üyesi tarafından çoğaltıldığı bunların daha sonra bir gazeteciye verildiği, oradan da Milliyete geçtiği belirtildi. Notların, Oslo görüşmelerinin kaydını da ilk olarak yayınlayan Dicle Haber Ajansının muhabirine verilmiş olması dikkat çekti. BDPden yapılan açıklamada, PM üyeleri M. Rauf Kocaman ve Resul Baykaranın Parti Meclisi üyeliklerinden istifa ettiği belirtilerek,Partimizin basın biriminde çalışan Ali Özgüç tutanakları parti yönetimine haber vermeyerek Alper Atalay (Dicle Haber Ajansı)  bir basın çalışanıyla paylaştığı için işine son verilmiştir ifadeleri yer aldı. Dicle Haber Ajansı da Atalayın işine son verildiğini açıkladı. Metnin çoğaltılmaması kararına rağmen iki Parti Meclisi (PM) üyesinin PM Toplantısına ara verildiğinde kimsenin bilgisi olmadan tutanakları çoğalttıkları, bu sırada parti personelinin de bir nüshayı okumak üzere çoğalttığı belirtildi. Açıklamada Milliyette yayınlanan tutanak resminin bir fotoğraf kaydı olduğu anlaşılmıştır denildi.
İki PM üyesi istifa etti
Tutanakların basında yer almasıyla ilgili Rauf Kocaman ve Resul Baykaranın PM üyeliklerinden istifa ettiği kaydedildi. Resul Baykara,  yaptığı kısa açıklamada Parti açıklama yapmışsa doğrudur. Bu aşamada bir şey söylemek istemiyorum diye konuştu. Partinin basın biriminde çalışan Ali Özgüçün parti yönetimine haber vermeyerek tutanakları bir basın çalışanıyla paylaşması nedeniyle görevine son verildi.
Adı geçenlerden özür dileriz
BDP açıklamasında, Parti yetkili organlarımız yaşananlardan dolayı kendi sorumluluğunun farkındadır. İmralıdaki görüşme yayınlanmak üzere yapılmamıştır. Görüşme metninde adı geçenlerin de aynı gerekçeden ötürü özrümüzü kabul etmelerini rica ediyoruz denildi.