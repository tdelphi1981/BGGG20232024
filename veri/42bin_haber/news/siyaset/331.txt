'Güvenlik güçlerini kutluyorum'
Başbakan Erdoğan'a, Tunus Başbakanı Hamadi el-Cibali ile düzenlediği basın toplantısında gündemdeki iki konu soruldu: Çalışma odasında bulunan dinleme cihazı ve ODTÜ'deki olaylar 
 Ağırlıklı olarak ODTÜ’deki protestolara ve ardından yaşananlara değinen Erdoğan, ODTÜ yönetimini yine eleştirdi.
 
 Erdoğan, üniversite kampüsünün terör alanına çevrilmesini samimi bir protesto eylemi olarak niteleyen akademisyenlerin o işi bırakmaları gerektiğini söyledi. 
 
 "MESLEĞİ BIRAKSINLAR"
 
 "Demoksrasilerde eleştirilerin olmasının en doğal hal olduğunu o programda da ifade ettim. Fakat eleştiri hiçbir zaman gücünü şiddetten almamalıdır. Eğer alırsa, onu sahiplenen kim olursa olsun bir başbakan olarak karşısına dikilirim. Bu ister rektör ister akademisyen olsun.
 
 Şiddetten beslenilmesi benim önüme şunu getirir: Bir rektör ya da akademisyen olmak, elindeki demir bilyeleri sapan ile polise yada bir başkasına atmayı öğretmeyi gerektirmez. Okulun kampüsü içerisinde araba lastikleri yakılamaz ve molotof kokteyleriyle terör estirilemez.
 
 Üniversitenin kampüsü terör alanına çeviriliyorsa, bu farklı üniversitelerden gelenler birlikte yapıyorlarsa, kimse kalkıp da bunun samimi protesto eylemi olarak değerlendiremez. Bunu söyleyen profesör, doçent ya da şu bu olsun, onlar mesleği bıraksınlar. Onlara katılarak gücünü şiddetten alan kişiler olarak meydanlara düşsünler..."
 
 Akademisyenin öğrencisine üllkeye neler katabileceğini anlatması gerektiğini dile getiren Erdoğan, "Yoksa sapan ve demir bilye ile gel, lastikleri yak, molotoflarla saldır ve ondan sonra güvenlik güçlerinin orada durmasından rahatsız ol. Güvenlik gücünün görevi budur ve görevlerini yapmışlardır. O nedenle başarılarından dolayı onları kutluyorum, tebrik ediyorum" diyen Erdoğan, sözlerini şöyle noktaladı:
 
 "Tavırlarını böyle devam ettirmeleleri halinde öğrenciler ve akademisyenleri de kınıyorum, kusura bakmasınlar." 
 
 'BÖCEK' SORUSU
 
 Bu arada Başbakan Erdoğan’a, çalışma ofisinde bulunan dinleme cihazıyla ilgili bir gelişme olup olmadığı soruldu. "İkiden üçe çıkmış" diyerek yapılan haberleri eleştiren Erdoğan şunları söyledi:
 
 (Derin devlet) Bunu tamamen sildik, bitirdik, yok ettik böyle bir iddianın içinde bulunmam mümkün değil. Çünkü dünyada hiçbir ülkenin, devletin, derin devleti kendi bünyesinde bitirdiğine, temizlediğine, bir siyasetçi olarak ben inanmıyorum... 
 
 NTV