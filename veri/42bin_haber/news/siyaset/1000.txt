Görüştüğü 12 PKKlının kimlikleri tespit edildi
Polis, Fransada 3 kadın PKKlının öldürülmesinde tetikçi olduğu ileri sürülen Ömer Güneyin irtibatlı olduğu belirlenen 12 PKKlının ismine ulaştı. Ayrıca Güneyin, geceliği 150 lira ödeyerek kaldığı otelin kamera kayıtları da incelemeye alındı.

FRANSADA 3 kadın PKKlının öldürülmesiyle ilgili Türkiyede başlatılan soruşturma kapsamında tetikçi olduğu ileri sürülen Ömer Güney ile ilgili önemli bilgilere ulaşıldı. Polis, Güney ile irtibatlı olduğu belirlenen 12 PKKlının ismine ulaştı.
Hangi savcılık yetkili
GBT kayıtlarına göre suç sicili bulunmayan Ömer Güneyin Türkiyede temasa geçtiği isimler tek tek belirlendi. Güneyin kullandığı 4 ayrı telefon hattı ve email trafiğinin izini süren polis bu 12 isme ulaştı. İsimlerin tamamının örgüt bağlantılı olduğu belirlendi. Kimlikleri belirlenen isimlerin ifadelerine başvurmak için harekete geçen polisin ise yetkili savcılığın kim olduğu yönündeki belirsizlik üzerine operasyonu askıya aldığı öğrenildi. Edinilen bilgiye göre, cenazelerin defnedildiği bölge olan Malatya Başsavcılığı ile PKK ana davasının yürüdüğü Ankara Başsavcılığı arasında yetki tartışması çıktı. Şüphelinin irtibatlarının Ankarada olduğu ve ana davanın Ankara Adliyesinde görüldüğünü savunan Ankara Cumhuriyet Başsavcılığı soruşturmayı yürütmeye talip olurken, Malatya Cumhuriyet Başsavcılığının ölen PKKlılardan birinin ailesinin şikayetçi olması durumunda kendilerinin soruşturma başlatabileceği belirtiliyor.
Bilgiler Fransaya gönderildi
Öte yandan Ömer Güneyin Ankarada ikamet eden akrabalarının bilgisine başvuruldu. Yakınlarının kayda değere bilgi vermedikleri belirtildi. Emniyet Genel Müdürlüğünün Ömer Güneyin irtibatlarıyla ilgili topladığı bilgileri İnterpol aracılığıyla soruşturmayı yürüten Fransadaki makamlara da ilettiği bildirildi.
GECELİĞİ 150 LİRALIK OTELDE KALMIŞ
Ömer Güneyin Türkiyedeki bağlantılarını deşifre eden polis, Güneyin 8 kez giriş yaptığı Ankarada kaldığı oteli de belirledi. Güneyin Tunalıdaki Best Westernde otelde geceliği toplam 20 gün kaldığı ve gecelik 150 lira ücret ödediği belirlendi. Güneyin bu otelde kaldığının tespit edilmesinin ardından polis dün akşam saatlerinde oteldeki güvenlik kamerası kayıtlarına el koydu. Recepsiyon ve kat görevlilerinin ifadesine başvurdu. 72 saat aralıklarla üst üste çekim yapan kamera hard disklerinden silinen görüntülerin kurtarılması için özel bir birim oluşturuldu. Otel çalışanlarının Güneyi ziyaret etmeye gelenler olurdu ifadesi üzerine bu kişilerin kim oldukları belirlenmeye başlandı. Güneyin otelde kaldığı tarihler arasında 4 farklı telefon numarası ile 2 ayrı cep telefonuna ait IMEI numarası belirlendi.