Erdoğan'dan ağlayan ikizlere ninni!
Başbakan Recep Tayyip Erdoğan, ziyaret ettiği çadırkentte sevmek için kucağına aldığı ikiz bebeklerle zor anlar yaşadı
Başbakan Recep Tayyip Erdoğan dün Gaziantepte çadırda yaşayan Suriyelileri ziyaret etti. Erdoğan, kucağına aldığı ikiz bebeklerin bir anda ağlamaya başlamasıyla zor anlar yaşadı. Akşam ise AK Parti İl Başkanı Ahmet Uzerin oğlu Sinan Uzer ve Ayşe Nakıpoğlunun nikah törenine katıldı. Erdoğan burada yaptığı konuşmasında üç çocuk hedefini revize ederek beş çocuğa çıkardı: Bir çocuk iflas, iki çocuk patinaj. Üç eh. Bize 4-5 lazım
 

Konuşmasının ilk bölümünde Türkiyede yıllar önce doğum kontrolü yaptırıldığına dikkat çeken Başbakan Erdoğan, "Yıllar önce hatırlayın bu ülkede doğum kontrolü yaptılar ve bizi aslında fert ettiler. Farkında olmadan ilaçlarla vesaire biraz açık konuşacağım, bu toplulukta kısırlaştırma hareketi yaptılar. Çünkü bu milleti böylece daraltmak, küçültmek istediler" dedi.

BİZE 4-5 LAZIM

Türkiyede yıllar önce doğum kontrolü yapıldığını kaydeden Başbakan Erdoğan şunları söyledi:

"Bakınız şu anda dünyanın ilk 5 ülkesi arasında yer alan iki önemli ülke var. Birisi Çin, diğeri Hindistandır. Bunların kişi başına milli geliri aslında çok çok kötüdür. Fakat toplam nüfusta durum çok farklıdır. Onun için insana endeksli olarak dünyanın ilk 5i arasında bu iki ülke şu anda yer alıyor. Yoksa belli bir kaymak takımının dışında her iki ülke de sefilleri yaşıyor. Onu da söyleyeyim. Oraları gidip görenler çok iyi bilir. Biz onların yanında hamdolsun çok çok iyi noktadayız. O zaman bu işin sermayesi nedir? İnsandır. Hele hele genç nüfusu çok önemli. Benim bir prensibim var. Ekonomide başarının sırrı, söylerler emek, sermaye, tüketim, üretim ve yatırım planı. Ben diyorum ki hayır, sadece insandır. Çünkü insan varsa emek, sermaye, tüketim, üretim, yatırım var. İnsan yoksa bunların hiç biri yok. 

Özellikle genç dinamik bir nüfusunuz varsa o zaman gelecek evelallah sizindir. Şu anda bizim nüfusumuzun hamdolsun yüzde 60u 30 yaşın altında. Fakat çoğalmaya baktığımız zaman bu gidişle 2037-2040ta tehlike çanları çalıyor. Öyleyse bizim bunu yaygınlaştırmamız lazım. Bu konuda bu işi 1-2 tane yeter, hayır. Bir tane iflastır. Bu ülkenin iflasıdır. 2 tane yerinde patinajdır. 3, eh. Biraz bizi ileriye doğru taşıyacaktır. Onun için bize 4-5 bunlar lazım. Hele hele böyle nitelikli yavrularımız, gençlerimiz bu konuda bu hassasiyeti gösterdikleri zaman durum daha da farklı oluyor."