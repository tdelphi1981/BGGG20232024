DHKP-Cyi yargılayacağız
ABD Büyükelçisi Ricciardone, Türkiye ile birlikte DHKP-C ve PKKnın suçlarına ilişkin ABD ile Avrupada mahkemelerin kabul edebileceği delil topladıklarını açıkladı. Terörle mücadelede ise Operasyonel istihbarat füzyonu çalışması başlattıklarını söyledi.

ABD BÜYÜKELÇİSİ RICCIARDONEDEN ÖNEMLİ AÇIKLAMALAR
ABDnin Ankara Büyükelçisi Francis Ricciardone, büyükelçiliğe yönelik bombalı saldırıyla ilgili olarak FBI ekibinin Türk polis ve istihbarat birimleriyle birlikte çalıştığını, hem DHKP-C hem de PKKya yönelik ABDde yargılama yapabilmek için delil topladıklarını açıkladı. Büyükelçi Ricciardone, özetle şunları söyledi:
-Ortak düşmana karşı işbirliği:
Şu anda Türkiye ile ABD arasındaki bir numaralı konu elçiliğe saldırı. İşbirliğimiz üst düzeyde. Türk istihbaratı, polisi ve Adalet Bakanlığı ile yoğun işbirliği içindeyiz.
-Türkiye DHKP-C uyarısı yapmıştı: Saldırı ile ilgili ders çıkarıyoruz. Tabi istihbarat konusu hep tartışmaya açıktır. Daha çok istihbarat, daha erken paylaşılabilir miydi? Birbirimizin açıklarını kapatabilir miydik?.. Her zaman daha iyi yapma yolu var. Ancak biz kimseye suç atma oyunu oynamıyoruz. Saldırgan bazında bir bilgi yoktu ama Türk yetkililer DHKP-Cnin tekrar aktif olduğu konusunda uyarmışlardı. Biz eksik ya da hata görmüyoruz Türkiyeden.
-Örgüte ABDde dava açılabilir: DHKP-C bu saldırıyla Amerikan sistemine karşı suç işlemiş oldu. Kanıtlar toplandıktan sonra DHKP-Cye yönelik bir dava açılabilir. Bu örgüt ABD terörist listesinde. Aynı şekilde PKK da ve liderleri de uyuşturucu baronu olarak listede. Bu örgütün yaptığı terörist eylemlere dair, PKKnın ve diğerlerinin işledikleri suçlarla ilgili öyle kanıtlar toplamalıyız ki ABDde, Avrupada mahkemelerin kabul edecekleri kanıtlar olmalı bunlar.
-Elçiliği taşıyacağız, yer arıyoruz: Ankaradaki büyükelçiliğimiz gelişen ilişkiler nedeniyle zaten çok büyümüştü ve sığmıyorduk. Sığabileceğimiz yer için arsa arıyoruz.
-Çözüm sürecini destekliyoruz: PKK konusunda şu anda sürmekte olan süreç Türkiyenin kendi süreci. Biz dışarıdan müdahil değiliz. Bir yardım talebi de olmadı. PKKya mesajımız da şu; davanız ne olursa olsun silah kullanarak başarılı olamayacaksınız.
-İstihbarat füzyon çalışması:  Terörle mücadele için üst düzey Türk askeri liderler ve Amerikan askeri liderlerinin karşılıklı çok önemli ziyaretleri oldu. Operasyonel istihbarat füzyonu denen bir çalışma sistemi var. Detayları gizlidir. Sadece istihbarat bilgisi değil, bir süreç. Yani bilgileri nasıl bir araya getiriyorsunuz; ilgili kişilerin kullanımına nasıl getiriyorsunuz. Türk tarafının bu alanda kapasitesi gelişti.
-Sierra konusunda umutluyuz: Ölü bulunan ABDli turist Serai Sierra konusunda Türk makamlarına güveniyoruz. Polisler çok çalıştılar. FBI ekibi de olaya dahil oldu, deneyimlerini paylaşıyor.
Esad gidecek, bu kesin
Esadın yerine kim gelecek: Suriyede ki muhalefetin nasıl güçlendirilebileceği masada.  Türkiye ve ABD bu konuda hemfikir. Barışçı geçişin tek yolu Esadın çekilmesi. Esadın geleceğinin olmadığı açık bir gerçek. Bu konuda görüş ayrılığı yok; nasıl yapılacağında sorun var. Bu konuda temkinli olmamızın nedeni, kimi desteklediğimizi tam olarak bilmek istiyoruz. aya dahil oldu, deneyimlerini paylaşıyor.
BAĞDAT DIŞLANMAMALI
Türkiye ve ABD Irakı bir bütün olarak görmek istiyor. Türk ihracatçısı sadece Erbili değil Basraya kadar tüm Iraka mal satmalı. Biz Bağdata da, Erbile de bunu telkin ediyoruz. Türkiye ve Irak ekonomik ilişkilerini en iyi hale getiremezse daha da kötü sonuçlara yol açabilir. Daha şiddetli çatışmalar olabilir, başka güçler devreye girebilir.
ERDOĞANIN ABD ZİYARETİ
Dışişleri Bakanı John Kerry göreve başladıktan bir kaç saat sonra Dışişleri Bakanı Ahmet Davutoğlunu Almanyadayken aradı. Ziyaret programı belli olmadı ama Türkiye öncelikli olacaktır. Beyaz Saray da, Başbakan Erdoğanın ziyaretine sevinir. Henüz tarih belirlenmedi ama bu yıl olabilir.