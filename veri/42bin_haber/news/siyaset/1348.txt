Aynı frekanstayız dalgası
Son iki günde 8 emekli askerin cezaevine gönderildiği 28 Şubat soruşturmasıyla ilgili operasyon dalgasına neden olan gizli BÇG toplantısında Çevik Bir Arkadaşlar bu tarihi bir toplantı dedikten sonra ekledi: Buradakilerle aynı frekanstayız.

28 ŞUBAT SORUŞTURMASINDA 4 ASKER DAHA TUTUKLANDI
28 ŞUBAT soruşturmasında Orgeneral Çevik Birle, Batı Çalışma Grubu (BÇG) faaliyetleri çerçevesinde gizli toplantılar yaptıkları tespit edilen 4 generalin tutuklanmasının artçı sarsıntısı dün yaşandı. 4ü İzmirde, 4ü Ankarada 8 emekli asker gözaltına alındı. Bir isim savcılık sorgusunun ardından serbest bırakılırken, mahkemeye sevkedilen 7 emekli askerden 4ü tutuklandı, 3ü ise adli kontrol şartıyla serbest bırakıldı.
19 isim daha çağrılacak
Soruşturma kapsamında Ankarada emekli Tümgeneral Fuat Büyükcivelek, emekli Tuğgeneral Metin Yaşar Yükselen, emekli Albay Cengiz Koşal ve emekli Albay Ahmet Ziya Öztoprak, İzmirde de emekli Korgeneral Abdullah Cahit Sarsılmaz, emekli Tümgeneral Ayhan Cansevgisi, emekli Korgeneral Temel Batmaz Dandin ve emekli Tuğgeneral Refik Zeytinci gözaltına alınarak Ankara Adliyesinde savcı karşısına çıkarıldı. Şüpheliler TMK 10. Maddeyle yetkili Ankara Savcıları Mustafa Bilgili ve Kemal Çetine ifade verdi. Genelkurmayın, gizli BÇG toplantısına katılan 32 kişinin isim listesini ve toplantıyla ilgili ses kayıt tutanaklarını 10 gün önce savcılığa gönderdiği ortaya çıktı. Liste de adı geçen 15 emekli asker soruşturma kapsamında cezaevinde bulunurken, son günde ise 13 kişi ifadeye çağrıldı. Listede adı geçen 19 kişinin daha ifadeye çağrılacağı kaydedildi.
Bir kişi savcılıktan serbest
Dün haklarında arama kararı çıkarılarak Ankara adliyesine getirilen 2 Albay ve 6 Generalin BÇG kriz masasında yer almadığı belirtildi. Kendilerine Genelkurmay Karargahında yürütülen BÇG faaliyetleri kapsamında giriş kartı da verilmeyen isimlere, Çevik Birle yaptıkları gizli toplantıların içeriği soruldu. Emekli Korgeneral Abdullah Cahit Sarsılmaz, o toplantı tarihinde yurtdışında görevli olduğunu belirtti. Savcılık, emniyete sordu. Emniyet de doğrulayınca Sarsılmaz savcılıkça serbest bırakıldı.
7 Nisan 1997, saat 15.00
Önceki gün tutuklanan dönemin EDOK Komutanı Emekli Orgeneral Orhan Yöneye, 7 Nisan 1997de saat 15.00da Genelkurmay 2. Başkanı Orgeneral Birin başkanlığında Genelkurmayda BÇG ve irtica konusunda alınacak tedbirler başlıklı toplantının Genelkurmaydan gönderilen 6 sayfalık belgesi gösterildi. Belgeye göre o toplantıda Sıkı yönetim ilan etmek, muhtıra vermek, hükümet devirmek, yeni hükümetle ilgili eylem planı yapmak, kriz masası kurmak, halkı yanlarına değil önlerine almak, taarruz etmek, polise sopa göstermek, psikolojik harekat yapan bir grup oluşturmak gibi konular konuşulduğu belirlendi. Birin toplantı sonu, bunun tarihi bir toplantı olduğunu belirtip katılanlara aynı frekanstayız dediği öğrenildi. Ankara Başsavcılığı, Çevik Bir başkanlığında Genelkurmay Karargahında yapılan bu toplantı sonrası BÇGnin resmi olarak kurulduğunu belirledi.
Üç subaya adli kontrol şartı
Özgürlük Hakimliğine sevkedilen emekli Tümg. Cansevgisi, emekli Tuğg. Zeytinci, emekli Tuğg. Yükselen ve emekli Albay Koşal tutuklanırken, emekli Korg. Dandin, emekli Tümg.  Büyükcivelek, emekli Albay Ziya Öztoprak adli kontrol şartıyla salıverildi. 
4 EMEKLİ PAŞA SİNCAN CEZAEVİNDE
Önceki gün gözaltına alınan ve tutuklama istemiyle TMKnın 10. maddesiyle görevli Ankara Nöbetçi 3. Nolu Hakimliğine sevk edilen 5 şüpheliden emekli Orgeneral Orhan Yöney, emekli Oramiral Hayri Bülent Alpkaya, emekli Korgeneral Köksal Karabay ve emekli Koramiral Altaç Atılan tutuklanmış, emekli Tümgeneral Ersin Yılmaz adli kontrol şartıyla serbest bırakılmıştı. Tutuklanmalarına karar verilen emekli Orgeneral Yöney, emekli Oramiral Alpkaya, emekli Korgeneral Karabay ve emekli Koramiral Atılan, Sincan F tipi Cezaevine konulmuştu.
 
 
GENELKURMAY: YENİ BELGE GÖNDERMEDİK
GENELKURMAY Başkanlığı, son iki 28 Şubat dalgasının Genelkurmay Başkanlığından Ankara Cumhuriyet Savcılığına gönderilen yeni bir belge üzerine yapıldığı iddiasını yalanladı. Genelkurmayın internet sitesindeki yazılı açıklamada Genelkurmay Başkanlığınca, bahse konu soruşturma kapsamında, Ankara Cumhuriyet Savcılığına yeni bir belge gönderilmemiştir. Söz konusu iddialar asılsızdır denildi.