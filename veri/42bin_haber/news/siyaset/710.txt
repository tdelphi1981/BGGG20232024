11 çelik kapı ardında ajanlık
İstanbul Emniyeti, DHKP-C zanlılarının yabancı ülkelere ajanlık yaptıklarını açıkladı. Gözaltındaki bir avukatın örgüte verdiği CVye Boru tipi bomba ve molotof kullanırım yazdığı, bir avukatın da cezaevinden dışarıya suikast emri taşıdığı iddia edildi.

ZANLI AVUKATLAR ÖRGÜTÜN GİZLİ HABERLEŞME AĞINI OLUŞTURMAKLA SUÇLANIYOR
İSTANBUL polisi tarafından 7 ilde gerçekleştirilen ve 15i avukat 64 kişinin gözaltına alındığı DHKP-C operasyonunun ayrıntıları belli oldu. İstanbul Emniyeti avukatların, terör örgütü yöneticiliği-üyeliği şüphesiyle gözaltına alındığını bildirdi. Emniyetin açıklamasında en dikkat çekici bölüm ise DHKP-Clilerin yabancı ülkelere ajanlık yaptıklarının anlatıldığı bölüm oldu. Açıklamada Legal görünüm altındaki dernek/kültür merkezi/dergi bürolarında çelik kapılarla (11 çelik kapıdan geçilerek) korunaklı hale getirdikleri yerlerde, yurt dışında bulunan örgüt elebaşlarına ülkemizin kozmik bilgilerini şifreli metinler halinde kodlayarak raporladıkları, başka ülkeler lehine ajan faaliyeti yürütmek için gizli haberleşme merkezleri oluşturdukları tespit edilmiştir denildi.
Gizli bilgiler yurt dışına servis edildi
Türkiyedeki örgüt üyelerinin başta siyasi parti üyeleri, bürokratlar, hakim ve savcılar ile emekli asker ve polisler hakkında bilgi topladıkları belirlendi. Örgütün bu bilgileri özel şifreler ile yurt dışında bulunan örgüt liderlerine gönderdiği iddia edildi. Yöneticilerin de  irtibatlı oldukları ülkeler ile kendilerine ulaşan kriptolu mesajları paylaştıkları öne sürüldü. DHKPCye büyük bir darbe vuran operasyonda Hollanda ve Belçikadan gelen örgüt ile ilgili belgeler de etkili oldu. Belgelerden örgütün yurt dışı bağlantıları hakkında yeni bilgiler elde edildi. Bu belgelerde örgütün işleyişinde en önemli rolün avukatlara düştüğü iddiaları yer aldı. 
Avukat suikast emrini taşımış
Operasyonda gözaltına alınan avukatların ise örgütün haberleşme ağını oluşturdukları öğrenildi. Örgüt mensupları arasındaki iletişimi sağlayan avukatlardan birinin bir siyasi partinin ilçe başkanına planlanan suikast planını DHKP-C eylemcise ulaştırdığı öğrenildi.
Hakim, savcı ve polise fişleme
Baskınlarda örgütün kozmik odasına giren polis 11 çelik kapıyı 6 saatte kırmayı başardı. Kozmik odaların duvarlarında özel bölmelerin olduğu ortaya çıktı. Hakim, savcı, polis müdürleri, kamu binaları ve AK Partililer hakkında bilgilerin tutulduğu liste ele geçirildi. Örgütün bu listeleri şifreli olarak yurt dışına gönderdiği belirlendi. Halkın Hukuk Bürosunda baskın sırasında, imha edilmeye çalışılan bilgisayarlar kurtarılmaya çalışılıyor.
AVUKATIN BOMBALI CVSİ
BASKIN yapılan yerlerden biri olan Halkın Hukuk Bürosunun terör örgütünün talimatıyla kurulduğu iddia edildi. Büroya alınacak kişilerin hukuk fakültesi öğrencilerinden seçildiği ve büroya özgeçmiş raporu sunduğu öğrenildi. Halkın hukuk bürosunda yapılan aramalar sırasında bu özgeçmişlerden bazıları ele geçildi.  Bulunan özgeçmişlerden birinin gözaltına alınan avukatlar arasında yer alan avukat T.T.ye ait olduğu iddia edildi. T.Tnin özgeçmiş raporunda Boru bomba ve Molotof kullandığını yazdığı öne sürüldü. T.Tnin ayrıca örgütün eylemlerinde yer aldığı, cezaevinde yattığı cezaevinden sonra kendisine silahlı propaganda birliği ve demokratik alan diye iki seçenek sunulduğu, kendisinin de demokratik alanı seçtiği belirtiliyor.
Esad rejimi ile görüştüler iddiası
YAZIŞMALARDA ve konuşmalarda kod isim kullanan avukatların birinin kod isim olarak Manavı kullandığı öğrenildi. Örgütün yurt dışındaki yöneticilerine bilgi servisi yapan avukatların bilinmemek için bu yolu seçtikleri ve elindeki bilgileri farklı isimlerle yurtdışına çıkardıkları tespit edildi. Aranan avukatlardan O.A. ve S.K.nın Suriyede Esad rejimi ile görüştüğü ve Türkiyeye dönmek üzereyken operasyonu duyup, vazgeçtikleri öğrenildi.