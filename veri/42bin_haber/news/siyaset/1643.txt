Buldan: Sürecin arkasındayız
8 Mart Dünya Kadınlar Günü etkinlikleri çerçevesinden düzenlenen mitingde konuşan BDP Grup Başkanvekili Pervin Buldan İmralıda görüştüğü Öcalanın, Aydınlardan, sanatçılardan, Kürtlerden, Türklerden, Ermenilerden herkesten destek bekliyorum. mesajını iletti.
Batman Kadın Platformu 8 Mart Dünya Kadınlar Günü etkinlikleri kapsamında Cumhuriyet Meydanı'nda miting düzenledi. Mitinge BDP Grup Başkanvekili Pervin Buldan, BDP Batman Milletvekili Ayla Akat Ata, Demokratik Özgür Kadın Hareketi (DÖKH) bileşenleri, Batman Kadın Platformunun yanı sıra çok sayıda kadın katıldı.

ÖCALAN HERKESTEN DESTEK BEKLİYOR

Daha sonra BDP Grup Başkanvekili ve Iğdır Milletvekili Pervin Buldan, "Öcalan'ın hepinize selamını getirdim" diyerek başladığı konuşmada, Kadın özgürleşmediği sürece bir halk ve bir toplum asla özgür olamaz. Hiç kimse bizi kimliğimizden, kültürümüzden ve Öcalan'a olan bağlılığımızdan asla vazgeçmeyeceğimizi bilmenizi istiyorum. Bizler Öcalan için mücadele eden bir halkız. Öcalan'ın bir sözü var. 'Bu süreçte herkesten destek bekliyorum. Aydınlardan, sanatçılardan, Kürtlerden, Türklerden, Ermenilerden herkesten destek ve katkı sunmalarını bekliyorum. dedi.

SÜRECİN ARKASINDAYIZ

Buldan konuşmasının devamında şunları kaydetti: Batmandan bu sürecin arkasında olduğumuzu ve barış sürecine katkı sunacağımızı bir kez daha ifade ediyoruz. Bu süreci sekteye uğratmaya çalışanlar, sabote etmeye çalışanlar olacaktır. İmralı görüşmelerini basına sızdıran bu süreci sabote etme amaçlı bununun yapıldığını çok iyi biliyoruz. Her ne olursa olsun, önümüze engelde çıkarsalar sabote etmeye çalışsalar da, sekteye uğratmaya çalışsalar da biz bu barış sürecinde varız diyoruz ve önümüzde engel tanımıyoruz. 21 yüz yıl barışın yılı olacaktır, 21 yüz yıl Kürt sorununun demokratik yollarla çözüldüğü bir yol olacaktır. Konuşmanın ardından miting Koma Rozdar ve Koma Rosida'nın ezgileriyle son buldu.