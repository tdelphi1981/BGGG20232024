Canlı bomba sabıkalı çıktı
DHKP-C Amerikan Büyükelçiliğine saldırdı. Sezer affından yararlanarak 2003 yılında cezaevinden çıkan Ecevit Şanlı, Amerikan Büyükelçiliği vize kapısı girişinde üzerindeki bombayı patlattı. Saldırıda kendisi ile birlikte koruma görevlisi Mustafa Akarsu hayatını kaybetti.

DHKP-C  AMERİKAN BÜYÜKELÇİLİĞİNE SALDIRDI
Paris Caddesi üzerinde bulunan ABD Büyükelçiliğine dün saat 13.10 sıralarında canlı bombalı eylem gerçekleştirildi. Saldırının gerçekleştiği 2 numaralı kapıda nöbet tutan 3 güvenlik görevlisinden biri yaşamını yitirirken elçiliğe ziyaret için gazeteci Didem Tuncay vücuduna isabet eden şarapnel parçalarıyla ağır yaralandı. Saldırıyı gerçekleştiren canlı bombanın DHKP-C üyesi Ecevit Şanlı (40) olduğu belirlendi.
Yunanistandan Türkiyeye geldi
Şanlının Kandıra F Tipi Cezaevinden 2001de Cumhurbaşkanı Ahmet Necdet Sezerin affıyla tahliye edildiği, 2003ten beri de Almanyada yaşadığı öğrenildi. Saldırganın 10 gün önce Yunanistandaki Lavrion kampından Türkiyeye giriş yaptığı belirlendi.
İçeri giremeyince bombayı patlattı
Tedirgin hareketlerinden şüphelenilen eylemci güvenlik görevlileri kendisini dışarı çıkarmak için yeltendiğinde harekete geçti. Nizamiyedeki 2inci demir kapıdan geçmek için hamle yapan saldırganı güvenlik görevlileri Mustafa Akarsu ile Şefik M. engellemek istedi. Eylemci bu sırada üstündeki düzeneği devreye sokarak bombayı patlattı.
Kimliği başındaki benden tespit edildi
Patlamanın ardından güvenlik görevlisi Mustafa Akarsu olay yerinde yaşamını yitirirken  Şefik M. ağır yaralandı. Saldırganın kimliği kısa sürede tespit edildi. Kamera görüntülerini izleyen uzmanlar şüphelinin sol kaşı ile kulağı arasındaki ben ve elmacık kemiğindeki çiçek aşısı izinden kimliğini tespit etti. Parmak izi örtüşmesinde kimlik kesinleşti. Başbakan Erdoğan da Kafatasındaki bir ben onun kimliğini ortaya koydu. Emin olmak için DNA testleriyle sabah (bugün) kesin bir neticeye varacağız. Olay DHKP-C kesin dedi. Bu arada 2 çocuk babası Akarsunun 22 yıldır ABDnin Ankara Büyükelçiliğinde görev yaptığı ve 4 ay sonra emekli olacağı öğrenildi.
Gazeteci Didem tuncay yaralandı
Ankara Büyükelçiliğindeki patlamadan yaralı kurtulan kişinin, yakın bir döneme kadar NTVde çalışan gazeteci Didem Tuncay olduğu çıktı. Numune Hastanesinde tomografisi çekilen ve müşahade altına Tuncayın durumunun iyiye gittiği bildirildi. Saldırıyı başta ABD basını olmak üzere, dünya basını son dakika ve flaş kodlarıyla okuyucularına duyurdu.
SEZER AFFIYLA SERBEST KALDI
ABD Ankara Büyükelçiliğini kana bulayan 1973 doğumlu Ordunun Gürgentepe nüfusuna kayıtlı canlı bomba DHKP-Cli terörist Ecevit Alişan Şanlı, daha  önce pek çok eylem nedeniyle kamuoyunun gündemine gelmişti. Vatan Caddesindeki İstanbul Emniyet Müdürlüğüne yönelik 16 Haziranda, Cumhuriyet Caddesi üzerindeki Harbiye Orduevine ise 14 Temmuz 1997 yılında gerçekleştirilen ve bir subay eşinin hafif yaralandığı lav silahlı saldırı olayının faillerinden olan Ecevit Şanlı, ANAP, DYP ve MHP il başkanlıkları ile İstanbul DGM binasına yönelik saldırı hazırlığı yaparken yakalanmıştı.
Şanlı idamla yargılanıyordu
Terörist Ecevit Şanlı, İstanbul DGMde TCKnın 146/1. maddesine göre Türkiye Cumhuriyeti Anayasasını değiştirmek için silahlı eylem yapmak suçundan idam cezası istemi ile yargılandı. Şanlı, 2000 yılında F Tipi cezaevlerine karşı birçok cezaevinde başlatılan açlık grevleri ve ölüm oruçlarına katıldı. Ölüm oruçları başladığında Ümraniye Cezaevindeydi. 19 Aralık Hayata Dönüş Operasyonunun ardından Kandıra F Tipi Cezaevine kondu. Ölüm orucu eylemcilerinin ilk grubunda yer alan ve Wernicke Korsakoff hastalığı tanısı konan Şanlı, 2002 yılında dönemin Cumhurbaşkanı Ahmet Necdet Sezer tarafından affedilerek cezaevinden şartlı olarak tahliye edildi.
ÇHD operasyonuna KARŞI misilleme
Eylemin geçtiğimiz ay DHKP-C avukatlarına yapılan ÇHD operasyonuna misilleme olarak yapıldığı belirtilirken, Ecevit Şanlının 16 Haziran-14 Temmuz 1997de İstanbul Emniyet Müdürlüğü ve Harbiye Orduevine yönelik law silahlı saldırının da faili olduğu öğrenildi. İstanbul polisi tarafından yakalandıktan sonra 04 Ağustos 1997de tutuklanarak cezaevine gönderilen Ecevit Şanlı, idamla yargılanırken açlık grevine başladı. Sağlık gerekçesiyle tahliye için başvuran Şanlı, vücudunda kalıcı vitamin kaybı olduğu gerekçesiyle dönemin Cumhurbaşkanı Ahmet Necdet Sezer tarafından affedildi. Şanlı, 21 Temmuz 2001de Kandıra F Tipi Cezaevinden serbest bırakıldı.
ELÇİLİK ÇALIŞANLARI SIĞINAKTA BEKLEDİ
Patlamanın ardından kırmızı alarma geçilen elçilikte, çalışanların sığınağa alındığı kaydedildi. Büyükelçilikte giriş-çıkışlara izin verilmediği öğrenildi. ABD Büyükelçilik binası korumasını Türk polis yapıyor, tüm kapıların önünde polis kulübeleri ve Türk polis var. Binanın içinde ise koruma görevi özel güvenliklere ait ve ücreti ABD tarafından karşılanıyor. İçeri girdiğiniz andan itibaren Amerikan güvenlik sistemine tabii..
ERDOĞANDAN OBAMAYA MESAJ
Başbakan Erdoğan,  patlamaya ilişkin ABD Başkanı Barack Obamaya mesaj gönderdi.  Erdoğan, olayın bir an önce aydınlatılması ve sorumlularının yargı önüne çıkarılarak cezalandırılmaları için her türlü çabanın sarf edildiğini vurguladı, ABD Büyükelçiliğini hedef alan bu terör eylemi, aynı zamanda Türkiyeye de karşı yapılmış bir saldırıdır. Bu olay, Türkiye ve ABD arasında, terörizmin her şekliyle mücadelede mevcut ortaklığın artarak sürmesinin ne denli elzem olduğunu bir kez daha ortaya koymuştur.  Türkiye, ABD ile işbirliğinde, terörün her türü ile mücadelesini kararlılıkla sürdürecektir dedi. cumhurbaşkanı Gül de benzer bir mesaj gönderdi.
 Bu arada Ankara Büyükelçiğindeki patlama sonrası ABDli yetkililer gazetecilere SMS gönderdi. SMSte, patlama bilgisi yer alırken Türk yetkililere hızlı müdahale için teşekkür edildi. ABDnin Türkiye Büyükelçisi Francis Ricciardone de,  hayatını kaybeden güvenlik görevlisi Mustafa Akarsunun ailesine taziye ziyaretinde bulundu ve  Dost Mustafa, kahramandı. Hepimizi bugün kurtardı. Çok üzgünüz dedi.  Beyaz Saray Sözcüsü Jay Carney,  patlamayı terör saldırısı olarak niteledi.
Emniyet şanlı için uyarı vermiş
PATLAMANIN ardından İçişleri Bakanı Muammer Güler olay yerine gelerek bilgi aldı. Saldırganın kimliği ile ilgili bilgi veren Güler olayın tüm boyutları ile araştırıldığını kaydetti. Bu arada Emniyet Genel Müdürlüğünün saldırgan Ecevit Şanlı hakkında uyarı yaptığı ortaya çıktı. DHKP-Cli Şanlının da aralarında bulunduğu 15 örgüt üyesinin eylem hazırlığı içinde oldukları tespit edildi.  Ecevit Şanlının Almanya, İskender Gnin Belçika, Sevtap Pnin Avusturya, Hasan Bnin ise Suriyede oldukları belirtiliyor. Ecevit Şanlının terör örgütüne üye olmaktan İstanbul Emniyet Müdürlüğünce 2 kez gözaltına alındığı öğrenildi.