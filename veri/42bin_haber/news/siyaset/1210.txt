Tercihimiz başkanlık sistemi
TBMM Anayasa Komisyonu Başkanı Burhan Kuzu, yeni anayasada başkanlık sisteminin getirilmesinin birinci tercihleri olduğunu söyledi. Kuzu, Başkanlık modeline koalisyon hesabı yapan muhalefet karşı çıkıyor  dedi.

Türkiye’de “başkanlık modeli”nin mimarı sayılan TBMM Anayasa Komisyonu Başkanı Prof. Dr. Burhan Kuzu,  başkanlık modelinde tek adam eleştirilerine cevap verdi: “Başkanlık modelinde güçler çok net ayrıldığı için, ayrı yasama yürütme yargı var.” Kuzu’nun başkanlık modeline ilişkin STAR’a yaptığı değerlendirmeler şöyle: 
-MUHALEFETİN ÇARESİ TİPİK BAŞKANLIK: Aslında muhalefetin bugün şikayet ettiği noktaların çözümü bu başkanlık modelinde var. Çıkıyor bir genel başkan anamuhalefet lideri ‘O sistemde parlamento yok’ diyor. Saçımı başımı yoluyorum, çıldırıyorum o anda. Parlamentonun en alası, en güçlüsü başkanlık modelinde. Düşmanım olsun ama işi bilsin. 
-“YÜZDE 51 ALAMAYIZ” DİYEMİYORLAR: Aslında sol şunu diyemiyor. ‘Ya bu böyle ama biz başkanı seçmek için yüzde 51 alamayız’ diyemiyor. İki turlu da yüzde 51 gerektiği için korkuyorlar. Sonunda bu sistemin gideceği nokta iki partili modeldir. Sağ merkez parti, sol merkez parti. 
-BAŞKAN ADAYI KOLLARINI SONUNA KADAR AÇACAK: Başkanlıkla bölünmeler bitecek. Çünkü başkan adayı yüzde 51 almak için kollarını sonuna kadar açıp halkın bütününü kucaklayacak. ‘Ne olursan ol gel kardeşim’ diyecek.” 
PARTİNİN BAŞINDAN GİTTİLER TÜRKİYE KAYBETTİ  
“Özal da başkanlık istedi, Demirel, Çiller istedi. Peki Çankaya’ya çıkınca partinin başından  Demirel gitti mi gitmedi. Gitti gözüktü. Hep karıştı. Çiller’le kavga etti. Özal da gitmedi. Akbulut’u getirdi, Mesut Yılmaz’ı getirdi. Hep kavgalar.. Dolayısıyla partilerin başından gittiler ne oldu? Türkiye çok şey kaybetti. Bırakalım Tayyip Bey’i. İşin özünü konuşalım. Geldi mi bu meret. Bu koalisyon 10 sene gitmiyor. Gidenler zaten partinin başından gitmiş olmuyor ki.”