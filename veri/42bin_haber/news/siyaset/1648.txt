İran politikası da tutuklama nedeni
28 Şubat soruşturması kapsamında bugüne kadar 77 zanlıyı tutuklayan Özgürlük Hakimleri, tutuklama kararlarının gerekçeleri arasına BÇGnin İrana müdahale planını da koydu. BÇGnin İran Planında, İranda rejimi zayıflatmak için alkol ve uyuşturucu alışkanlığınının artırılması isteniyordu.

28 Şubat soruşturmasında tutuklanan şüpheliler delillerin soyut olduğunu ve iddiaların asılsız olduğunu iddia etmişti. Tutuklamalara karar veren özgürlük hakimleri ise BÇGnin faaliyetleri kapsamında delilleri tek tek sıralarken aynı zamanda BÇGnin İran politikası kapsamında aldığı kararları da somut delil olarak tutuklama gerekçesinde yazdı.
İranı ahlaken çökertme planı
Özgürlük hakiminin tutuklamaya somut delil olarak eklediği BÇGnin İran politikaları arasında şunlar sıralandı:Halen İranda çeşitli boylara mensup 24 milyon Türk bulunduğu göz önünde bulundurularak bağımsızlık düşüncesini harekete geçirmek, İran İslam Cumhuriyetine karşı faaliyet gösteren halkın mücahitleri örgütünü desteklemek, Türkiyeye ve diğer ülkelere sığınmış muhalifleri örgütlemek ve desteklemek, İran ekonomisini hedef alacak şekilde kaçakçılık faaliyetini desteklemek, İrandaki rejimin zayıflatılması için alkollü içki ve narkotik maddelere alışkanlıklarını sağlayacak faaliyetleri desteklemek, yeni bir işlem yapılamıyorsa tedricen artan örtülü ve psikolojik hareketleri desteklemek.
TVlerle psikolojik harekat
Özgürlük hakiminin tutuklamalara delil olarak gösterdiği 7 Mayıs 1997 tarihli Batı Çalışma konulu belgeye göre ise devlet televizyonları ve özel televizyonların psikolojik harekat maksadıyla kullanılmasına karar verildiği belirtiliyor. Bu plana göre, o dönem çok izlenen Süper Baba, Tatilciler, Bizim Aile gibi dizilere etki ederek laiklikle ilgili temaların sokulmasının sağlanacaktı.