Komutanlar safralardan kurtulup kendi işine dönmeli
TSKyı yönetenlerin safralardan kurtulup, kendi meselesine dönmesi gerek diyen eski Deniz Kuvvetleri Komutanı Dervişoğlu, PKKnın silah bırakmasının, TSKnın son dönem bünyesinde açılan yaraları tedavi için iyi bir fırsat olacağını söyledi.

İMRALIDA Abdullah Öcalanla yürütülen PKKya silah bıraktırma görüşmeleri büyük toplumsal destekle ve BDPnin de sürece dahil olmasıyla yürütülürken, Kürt sorunu konusunda pek çok rapor hazırlayan BİLGESAMın Bilge Adamlar Kurulu Başkanı ve Deniz Kuvvetleri eski Komutanı emekli Oramiral Salim Dervişoğlu, gündemi STARa değerlendirdi. PKKya silah bıraktırılmasını TSK da istiyor. Son yıllarda temeli sarsılan TSKnın bu sayede toparlanması lazım. PKKnın silah bırakması TSKya terapinin başlangıcı olacak dedi. Askerin demokratik açılıma karşı olmadığını belirten Dervişoğlu, Üniter yapıyı zedelemeyecek her türlü hak verilmeli dedi.
Aileleri tatmin kolay değil
-İmralı görüşmelerini nasıl değerlendiriyorsunuz?
Kolay bir süreç değil. Neden kolay olmaz? Karşılıklı güven meselesi her şeyden önce. PKKnın içinde de bazı gruplar olduğu inancındayım. Bir yelpaze içindeler Kürdistan isteyenden, ılımlıya kadar. Görüşmelerden tümüyle tatmin olacaklarını düşünmüyorum. Birçok ailenin acılar çekmiş olmasından dolayı Türk tarafının da, şehit veren aileler ve TSKnın da tatmin edilmesi lazım. Öyle bir hal bulacaksınız ki, hem taban tatmin olacak hem de karşılıklı görüşenler. O bakımdan terörün bitmesini herkes arzu eder.
TSK kendi içine dönmeli
-TSK suskun ve bu bir destek diye düşünülüyor?
Bugün askerler doğal olarak ve iyi olarak, siyasetten uzak duruyorlar. Uzak durdukları için de açılımdı, çözümdü hükümetin konusu... Uzak değiller konuya; olmaması da lazım. Biri ülke meselesi olarak düşününce bu beladan kurtulmak lazım. İkinci konu da kendi bünyesindeki yarayı sarması için buna bakacaklardır. Birkaç yıl içinde Deniz Kuvvetleri başta olmak üzere, TSK çok yıpratılmıştır. Donanma Komutanı da haklıdır, birçok kadrosu içerde. Böyle yıpratılan TSKnın toparlanması lazım. Bu sadece insan adedi ile olmaz. Bazı temeller sarsıldı, biri moral; diğeri hiyerarşik yapıdaki zedelenmeler. İkisinin izalesi kolay değil; yıllar alacaktır. O bakımdan, TSKnın gidip böyle terörizmle mücadele idi gibi şeylerle mümkün olduğu kadar kısa zamanda sıyrılıp, kendi kendine dönmesi lazım. PKKnın silah bırakması TSKya terapinin başlangıcı olacak. Kendi iç dünyasına dönerek, altını çiziyorum dehşetli hasarı izale etmeye çalışacaktır. TSKnın disiplini sarsıldı, hiyerarşik yapısı sarsıldı. Başta bulunan komutanların kendi yaralarını sarmak için bu başındaki bela deyin dert deyin PKK işi bitmeli.
Safralardan kurtulmalılar
-TSKnın temeli niye sarsıldı?
Orada yapılan görev; canını ortaya koyarak çaba sarf etmek, Ülkeye hizmet edeceğim diye her türlü riski göze alıp, icabında bir de öbür taraftan aşağılanarak çalışmak kimsede moral bırakmaz. TSKya çok dikkatle bakmak lazım. O noktaya geldi bence. TSKyı yöneten komutanların da, safralardan kurtulup kendi meselesine dönmesi gerekir. 
-Neler yapılmalı?
TSKnın ben mutlaka kendi içinde yenilikler, bazı iyileştirmeler, neorganizasyonlar yapması gerektiğini düşünüyorum. TSKnın almış olduğu yaralar, ufak tefek değil. Kişisel mesele değil, temel sorunlar bunlar. Donanma Komutanı, aynı şeyden şikayetçi olduğu için istifa etmiş. Ben de olsam kurmay başkanım içerde, diğerleri sokaktan gelip denizci yetiştiremezsiniz. Aynı şeyler terörle mücadele edenler için de geçerli. Sokaktan adam alıp, yerine koyamazsınız.
Oramiral Güneri tanırım
Donanma Komutanı (Oramiral Nusret Güner) Harp Akademisinde öğrencimdi. Kurmay olarak da son derece değerli bir insan. Bu kıymetlerin harcanmasına çok üzülüyorum. Yerine kolay kolay konulamaz. Zaman içinde düzeltilmesi gerekenler var. En önemli şey; disiplin, moral ve hiyerarşik yapıdaki zedelenme.
KÜRTÇE EĞİTİM OLUR AMA..!
-Hükümet Kürt sorunu için hangi adımları atabilir?
BİLGESAM raporunda bunu söyledik. Meseleye bireysel özgürlükler, bireysel haklar konusunda bakmak temel unsurlardan biri. Mahkemede bir bireyin kendisini ana dilinde savunmasını sağlamak, insan hakları açısından çok güzel bir şey. Kürtler-Türkler diye etnik olarak ayırıp da bir tarafa bir takım ayrıcalıklar olursa, bunun üniter yapıyla bağdaştırılması mümkün değil. Üniter devleti zedelemeyecek bireysel özgürlükler olabilir. Eğitim Kürtçe yapılabilir, özel okullar kurulabilir. Ama devletin dili Türkçedir. Bununla oynamak olmaz. Yöre adları Türkçe olmuş ise, bunu Kürt çocuk öğrenmiş ve kullanıyor ise, Değiştirelim demek ulusalcılıktır.
MGKda söylemiştik
-Eskiye göre askerde konuya bakışta değişiklik var mı?
Bizim dönemimizde PKK olayı ile çatışmalara askeri çözümler bahis konusu idi. Olağanüstü hal vardı. OHAL kaldırıldı. Çünkü o dönemde, 1999da emekli oldum, terörle mücadelede birçok başarı sağlamıştık. Marjinal hale getirilmişti PKK hareketi. Ama o zamandan sonra köprünün altından çok sular aktı. Çok şeyler değişti. TSKda olanlar, TSKya olanlar... PKKnın yapmış olduğu bir sürü hareket... TSKnın her tutumunu kendi şartları içinde değerlendirmekten yanayım. Biz MGKda bu mesele askeri şeylerle tedbirlerle çözülmez mutlaka o bölgede o insanların yaşamlarında iyileştirici şeyler yapmak lazım diye ısrarla hükümete söylemiştik.