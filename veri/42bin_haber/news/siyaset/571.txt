PKK tehdidi nedeniyle kapanan 12 okul eğitime yeniden başladı
Nusaybinde PKKnin tehdidi yüzünden aylardır eğitim yapılmayan 12 okul kapılarını tekrar açtı. Vali Ayvaz, 1400 öğrencinin kaybettikleri süreyi telafi etmek için ek dersler konulduğunu açıkladı. Ayvaz, öğrencileri PKKya yem etmeyeceklerini kaydetti.

MARDİN Valisi Turhan Ayvaz, PKKnın tehditleri sonucu kapanan okulların bin 400 öğrencisinin yeniden eğitim ve öğretime başladığını söyledi. Öğrenci sayısı az olan okulları birleştirerek iki yeni okulda yeniden eğitime başladıklarını söyleyen Vali Ayvaz, vatandaş desteği ile örgütün oyununu boşa çıkarttıklarını belirterek, çocukları PKKya yem etmeyeceklerini kaydetti.
Mardinde yaşanan gelişmelerle ilgili Stara konuşan Mardin Valisi Turhan Ayvaz, PKK tarafından Nusaybin kuzeyindeki köylerde servisleri ve velileri tehdit edilmesi sonucu öğrencilerin eğimi aksadı. Acil bir önlem aldık. Tarafların hepsi ile tekrar görüşüldü. Akarsu ve 11 köy bundan mağdur oldu. Görüşmelerden sonra bin 400 öğrencinin eğitiminde hafif bir aksama oldu. Bu öğrencilerin hepsi okullara geri gelmeye başladı. Öğretmenler görevlerine başladı dedi.
Bazı okulları birleştirdik
Nusaybin ilçesindeki köy okullarında eğitimde risk yaşandığına dikkat çeken Vali Ayvaz, şunları söyledi: Bazı köylerin 11 öğrencisi vardı. Bu kadar az öğrenciye eğitim gidilemediği için bunları birkaç köyde topladık. Şu anda öğrencilerimize kaliteli eğitim verilmeye başlandı. Öğrencilerin okula gidemediği dönemdeki yaşanan aksaklık ek dersler konularak gideriliyor. 11 köyün tüm çocukları taşımalı eğitimle Akarsu, B. Kardeş ile Dallıağaç köylerine yönlendirildi. Daha önce buraların taşımalı eğitim için çalışma vardı. Lojmanı var.  Normal eğitimi başladı. Vatandaşın desteği oldu. Öğretmen sıkıntısı da yok.
Eğitimsiz insanı örgütün daha çabuk kandırabildiğine dikkat çeken Ayvaz, çocukları PKKya yem etmeyeceklerini söyledi. Ayvaz, Eğitimli insanlar dağa gitmiyor. Dağ kadrolarından büyük kayıplar verdiği için kendisine daha rahat eleman kazandırabilme yolunu seçiyor. Bunu da eğitimsiz insanlarla yapıyor.  Halkla iç iç içeyiz. Halklar arasında bir sorun yok. Terörle ilgili kaçırılan tek bir nokta var. Karşımızda Marksist Leninist  bir örgüt var. Vatandaşlarımızı bundan ayrı düşünmek lazım. Vatandaş bunlara prim vermiyor. Zaman zaman korkuyla destek verdikleri oluyor. Yeni süreçten de halk memnun. Bu kez suistimal edilmemesi temennimiz şeklinde konuştu.