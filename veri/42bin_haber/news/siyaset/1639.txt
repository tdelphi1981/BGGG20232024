Melih Gökçek'ten 'Sarıgül' bombası
Ankara Büyükşehir Belediye Başkanı Melih Gökçek, dünya belediyelerine, hizmet anlayışı ve sunumunda esin kaynağı olma vizyonuna sahip olduklarını belirtti. Gökçek kendisine yöneltilen Sarıgül ile ilgili bir soru üzerine önemli bir iddiada bulundu.
Gökçek, Aydın Kültür Merkezinde AK Parti İl Teşkilatınca Lider Ülke Türkiye, Yerel Yönetim Programı adı altında düzenlenen toplantıya katıldı.

Toplantıda Ankarada bugüne kadar hayata geçirdikleri projeler ile 2013 hedefleri hakkında bilgi veren Gökçek, Vizyonumuz dünya belediyelerine hizmet anlayışı ve sunumunda esin kaynağı olmak dedi.

Gökçek, belediye olarak altyapı çalışmalarının yanı sıra sosyal belediyeciliğe de büyük önem verdiklerini, bunun en az altyapı çalışmaları kadar önemli olduğunu vurgulayarak, Bu hizmetleri yapmadığınız takdirde kentte huzuru temin edemezsiniz diye konuştu.

-Sarıgül değerlendirmesi-

Sunumun ardından basın mensuplarının sorularını yanıtlayan Gökçek, Aydını, belediyecilik anlamında bir şey kazandırılmamış ve kasabaya dönmüş halde bulduğunu söyledi.

Gökçek, Şişli Belediye Başkanı Mustafa Sarıgülün CHPye geçip geçmeyeceğine ilişkin bir soru üzerine, Mustafa Sarıgül, CHPden aday yapsınlar ya da yapmasınlar, seçilsin ya da seçilmesin, yerel seçimlerden sonra CHP Genel Başkanı olur. Kılıçdaroğlu da bunu biliyor, isterse iddialaşırım dedi.