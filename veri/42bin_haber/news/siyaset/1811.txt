Ergenekonda Balyoz taktikleri
Balyoz davasında kararın çıkmasını yaklaşık 6 ay geciktiren avukatlar, Ergenekon davasında da sona yaklaşıldıkça benzer taktikleri devreye soktu. Reddi hakim, yeni tanık dinletme, sürekli söz istemenin ardından duruşmaları boykotun gelmesi bekleniyor.

İSTANBUL 13. Ağır Ceza Mahkemesi tarafından görülen Ergenekon davasında sona gelindi. 5 yıldır devam eden ve 278 duruşma yapılan ana davada 275 sanıktan 65i tutuklu yargılanıyor. Savcıların esas hakkındaki mütalaayı vermeleri beklenen davada, sanık avukatlarından ilginç hamleler gelmeye başladı. Balyoz davası kararının çıkmasını aylarca erteleten avukatların şimdi aynı taktikleri Ergenekonda yaptıkları görüldü. Avukatlar ve sanıkların kendi aralarında sık sık Mahkumiyet çıkacağına tutukluluk hali devam etsin daha iyi dedikleri duyuluyor.
Silivriye Ergenekon kuşatması
13 Aralıkta mütalaanın çıkacağı beklentisi üzerine İP, CHP ve TGB öncülügünde Silivriye çıkartma yapılmıştı. Duruşma salonu dışında miting yapan göstericiler, Ceza çıkarsa bu salonu mahkemenin başına yıkarız şeklinde sloganlar atmış, jandarmayla çatışmıştı. 18 Şubattaki duruşmada ise yine göstericiler Silivriyi kuşatmaya kalkışmış bazı CHP yöneticileri jandarma barikatlarının üzerinden atlamış, göstericilerle jandarma arasında arbede yaşanmıştı. Bariyerlerden atlayan CHPli Mahmut Tanal topuğunu kırmıştı.
İçeride ve dışarıda arbede
Savcılar ve mahkeme heyetini etkilemeye yönelik bu girişimler önceki günkü duruşmada da tekrarlandı. Bu kez dışarıdaki göstericilerin yarattığı arbedelerin benzeri duruşma salonunda yaşandı. Sanık avukatları sık sık mahkteme heyetiyle tartıştı. Duruşmanın düzenini bozucu hareketleri nedeniyle önce avukat Mehmet Taşdelen salondan çıkarıldı. Avukat Celal Ülgen de mahkeme heyetiyle tartışınca, dışarı çıkarılması kararı verildi. Avukatlar Ülgenin etrafını sardı, jandarma sanıklar ve izleyicileri çıkarırken avukatlar salonda kaldı. Yeniden başlayan duruşmada bir başka avukat tablet bilgisayarla salonda yasa dışı görüntü alınca jandarma tarafından dışarı çıkarılmak istendi. Avukat dışarı çıkmazken, diğer avukatlar ile bazı CHPliler de olaya dahil oldu ve jandarmalar tartaklandı.
Reddi hakim taktiği de aynı
Balyoz davasında olduğu gibi avukatlar ve sanıklar neredeyse her duruşma reddi hakim talebinde bulunuyor. Bu talebin defalarca reddedilmesine rağmen sürekli yinelenmesi davanın uzatılması için kullanılan unsurlar arasında olduğu kaydedildi. Dünkü duruşmada da sanıklardan Mehmet Eröz, Veli Küçükün avukatı Zeynep Küçük  reddi hakim dilekçesi verdi. Ancak mahkeme heyeti, talebi daha önce olduğu gibi Bunlar davayı uzatmaya yönelik girişimlerdir diyerek reddetti.
Son taktik boykot mu olacak?
Duruşmada, söz alamadıklarından yakınan sanık ve avukatlarının konuşma sürelerini naip hakime inceleten mahkeme birçok sanığın günlerce süren savunmalar yaptığını tespit etmişti. Ancak sanıklar ve avukatlarının halen yeterince söz hakkı verilemediğini her duruşmada dile getirip mahkemeyle münakaşaya girmeleri dikkat çekiyor. Avukatların bundan sonraki aşamada Balyoz davasında olduğu gibi tanıklarımız dinlenmiyor gerekçesiyle duruşmaları boykot edip etmeyecekleri merak ediliyor. 
TANIK DİNLETME BASKISI
ERGENEKON davası sanık avukatlarının tıpkı Balyoz davasında yaptığı gibi mahkeme heyetine tanık dinletme talebinde bulunarak, bu yönde yargılamayı uzatmaya çalıştıkları görüldü. Önce Genelkurmay eski Başkanı Işık Koşaner ve dönemin kuvvet komutanlarını duruşmada hazır eden İlker Başbuğun avukatı İlkay Sezer, mahkemeye Bu tanıkları yasaya göre dinlemek zorundasınız dedi. Bazı sanık avukatları da salona tanık getirerek dinlenmesini istedi. Mahkeme bu talepleri reddettib Önceki günkü duruşmada da Hurşit Tolonun avukatı Dilek Helvacı, aynı şekilde 28 Şubat döneminde Başbakanlık Müsteşarı olan Yaşar Yazıcıoğlunu duruşmada hazır etti ve tanık olarak dinlenmesini istedi. Mahkeme bu talebi kabul etmedi.
Avukatlar, jandarma ve heyetten şikayetçi oldu
ÖNCEKİ gün görülen duruşmada, stajyer avukat Ece Unutmazın tablet bilgisayarla görüntü çektiği iddiasıyla çıkan olaylarda jandarma görevlileri ile avukatlar arasında arbede yaşanmıştı. Olaylarda jandarma tarafından darp edildiğini öne süren bazı avukatlar, dün Silivri Cumhuriyet Başsavcılığına suç duyurusunda bulundu. Avukatlar, jandarmaya avukatlara müdahale etme emrini hakimlerin verdiğini belirterek Hakimler ve Savcılar Yüksek Kurulana (HSYK) da şikayet dilekçesi gönderdi. Dilekçede, jandarma personeline kanunsuz emir verdiği iddiasıyla hakimler hakkında soruşturma başlatılması istendi. Dünkü duruşma önceki günküne oranla bir hayli sakin geçti.