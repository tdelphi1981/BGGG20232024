Haberal'dan Kılıçdaroğlu'na teşekkür mektubu
Ergenekon Davası kapsamında tutuklu bulunan CHP Milletvekili Mehmet Haberal'dan CHP Genel Başkanı Kılıçdaroğlu'na mektup.
 Silivri Cezaevi’nde tutuklu bulanan Ergenekon Davası sanıklarından CHP Zonguldak Milletvekili Prof. Dr. Mehmet Haberal, CHP Genel Başkanı Kemal Kılıçdaroğlu’na mektup yazarak, 13 Aralık’taki duruşmada Silivri’ye gelerek verdikleri destek nedeniyle teşekkür etti. Haberal, Kılıçdaroğlu’na gönderdiği mektupta şunları yazdı:
 “Bir tarafta ‘Sanal darbe’ iftiralarıyla yıllardır suçunun ne olduğunu bilmeyen ve sizin söyleminizle Silivri Toplama Kampında, yargılama değil çağdışı işkenceye maruz, kalan birçok mağdur insan, diğer tarafta aldatılan, kandırılan Türk Milleti... İşte böyle bir ortamda sizin, Cumhuriyet Halk Partisi'ni her yönüyle harekete geçirerek ‘Yeter, Söz Milletindir’ çağrısını yapmanız ve arkasından 13 Aralık 2012 tarihinde binlerce insanımızın Silivri'de toplanarak, bu çağ dışı, insanlık ayıbı aldatmacaya inanmadıklarını göstermeleri, ülkemiz için adeta bir dönüm noktası olmuştur. İnanıyorum ki; Cumhuriyet Halk Partisi, bu çalışmalarını, bütün ülkemiz sathında devam ettirecek; demokrasinin, adaletin, insan hak ve özgürlüklerinin yeniden yerleşmesinde önemli katkılar sağlayacaktır. Bu duygu ve düşüncelerle size ve şahsınızda Genel Başkan Yardımcılarımıza, Gurup Başkan Vekillerimize, Milletvekillerimize, bütün teşkilat yöneticilerimiz ve üyelerimize en içten duygularımla teşekkür ediyorum.”
 ANKA
  