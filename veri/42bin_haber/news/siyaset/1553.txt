Başbakan canlı yayında pazarlık yaptı
Başbakan Erdoğanın grup toplantısında yaptığı konuşmanın sonunda ilginç bir pazarlık yaşandı.
Erdoğan, konuşmasının sonunda Yusufeli Barajı'nın temeli atılmadan önde baraj yapımının planlanan süreden çok daha önce bitmesi için müteahhit firmalardan birinin patronu olan işadamı Nihat Özdemir ile pazarlık yaptı. 

Zaman zaman gülümsemelere neden olan diyalog şöyle gelişti:

Başbakan: Ben 7 yılı size yakıştıramıyorum Nihat Bey
Nihat Özdemir: Yakışmaz 7 yıl
Başbakan: 6 yıla Veysel Bey indirdi. Veysel Bey bakan olarak bir yıl kendisi için kullandı. Sizden Başbakanın talebi var. Bunu ne kadar geri çekeceğiz?
Nihat Özdemir: Müteahhit firma ortakları olarak bunu 18 Haziran 2018 tarihine çekip o tarihte bitirip, o tarihte kazandırmak arzusundayız. Emredin Sayın Başbakanım.
Başbakan: O zaman 6 yıl. 5 yıl mı oluyor bir dakika.
Nihat Özdemir: 5,5 yıl oluyor.
Başbakan: O zaman mevsim koşulları iyi olmaz. O zaman şöyle yapalım. 29 Mayıs 2018de mevsim koşulları baharla beraber Artvinde bir başka olur. Açılışını tüm çevre düzenlemesiyle birlikte bitirmiş olalım.
Nihat Özdemir: 29 Mayıs 2018de saat 11.00de sayın Başbakanın Yusufelili kardeşlerimle bu barajı ortaklarımızla birlikte yapıp enerji üretimine de bizlerin katkısını sağlamış olacağız. Sağ olun, var olun Başbakanım