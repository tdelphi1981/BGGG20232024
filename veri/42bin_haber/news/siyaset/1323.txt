'Türk çocukları gay ailelere verildi'
 
 İnsan Haklarını İnceleme Komisyonu, Avrupa’daki göçmen çocukların sorunları ve velayet hakkı konusunda inceleme yapmayı kararlaştırdı. 
 
 Üstün, bunun bir insan hakkı ihlali olduğunu ifade ederek, çocukların basit idari kararlarla alınarak, bambaşka kültürde olan ailelere verildiğini söyledi. 
 
 Üstün, "Bunların sayısı şu anda minimum 5 bin ama bunun 9 bine kadar olduğu söyleniyor" dedi. Belçika’da bir Türk ailenin 3 çocuğunun alınarak "gay ailelere" verildiğini, çocuklardan 2’sinin uzun mahkeme sürecinden sonra alındığını, biri için ise hala yargı sürecinin devam ettiğini kaydetti.
 
 Komisyonda, Avrupa ülkelerinde yaşayan Türk kökenli ailelerin gençlik dairelerinin, çocuk koruma tedbiri uygulamalarından kaynaklı sorunlarının araştırılması amacıyla söz konusu iddiaların yoğun olduğu ülkelere heyetler gönderilmesi ve yerinde inceleme yapılarak bir rapor tanzim edilmesi önerisi kabul edildi. 
 
 Üstün, farklı ülkelere, farklı heyetlerin gideceğini, bunun bir saha çalışması olduğunu belirterek, "İlkini 17 Nisan 2013 gibi düşünüyoruz. Çünkü 17 Nisan 2013’te Neonazi cinayetlerinin ilk duruşması yapılacak Almanya’da. Biz daha önce almış olduğumuz karar gereğince hem o yargılamaları izlemek için Almanya’ya gideceğiz, gitmişken bu olayları da incelemek istiyoruz" diye konuştu. 
 
 AA