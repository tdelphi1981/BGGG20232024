Meclis Başkanı Çiçek'ten Elif Çakır'a başörtüsü özrü
STAR gazetesi yazarı Elif Çakır, Ak Parti grubunu izlemek için Meclis'e girmek istediği sırada basın bürosu görevlileri tarafından 'Biz başörtülü gazetecilere kart vermiyoruz' diyerek Meclis'e sokulmamaştı. Bu olayla ilgili Meclis Başkanı Cemil Çiçek'ten Elif Çakır'a özür telefonu geldi.
Abdulkadir Selvi 'iç tüzük" bahane gösterilip başörtülü olduğu için Elif Çakır'a meclis basın kartı verilmemesini Yeni Şafak'taki köşesinde yazarak olayı gündeme getirmişti. Meclis Başkanı Cemil Çiçek bu olay üzerine Elif Çakır'ı telefonla arayarak 'Benim başkanı olduğum mecliste size bu ayıp yapılamaz öncelikle sizden şahsım ve 'memurum' adına özür diliyorum. Benim baskani oldugum bu mecliste bu ayibin islenmesine musaade etmem' diyerek özür diledi.

Elif Çakır Cemil Çiçek'in özür dilemesiyle ilgili ayrıntıları twitter'dan takipçileriyle paylaştı. 



Abulkadir Selvi, "Elif Çakır Meclis'te gazetecilik yapabilir mi?" başlıklı yazısında olayı böyle anlattı:

Elif Çakır, bir gazeteci olarak, Meclis'te her hafta Salı günü yapılan grup toplantılarını izlemek üzere İstanbul'dan kalkıp Ankara'ya gelmişti.

AK Parti grubunu izlemek üzere Meclis'e gitti. AK Parti kulisinin olduğu bölüme girdi. Hatta 'Ankara'ya kadar gelmişken, grubun girişinde birkaç milletvekili ve bakanla sohbet eder, siyasetin nabzını tutar, belki Başbakan'la görüşme imkanı bulurum' diye, meslektaşlarıyla birlikte, onların Meclis'e giriş yaptığı bölüme doğru yöneldi.

Daha doğrusu birlikte yürüdük.

Uzun süre parlamento muhabirliği yapmış, Özal'dan Demirel'e, Türkeş'ten Erbakan'a ve Tansu Çiller'e kadar birçok lideri takip etmiş, meslek hayatının hiçbir döneminde 'Meclis kulisi'nden kopmamış bir gazeteciyim. Sürekli basın kartı sahibiyim.

Başbakan'ın geldiği tarafa yönelince güvenlik görevlileri, Elif Çakır'ın kartı olup olmadığını sordular. Elif Hanım'ın Star Gazetesi yazarı olduğunu söyledim, o zaman 'Basın kartı alsın' dediler.

Tartışmanın uzamaması için, bir kart temin edip taktım. Bunun üzerine Meclis basın bürosu görevlileri, 'Biz başörtülü gazetecilere kart vermiyoruz' diye beni uyardılar.

Elif Çakır gazeteci, sarı basın kartı sahibi, mesleğini yapmak üzere Meclis'e gelmiş ama başörtülü olduğu için, kendisine hizmet etmek üzere oluşturulmuş olan basın bürosundan kart alarak, Meclis'te basına açık olan faaliyetleri izlemesi yasak.

Neden? Başörtülü bir gazeteci olduğu için.

Bu çok rahatsızlık verici bir durum.

Mesleğini yapmak üzere Meclis'e gelen ve her türlü şartları haiz ama başörtülü olduğu için, mesleğini yapma hakkı elinden alınan gazeteciler adına ciddi bir mağduriyet.

Dahası, her türlü özgürlüklerin esas alındığı mesleğimiz adına utanç verici bir durum.