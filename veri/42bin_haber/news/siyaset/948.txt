Suriyede 4 binden fazla çocuk katledildi
2011in Mart ayında başlayan iç savaşta 4 bin 303ü çocuk 64 bin 207 sivilin öldürüldüğü açıklandı. Esad yönetiminin 140 bin kişiyi gözaltına aldığı ve 60 bininin kayıp olduğu bildirildi.

SURİYEDEN göç etmek zorunda kalan bir grup akademisyenin kurduğu ve merkezi Londrada bulunan Stratejik Araştırma ve İletişim Merkezi (SRCC), 2011 Martından bu yana süren olaylarda 64 bin 207 Suriyelinin hayatını kaybettiğini bildirdi. Kuruluşun istatistiklerine göre bin 446 sivil barışçıl gösteriler sırasında ya da işkence sebebiyle hayatını kaybederken, olaylarda, Esad güçlerine bağlı da 6 bin 870 asker öldü. SRCCden yapılan yazılı açıklamada ölenlerin 4 bin 303ünün çocuk, 3 bin 538inin ise kadın olduğu kaydedildi. Esad güçlerinin muhaliflere yönelik şiddeti sebebiyle yaklaşık 140 bin kişinin protesto gösterilerine katılmak suçlamasıyla tutuklandığını, 60 bin kişinin ise kaybolduğunu belirten SRCC, 137 bin Suriyelinin ise olaylarda ağır yaralandığına dikkati çekti.
684 bin Suriyeli sığınmacı
Açıklamada, Türkiyede 162 bin 329, Lübnanda 223 bin 231, Ürdünde 204 bin 303, Irakta 77 bin 415 ve Mısırda 14 bin 156 olmak üzere 684 bin 68 Suriyelinin katliam ve tecavüz korkusu, gıda ve barınma sıkıntısı gibi sebeplerden dolayı ülke dışına sığındığı vurgulandı. Suriye Ulusal Konseyi Üyesi ve el-Barada TV yöneticisi Munacid Usamenin direktörlüğünü yaptığı ve çok sayıda Suriyeli akademisyenin çalıştığı SRCCnin elinde, 2011 Martında başlayan gösterilerde Suriye güvenlik güçlerinin orantısız güç kullanımı nedeniyle meydana gelen ölümlere ilişkin çok sayıda kamera kaydı ve fotoğraf da yer alıyor. SRCC, bu sayıların ancak ulaşılabilen ve belgelenen veriler olduğunu, belgelenemeyenlerle beraber ölüm ve kayıpların çok daha fazla olabileceğine dikkati çekiyor.  

Kamplarda 47 bin sığınmacıya eğitim veriliyor 

İÇ savaştan kaçarak Türkiyeye sığınan yaklaşık 150 bin Suriyeliden 47 binine eğitim hizmeti veriliyor. Türkiyeye sığınan yaklaşık 160 bin Suriyelinin her türlü ihtiyaçları karşılanıyor. Başbakanlık Afet ve Acil Durum Yönetimi (AFAD) koordinasyonunda çadır ve konteyner kentlerde sığınmacılara barınma, yiyecek, sağlık, güvenlik ve eğitim, haberleşme ve bankacılık hizmetleri veriliyor. AFAD Başkanı Fuat Oktay, Türkiyedeki 14 kampta bulunan 301 derslikte sığınmacılara eğitim verildiğini bildirdi. Kamplarda 700 civarında öğretmenle eğitim hizmetlerinin yürütüldüğünü belirten Oktay, şunları kaydetti: Yaklaşık 23 bin öğrencimiz var, yetişkin 24 bin civarında kişiye ise çeşitli kurslar aracılığıyla eğitim veriyoruz. Bunun yanı sıra 2 bin 900 de kreşlerde kalan çocuklarımız var. Bugüne kadar yaklaşık 500 binin üzerinde kişiye poliklinik hizmeti verdik, yine 7 bin 500e yakın da ameliyat olmuş hastamız var. 80 bine yakın sığınmacı hastamız var. Türkiye bu anlamda konuklarına çok ciddi katkılarda bulunuyor.