Ömer Dinçer'den veda mesajı
Eski Milli Eğitim Bakanı Ömer Dinçer, göreve geldiği günden bu yana eğitim için sayısız reformlar yaptıklarını ve projeler yürüttüklerini belirterek, emeği geçen herkese, çalışma arkadaşlarına ve eğitim camiasına teşekkür etti.
Dinçer'in veda mesajı Milli Eğitim Bakanlığı'nın internet sitesinde yayımlandı.

Ömer Dinçer, mesajında şunları kaydetti:

'Değerli mesai arkadaşlarım, Milli Eğitim Bakanlığı'nda göreve geldiğimiz günden bu yana eğitim için sayısız reformlar yaptık, projeler yürüttük. Pek çok yeniliği hayata geçirmenin gururunu beraber yaşadık.

Bu süreçte benimle birlikte bu başarıya imza atan, bu yolda emeği geçen bütün çalışma arkadaşlarıma ve eğitim camiamıza teşekkür ediyorum.'