BDP'den Karadeniz açılımı
Barış ve Demokrasi Partisi, hazırlanacak yeni anayasa konusu ile Kürt sorununu anlatmak üzere Karadeniz turuna çıkıyor.
Sırrı Süreyya Önder, Ertuğrul Kürkçü, Erol Dora, Sebahat Tuncel ile Bağımsız İstanbul Milletvekili Levent Tüzel'den oluşan 5 kişilik BDP heyeti bu kapsamda önümüzdeki günlerde Çorum'dan başlayıp Rize'de bitecek olan bir dizi etkinlik gerçekleştirecek. BDP'li vekiller, Karadenizlilere Kürt sorunu ve çözümü konusunda fikirlerini aktaracak. Ayrıca çalışmaları halen Meclis Uzlaşma Komisyonu tarafından devam eden yeni anayasa ile ilgili görüş alış verişinde bulunacaklar.