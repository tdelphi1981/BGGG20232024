Ömer Güneyi Toulouse katilinin avukatı savunacak
Pariste 3 PKKlı kadını öldüren Ömer Güneyi, Fransada bir okulu basarak 5 kişinin ölümüne neden olan Marahın avukatı savunacak. Marahın Fransa istihbaratıyla bağlantısı ortaya çıkmıştı.

PARİS’TE 3 PKK’lı kadının öldürüldüğü suikastin zanlısı tutuklu Ömer Güney’i savunacak avukatın, Toulouse’da bir okula düzenlediği saldırıda 5 kişinin ölümüne neden olan ve ardından ölü ele geçirilen Muhammed Merah’ın kardeşinin de savunmasını üstlenen avukat olduğunu STAR ortaya çıkardı. 
Basını kullanmak işimin parçası 
STAR’ın ulaştığı genç Fransız kadın avukat, “Ömer Güney’in avukatı olduğunuzu öğrendik. Teyit edecek misiniz?” sorumuza karşılık, “İsmimin açıklanmasını istememiştim. Nasıl öğrendiniz” sorusuyla karşılık verdi. Aynı avukat, geçtiğimiz günlerde Liberation gazetesinde yayınlanan demecinde de isminin geçmemesiyle dikkat çekmişti. STAR’a, “O demeci davada işime yarayacağını düşündüğüm için verdim” diyen avukat,“Basını kullandınız yani?” sorumuza “Avukat olarak bu da işimin bir parçası. Basına yapılacak her açıklama davanın gizliliğine gölge düşürür” cevabını verdi. Avukat, özellikle isminin yayınlanmamasını istedi. 
Merah istihbaratla bağlantılı 
Muhammed Merah’ın Fransız iç istihbarat servisiyle bağlantısı ortaya çıkmış ve gizli servise bilgi veren bu “devşirme” ismin daha sonra kontrolden çıkarak saldırıyı gerçekleştirdiği iddia edilmişti. Bu nedenle DCRI bünyesinde soruşturma açılmış ve Toulouse saldırısının kurbanlarının aileleri başta dönemin Cumhurbaşkanı Sarkozy olmak üzere ilgililer aleyhine suç duyurusunda bulunmuşlardı. Sözkonusu avukat, Merah’ın kardeşi Abdelkader’in savunması için baro tarafından görevlendirilmişti.