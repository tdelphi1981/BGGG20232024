Narini önce TSK bulmuş
TSKya ait istihbarat raporunda Narin Korkmazın askeri öğrencilerle ilişkiyi girip, bunları görüntü altına almış olabileceği ve bunları kullanarak bilgi sızdırabileceği uyarısı yapılmış.

TSK 7 AYRI TUTANAKLA KOMUTANLIKLARI UYARMIŞ 
FUHUŞ ve şantaj yoluyla askeri bilgi ve belgeleri ele geçiren çeteyi, ilk olarak Türk Silahlı Kuvvetleri’nin deşifre ettiği ortaya çıktı. İzmir Cumhuriyet Savcılığı’nın yürüttüğü soruşturmadan önce Hava Eğitim Komutanlığı’nın 2200-8848-12/İst.Ş.(1200170) sayılı istihbarat raporunda, çete lideri Narin Korkmaz’ın çok sayıda askeri öğrenci ve personelle ilişkisi olduğu, ilişkilerini görüntülü kayıt altına almış olabileceği uyarısı yapılarak “Bu kayıtları baskı/şantaj amacı ile kullanarak TSK’dan bilgi sızdırmak amacıyla kullanabileceği değerlendirilmektedir” denildi. 
Yüzbaşı nezaretinde ilişki 
Hava Kuvvetleri Komutanlığı İzmir Hava Eğitim Komutanlığı’na ait istihbarat raporunda, Narin Korkmaz’ın çok sayıdaki askeri personelle yakın ilişkisi olduğu belirlenerek, inceleme başlatıldığı öğrenildi. Narin Korkmaz hakkındaki iddiaların, inceleme ve istihbarat raporunun 7 adet tutanakla birlikte İzmir Hava Eğitim Komutanlığı’na iletildiği iddianamede yer aldı. TSK’dan İzmir Savcılığı’na gönderilen 22.05.2012 gün ve 2200-8848-12/İst.Ş.(1200170) sayılı yazı ekinde bildirilen istihbarat raporda Korkmaz ile ilgili şu tespitler yapılıyor: 
-8 Hv.P.Yzb. Gencal Kıvrakdal, 2004-2007 yılları arasında Hv.Tek.Okl K.lığında 23’üncü Astsb Oğr Bl K.lığında görev yaptı. 2008’e ait ifade tutanaklarında 2006-2007 yıllarında Narin Korkmaz isimli bir bayanın Hv.P.Yzb. Gencer Kıvrakdal’ın bilgisi dahilinde bazı personel ve öğrencilerle ilişkiler yaşadığı görülmüştür. 
2007’den beri Narin’le ilişkili 
-Pilot Yüzbaşı Ahmet Gençer Kıvrakdal: Narin Korkmaz ile olan ilişkisinin 2007 yılı öncesine dayandığı, şahsın dizüstü bilgisayarında ‘NAR’ isimli klasör içerisinde fotoğrafları bulunan ve Korkmaz olduğu teyit edilen bayanın ismini bilerek yanlış beyan ettiği (Yeşim olarak ifade etmiştir), NAR isimli klasördeki fotoğrafların 2010 yılında çekildiği düşünüldüğünde en az 4 yıldır beraberliklerinin olduğu... 
Bilgi sızdırma çetesinin üyesi 
-Bölük komutanlığı süresince bu bayanla ilişkiye giren astsubay öğrencilerini gözettiği, olayları kapattığı, kendisinin de ilişkiye girdiği, ilişkilerini görüntülediği, başkalarıyla tanıştırdığı, Narin Korkmaz’ın astsubay öğrencilere ‘Gençer Yüzbaşıyı çok iyi tanıyorum, bir sorununuz olursa yardımcı olabilirim’ dediği, bu nedenle TSK’dan bilgi sızdırmaya çalışan çetenin üyesi olduğu ilgi ile ifade edilen Narin Korkmaz ile beraber hareket ettikleri değerlendirilmektedir. 
ŞANTAJLA BİLGİ SIZDIRABİLİR 
İSTİHBARAT raporunun sonuç bölümünde ise “Narin Korkmaz’ın Havva ve Gamze G. isimli iki arkadaşının daha olduğu, çok miktarda askeri öğrenci ve personelle ilişkilerinin olduğu, Narin Korkmaz’ın Hepatit B hastası olduğu, cinsel ilişkiyle bulaştığı, ilişkilerinde bunu sakladığı, kendisiyle ilişkiye girdiği değerlendirilen kişilerin de şu anda hasta olabileceği fakat hasta olduklarını bilmiyor olabilecekleri, ilişkilerin görüntülü kayıt altına alınmış olabileceği ve bu kayıtları baskı/şantaj amacı ile kullanarak TSK’dan bilgi sızdırmak amacıyla kullanabileceği değerlendirilmektedir” denildi.  
BULGAR VATANDAŞI ASTSUBAY  
DONANMA Komutanlığından emekliliğini isteyen Oramiral Nusret Güner’in evine gizli kamera yerleştirildiğini dair bilgi notları ele geçirilen tutuklu sanık Astsubay Sunay Akkaya’nın, Türk vatandaşlığının yanı sıra Bulgaristan vatandaşı olduğu belirlendi. Soruşturma sırasında sanık Akkaya’nın İzmir’in Bornova ilçesindeki evinde yapılan aramada, üzerinde Deniz Kuvvetleri’nde görevli Astsubay Akkaya’nın fotoğrafı bulunan Sevdalin Bilyanov Chavganov adına düzenlenmiş kırmızı renkli pasaport bulundu. Türk Silahlı Kuvvetleri’nde görev yapan Astsubay Akkaya’nın Türk vatandaşlığının yanı sıra Bulgaristan vatandaşlığının da bulunduğu öğrenildi.