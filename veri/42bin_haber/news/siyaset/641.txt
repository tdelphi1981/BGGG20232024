Başbakan Erdoğan’ın taziye ziyareti
Başbakan Recep Tayyip Erdoğan, Sudan'da trafik kazası sonucu hayatını kaybeden eski AK Parti Diyarbakır Milletvekili İhsan Aslan'ın kardeşi Mehmet Hadi Aslan'ın ailesine taziye ziyaretinde bulundu.
 Parti genel merkezindeki çalışmalarını tamamlayan Erdoğan, Yenimahalle Suadiye Caddesi'ndeki taziye çadırına geldi. Yarım saat çadırda kalan ve burada Kuran-ı Kerim tilavetini dinleyen Erdoğan, aileye başsağlığı diledikten sonra Keçiören'deki ikametine geçti. Başbakan Erdoğan'ın taziyeden siyasi danışmanı AK Parti Milletvekili Yalçın Akdoğan'la beraber ayrıldığı görüldü.
 Taziye ziyaretine Sağlık Bakanı Recep Akdağ, Enerji ve Tabi Kaynaklar Bakanı Taner Yıldız, Gıda Tarım ve Hayvancılık Bakanı Mehdi Eker, Maliye Bakanı Mehmet Şimşek, Kalkınma Bakanı Cevdet Yılmaz ile çok sayıdaki parti mensubu da katıldı.
 CİHAN
  