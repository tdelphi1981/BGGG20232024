Beyaz Sarayda Obama ile randevu mayısta
Başbakan Recep Tayyip Erdoğan, ikinci dönemine başlayan ABD Başkanı Barack Obama ile mayıs ayında biraraya gelmesi bekleniyor.

 “Erdoğan-Obama Zirvesi için, martta Ankara’da gerçekleşmesi planlanan Dışişleri Bakanları toplantısının ardından yapılacak şekilde hazırlıklar sürdürülüyor” dedi. 
Birinci gündem Suriye krizi 
Edinilen bilgiye göre, ABD Dışişleri Bakanı John Kerry, Mısır, İsrail, Türkiye ve İtalya’yı kapsayan turu kapsamında 1 Mart günü Ankara’ya gelecek. Edinilen bilgiye göre, Erdoğan - Obama görüşmesine hazırlık niteliğindeki dosyaların masaya yatırılacağı görüşmede, öncelikli olarak Suriye krizine odaklanılacak. Davutoğlu ve Kerry, Suriye Devlet Başkanı Beşar Esad’ın iktidarı bırakması ve kendisinin yer almadığı bir geçiş hükümetini kabul etmesi için yeni bir öneri paketi üzerinde çalışacak. Davutoğlu bu konuda, geçtiğimiz günlerde Esad’ın en büyük stratejik destekçisi Moskova’yı ziyaret eden Bakanlık Müsteşarı Büyükelçi Feridun Sinirlioğlu’nun edindiği izlenimleri paylaşacak. 
 Star’a konuşan üst düzey bir diplomat, Obama hükümetinin 2. dönem kabinesini Ocak ayında oluşturduğunu anımsatarak, “İki lider de yılın son döneminde yoğun bir program geçirdiğini hatırlatan diplomat, “Kasım ayında ABD’de zaten seçim vardı. Obama, 2. Dönemin kabinesi, Ocak ayında oluşturdu; hükümette taşlar daha yeni yeni yerine oturuyor. Bizler de Erdoğan - Obama zirvesini Mayıs ayında gerçekleşebileceği şekilde hazırlıklarımızı sürdürüyoruz” diye konuştu. 
İstihbarat paylaşımı ve terör 
DHKP-C’nin ABD Büyükelçiliği’ne düzenlediği bombalı saldırının hemen ardına denk gelen ziyarette, Türk tarafı, yürütülen soruşturma sonucu varılan istihbaratı paylaşacak. PKK ve diğer terör örgütleri ile mücadele de önemli gündem maddesi olarak yer alacak. 
Görüşmede, Patriot bataryaları da gündeme gelecek.