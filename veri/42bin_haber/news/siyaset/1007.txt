Başbakan Erdoğan: Sıçrayışımız çok farklı olacak

Başbakan Recep Tayyip Erdoğan, son 30 yılda terör sebebiyle 400 milyar dolara yakın kaynağın harcandığını belirterek, 'Bugün terör belası olmamış olsaydı bugünkü Türkiye yoktu, çok daha farklı bir Türkiye vardı. Olmuş. Şimdi hem terörle mücadele edeceğiz evelallah hem de bu hedefleri yakalayacağız ve biz, terörü alt ettiğimiz andan itibaren ki altedeceğiz, ondan sonra pik yapacağız ve bizim sıçrayışımız çok farklı olacak. Dünyaya o zaman farklı bir ufuk vereceğiz' dedi.

Erdoğan, öğretmen ataması beklentileriyle ilgili olarak da, 'Her şey bir plan içindedir. Siz, bütçeniz neye elveriyorsa ona göre görevlendirme yaparsınız, ona göre atama yaparsınız. Eğer bütçeniz buna muktedir değilse siz kalkıp da ben 'hepsini alayım, doldurayım' diyemezsiniz. Ondan sonra da yeni bir sorun başlar. 'Öğretmenlerin maaşları verilmiyor' Bizden önceki dönemde yaşadığımız gibi. Biz bunları yaşamak istemiyoruz ama biz milli bütçemizin yaklaşık yüzde 50'sini eğitime ayırıyoruz' dedi.