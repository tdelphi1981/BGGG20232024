Umutlu bekleyiş
Diyarbakırın Lice ilçesinde görev yaparken terör örgütünce 9 Temmuz 2011de kaçırılan iki çocuk babası uzman çavuş Zihni Koçun Amasyadaki baba evinde 20 aydır umutlu bekleyiş sürüyor.

Baba Veysel Koç, oğlu kaçırıldıktan sonra eşi Gülsüm Koç’un hastalanarak 7 ay sonra öldüğünü anımsatarak, ‘’Eşim bu acıya dayanamayarak vefat etti. Şimdi annem, torunlarım ve gelinimle yaşıyoruz. Torunlarımla oğlumun gelmesini dört gözle bekliyoruz’’ dedi. Çözüm sürecini desteklediklerini anlatan Veysel Koç, ‘’Barış görüşmelerini sonuna kadar destekliyoruz’’ diye konuştu. Baba Koç, “Televizyonda çocuğumu gördüğümde heyecan ve mutluluk yaşadım. Torunlarım ‘babamız gelecek’ diye sevinç çığlıkları attı” dedi.