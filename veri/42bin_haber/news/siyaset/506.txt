Tabuların yıkıldığı hassas bir dönem
Türkiyenin tabuların yıkıldığı bir dönemden geçtiğini belirten Atalay, Hassas bir süreç ve zarar vermemek için herkes çaba harcamalı dedi.

BAŞBAKAN Yardımcısı Beşir Atalay, STAR Gazetesi Genel Yayın Yönetmeni Mustafa Karaalioğlu’nun da katıldığı TRT-1’de yayınlanan “Enine Boyuna” programında gündeme ilişkin soruları cevapladı. Atalay’ın açıklamaları şöyle: 
Uluslararası faktörler de var 
2011’den beri devletin kurumlarıyla görüşmeler yapılıyordu. Daima şöyle bakmak lazım. Türkiye’ye dönük PKK terör örgütü ve uzantıları, karmaşık bir yapı. Uluslararası faktörlerinin içeriden daha fazla olduğunu görüyoruz. Provokasyonlara daha dikkatli davranmak gerekiyor. Yaşadığımız süreçte çok somut olaylar var. Demokratikleşme adıyla terörle mücadele ayrımı yaptık. Güvenlik güçlerinin çalışmaları devam etti. Vatandaşın demokratik hak ve hukukunun devam etmesini sağladık. 
Sürece zarar vermemek gerekiyor 
2004’te o zaman TRT-3’te 45 dakika anadilde yayın başlatacağız. TRT, RTÜK benimle irtibatlı, yönetmelik değiştirdik. O kadar çok uğraştık. Tepkiler geldi. Değişiklik oldu. Spiker nerede oturacak, bayrak nerede duracak bunu düzenleyen bir yönetmelik. Tabuların yıkıldığı bir dönemi yaşıyoruz. Hassas yürüyen bir süreç. Sürece zarar vermemek gerekiyor. 
BDP’yle ilişkimizi kesmedik 
Çok senaryolar var. Şunlar alınıyor, veriliyor gibi. Resmi ağızlardan açıklanmış şeyler değil. Alınabilecek riskleri alarak, cesaret göstererek bu işin üzerine gidiliyor. Başbakanımız da cesaret gösteriyor. Uygun enstrüman var da kullanmıyorsanız, bu da sorgulanır. Komşularınızla, başka ülkelerle, içeride siyasi boyutuyla.  BDP daha fonksiyonel olabileceğini söylüyor. BDP ile ilişkimizi kesmedik. Biz siyaset kurumunu çok önemsiyoruz. Provokasyonlara karşı samimi olsun istiyoruz. Karşılıklı güven çok önemli. 
Erken ifadede bulunmak istemiyorum. Herkesin sürece olumlu katkısı olmalı. Tek başına bir kişinin, sadece hükümetin sorunu değil. Tayyip Bey çözer tamam. Gerçekçi ve risk alıyor, cesaretli ama Hükümet olarak da bizim yaşadıklarımız var. Muhalefetin süreci zedeleyici açıklamalardan kaçınması lazım. Hükümet çözmek için yardım arıyor. Önümüzdeki süreç değerlidir. 2013 önümüzdeki kış süreci var. Herkes katkı verirse daha kısa sürede sonuç alınabilir. Anamuhalefet ve iktidarın bir araya gelmesi çok önemli. 
Vatandaş ‘sorunu çözün’ diyor 
Toplumsal duyarlılık çok önemli. Attığımız adımlara bazı bölgelerde bazı olumsuz tepkiler geldiğini görüyoruz. Attığımız adımlarda tedbirliyiz. Toplumla siyaset arasında güven sorunu var. Biz yüzde 60’lar seviyesine çıkardık. Vatandaşa açık konuşan, en zor konuları toplumla paylaşan gerçekçi bir parti. Toplumun güveni oluştu. Derdinizi iyi anlattığınızda vatandaş anlıyor. Vatandaş sorunu çözün diyor.