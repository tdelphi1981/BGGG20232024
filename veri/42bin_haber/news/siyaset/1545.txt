Demirtaş: 'İmralı taslağı iki hafta içinde belli olur'
Barış ve Demokrasi Partisi (BDP) Eşbaşkanı Selahattin Demirtaş, teröristbaşı Abdullah Öcalan'ın barış sürecinde bazı taslaklar hazırladığını ve bu taslakları birkaç gün içinde göndereceğini bildirdi.
Selahattin Demirtaş, İmralı'dan dönen BDP milletvekilileriyle birlikte yaptığı toplantı sonrasında BDP Genel Merkezi önünde basına açıklama yaptı. Demirtaş, "Elbette netleşmiş çözüm projesinden bahsetmek mümkün değil. Sayın Öcalan taslak metinleri üzende çalışıyor. 1-2 gün içinde cezaevi yönetimi aracılığıyla metinler bize ulaşacaktır. Sonra detaylı olarak kamuoyuyla paylaşacağız." dedi. 

Öcalan'ın barış süreci arkasında kararlılıkla durduğunu vurgulayan Selahattin Demirtaş, şöyle konuştu: "Öcalan Türkiye'de barış isteyen herkesin arkasında durabileceğini ve çözümde kararlı olduğunu söyledi. Çözümde ısrarcıyız devletinde başka çaresi yok. Hükümetin ciddi bir şekilde adımlar atması beklentisindeyiz. Bu süreç sadece Öcalan'ın üstleneceği bir süreç değildir.Küçük hesaplar uğuruna umarım bu süreç feda edilmez. Ortadoğu da ciddi değişim içine girdiği dönemde Öcalan'ın Türkiye ile ortaya koyduğu barışma yaklaşımları büyük bir şanstır."

Birden fazla heyetin İmralı'ya gitmesi gerektiğini belirten BDP Eşbaşkanı Demirtaş, barış sürecine dair, 'PKK silahları bırakıp başka bir ülkeye gitmeyi kabul ettiği zaman barış müzakereleri resmen başlamış olur.' diyen Başbakan Recep Tayyip Erdoğan'a, "PKK'yı ancak Sayın Öcalan ikna eder. Başbakan Erdoğan ancak isteklerini ve temennilerini bildirir." diyerek cevap verdi.