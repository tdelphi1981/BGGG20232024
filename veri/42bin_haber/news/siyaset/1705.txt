BDP'den '4. yargı paketi' yorumu
BDP Grup Başkanvekili İdris Baluken, bugün TBMM Başkanlığı'na sunulan 4.Yargı Paketi ile ilgili, "Dağ fare doğurmuştur." dedi.
İdris Baluken, Meclis'te düzenlediği basın toplantısında, gündeme ilişkin açıklamalarda bulundu. Baluken, Meclis Başkanlığı'na sunulan 4.Yargı Paketi ile ilgili bir soru üzerine, "Hukuk komisyonumuz çalışma yürütüyor. İlk izlenim beklentiyi karşılayan, hukuksuzları düzeltecek, ifade özgürlüğünün, basın özgürlüğünün, siyaset yapma özgürlüğünün önünü açacak içeriğe uzak olduğunu gördük. TCK'nın 314 maddesine hiç değinilmemiş. Birçok arkadaşımız o maddeden yargılanıyor." diye konuştu. 

Baluken, propaganda suçlarıyla ilgili daha da ağırlaştırıcı unsurlar bulunduğunu kaydetti. Buluken, "İlk bakışta dağ fare doğurdu." ifadesini kullandı.