Ricciardone'ye bir tepki de Bekir Bozdağ'dan
ABD Büyükelçisi Ricciardone'nin Türk yargı sistemine yönelik sözlerine bir tepki de Başbakan Yardımcısı Bekir Bozdağdan geldi.
Bekir Bozdağ yaptığı açıklamada, Büyükelçi kendi işine bakarsa daha faydalı olur." dedi.

Başbakan Yardımcısı Bekir Bozdağ, ABD'nin Ankara Büyükelçisi Francis Ricciardone'nin, süren bazı davalarla ilgili açıklamalarına ilişkin 'Fevkalade yanlış, göreviyle bağdaşmayan açıklama olarak görüyorum. Umarım tekrar etmez' diye konuştu.

Bozdağ, TBMM'de gazetecilerin konuya ilişkin sorusu üzerine, şunları söyledi:

'Büyükelçi'nin yaptığı açıklamalar, göreviyle bağdaşmayan açıklamalardır. Büyükelçi kendi işlerine bakarsa daha isabetli ve ülkesi için daha yararlı bir iş yapmış olur. Büyükelçiler, kendi işlerine bakmalı, kendi işlerini iyi yapmalı. Türkiye'nin yargısına, içişlerine ilişkin müdahale anlamına taşıyan değerlendirmelerden uzak durmalıdır. Fevkalade yanlış, göreviyle bağdaşmayan açıklama olarak görüyorum. Umarım tekrar etmez.'