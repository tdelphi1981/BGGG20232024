Şehitler Derneği'nden Arınç'a tepki
 
 Yavuz, "Ülkeyi bölmek devletini parçalamak isteyenler bu kadar iyi insanlardı madem, bizler boş yere elimizde silahla karşılarına çıkıp bu vatanı, bu milleti savunmaya çalışmışız. Yok yere şehit, yok yere gazi olmuşuz " dedi.
 
 
 Ali Yavuz, yaptığı yazılı açıklamada, Fransa’da saldırıda öldürülen 3 PKK’lı kadına sahip çıkanların, şehit ve gazilere sahip çıkmadıklarını söyledi. Bunun şehit aileleri ve gazilerin onurunu zedelediğini belirten Ali Yavuz, Bülent Arınç’ı eleştirirken şöyle dedi:
 
 "Sayın Arınç’ın askerimizi, polisimizi, sivil vatandaşımızı sokak ortalarında, hastanelerde arkalarından kurşun sıkarak öldüren canilere karşı ne bir kınama nede bir eleştiri yaptığını duymadık. Ancak Fransa’da öldürülen hainlere üzüldüğünü, bunun canice bir infaz olduğunu, onlara ağladığını ve dua ettiğini söylüyor. Daha öncede 40 bin kişinin katili İmralı canisine övgüler yağdırıyordu. Teröristleri övenlere destek verip, eleştirenlere de teröristler için iyi çocuk, oruç tutar, namaz kılardı diye savunuyordu. Sayın  Arınç’a gözündeki şehidi, gaziyi sormak istiyoruz kendisine."
 
 KAYSERİ, (DHA)