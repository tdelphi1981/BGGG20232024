Kılıçdaroğlu: Tamamen hayal ürünü
CHP Genel Başkanı Kemal Kılıçdaroğlu, partisinin MYK'sında revizyon yapılacağına ilişkin iddiaları, 'Tamamen hayal ürünü' diye değerlendirdi.
Kılıçdaroğlu, TBMM'ye gelişinde gazetecilerin sorularını yanıtladı.

Bir gazetecinin, 'MYK'da revizyon var mı?' sorusuna Kılıçdaroğlu, 'Yok efendim. Nereden çıkıyor. Tamamen hayal ürünü' karşılığını verdi.

Kemal Kılıçdaroğlu, Parti Meclisi'nin daha erken bir tarihte yapılıp yapılmayacağına ilişkin soru üzerine ise 'Zamanı gelince hepsi toplanır' dedi.