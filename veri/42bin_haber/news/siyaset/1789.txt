Selahattin Demirtaş anjiyo oldu
BDP Genel Başkanı Selahattin Demirtaş'ın anjiyo olduğu öğrenildi.
AA muhabirinin edindiği bilgiye göre, geceyi Diyarbakır Memorial Hastanesi Kardiyoloji Servisi'nde geçiren BDP Genel Başkanı Selahattin Demirtaş'ın sabah saatlerinde anjiyo olduğu öğrenilirken, sağlık durumunun iyi olduğu ve bugün taburcu edilebileceği bildirildi.

Bu arada gün içerisinde hastane yetkililerinin Demirtaş'ın sağlık durumuna ilişkin bir açıklama yapması bekleniyor.

Demirtaş, dün sabah saatlerinde göğsündeki ağrı ve sıkışma nedeniyle Diyarbakır Memorial Hastanesi'nde tedavi altına alınmıştı.