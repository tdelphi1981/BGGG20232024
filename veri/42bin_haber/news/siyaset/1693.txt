İyigün sonunda kahraman oldu
2004te Tankları ben yürüttüm, başkaları kahraman oldu diyen emekli Korgeneral İyigün 28 Şubat soruşturması kapsamında gözaltına alındı. Tankları emirle yürüttüm diyen İyigün tutuklanarak cezaevine gönderildi.

28 ŞUBAT soruşturmasında dalgalar devam ediyor. Eski Kara Kuvvetleri Komutanı Erdal Ceylanoğlu ifadesinde, tankların yürütülmesi emrinin dönemin Kara Kuvvetleri Komutanlığı Kurmay Başkanı Doğu Aktulga ve EDOK Komutanı emekli Korgeneral İzzettin İyigünden şifahi olarak aldığını söylemişti. Ceylanoğlunun ifadesi doğrultusunda soruşturmayı genişleten Savcılık, Doğu Aktulga 2004 yılında hayatını kaybettiği için emri veren ikinci isim olan dönemin EDOK Komutanı İzzettin İyigün için gözaltı kararı çıkardı.
80 tank denildi, 20 yürüttüm
İstanbulda gözaltına alınarak Ankaraya götürülen İyigüne Savcı Mustafa Bilgili, (Tankları ben yürüttüm balans ayarı verdim) şeklinde sözleriniz var. Balans ayarından kastınız nedir? Tankları kimin bilgisi dahilinde yürüttünüz? şeklinde 15 soru yöneltti. İyigün ise 80 tankın yürütülmesi emri geldi, ben de 20 tankın Sincanda yürütülmesi talimatını verdim. Ben doğrudan emri uyguladım. Balans ayarı ifadesini kullanmadım dedi. Savcılığın sevk ettiği mahkeme, Ayayasaya göre şuç teşkil emir hiçbir surette yerine getirilmez, yerine getiren sorumluluktan kurtulamaz diyerek İyigünü tutukladı. Tutuklama gerekçesi olarak, kuvvetli suç şüphesi, kaçma ve delilleri karartma ihtimali gösterildi.
Tankları ben yürüttüm kahraman başkası oldu
İZZETTİN İyigün, 21 Haziran 2004te yaptığı açıklamada, 28 Şubatta Sincanda tankları yürüten, balans ayarını yapan benim. Öncesinden ne Karadayının haberi vardı ne de Çevik Birin. Kurmay Başkanı Doğu Aktulga, Kara Kuvvetleri Komutanı Hikmet Köksal ve ben biliyorduk. Bizim kelle koltukta yaptıklarımızı başkaları sahiplendi, hatta kahraman bile ilan edildi. Çevik Bir sabah 08.00de öğrendi. Doğu Paşa kendisini aramış, durumu Karadayı Paşaya iletmesini de söylemiş. Çevik de engeller endişesiyle yürüyüşü Karadayıya duyurmamış demişti.