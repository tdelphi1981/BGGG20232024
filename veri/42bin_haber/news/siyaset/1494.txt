İstanbul için 7 dev hedef
İstanbul Büyükşehir Belediye Başkanı Kadir Topbaş, görevde bulunduğu 9 yılda 60 milyar liralık yatırımla zirveye taşıdığı megakent için belirlediği 7 hedefi STARa açıkladı.

1- KARTALDAN SARIYERE KESİNTİSİZ METRO 
Otogar-Bağcılar Olimpiyat Köyü metrosu bu yıl hizmete girecek. Kadıköy-Kartal metrosu Tuzlaya uzanacak. Haliç Metro Köprüsü bu yıl tamamlanacak. Kartaldan metroya binen yolcu Marmaray üzerinden Yenikapıya oradan da Sarıyere kadar kesintisiz yolculuk yapabilecek. Üsküdar-Ümraniye-Sancaktepe-Çekmeköy metrosu rekor sürede hizmete girecek.Yenikapı-İncirli metro ile birbirine bağlanacak. 
2- ÇILGIN PROJELELER ZİRVEYE TAŞIYACAK
Başbakanımızın 3üncü Köprü, 3üncü Havalimanı, İki Yakaya İki Şehir ve Kanal İstanbul projeleri sayesinde Türkiye, küresel ekonomik durgunluğa meydan okuyan bir vizyon ortaya koyuyor. FSM ve Boğaziçi Köprüleri 2015te tamamlanacak 3üncü köprü ile  taşımacılıktan kaynaklanan transit yükten kurtulacak. Kanal İstanbul ve İki Yakaya İki Şehir projeleri İstanbulu dünyanın zirvesine taşıyacak.
3- DEPREM KORKUSU OLMAYAN ŞEHİR
2023e kadar İstanbul deprem açısından dünyanın en güvenli şehirlerinden biri haline gelecek. Kentsel dönüşüm sadece meskenlerle sınırlı kalmayacak. Kartal, Cendere ve Ayamama akslarında olduğu gibi eski sanayi alanları, turizm, ticaret, finans, kültür-sanat ve spor merkezlerine dönüşecek. Haydarpaşa gibi tarihi mekanlar korunarak yeni fonksiyonlarla üretime, kalkınmaya ve istihdama katkı sağlar hale getirilecek.  Kentsel dönüşüm ile 200den fazla sektörü canlı tutacak.
4- KÜLTÜR VE TURİZMDE 4 KAT BÜYÜME 
2011DE 500den fazla katılımcısı olan kongreler sıralamasında dünya birincisi olan İstanbulda yıllık 10 milyon olan turist sayısı kademeli artacak. Yassıada, Türkiyenin kongre turizmi merkezi haline getirilecek. İki Yakaya İki Şehir Projesinde turizm için özel çalışma yapılacak. Turizm yatırımlarına yönelik destekler artarak devam edecek. Yenikapı, Rami Kışlası ve farklı bölgelerde kurulacak yeni müzelerle kültür turizminde yeni çekim merkezleri oluşturulacak. 65 tarihi eseri restore ederek şehre kazandırdık.
5- 2013TE ÇEVRE İÇİN 3 MİLYARLIK YATIRIM 
HALİÇİN yeniden hayata döndürülmesi, 8 yılda yeşil alan miktarının yüzde 64 artırılması, her yıl 1 milyondan fazla ağaç dikilmesi gibi çalışmalar devam edecek. Atık sularının yüzde 97si arıtılan İstanbul, 22 yeni tesis sayesinde yüzde 100 temiz Marmara hedefine ulaşmış olacak. Yenikapı ve Maltepedeki dolgu alanlarıyla birlikte bu yıl İstanbula 2 milyon metrekare yeni yeşil alan kazandırılacak. Melen Projesi ile 2070 yılına kadar İstanbul su sorunu yaşamayacak.Çevre için 2013de 3 milyar liralık yeni yatırım yapılacak.
6- İSTANBUL MEYDANLARI CANLI ALAN OLACAK 
MEYDAN düzenlemeleri Taksim ile sınırlı olmayacak. Beyazıt, Kabataş, Kadıköy, Aksaray, Pendik gibi İstanbulun tüm önemli meydanları yeni metro, metrobüs, karayolu ve denizyolu toplu ulaşım sistemleri ile tam entegre hale getirilecek. Meydanlar tarihi doku korunarak yeni ihtiyaçlara uygun şekilde yenilenirken ölü alanlar değil, yaşayan mekanlar hedeflenecek. Meydanlarla ilçe merkezleri hem ulaşım, turizm, ticaret ve çevre açısından çok daha avantajlı hale gelecek.
7- MODEL ŞEHİR OLARAK SINIR ÖTESİ HİZMET
2020 olimpiyatları hedefi doğrultusunda başlatılan çalışmalarla İstanbul Dünya Spor Başkenti haline gelecek. Sertifika verilen kursiyer sayısı bir buçuk milyon kişiye ulaşan İSMEK bu yıl 220 bin öğrencisiyle Halk Üniversitesi niteliğini sürdürecek. Engelli Merkezlerinde her yıl 400 bin engelliye verilen hizmet artarak devam edecek. Otobüs durakları akıllanacak, yeni sistem ile durakta bir engelli var ise otobüs şoförü 100 metre önceden algılayarak duyarlılık gösterecek. 2014e kadar üç bin otobüs yenilenecek. Uluslararası ilişkilerde İstanbul Model şehir olarak sınır ötesi hizmet yapacak.
Önce karşı çıkıyorlar sonra teşekkür ediyorlar
İSTANBUL Büyükşehir Belediye Başkanı Topbaş, gündeme getirdikleri her yeniliğe itiraz edenlerdin önce karşı çıktığını  ama sonra da teşekkür ettiklerini söyledi ve  Biz buna alıştık dedi. Örnek olarak ise Kağıthane-Piyalepaşa, Dolmabahçe-Bomonti ve Sarıyer-Çayırbaşı tünellerini gösteriyor. Bu tüneller işe yaramaz diye itiraz edenler vardı ama her gün 100 bin araç bu tüneller sayesinde bir saatlik mesafeyi 5 dakikada geçiyor diyen Topbaş, Taksim Meydanında da önyargı ile karşı çıkanlar çalışma tamamlandıktan sonra faydasını görüp teşekkür edecekler, Taksimde sabahları 8 bin 500 araç, meydanı bir saatte geçebiliyor, çalışma tamamlandıktan sonra yarım saatte geçecekler. Meydan yayalara kalacak, Taksimin tadını çıkaracaklar görüşünü seslendiriyor.