5 yılda 43 kadın subay hakkında soruşturma açıldı
MİLLİ Savunma Bakanı İsmet Yılmaz, CHPli Aylin Nazlıakanın sorusuna verdiği yanıtta, son 5 yılda 43 kadın personel hakkında soruşturma açıldığı, 8 kadına ceza verildiği, 7 kadın personelin ise görevine son verildiği bildirdi.

Yılmaz, Kayseri 12. Hava Ana Ulaştırma Üst Komutanlığı'nda görevli  Üsteğmen Nazlıgül Daştanoğlu’nun ölümüyle ilgili olarak da, “Daştanoğlu’nun ölümü olayıyla ilgili Kayseri Başsavcılığı’nca soruşturma yürütülmekte, ayrıca Hava Kuvvetleri Komutanlığı Askeri Savcılığı’nca soruşturma dosyası üzerinden soruşturmaya devam edildiği tespit edilmiştir”  dedi. 
Bin 343 kadın subay bulunuyor 
Yılmaz, kadınların TSK’da general olmasının önünde yasal engel olmadığını açıkladı. Toplam 39 bin 449 subayın görev yaptığı TSK’da, kadın subay mevcudunun bin 343 olduğu ortaya çıktı. TSK’da, Kara’da 55, Deniz’de 22, Hava’da 9, Jandarma Genel Komutanlığı’nda ise 4 albay rütbesinde kadın subay hizmet veriyor. 
Generallik sırasında 90 Albay var 
TSK’da kadın amiral ve general bulunmazken, generallik bekleyen 90 kadın Albay bulunuyor. Yarbay rütbesinde 128, binbaşı rütbesinde 358, yüzbaşı rütbesinde 339, üsteğmen rütbesinde 259, teğmen rütbesinde 169 kadın bulunuyor. Kadın astsubay sayısı ise 370. 8NEVİN BİLGİN