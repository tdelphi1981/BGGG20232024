Mardin'de kürtçe vaaz açılımı
BAŞBAKAN Erdoğan Mardinde önceki akşam yemeğinde bir araya geldiği sivil toplum kuruluşu temsilcileri ve kanaat önderlerinin gündeme getirdiği Kürtçe vaaz talebine Önemli olan hangi dilde söylediği değil, ne söylediğidir. Hutbelerin içinde zaten Arapça var. Türkçe olarak bugüne kadar anlatılıyor. Birileri ben Kürtçe daha iyi istifade ediyorum diyorsa hocaefendilerin bunu karşılaması lazım diyerek destek verdi.

 Bu Erdoğanın en çok alkış alan sözleri olurken,  salonda büyük destek buldu. Erdoğan Kürtçe vaaz sorusunu yanıtlarken Benim açımdan sıkıntık yok senin açından sıkıntı var mı? diyerek Mardin Müftüsüne döndü. Mardin Müftüsü Dursun Ali Coşkun da Sayın Başbakanım bizim açımızdan da hiçbir sıkıntı yok. Zaten fiili olarak sözkonusu dedi.
Dönüşü olmayan yoldayız
Erdoğanın üç buçuk saat boyunca görüş dinlediği yemeğe, her kesimden 355 kişi katıldı. Erdoğana Memur-Sen Temsilcisi Mustafa Aydın, kamuda başörtüsü yasağının kalkması için 10 milyon imza toplandığını hatırlatması üzerine Başbakan, İktidara geldiğimizden bu yana özgürlüklerin önünü açtık. Bu anlamda insanların bu ülkede özgürlüğünü yaşayabilmeleri için kamuda her yerde, ne gerekiyorsa halkımın beklentisini karşılayacağız diye konuştu. Söz alanların tamamı teröre çözüm sürecine destek verdiklerini ifade ederken Erdoğan, şunları söyledi:  Geri dönüşü olmayan yoldayız. Halkımın desteğini görmek beni mutlu ediyor. Daha çok katkı bekliyoruz. Siyasi partiler biri sağdan biri soldan biri Kürtçülükle biri Türkçülükle bu işi çözmek bir yana, sıkıntı oluşturuyorlar. Her halükarda sürece kararlılıkla devam edilecek.
Anayasa BDP ile de olsa   
 Erdoğan bir soru üzerine Mart sonuna kadar yeni anayasada uzlaşma olmazsa AK Partinin kendi taslağını Meclise getireceğini söyledi. Erdoğan, Eğer CHP ya da MHP ile geçirilirse ne ala. Yanaşmazlarsa BDP ile de götürebileceğiz. Bunun sosyal bedeli, maliyeti olabilir. Ama bunun maliyeti anayasanın çıkmaması maliyetinden daha büyük bir maliyet değil. Onun için biz BDP ile de olsa bunu millete götüreceğiz diye konuştu.
Selahaddin Eyyübi gibisiniz
 Terörün çözümü için Hükümete güvendiklerini ifade eden katılımcılardan bazıları Siz tarihe geçeceksiniz, siz Selahaddin Eyyubisiniz diyerek Erdoğanı tarihi komutana benzetti. Medrese müfredatlarının düzenlenmesinin mümkün olup olmadığının sorulması üzerine Erdoğan, medreselerin sürece katılması ile ilgili Diyanet in yasal çalışması olduğunu hatırlatarak, Medrese müfredat konusu bu işle uğraşanların işi dedi. 