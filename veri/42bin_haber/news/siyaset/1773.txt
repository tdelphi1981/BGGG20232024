Karşı taraf samimiyetini göstermeli
Cumhurbaşkanı Gül: Çözüm için samimi gayretler ve niyetler gayet açık. Şimdi karşı tarafın da samimiyetini göstermesi lazım.

Cumhurbaşkanı Abdullah Gül, çözüm süreciyle ilgili samimi gayret ve niyetlerin gayet açık olduğunu belirterek, ‘’Şimdi karşı tarafın da samimiyetini göstermesi gerekir. Bunun için dikkat edilmesi gereken hususlar, tabi ki öncelikle silahın bırakılması, bu sürecin herhangi bir propaganda faaliyeti alanına çevrilmemesi ve psikolojik faaliyetlerin bu süreç içinde yapılmaması. Bütün bunlar karşı tarafın samimiyetini test edici unsurlar olacaktır’’ dedi. Gül, İsveç’e hareketinden önce Esenboğa Havalimanı’nda düzenlediği basın toplantısında, gazetecilerin sorularını yanıtladı. 
4. Paket nasıl geldiyse öyle geçmez  
Halkın büyük kısmının da bu gayretleri desteklediğini dile getiren Gül, şunları kaydetti: “Samimi gayretler ve niyetler gayet açık. Şimdi karşı tarafın da samimiyetini göstermesi gerekir. Bunun için dikkat edilmesi gereken hususlar, tabi ki öncelikle silahın bırakılması, bu sürecin herhangi bir propaganda faaliyeti alanına çevrilmemesi ve psikolojik faaliyetlerin bu süreç içinde yapılmaması. Bütün bunlar karşı tarafın samimiyetini test edici unsurlar olacaktır.” 4. yargı paketine ilişkin de Cumhurbaşkanı Gül, “Daha komisyona yeni sevk edildi. Komisyonda tartışılacak, herhalde oralarda değişikliğe uğrayabilir. Genel Kurul’a gelecektir. Nasıl geldiyse kelimesi kelimesine öyle çıkacak diye bir şey yoktur’’ diye konuştu.