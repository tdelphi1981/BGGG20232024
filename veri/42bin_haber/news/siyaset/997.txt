Terör propagandasına ayrıntılı tanım geliyor
Terör örgütü üyesi olmayıp da terör örgütü propagandası yapanların da örgüt üyeliğinden ceza almamasını öngören 4üncü Yargı Paketi ilk Bakanlar Kurulunda ele alınacak. Pakette Dink soruşturmasının tekrar açılmasına imkan tanıyan düzenleme de yer alacak.

TÜRKİYENİN tam demokrasi yolundaki en önemli adımlarından olan 4üncü Yargı Paketi, çok eleştirilen terör örgütü propagandasına ayrıntılı tanımlama ve Hrant Dink davasında gündeme gelen soruşturmanın yeniden açılmasını öngören reformlar içeriyor. İlk Bakanlar Kurulu toplantısında ele alınması beklenen 4. Yargı Paketinde, AİHMin Etkin soruşturma yapılmadı kararı verdiği dosyalarda tazminat ödenmesinin yanı sıra başvuru yeniden soruşturma açılması da düzenleniyor.
TCK 220de 3 önemli değişiklik
Türk Ceza Kanununun (TCK) Suç işlemek amacıyla örgüt kurma başlığını taşıyan 220. maddesinde de önemli değişiklikler yapılacak. En önemli değişikliği ise örgütün amacının propagandasını yapmak hükmünde olacak. Propagandanın AİHM kararları doğrultusunda tanımı yapılacak. Bu suçta, şiddet içerme, şiddeti teşvik etme, açıkça övme gibi kriterler aranacak.
Silahların eşitliği sağlanacak
Savcılık ve savunma arasında silahların eşitliği sağlanacak. Tutukluluk kararlarına yapılan itirazlarda hakim, savcının görüşünü alarak karar veriyordu. Yeni düzenlemeyle savcının görüşü sanık/şüpheli avukatına bildirilecek ve karşı görüşü alınacak. AİHMin ihlal kararı verdiği askeri yargı kararlarına da yeniden yargılama yolu açılacak.
Hrant Dink düzenlemesi
Bakanlar Kuruluna sunulduktan sonra son şekli verilecek olan 4.Yargı Paketinin, Hrant Dink cinayeti gibi etkin soruşturma yapılmadığı soruşturmaları etkileyecek. Geçmişte, AİHMin etkin soruşturma yapılmadı kararları tazminat cezası ile sonlanıyordu. Cumhuriyet savcılarının yeterli soruşturma yapmadan verdikleri kovuşturmaya yer yoktur kararları Türkiyeyi AİHM nezdinde mahkum ettiriyordu. Yeni düzenlemeyle birlikte AİHMin ihlal kararından sonra başvurucu tarafın talep etmesi halinde yeniden soruşturma başlatılabilecek. Bu düzenleme Hrant Dink soruşturmasının yeniden açılmasına yol açabilecek. AİHM, 14 Eylül 2010de verdiği kararda, Dink cinayetiyle ilgili yeterli ve etkin soruşturma yapılmadığına karar vermişti.
ASKERİ YARGIYA DA YENİDEN YARGILAMA
Askeri yargının verdiği kararlardan dolayı AİHMin verdiği ihlal kararları yeniden yargılama konusu yapılmıyordu. Adli yargıda olan yeniden yargılama kurumu, askeri yargıda yoktu. 4. Paketle birlikte askeri yargının ihlal kararları da yeniden yargılamaya tabi tutulabilecek.
PROPAGANDAYA AİHM KRİTERİ
Paketle TCKnın 220/6-7-8.maddelerinde önemli değişiklikler yapılıyor. Suç işlemek için örgüt kurma başlıklı maddenin 8. fıkrasında yer alan Örgütün veya amacının propagandasını yapan kişi ibaresi muğlaklıktan kurtarılacak. Fıkrada yer alan Propaganda suçu daha belirgin hale getiriliyor.   Propagandaya AİHM kriteri getiriliyor. AİHM kararlarında olduğu gibi, eylemin veya ifade açıklamalarının propaganda sayılması için şiddeti açıkça övmesi, teşvik etmesi, telkin etmesi, barındırması gibi şartlar aranacak. Şiddet içermeyen düşünce açıklamaları suç olmaktan çıkarılacak.  Aynı maddenin 6. fıkrasında yer alan Örgüte üye olmamakla birlikte örgüt adına suç işleyen kişi, ayrıca örgüte üye olmak suçundan da cezalandırılır ibaresi de değişiyor. Aynı şekilde 7. fıkrada yer alan Örgüt içindeki hiyerarşik yapıya dahil olmamakla birlikte, örgüte bilerek ve isteyerek yardım eden kişi, örgüt üyesi olarak cezalandırılır hükümleri de değişiyor.
DOSYA ÜZERİNDEN TUTUKLAMA
Paketteki önemli düzenlemelerden bir diğeri ise Silahların eşitliğinde oldu. Mahkemeler, sanık veya şüphelilerin tutuklama kararlarına karşı yapılan itirazlarda Cumhuriyet savcısının görüşünü sorup karar veriyordu. Yeni düzenlemeyle birlikte savcının görüşü sanık veya şüphelinin avukatına da bildirilecek, buna karşı görüşü istenecek. Tutuklama kararlarına itirazlarda savcı görüşü, savcı görüşüne karşı avukat görüşü alınmadan mahkemeler karar veremeyecek.  Ceza Muhakemeleri Kanunu (CMK) uyarınca mahkemelerin tutuklu dosyalarda 30 günde bir mahkeme kararı gerekiyor. Mahkemeler tutuklu dosyalarını, dosya üzerinde görüşüyordu. Yeni düzenlemeyle ayda bir yapılacak tutukluluk konusundaki değerlendirmede avukat ve sanık da bulunacak.
CİNSEL SUÇLARA AĞIR CEZA
Pakette cinsel suçlarla ilgili önemli düzenlemeler yer alıyor. Cinsel saldırı, cinsel taciz suçlarında yaptırımlar daha da ağırlıştırılıyor. Cinsel suçlarda mağdurun beden ve ruh sağlığının bozulup bozulmadığına dair bir rapor aldırılması uygulaması kaldırılıyor. Ensest ilişki olarak da bilinen evlenme yasağı bulunan kişiler arasındaki ilişki, doğrudan kamu davası olarak ele alınacak. Şikayete bağlı olan 15-18 yaş arasındaki cinsel istismar suçlarıyla ensest ilişki şikayete bağlı olmaktan çıkarılıyor. Savcılar, ne şekilde alırlarsa alsınlar, olayı haber alır almaz resen soruşturma başlatarak kamu davası açacak.