Engelli gencin akülü sandalyesi Nijere gitti
BAŞBAKAN Recep Tayyip Erdoğanın Afrika gezisinin Nijer bölünde engelli bir gence söz verdiği akülü tekerlekli sandalye gönderiliyor.

 Başbakan Yardımcısı Bekir Bozdağ, akülü aracın TİKA aracılığıyla birkaç gün içinde Nijer’de olacağını açıkladı. TİKA’nın karşıladığı akülü aracın önümüzdeki günlerde Nijer’e ulaşması ve Türkiye’nin Niamey Büyükelçisi Hasan Ulusoy tarafından Başbakan Erdoğan’ın söz verdiği gence teslim edilmesi bekleniyor. Erdoğan, geçen hafta Nijer’de Türkiye-Nijer İş Forumuna katıldı. Salonun girişinde tekerli sandalyesine astığı Türk bayrakları ile kendisine karşılayan engelli genç ile sohbet eden Erdoğan, gence akülü araba hediye edilmesi için talimat vermişti. Türkiye’nin Niamey Büyükelçisi Hasan Ulusoy’un Niamey’de akülü tekerlekli sandalye bulunmadığını söylemesi üzerine Erdoğan, “O zaman Türkiye’den getirteceksiniz” talimatını vermişti.  Cumhurbaşkanı Abdullah Gül’ün Gabon gezisi sırasında Gabon’lu bir balıkçı Gül’den teknesi için motor istemişti. TİKA, tekne motoru alarak Gabon’lu balıkçıya ulaştırmıştı.