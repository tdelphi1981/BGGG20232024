Cezaevindeki BDP'li vekil babasının kabrinde
KCK davasından tutuklu BDP Şırnak Milletvekili Selma Irmak, Mardinin Derik ilçesi Direkli köyünde defnedilen babasının mezarını ziyaret etti.

Babası Yusuf Irmak’nın vefatından dolayı Diyarbakır E Tipi Cezaevi’nden 2 günlük izinle çıkan Irmak, Diyarbakır Başsavcılığı’nın özel talimatı üzerine kolluk görevlilerinin refakatinde cezaevi aracıyla babasının mezarının bulunduğu Direkli köyüne götürüldü. Burada babasının mezarını ziyaret eden Irmak’ın gözyaşlarına hakim olamadığı ve ayakta durmakta zorlandığı gözlendi. Irmak’ı BDP Batman Milletvekili Ayla Akat da yalnız bırakmadı. Selma Irmak, daha sonra Batman Milletvekili Ayla Akat’ın kullandığı özel araca, bir resmi üniformalı jandarma personeli ve iki sivil bayan jandarma personeliyle birlikte binerek Kızıltepe ilçesinde kurulan taziye çadırına gitti.