Ricciardone'den Hüseyin Çelik'e mektup
 
 Edinilen bilgiye göre, Büyükelçi Ricciardone bugün öğle saatlerinde, Dışişleri Bakanlığındaki temaslarından önce AK Parti Genel Başkan Yardımcısı Çelik’e bir mektup gönderdi. 
 
 Mektupta, Ricciardone’nin birkaç gün önce çeşitli basın kuruluşu temsilcilerine yaptığı açıklamaların tam metni yer aldı. 
 
 Söz konusu mektubun, büyükelçinin açıklamalarının doğru anlaşılmasını sağlamayı amaçladığı ve bir özür mektubu olmadığı belirtilirken, Ricciardone’nin mektupta, medyada yer bulan açıklamalarının Çelik’in olumsuz tepkisini çekmesinden duyduğu üzüntüyü ifade ettiği kaydedildi. 
 
 Öte yandan, Ricciardone’nin bugün Dışişleri Bakanlığı Müsteşarı Feridun Sinirlioğlu ile yaptığı görüşmede terörle mücadele konusunun gündeme geldiği, DHKP-C’nin yanı sıra diğer terör örgütlerine yönelik olarak Türkiye ile ABD arasında ve üçüncü ülkelerle nasıl bir işbirliği yapılabileceğinin ele alındığı belirtildi. 
 
 AA