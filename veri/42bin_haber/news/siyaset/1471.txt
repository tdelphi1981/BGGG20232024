52 soruda başkanlık
AK Parti, Başkanlık sisteminin kamuoyunda daha iyi tanınması için 52 soruda Başkanlık sistemi nedir kitapçığı hazırladı. 81 ilde kamuoyuna dağıtılacak olan 34 sayfalık kitapçığın yanında sözlü olarak da sistemin olumlu yönleri aktarılacak.

BAŞKANLIK SİSTEMİNİN TÜM YÖNLERİNİ İÇEREN KİTAPÇIK HAZIRLANDI
AK Partinin Başkanlık kitabında Başkanlık Sistemi tanımı: Kuvvetler ayrılığı ilkesinin kesin ve sert bir biçimde uygulandığı, başkanın doğrudan halk tarafından seçildiği ve görevini sürdürmek için parlamentonun güvenoyuna ihtiyaç duymadığı hükümet şekli Bakanların başkanın sekreteri olarak nitelendiği kitapta Cumhurbaşkanının halk tarafından seçildiği sistemlerde Cumhurbaşkanı ile partisinin ilişkisinin kesilmesinin makul olmadığı da vurgulandı.
Federal yapı zorunlu değil
Başkanlık sisteminde başkanın parlamenter sistemin başbakanına göre, karar alırken daha fazla inisiyatif kullanabileceğinden önemli kararları daha hızlı alabileceği ifade edildi. Türkiyede başkanlık sistemine federal yapı ve çift Meclisli yapı olmadan geçilebileceği anlatıldı. AK Parti başkanlık sistemini halka anlatmak için 34 sayfalık özel bir kitapçık hazırladı. Başbakan Recep Tayyip Erdoğanın Başkanlık sistemi halka daha iyi anlatılsın talimatı çerçevesinde AK Parti AR-GE Başkanlığının hazırladığı kitapçıkta başkanlığa ilişkin tüm soru işaretleri gideriliyor.
- MUHALEFETE CEVAP NİTELİĞİNDE:52 Soruda Başkanlık Sistemi- Hükümet ve Başkanlık Sistemleri Kitapçığında sistem, hukukçularının ağzından sade bir dille anlatılıyor. Tüm bilgiler dipnotları ile kaynağından aktarılıyor. Özellikle muhalefet partilerinin propaganda konusu yaptığı noktalar aydınlatılıyor. Başkanlık kitapçığı AK Partinin 81 ilde yapacağı başkanlık konferanslarında ve parti teşkilatlarında halka ücretsiz dağıtılacak. Bu yolla vatandaş yeni anayasa çerçevesinde olası bir referanduma da hazır hale getirilecek.
- ÖZAL VURGUSU: Kitabın önsözünde başkanlık sisteminin ilk kez 1982 Anayasasının hazırlanması esnasında gündeme geldiği belirtilirken, Turgut Özalın Cumhurbaşkanlığı döneminde Türkiyeye en uygun sistem olduğunu belirterek, sistemin tartışılmasını sağladığı hatırlatıldı. Önsözde, Başkanlık sistemine yönelik tartışmaların son olarak alevlenmesi ise yakın zamanlarda Başbakan Recep Tayyip Erdoğanın bu sistemi ciddi bir şekilde savunması ve kamuoyu ile akademik camiada tartışılması gerekliliğini dile getirmesi ile olmuştur denildi.  
Başkanlık istikrar demek
34 sayfalık kitaptaki bazı sorular ve cevapları şöyle:
SORU: Başkanlık sisteminin özellikleri nelerdir?     
CEVAP: Yürütme organının tek kişiden oluşması, Başkanın halk tarafından seçilmesi, Başkanın yasama organının güvenine dayanmaması. Aynı kişi hem yürütmede, hem yasamada görev alamaz.
SORU: ABDde başkan nasıl seçilir? Başkanın görev süresi ne kadardır? 
CEVAP: ABD başkanlık sisteminde genel oy ve iki dereceli sistemle dört yıl için seçilen Başkanın görev süresi iki dönemle sınırlandırılmıştır. Belirtmek gerekir ki iki dereceli seçim sistemi başkanlık sisteminin zorunlu bir sonucu değildir ve ABDye özgü bir sistemdir.
SORU: Başkanlık sisteminde fren ve denge mekanizması nedir?  
CEVAP: ABD başkanlık sisteminde, yasama ve yürütme organlarının karşılıklı olarak birbirlerine muhtaç durumda olmaları fren ve denge (check and balance) mekanizması olarak değerlendirilmektedir. Yasama ve yürütme, iki organ hem birbirlerini frenlemekte hem de dengelemiş olmaktadır.
SORU: Başkanlık sistemi etkin yönetimi sağlayabilir mi?    
CEVAP: Başkanlık sisteminde başkan, parlamenter sistemin Meclise karşı sorumlu başbakanına göre, karar alırken daha fazla inisiyatif kullanabileceğinden etkin bir yönetimin sağlanabilmesi, önemli kararların daha hızlı alınabilmesi mümkündür.
 