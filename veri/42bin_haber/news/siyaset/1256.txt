Yeşilin maden şirketine çifte inceleme
Türkiyenin en büyük krom sahaları üzerinde kurulu olan Elazığ Ferrokromun, ürettiği tüm kromu yurt dışında kurduğu off-shore bir şirkete düşük fiyattan sattığı, böylece devlet payı ve vergiyi az ödediği belirlendi. Devletin kaybının 200 milyon lirayı geçtiği belirlendi.

YEŞİLİN 20 YIL ÇALIŞTIĞI FERROKROM TESİSLERİ OFF-SHOREA AÇILMIŞ
DERİN yapılanmaların kara kutusu Yeşil kod adlı Mahmut Yıldırımın 20 yıl çalıştığı Elazığ Ferrokrom işletmesi, özelleştirmeden sonra şimdi de off-shore satış raporuyla gündeme geldi. Enerji ve Maliye bakanlıklarının yaptığı incelemelerde, üretilen kromun yurt dışındaki off-shore şirkete düşük fiyattan satıldığı, böylece devlet payı ve verginin düşük ödendiği belirlendi.
İhbar mektubuyla başladı
Türkiyenin en büyük krom sahaları üzerinde kurulan Elazığ Ferrokromdaki inceleme, Enerji ve Maliye bakanlıklarına gelen ihbar mektubuyla başladı. Enerji ve Tabii Kaynaklar Bakanı Taner Yıldızın talimatıyla, şirket mercek altına alındı. Enerji Bakanlığı Denetim Başkanlığı, inceleme sonucu hazırladığı raporda, işletmenin çıkardığı madeni off-shore şirketi olan Ram Commodities Inc. adlı firmaya düşük fiyattan sattığı; bu yöntemle hem vergi kaybı oluştuğu hem de madenler üzerinden alınması gereken devlet payının düşük ödendiği vurgulandı. Raporda, Sadece ve devamlı şekilde Ram Commodities Inc firmasına satış yaptığı ve mükellef kurum ile adı geçen firma arasında normal bir ticari ve ekonomi ilişkinin mevcut olmadığı, mükellef kurum tarafından yurt içi ilişkili kişiler ile ilişkisiz kişilere farklı fiyatlardan (ilişkili firmalara düşük fiyattan) ürün satıldığı, ve bunun devamlı suretle yapıldığı tespit edilmiştir denildi.
Kayıp 200 milyon TL
Maliye Bakanlığı, 200 milyon liralık bir vergi kaybı hesaplandı. İnceleme halen devam ediyor. İşletmeci şirketin ise  uzlaşma başvurusunda bulunduğu öğrenildi.
Yeşilin odası vardı ama düzenli gelmezdi
Susurluk kazası sonrasında ortaya çıkan ve derin yapılanmanın tetikçisi olarak bilinen Yeşil kod adlı Mahmut Yıldırım, 1977-1997 yılları arasında çalıştığı Elazığ Ferrokrom tesisleri 2004 yılında özelleştirildi. Aynı dönemde şirkette çalışanlar, gerçek kimliğini bilmedikleri Mahmut Yıldırımın satış ve telsiz gibi birimlerinde görev yaptığını, bir bürosu bulunduğunu ancak düzenli mesai yapmadığını belirtiyorlar.