Şapka kanununa veda
Anayasanın diğer hükümler başlığına ilişkin çalışmasını sürdüren AK Parti, devrim kanunlarının kaldırılmasını teklif edecek.

DEVRİM KANUNLARI ANAYASA’DAN ÇIKIYOR 
Devrim kanunları arasında “bazı kisvelerin giyilemeyeceğine dair kanun”, “Türkiye’de bulunan Türklerin ve yabancıların, yabancı memleketlerin siyaset, askerlik ve milis teşekkülleri ile münasebetli kıyafet ve alametlerini ve lavazımını taşımaları yasak” olmasına ilişkin kanun, “Şapka iktisası ile ilgili kanun” yer alıyor.  Tevhid-i Tedrisat, Şapka Kanunu, Tekke ve Zaviyelerin Korunması gibi inkılap kanunlarının, Anayasa’ya aykırılığının iddia edilemeyeceğine ilişkin 174. maddenin kaldırılması da gündeme gelecek. BDP’nin devrim kanunlarının Anayasa’dan ayıklanmasına sıcak bakması beklenirken, MHP ve CHP çalışmalarını henüz netleştirmedi. 
Partiler önerilerini sunmadı 
Partiler henüz başlangıç bölümü, temel ilkeler ve geçici maddelerde diğer hükümler gibi bölümler üzerindeki önerilerini Uzlaşma Komisyonu’na sunmadı. Partiler bu bölümler üzerindeki çalışıyor. 