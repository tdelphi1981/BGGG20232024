BDP heyeti cumartesi İmralı'da!
Adalet Bakanlığı, terör örgütü elebaşı Abdullah Öcalan ile görüşme başvurusunda bulunan BDP heyetine izin verdi. BDP dün Sırrı Sürreya Önder, Altan Tan ve Pervin Buldan'ın ismini bakanlığa bildirmişti.
Alınan bilgiye göre, Adalet Bakanlığı, BDP'nin dün yaptığı başvuruyu değerlendirdi.

Değerlendirme sonucunda Adalet Bakanı Sadulluh Ergin, terör örgütü elebaşı Öcalan ile görüşmek üzere İmralı'ya gidecek BDP heyetine ilişkin izin yazısını onayladı. Yazı sabah saatlerinde BDP'ye gönderildi.

Buna göre, BDP milletvekilleri Sırrı Sürreya Önder, Altan Tan ve Pervin Buldan İmralı'ya gidecek.

Heyetin 23 Şubat Cumartesi günü İmralı'ya gitmesi bekleniyor.