Eski Milletvekili Ertaş vefat etti
Eski Mardin Milletvekili Ömer Ertaş vefat etti.
Ertaş için TBMM'de düzenlenen törene Ertaş'ın ailesi ve yakınları, TBMM Başkanı Cemil Çiçek, Gıda, Tarım ve Hayvancılık Bakanı Mehdi Eker, AK Parti Genel Başkan Yardımcısı Hüseyin Çelik, TBMM İçişleri Komisyonu Başkanı Muammer Güler, DSP Genel Başkanı Masum Türker, TBMM İdare Amiri ve BDP Muş Milletvekili Sırrı Sakık, AK Parti İstanbul Milletvekili Abdülkadir Aksu, Mardin Bağımsız Milletvekili Ahmet Türk ile eski bakan ve milletvekilleri katıldı.

Ertaş'ın cenazesi, Mardin'in Kızıltepe ilçesi Dikmen Köyü'nde bugün toprağa verilecek.

Ömer Ertaş, 1954 yılında Mardin'de doğdu. Balıkesir Devlet Mühendislik ve Mimarlık Akademisi İnşaat Fakültesi'ni bitiren Ertaş, 20 ve 21. Dönem'de ANAP Mardin Milletvekilliği yaptı.

Bu arada törenin ardından basın mensupları Mardin Bağımsız Milletvekili Ahmet Türk'e 'İmralı görüşmeleri için isminizin reddedildiği doğru mu?' sorusunu yöneltti. Türk ise böyle bir şeyin olmadığını söyledi.