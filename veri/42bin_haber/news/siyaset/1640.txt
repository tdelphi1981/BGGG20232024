Balıkesir'de Başbakana sürpriz pankart
Başbakan Recep Tayyip Erdoğan, Balıkesir'de havalimanı yakınındaki Halalca köyü sakinleri tarafından sürpriz bir pankartla karşılandı.
Başbakan Recep Tayyip Erdoğan, hafta sonunu geçireceği ve toplu açılışlar gerçekleştireceği Balıkesir'e geldi. Başbakan Erdoğan, havalimanı yakınındaki Halalca köyü sakinleri tarafından sevgi gösterisi ve "Büyük lider Başbakan, Başkanlık başlar Halalca'dan yazılı pankartla karşılandı. Kendisini bekleyenlerle tel örgülerin arkasından konuşan Başbakan Erdoğan'a tespih ve çiçek atıldı.

Başbakan Erdoğan, saat 13.00 sıralarında Başbakanlığa ait "ANAö uçağıyla Balıkesir'deki 9'uncu Ana Jet Üs Komutanlığı'nın sivil kısmına indi. Başbakan Erdoğan ve kızı Sümeyye Erdoğan ve onlara eşlik eden Ulaştırma, Denizcilik Ve Haberleşme Bakanı Binali Yıldırım'ı, geniş güvenlik önlemlerinin alındığı, polis helikopterinin sürekli üzerinde uçtuğu havalimanında Balıkesir Valisi Ahmet Turhan, AK Parti Genel Başkan Yardımcısı Balıkesir Milletvekili Edip Uğur başta olmak üzere resmi ve sivil erkan karşıladı. Uçaktan inen ve polis tören mangası tarafından selamlanan Erdoğan için köylüler, tel örgülerin ardından görmek için birbirleriyle yarıştı.

Halkı tel örgülerin ardından selamlayan, sorunlarını da dinleyen Başbakan Erdoğan'a tespih ve çiçek atıldı. Başbakan Erdoğan, karşılama töreni sonrası bindiği Başbakanlığa ait otobüsle, güzergahında bulunan ve "Büyük lider Başbakan, Başkanlık başlar Halalca'danö , "Halalca hazır, hedef 2023ö yazılı pankartlarıyla donatılan Halalca Köyü yerine askeri nizamiye kapısından çıkış yaptı. Yol boyunca kendisine sevgi gösterisinde bulunan vatandaşları selamlayan ve oyuncak dağıtan Başbakan Erdoğan, daha sonra halka hitap edeceği ve toplu açılış törenini gerçekleştireceği Kuvayi Milliye meydanına geçti.