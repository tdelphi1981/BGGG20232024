''Türkiye'de adalet aramak genelevde bakire aramaktan farksızdır''
 
 Kanada'nın Toronto kentinden canlı yayın bağlantısıyla programa katılan Güney, kendisiyle ilgili iddialara yanıt verirken Türkiye gündemiyle ilgili de ilginç açıklamalarda bulundu. Ergenekon Davası'ndan Türkiye'deki zorunlu askerliğe kadar birçok konuda açıklamada bulunan Tuncay Güney Ergenekon Davası'nın bir proje olduğunu ve artık bittiğini dile getirerek ' Bu davadan tutuklu bulunan insanlar serbest bırakılmalı' dedi. 
 İşte Tuncay Güney'den birbirinden ilginç açıklamalar: 
 “Ergenekon davası bir projeydi bitti artık. İçerdekilerin çıkması gerekir” diyen Güney “Benim yüzümden tabii ki insanlar cezaevine girmesinler. Ben vicdanen rahatsızım. İşkence görmeseydim o konuşmaları yapmazdım. Ergenekon’un temeli sayılan emniyette verdiğim ifadeler geçersizdir. Devlet beni kullandı. Türkiye’de adalet aramak genelevde bakire aramaktan farksızdır.” 
 ''Ergenekon terör örgütü değildir. Komutandan, doçentten terörist olmaz. İşkence görmesem o açıklamaları yapmazdım. Zekariya Öz'den sonra Ergenekon dosyası kapandı. Perinçek'in Bekaa'daki fotoğraflarını ben çektim. Talabini, Barzani ve PKK ile görüştüğümde ABD'ye sırtlarını dayamaları gerektiğini söyledim. Özgürlüklerin ABD ile geleceğini düşünüyorum.'' 
 ''ABD'nin Büyük Ortadoğu Projesi'ni destekliyorum. Ergenekon dönemi bitti. Başkanlık dönemi başladı. Erdoğan devrim yapmıştır. Atatürk'ten sonra gelmiş en büyük devrimci Recep Tayyip Erdoğan'dır. Türkiye'de 70 milyonun bireysel özgürlüğü yok. Rüşvet, şantaj Cumhuriyetin 80 yıllık sorunu. Misyonunu dolduranların bel altı kasetleri Toronto'dan servis edildi. Ama benimle ilgisi yok. ABD'lilere İslamcıları yıkmak Kemalistleri yıkmaya benzemez dedim. Darbeleri Araştırma Komisyonu'nun çalışmalarından umutluydum ama sonuç hayal kırıklığı.''