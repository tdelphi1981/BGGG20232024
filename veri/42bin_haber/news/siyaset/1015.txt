CHP'li Aygün'den Sinan Yerlikaya'ya tepki
"Dersim'in adını bir daha ağzına alma"
Cumhuriyet Halk Partisi (CHP) Tunceli Milletvekili Hüseyin Aygün, AK Parti'ye geçme hazırlığı içinde olan Sinan Yerlikaya'ya sert tepki gösterdi. Aygün, Yerlikaya'dan memleketinin adını bir daha ağzına almamasını istedi.

 Hüseyin Aygün, CHP Tunceli eski Milletvekili Sinan Yerlikaya'nın noter aracılığı ile CHP genel merkezine istifa dilekçesini göndermesinin ardından çıktığı televizyon programlarında kendisini eleştiren Sinan Yerlikaya'ya facebok sayfasından cevap verdi.

 Aygün, Sinan Yerlikaya ile ilgili şu ifadeleri kullandı: "Dün gece televizyonları kanal kanal dolaşarak 'Tunceli'ye hizmet getirmek için AKP'ye geçeceğini' açıklayan eski CHP Tunceli Milletvekili Sinan Yerlikaya benim için ağır ifadeler kullanmış; 'CHP'nin kapı rengini bilmez, 'Kurtuluş Savaşı'na hakaret etti, kendini bulunmaz Hint kumaşı sanıyor, CHP'li değil gibi.' Ey Sinan Yerlikaya, anladık gözün Muaviye'nin, Yezid'in sofrasındadır; var git orada mideni doyur. Ama Dersim'in adını bir daha sakın ağzına alma."