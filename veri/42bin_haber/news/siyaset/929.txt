Bazı CHP'liler İşçi Partisi'ne mi katılacak?
Kılıçdaroğlu, "Ulusalcı CHP'liler İşçi Partisi'ne katılacak" iddiasına yanıt verdi.
CHP Genel Başkanı Kemal Kılıçdaroğlu, son dönemde partisinde yaşanan sorunları NTV'ye değerlendirdi.

Nilgün Balkaç'ın sorularını yanıtlayan CHP Lideri, İzmir Milletvekili Birgül Ayman Güler'in "Türk ulusuyla Kürt milliyetini eşit, eş değerde gördüremezsiniz" sözleri üzerine partisinde başlayan gerginliği medyanın abarttığını öne sürdü.

Bu sözlere tepki olarak Adıyaman Milletvekili Salih Fırat'ın istifasının ardından kendisine ve partisine yönelik eleştirileri ise "AKP'yi eleştirmeyenler CHP'yi eleştirerek görevlerini yerine getiriyor"sözleriyle değerlendirdi.

Bu gerginliğin ardından partideki ulusalcıların CHP'den ayrılarak İşçi Partisi'ne katılacağı iddialarını değerlendiren Kılıçdaroğlu, "Böyle bir algı yok" diye konuştu.

Bu olayların ardından partinin yeni bir strateji yürüteceğini belirten CHP Lideri, bu yaklaşımı yarın grup toplantısında açıklayacağını kaydetti.