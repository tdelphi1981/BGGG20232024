MHP'li vekilden Bakan Bağış'a Stockholm sorusu
MHP Tekirdağ Milletvekili Bülent Belen, Bakan Egemen Bağış hakkında, Stockholm'de Türk devleti ve milletinin küçük düşürüldüğü gerekçesiyle Meclis Başkanlığı'na soru önergesi verdi.
MHP'li Vekil Belen, AB Bakanı Egemen Bağış'ın yazılı olarak cevaplaması istemiyle TBMM Başkanlığı'na verdiği soru önergesinde, Bağış'ın 17 Ocak tarihinde İsviçre'nin başkenti Stocknolm'de bir toplantıya katıldığını anımsattı. 
 
Söz konusu toplantıda sehpa üzerinde bulunan İsveç devlet bayrağının Türk bayrağından daha büyük ve yüksekte bulunduğuna dikkat çeken Milletvekili Belen, Bakan Bağış'a bu konuyla ilgili düşüncülerini sordu.
 
Toplantıda, Türkiye Cumhuriyeti'nin, bayrağı nezdinde küçük düşürüldüğünü ifade eden Belen, Bağış'a bununla ilgili bir tepki gösterip göstermediğini sordu.
 
Belen ayrıca Bağış'a, "Bu hareket karşısında söz konusu etkinliği terk etmeyi düşündünüz mü?", "Türk devleti ve milletinin onurunun bu şekilde küçük düşürüldüğü bir olaya sebep olduğunuzdan dolayı istifa etmeyi düşündünüz mü?" sorularını yöneltti.