Başbakan Erdoğan, Avusturya'ya gitti
Başbakan Recep Tayyip Erdoğan, çeşitli temaslarda bulunmak üzere özel uçak 'ANA' ile saat 21.20'de Avusturya'nın başkenti Viyana'ya gitti.
Başbakan Erdoğan'ı, Esenboğa Havalimanı'ndan Başbakan Yardımcısı Bekir Bozdağ, Ankara Valisi Aladdin Yüksel, Büyükşehir Belediye Başkanı Melih Gökçek, Ankara Emniyet Müdürü Kadir Ay ve diğer ilgililer uğurladı.

Başbakan Erdoğan ile eşi Emine Erdoğan ve kızı Sümeyye Erdoğan, Başbakan Yardımcısı Beşir Atalay, AB Bakanı ve Başmüzakereci Egemen Bağış, Alie ve Sosyal Politikalar Bakanı Fatma Şahin, Enerji ve Tabii Kaynaklar Bakanı Taner Yıldız, AK Parti Genel Başkan Yardımcısı Mevlüt Çavuşoğlu, AK Parti Grup Başkanvekili Ayşe Nur Bahçekapılı ve bazı milletvekilleri de Viyana'ya gitti.