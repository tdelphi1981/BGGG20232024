Büyükerşen ifade verdi
 
 Eskişehir Büyükşehir Belediye Başkanı Yılmaz Büyükerşen, belediye bünyesinde yapılan bazı ihalelere fesat karıştırıldığı ve kamu zararına neden olunduğu şikayeti üzerine başlatılan soruşturma kapsamında ifade verdi.  Eskişehir Büyükşehir Belediyesi'nden yapılan yazılı açıklamada, Büyükerşen'in saat 16.00'da Eskişehir Cumhuriyet Başsavcısı'nın çağrısı üzerine devam eden soruşturmayla ilgili ifade verdiği, daha sonra belediyedeki makamına döndüğü belirtildi.  Eskişehir Cumhuriyet Başsavcılığı'nca, 28 Ocak'ta Eskişehir Büyükşehir Belediyesi bünyesinde yapılan ''Porsuk Çayı ve muhtelif kanallarda düzenlemeler, masal dünyası ve Eskişehir kentsel gelişim projesi yapım işi ihalelerinde, ihalelere fesat karıştırıldığı, kamu zararına neden olunduğu'' şikayeti üzerine başlatılan soruşturma kapsamında gözaltına alınan 23 kişiden, 5'i tutuklanmış, 18'i emniyet ve savcılıktaki sorgularının ardından serbest bırakılmıştı. 
 
 AA