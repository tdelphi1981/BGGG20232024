Alevi ve Sünni binlerce insan aradı bir tane bile kötü oldu diyen yok
Devlet Denetleme Kurulunun Sivas olayları ve Başbağlar Katliamını araştırması için Cumhurbaşkanı Abdullah Güle başvuran Sivas Belediye Başkanı Doğan Ürgüp, olayın gerçek yüzüyle ortaya çıkmasını istediklerini söyledi.

Cumhurbaşkanı Abdullah Gülün 37 kişinin can verdiği 1993 Sivas olaylarının Devlet Denetleme Kurulunca (DDK) araştırılması talimatı vermesini sağlayan Sivas Belediye Başkanı Doğan Ürgüp aralırnda Cem Vakfının da yer aldığı 114 sivil toplum kuruluşuyla Çankayaya çıktıklarını belirterek tek  Sivas olaylarıyla Başbağların birlikte araştırılması gerektiğini söyledi. Beni Alevi ve Sünni toplumlarından binlerce insan aradı. Hepsi konuya olumlu bakıyor. Bir tane de bu iş yanlış oldu diyen yok diyen Büyük Birlik Partili Ürgüp ile başlattığı girişimi konuştuk.
-Sivas olayları için Güle gitme fikri nasıl ortaya çıktı?
2 Temmuzun 19uncu anma toplantılarından önce, bazı ulusal kanallara misafir  Zaman aşımıyla ilgili farklı görüşler vardı. Zamanaşımı tabiî ki önemlidir ama zaman aşımı kaç kişiyi bağlıyor diye sorduğumuzda, bizatihi muhatapları 5 kişiyi bağladığını söylediler. 5 kişinin yakalanmasıyla bu işin çözülemeyeceğini söylediler. Ben de daha derinlemesine bir çalışmayı yapmak lazım diyerek, Devlet Denetleme Kurulunun devre sokulması fikrini beyan ettim. 72 derneği bir araya getirdik. Ticaret, sanayi odası, esnaf odaları, sivil inisiyatiflerle bir bildiri yayınladık.  Mağdurlar da memnun değil, çünkü olayın aydınlanmadığını düşünüyorlar.  
114 STK İÇİNDE CEM VAKFI DA VAR
-Cumhurbaşkanına ne zaman başvurdunuz? Hangi talepleri ilettiniz?
Ekim ayında Cumhurbaşkanlığı makamına bir dilekçe yazdık. Dernek sayımız 114e çıktı. Bunların içinde Cem Vakfı da yer aldı. Diğer derneklerin içinde Alevi Sünni topluluklarından arkadaşlar bir araya geldik. 114 dernek adına bendeniz dilekçemi yazdım. Kent Konseyiyle birlikte bu organizasyonları sağladık. Sivas olaylarının tek başına incelenmesinin yeterli olmadığını, 3 gün sonra Başbağlarda da olayların ve katliamın olduğunu beyan ettik. Dolayısıyla ikisi bir arada mütalaa edilmeli ve ikisi de inceleme altına alınmalı diye. 12 Kasımda bu 114 dernekten 18i ile Cumhurbaşkanını ziyarete gittik.
-Şimdi DDK olayı araştıracak. Sizin şahsi görüşünüz nedir bu konuda?
Cumhurbaşkanının şöyle bir cümlesi vardı, Şimdiye kadar bana bu konuyu ileten münferit insanlar oldu ama ilk defa karşımda sizin gibi bütün toplumu kuşatan bir topluluk. Bu topluluğun kararlı olduğunu, iyi niyetli ve samimi olduğunu, bunu göz ardı etmeyeceğini bize beyan ettiler. Göz ardı etmediklerini de gördük. Devlet Denetleme Kurulu devletimizin en ciddi kuruluşudur. Varsa işin içinde bir kuşku, varsa bir perde, bu perdenin ve kuşkunun delilleriyle ortadan kalkabileceğini düşünüyoruz biz. Bu manada bir aceleciliğe gerek yok. Bekleyip göreceğiz. Ben bu hadiseyle birlikte Başbağların da incelenebileceğini düşüyorum. Her iki katliamın gerçek yönüyle aydınlatılması gerektiğini düşünüyorum. 