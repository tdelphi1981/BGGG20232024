Hedef dörtlü ittifak
AK Parti yeni anayasa için diğer partilerle uzlaşmada ısrarcı olacak. BDP ile anayasa pazarlığı iddialarını net bir dille yalanlayan Başbakan Erdoğan, Önceliğimiz dörtlü ittifak dedi.

AK PARTİ YENİ ANAYASA İÇİN MUHALEFETLE UZLAŞMADA ISRARCI OLACAK
AK Parti Merkez Karar Yönetim Kurulu(MKYK) yeni anayasa çalışmalarına ilişkin yol haritasını belirledi. AK Parti Genel Merkezinde önceki gün yapılan 4 saatlik MKYK toplantısında yeni anayasa konusu değerlendirilirken, Başbakan Recep Tayyip Erdoğanın, Önceliğimiz dörtlü ittifak sağlanması ve en geniş mutabakatla bu anayasanın yapılması dediği öğrenildi. 
- UZLAŞMA ARANACAK: AK Parti olarak yeni anayasa konusunda son derece ısrarlı olduğunu vurgulayan Başbakan Erdoğan, En geniş mutabakatla yapmak istediğimiz için ısrarla diğer partilerle uzlaşma arayacağız. Ama onlar buna yanaşmazsa biz kendi önerimizi Meclise getiririz. Meclisten de referandum desteği bulursa referanduma gider. Bulamazsa AK Parti tasarısı olarak kamuya mal olmuş olur. Takdir milletimin görüşünü dile getirdi.
- NİSANA KADAR SÜRE: Meclis Uzlaşma Komisyonunda yürütülen çalışmaların sonuçlanabilmesi için Nisan ayı sonuna kadar beklenebileceği vurgulanırken, anayasanın referanduma götürülebilmesi için BDP ile pazarlık yapılmaması yönünde görüş de dile getirildi. Başbakan Erdoğan BDP ile hiçbir anayasa pazarlığının sözkonusu olmadığını kesin bir dille ifade etti.
- MUHALEFETİN OLUMSUZ TAVRI HALKA ANLATILACAK: Uzlaşma Komisyonundan bir sonuç çıkmazsa, AK Parti kendi teklifini gündeme getirecek. Teklifi referandum yoluyla halka götürmek için bir yol izlenirken, AK Parti muhalefetin uzlaşmaya yanaşmamasını seçim meydanlarında halka şikayet edecek.
- SÜREÇ GÜZEL İLERLİYOR: İmralı görüşmeleri ile başlayan teröre çözüm sürecine ilişkin bazı MKYK üyeleri görüşlerini dile getirirken, Türkiyenin dört bir yanında halkın sürece destek olduğu kaydedildi. Başbakan Erdoğan da bu yorumlara, Süreç güzel ilerliyor. Halkın desteği sürüyor. Biz bu işi çözmeye kararlıyız dedi.
Toplantıda 12 Eylül 2010 referandumuyla Anayasal yapıya kavuşan Ekonomik Sosyal Konseyin toplantılarını yapabilmesi için kanun düzenlemesi yapılması kararlaştırıldı. Pazartesi günü dershanelerin kapatılıp kapatılmayacağına ilişkin kararın verileceği belirtildi. Başbakan Erdoğan partide kurulan 7 kişilik dershane komisyonunu dinleyecek.