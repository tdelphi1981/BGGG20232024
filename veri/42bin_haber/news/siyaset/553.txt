Aklımın ucundan bile geçmez
AK Parti Genel Başkan Yardımcısı ve Parti Sözcüsü Hüseyin Çelik, Kanal 24'de Hakan Çelik'in sorularını yanıtladı.
 Çelik, Anayasa Mahkemesi'nin, oda meclislerinde üst üste iki dönem başkanlık yapanların, aradan iki seçim dönemi geçmedikçe aynı göreve yeniden seçilemeyeceklerine ilişkin kanun hükmünü iptal etmesinin Ak Parti'yi etkileyip etkilemeyeceği sorusunu yanıtladı: 'Bizim 3 dönemimiz bir yasa değil, parti tüzüğüdür. Partimizin Anayasa Mahkemesi'ne başvurması benim aklımın ucundan bile geçmez. Gençlere fırsat verildiği bir ortam oluşsun istedik. Artık, Anayasa Mahkemesi'nde daha çok sesli ve renkli bir yapı var. Recep Tayyip Erdoğan kolay yetişmiyor, Abdullah Gül kolay yetişmiyor, Rifat Hisarçıklıoğlu kolay yetişmiyor. Bunun, AK Parti'ye emsal teşkil edeceğini sanmıyorum.
 PARİS SALDIRISI
 ÇELİK, Paris cinayetlerine ilişkin 'İran parmağı olabilir mi ya da 3. ülkeler nasıl devreye giriyor?' sorusunu ise şöyle yanıtladı: İran özellikle parmağının olabileceği üzerinde duranlar daha önce İran'ın yaptığı bazı infazlardan yola çıkabiliyor. Oradan buradan da gelse, iç hesaplaşma da olsa, Türkiye'nin başlattığı barış sürecine sıkılmış bir kurşundur.
 Komplike suikast
 AK Parti Dış İlişkilerden Sorumlu Genel Başkan Yardımcısı Başkanı Ömer Çelik: Fransa'daki olayla ilgili biraz beklemek gerekiyor. Fransa İçişleri Bakanlığı çok yönlü olarak araştırma yürütüyor. Oluş şekli çok komplike bir eylem olduğunu gösteriyor.