Tek silah tek tetikçi
Suikastin tek silahtan çıkan kurşunlarla işlendiği bilgisini veren Paris savcılığı, cinayette tek tetikçinin kullanıldığını da belirtti. Türk Dışişleri Bakanlığı da, 3 PKKlının öldürülmesiyle ilgili Fransadan ayrıntılı bilgi talep ettiklerini açıkladı.

PARİS SAVCILIĞI ÜÇ PKKLI KADIN CİNAYETİYLE İLGİLİ STARA KONUŞTU
PARİSTE geçtiğimiz Çarşamba günü işlenen ve üç PKKlı kadının hayatını kaybettiği silahlı saldırıyla ilgili Paris Savcılığı Sözcüsü STARın sorularını yanıtladı. Sözcü, telefonda yaptığı açıklamada olayın tek tetikçi tarafından gerçekleştirildiğini söyledi. Suikastin tek silahtan çıkan kurşunlarla işlendiği bilgisini veren savcılık yetkilisi, suikastte üç tetikçi olduğu iddiasını yalanlamış oldu.
Henüz resmi açıklama yok
Suikastin süresine ilişkin ellerinde bir bilgi olmadığını kaydeden Fransız yetkili, soruşturmanın devam ettiğine dikkat çekerek, olayla ilgil resmi açıklamanın kim tarafından yapılacağının da henüz belli olmadığını söyledi. Önceki gün Fransız  BFM kanalına konuşan Fransız İçişleri Bakanı Manuel Valls ise, soruşturmanın derinlikli bir şekilde sürdüğüne dikkat çekmiş ancak detay vermekten kaçınmıştı. Fransız adli makamlarında dikkat çeken sessizlik, saldırıda hayatını kaybeden üç kadının cenazelerinin Türkiyeye doğru yola çıkmasının ardından yavaş yavaş dağılmaya başladı. Türk makamları da Fransız muhataplarından soruşturmayla ilgili bilgi beklentisinde. Fransız basınında konuyla ilgili haberlerin giderek azalması dikkat çekerken, olası bir Suriye bağlantısına ilişkin tahminlere de yer verilmeye başlandı.
Türkiye, ayrıntılı bilgi istedi
Dışişleri Bakanlığı Sözcüsü Selçuk Ünal, Türkiyenin Fransadan, öldürülen 3 PKKlı kadınla ilgili ayrıntılı bilgi istediğini belirterek, konu kapsamında emniyet yetkililerinin muhatapları ile temasa geçtiklerini bildirdi. Ünal, Türkiyenin Fransadan ilk andan itibaren ayrıntılı bilgi talebinde bulunduğunu ve gelişmeleri izlemeye devam ettiğini belirterek, Ancak, soruşturmayı tamamlaması gereken ve beklenen taraf Fransadır dedi. ÜÜnal, Bizim istediğimiz, Fransız yetkililerden konuya ilişkin ayrıntılı bilgilerin aktarılmasıdır. Bu çerçevede emniyet makamlarımız doğrudan kendi muhatapları ile temas etmiştir dedi.  Öldürülen Sakine Cansızın 2005 yılından beri kırmızı bültenle arandığını hatırlatan Ünal, diğerlerinin de değişik ülkelerde adli sicillerinin mevcut olduğunu kaydetti.  
PROFESYONEL BİR EKİP İŞİ
ÖTE yandan Fransa İçişleri Bakanlığına yakın kaynaklardan edinilen bilgilere göre, soruşturma, Fransa haricinde Belçika, Hollanda ve Almanya da dahil edilerek genişletildi. Bu arada Cinayetin işleniş tarzı, cinayet mahallinde hazırlanan olay yeri raporlarının incelenmesi sonucunda cinayetin çok iyi planlanmış, profesyonel bir ekibin işi olduğu görüşünün ağırlık kazandığı öğrenildi. Bu tür cinayetlerden yaklaşık bir hafta, 10 gün önceden keşif ve takip işlemleri yapılması, hedef kişinin kimlerle, nerede görüştüğünün belirlenmesi gerektiğinin altı çizildi.
DİNK CİNAYETİNE BENZİYOR
BDP Eşbaşkanı Gültan Kışanak, Sakine Cansız cinayetinin Hrant Dink cinayetine benzediğini söyledi. Kışanak, 1981de Diyarbakır Cezaevinde birlikte iki yıl aynı koğuşta kaldığı Cansızın infazı ve Fransada yaptığı temaslara ilişkin şunları söyledi: Sakine Cansız, politik mülteci statüsünde kalan kişi. Zaten Parise gitmesinin nedeni de pasaport süresini uzatmak. Fransız makamları Sakinenin orada olduğunu biliyorlar. Bu yönüyle biraz Hrant Dink cinayetine benziyor. Göz göre göre gelen bir cinayet. Umarım soruşturmanın kaderi Hrant Dink kaderine benzemez.