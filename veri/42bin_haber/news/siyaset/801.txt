Erdoğan AK Parti'nin son oy oranlarını açıkladı
Doğu illeri vekilleriyle istişare eden Başbakan Erdoğan, teröre çözüm sürecine ilişkin, Bu süreçte Allahın izniyle tepe noktasına geliyoruz. Aştık mı PKK Hakkaride bile tutunamaz. Umut biziz. Bunu bizden başka kimse çözemez dedi. Erdoğan ayrıca partisinin doğudaki 8 ilde oy oranlarını açıkladı.
Doğu illeri vekilleriyle istişare eden Başbakan Erdoğan, teröre çözüm sürecine ilişkin, Bu süreçte Allahın izniyle tepe noktasına geliyoruz. Aştık mı PKK Hakkaride bile tutunamaz. Bunu bizden başka kimse çözemez dedi. 

Vekillerle 5 saatlik toplantı

Toplantıya vekili katılan illerin oy oranlarını açıklayan Erdoğan, Erzurumda AK Partinin son oy oranının yüzde 73 olduğunu açıkladı. Erdoğan Uludere için de Maalesef orada hata olmuştur, istismar ettiler dedi. 8 ilin milletvekillerinin yanı sıra bu illerin AK Parti il başkanları, AK Partili belediye başkanları ile il genel meclisi başkanları ve il kadın kolları ve il gençlik kolları başkanları ile 5 saat görüşen Başbakan Erdoğan, İmralı görüşmeleri ile başlayan süreci değerlendirdi.

ŞİDDET SONUÇ VERMEDİ: PKK silah bırakmadığı sürece operasyonların sonuna kadar devam edeceğini ifade eden Başbakan Erdoğan, Bunlar vurduk aldık gibi ifadeler kullanıyor. Vurup aldıkları hiçbir şey yok diyerek şiddetle hiçbir sonuç alınamadığını belirtti.

PARİS İNFAZINI SAPTIRIYORLAR: Paris cinayetleri için Örgüt içi hesaplaşma gibi görünüyor diyen Başbakan Erdoğan, bunun saptırılmaya çalışıldığını söyledi. Erdoğan, Örgüt içi hesaplaşma durumu ortaya çıkınca bunu saptırmaya çalışıyorlar. Devlete yıkmaya çalışıyorlar. Örgüt içi infaz işini devre dışı bırakmak istediler diye konuştu.

TEPE NOKTASINDAYIZ: Başbakan Erdoğanın İmralı görüşmeleri ile başlayan sürece ilişkin net mesajları şöyle: Bu süreçte Allahın izniyle tepe noktasına geliyoruz. Aştık mı PKK Hakkaride bile tutunamaz. 

ULUDEREDE HATA OLDU: Irkçılık şeytandandır. Biz ırkçılığın her türlüsüne karşıyız. Bunlar ırkçılığın her türlüsünü kullanıyor. Uludere gibi. Biz Uluderede çok hassas davrandık. Maalesef orada hata olmuştur. Uludereyi istismar ettiler.

İLLERİN SON ANKETLERİNİ AÇIKLADI 

Toplantının başlangıcında 40 dakikalık bir konuşma yapan Erdoğan anketlere göre 8 ilin oy oranlarını açıkladı. Son yaptırdıkları ankete göre Erzurumda oylarının yüzde 73 olduğunu (ikinci parti MHP yüzde 18,7) söyleyen Başbakan Erdoğan, Malatyada yüzde 67,5 (ikinci parti CHP yüzde 18), Gaziantepte yüzde 62,3 (ikinci parti CHP yüzde18,2), Elazığda yüzde 64,3 (ikinci parti MHP yüzde 17,1) olduğunu açıkladı. 

VEKİLLERE MEMLEKETE GİTME TALİMATI

Başbakan Erdoğan toplantının sonunda yaptığı kısa konuşmada da milletvekillerinden her hafta sonu secim bölgesine gitmeleri talimatını verdi. 2014ün seçim yılı olduğuna vurgu yapan Başbakan Erdoğan vekillere Artık seçim için hazırlanıyoruz. Ev, ev dolaşacaksınız dedi. Kahvaltılı toplantıda söz alan milletvekilleri ve il başkanları da sürece ilişkin görüşlerini paylaştı. Başbakan Erdoğan söz alan 40 kişinin anlattıklarını not aldı. 

Hakkariyi toparlayın

AK Parti Tunceli ile birlikte milletvekili çıkaramadığı iki ilden biri olan Hakkariye neşter atıyor. Başbakanın bir süre önce PKK tarafından kaçırılıp sonra serbest bırakılan teşkilat başkanı Abdülmecit Tarhanın yerine eski milletvekili Abdulmuttalip Özbeki getireceği öğrenildi. Başbakanın Özbeke, Hakkariyi bir an önce toparlayın talimatı verdiği kaydedildi.