MGK'dan terörle mücadele bildirisi
Milli Güvenlik Kurulu'nun şubat ayı olağan toplantısı sona erdi. Cumhurbaşkanı Abdullah Gül, başkanlığında Çankaya Köşkü'nde gerçekleşen toplantı, 5,5 saat sürdü.
Milli Güvenlik Kurulu toplantısının ardından yayımlanan bildiride, toplantıda, terör eylemleriyle bunlara karşı güvenlik güçlerince başarıyla gerçekleştirilen operasyonların ve bahar-yaz döneminde yürütülecek faaliyetlerin görüşüldüğü belirtilerek, 'Terörle mücadelemiz kararlı bir şekilde devam ederken, halkımızın huzur ve güvenliğinin temin edilmesine yönelik alınabilecek tedbirler değerlendirilmiştir' denildi.