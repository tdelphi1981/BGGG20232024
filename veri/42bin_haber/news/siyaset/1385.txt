Selahaddin Eyyubi ismiyle Diyarbakıra özel üniversite
Kudüsün efsane fatihi, Selahaddin Eyyubinin ismiyle Diyarbakırda vakıf üniversitesi kuruldu. STKların tam destek verdiği üniversitede, Kurmanci, Zazaki ve Sorani lehçelerinde de eğitim verilecek.

DİYARBAKIRIN ilk özel üniversitesi kuruldu. Selahaddin Eyyubi Üniversitesi adıyla vakıf üniversitesi kurulmasını öngören kanun, Resmi Gazetede yayımlandı. Diyarbakırda İlahiyat Eğitim, Kültür ve Sağlık Vakfı tarafından Selahaddin Eyyubi Üniversitesi adıyla hizmet verecek olan üniversite bünyesinde bir de Kürtçenin Zazaki, Kurmanci ve Sorani lehçelerinde eğitim verecek olan Yerel Diller Enstitüsü yer alacak.
Diyarbakıra yeni bir üniversite kazandırmanın mutluluğunu yaşadıklarını belirten Üniversitesi Genel Sekreteri Hüseyin Erdoğan, üniversite bünyesinde İktisadi ve İdari Bilimler Fakültesi, Mimarlık ve Mühendislik Fakültesi, Sağlık Bilimleri Fakültesi ve İlahiyat Fakültesi olmak üzere dört fakülte, 1 meslek yüksek, Sosyal Bilimler, Fen Bilimleri, Yerel Diller enstitülerinin olacağını belirtti. Yerel Diller Enstitüsü bünyesinde Kurmanci, Zazaki ve Sorani konularda projeler geliştirmek amacında olduklarını ifade etti. Erdoğan, üniversitenin kuruluşu ile ilgili olarak YÖKteki 21 oyun tamamının alındığını ve açılan 66. vakıf üniversitesi olduklarını söyledi.
STKlardan büyük destek
Diyarbakır Baro Başkanı Fahrettin Akyıl, Özel olması nedeniyle hizmetleri daha iyi olacak dedi. DEP milletvekili Sedat Yurttaş da, Selahaddin Eyyubi ismiyle bir üniversitenin açılmasını olumlu buluyorum diye konuştu.