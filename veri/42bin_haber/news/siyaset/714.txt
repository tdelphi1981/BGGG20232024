Gül'ün objektifinden
 
 Cumhurbaşkanı Abdullah Gül, 2009’daki Afrika ziyareti sırasında Nairobi Ulusal Parkı’nda çektiği bazı fotoğrafları Instagram’dan takipçileriyle paylaştı. Instagram’da 40 bini aşkın takipçisi olan Gül, hesabında, Kenya’nın başkenti Nairobi’deki Ulusal Park’ta yaptığı safari sırasında çektiği fotoğraflara yer verdi. 
  
 ÇOK FAZLA YORUM YAPILDI
  
 Aslan, zebra ve zürafaları doğal ortamlarında gösteren kareleri, kısa süre içerisinde bini aşkın takipçi beğendi ve çok sayıda yorum yapıldı. Cumhurbaşkanı Gül, 2013’ün ilk gününde fotoğraf paylaşım sitesi Instagram’da açtığı hesapla sosyal medyadaki adreslerine bir yenisi daha eklemişti.
  