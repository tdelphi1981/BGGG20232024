İmralı mektupları ulaştırıldı BDP heyeti cevabı bekliyor
Abdullah Öcalanın, çözüm taslağı olarak gönderdiği mektuplardan KCK Yürütme Konseyi Başkanlığına hitaben yazılanı Kandile, BDP ve DTK eş başkanları götürdü. Heyet Sülemaniyede kalırken, mektup özel kurye ile Kandile ulaştırıldı.

KANDİL VE BRÜKSEL 3 AŞAMALI ÇÖZÜM PLANINI DEĞERLENDİRECEK 
ABDULLAH Öcalan’ın PKK’ya yazdığı mektubu Kandil’e ulaştırmak için yola çıkan BDP ve DTK heyeti Kuzey Irak’ın Süleymaniye kentine vardı. BDP Eş başkanları Gültan Kışanak, Selahattin Demirtaş, DTK Eşbaşkanları Aysel Tuğluk, Ahmet Türk ve BDP İstanbul Milletvekili Sırrı Süreyya Önder’in yer aldığı heyeti, Süleymaniye’de Irak Kürdistan Yurtseverler Birliği Polit büro üyeleri Mele Baxtiyar ile Hero İbrahim Ahmed karşıladı. Öcalan’ın mektubu ise özel bir kurye ile Kandil’e ulaştırıldı. 
Abdullah Öcalan’ın, ‘çözüm taslağı’ olarak gönderdiği mektuplardan ‘KCK Yürütme Konseyi Başkanlığı’na hitaben yazılanı Kandil’e, BDP ve DTK eş başkanları götürdü.  BDP Genel Başkanı Selahattin Demirtaş’a teslim edilen mektuplar, adreslerine ulaştırıldı. Süleymaniye kentinde Kürt yetkililer ile bir araya gelen heyet, burada özel görüşmeler yaptı. BDP ve DTK heyetinin Kandil’e gitme yerine Kandil’den gelen özel bir kurye ile mektubu gönderdi. Kandil’deki PKK’lı yetkililerin mektubu verecekleri cevabın tekrar heyete yazılı olarak ulaştırılması bekleniyor. 
Yazılı bir cevap verecek 
Öcalan’ın mektubunun Kandil’e ulaştırılmasının ardından aralarında Sabri Ok, Murat Karayılan, Cemil Bayık, Duran Kalkan, Bahoz Erdal, Nurettin Sofi gibi üst düzey sorumlularının özel bir mağarada bir araya gelecek. Mektubun okunmasının ardından yapılacak olan görüşmelerin ardından mektuba cevap yazılı olarak verilecek.  Yazılı cevabın tekrar BDP’li heyet verileceği öğrenildi. Cevaplar alındıktan sonra İmralı için yeniden bir heyet gönderilmesi konusunda başvuru yapılacak.   
Buldan, süreci ‘Avrupa kanadı’na anlatacak 
BELKÇİKA’YA giden BDP’li Pervin Buldan, Abdullah Öcalan’ın PKK’nın Avrupa kanadına yazdığı mektubun gönderildiğini söyledi. Buldan, “Arkadaşlarımızın sormak isteyeceği şeyler vardır, bununla ilgili görüşüp geleceğim” dedi. BDP Grup Başkanvekili Pervin Buldan, Belçika’nın başkenti Brüksel’e yapacağı ziyaret öncesinde Atatürk Havalimanı’nda gazetecilerin sorularını yanıtladı. Pervin Buldan, bir soru üzerine ‘’Mektup gitti arkadaşlar. Görüşme yapmak için gidiyorum’’ dedi. Buldan, “Çok gizli saklı bir şey yok aslında. Sadece Sayın Öcalan ile yapılan görüşmelere dair belki arkadaşlarımızın sormak istediği şeyler vardır. Bununla ilgili birkaç şey görüşüp döneceğim” diye konuştu. BDP Grup Başkanvekili Buldan, Brüksel’de görüşme yapacağı isimlerin belli olmadığını bildirdi. BDP’li  Sırrı Süreyya Önder, Pervin Buldan ve Altan Tan, Cumartesi günü İmralı’ya giderek Abdullah Öcalan’la görüşmüştü.