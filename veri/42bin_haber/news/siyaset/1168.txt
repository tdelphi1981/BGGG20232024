Cihanerin dinleme tutanakları CHPli başkan Gençten çıktı
Sarıyer Belediye Başkanı CHPli Gençin makamında bir yolsuzluk iddiası üzerine yapılan aramada bilgisayarından, bakanlar, AK Partili vekiller ile İsmailağa Cemaatinden kişilerin telefon dinleme tutanakları çıktı.

CHP Denizli Milletvekili İlhan Cihanerin Erzincan Başsavcısı olduğu dönemde yürüttüğü İsmailağa Cemaati soruşturması kapsamında yapılan ve mahkemeye dahi verilmeyen dinlemelerin tutanakları Sarıyer Belediye Başkanı CHPli Şükrü Gençin makamındaki bilgisayardan çıktı.
Belediyedeki yolsuzluk iddiaları nedeniyle 17 Şubat 2011de Gençin makam odası da aranmış ve bilgisayarının imajı alınarak incelemeye gönderilmişti. İncelenen sabit diskte İlhan Cihaner tarafından Erzincan İl Jandarma Komutanlığına yaptırılan dinlemelerin de olduğu belirlendi. Gençte çıkan dinleme tutanaklarının, Erzincan Sulh Ceza Mahkemesinin verdiği kararlar ile Erzincan Jandarma İstihbaratı tarafından yapılan dinlemelere ait olduğu ve 2007-2009 yılları arasını kapsadığı belirlendi. Toplam 3 bin 500 sayfa olan tutanaklar incelendiğinde, tapelerin aslının bire bir kopyası olduğu tespit edildi. Her belgede tutanağın açıklama ve görevlilerin aidiyet ve imza bölümlerinin eksiksiz şekilde yer aldığı görüldü. Normal şartlarda istihbarat birimleri tarafından yapılan dinlemeler mahkemeye ve savcılığa çıktı alınarak gönderiliyor. Suç unsuru olarak tutanağa geçirilen dinlemelerin büyük çoğunluğunun İsmailağa Cemaatine mensup kişilere ait olduğu belirlendi. konuşmaların genellikle, kurs ve vakıfların idari işlemleri, kurs talebeleri, hocaları, iaşe ve kursa yapılan yardımlar, kurs talebelerin velileri ile kurs hocaları arasındaki görüşmeler, değişik illerde yapılacak olan sohbetler ve kurslara yönelik yapılan baskınlar ile ilgili olduğu görüldü. Tapelerin bir kısmının ise sadece dinlenen şahısların aileleri ile yaptığı görüşmeler ve ticari faaliyetlerine ait olduğu belirlendi. Bazı konuşmaların ise özel hayatın gizliliğini ihlal eden içeriklere sahip olduğu tespit edildi.
Bakanları da dinlemişler
İncelenen tapelerde bakanlar ve bürokratların dinlemeye takılan konuşmaları da yer aldığı görüldü. İçeriğinden herhangi bir suç unsuru olmadığı halde o dönem Çevre ve Orman Bakanı Osman Pepenin, Ordu Milletvekili İdris Naim Şahinin görüşmeleri tutanağa geçirilmiş. İsmailağa cemaatinin ileri gelenlerinden Ahmet Ustaosmanoğlunun da dinlendiği belirlendi.