Çözüm refah getirecek
Terör sorununa barışcıl çözüm arama çabaları için alkışlıyorum diyen Obama, bunun başta Güneydoğu olmak üzere Türkiye için refah anlamına geleceğini söyledi. Reformlar için de hükümete övgü, muhalefete çağrı vardı.

ABD BAŞKANI BARACK OBAMADAN BARIŞ SÜRECİNE TAM DESTEK
ABD Başkanı Obamanın Milliyete verdiği röportajdan satırbaşları şöyle:
BARIŞ SÜRECİ Başbakan Erdoğanın Türkiyenin insanları için 30 yılı aşkın süredir bu kadar çok acı ve kedere neden olan bu kavgaya, barışçıl bir çözüm arama çabasını alkışlıyorum. 35 binden fazla kadın, erkek ve çocuk trajik bir şekilde PKK şiddetine kaybedildi. Yüz binlerce kişi evlerinden zorla ayrılmanın travmasını yaşadı.
ÇÖZÜM REFAH DEMEK Türk hükümetinin aldığı önlemlerin gerçek ilerleme sağlayabileceğine inanıyorum. Barışçıl bir çözüm yalnızca Türkiyenin şiddetle hırpalanmış Güneydoğu bölgesinde yaşayan milyonlarca vatandaşın hayatlarını iyileştirmekle kalmayacak aynı zamanda tüm Türkiye halkı için gelecek jenerasyonlar boyunca güvenlik ve refah anlamına gelecek.
ELÇİLİĞE SALDIRI Ankaradaki büyükelçilik binamıza yapılan saldırı için sorumluluğu üstlenen örgüt, Türkiye ve ABD arasındaki iyi ilişkileri koparmayı amaçlıyor. Ama açıkça ortada ki başarısız oldular. Aksine bu olay insanlarımızı birbirine daha da yakınlaştırdı. 
ERDOĞANI BEKLİYORUM Başbakanı iyi bir dost ve küresel konularda harika bir partner olarak görüyorum. Arkadaş olarak, zorluklarla ilgili dürüstçe konuşabildiğimiz bir ilişki geliştirdik, bu konuşmalar bazen zor olsa bile... Yani dostum Erdoğanı tekrar görmeyi dört gözle bekliyorum.
MUHALEFETE ÇAĞRI AK Parti uzun süredir reformu destekliyor, biz de hükümetin evrensel özgürlükleri ilerletme çabasını destekliyoruz. Mevcut liderler, muhalefet partileri ve vatandaşlar ilerleme için sorumluluğu paylaşmalı.
PATRIOTLAR Türk topraklarını ve Türk halkını korumak için tasarlanmış bir NATO konuşlandırması.
ESAD GİDECEK Kimse yanılmasın Esad rejiminin sonu er ya da geç gelecek ve Suriye halkı kaderine karar verme imkanına kavuşacak. Erdoğan ve Türk hükümetine, Suriyede şiddeti bitirme yönündeki çabalara liderlik ettikleri için takdirlerimi sunuyorum.
İRANA MESAJ Tahranın nükleer programı endişe verici. Açık olan bir şey var ki nükleer silahı olan bir İranın bedeli çok daha ağır olur.
İMRALI SÜRECİYLE HALKIN BEKLENTİLERİ ÖRTÜŞÜYOR
ESKİ HEP Milletvekili ve kapatılan DEP Genel Sekreteri İbrahim Aksoy, MİT ile İmralı arasında başlayan süreçle toplumun çözüm konusundaki beklentilerinin ilk kez bu kadar örtüştüğünü söyledi. Aksoy, son anketlerde AK Partinin yüzde 50nin üzerinde oy oranına ulaşmasının bunun göstergesi olduğunu ifade etti.
1989 yılında Avrupa Parlamentosunda Türkiyede Kürt diye bir halk var dediği için dönemin Genel Sekreteri Deniz Baykalın baskısı ile SHPden uzaklaştırılan Kürt siyasetinin sembol isimlerinden İbrahim Aksoy, Başbakan Erdoğan, bu görüşmeler için bir şans olarak görülmeli. Başbakan, toplumda sevilen ve güvenilen bir lider. Ben, ülkenin bu en yakıcı meselesi olan şiddet ve terör sorunu başta olmak üzere demokratikleşmeyi sağlayan liderin elini-ayağını öperim dedi. Yeni anayasanın toplumu ülke bölünür psikolojisinden kurtaracak bir anayasa olması gerektiğini belirten Aksoy, Kürt siyaseti işi yokuşa sürmemeli. Ama savaş lobisinin her yerde eli-kolu olduğu da unutulmamalı uyarısında bulundu.