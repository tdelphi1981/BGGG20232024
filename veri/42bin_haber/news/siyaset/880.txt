'Arkadaşımızı kimseye yem etmeyiz'
Süheyl Batum, Birgül Ayman Güler'e sahip çıktı.
 CHP İzmir milletvekili Birgül Ayman Güler'in, "Türk ulusuyla Kürt milliyetini eşit, eşdeğerde gördüremezsiniz" sözünün yanlış anlaşıldığını belirten CHP İzmir milletvekili Süheyl Batum, "Arkadaşımızı kimseye yem etmeyiz" dedi
 CHP Eskişehir Milletvekili Süheyl Batum, partisinin Zonguldak İl Başkanlığı ziyaretinde gazetecilere açıklama yaptı.
 CHP'li vekil Batum, İzmir milletvekili Birgül Ayman Güler'in, "Türk ulusuyla Kürt milliyetini eşit, eşdeğerde gördüremezsiniz" sözünün bazı çevrelerce yanlış anlatıldığını söyledi.
 Güler'in, Meclis'teki AKP ve BDP koalisyonuna yönelik, "Etnik kaba milliyetçiliğinizi solculuk diye yutturmaya kalkmayın. Bizim millet anlayışımız ırka dayanmayan, Türk milleti anlayışıdır. Kürt milliyeti diyerek sadece etnik bir bağa dayanan sizin anlayışınızı aynı görmemiz mümkün değildir" dediğini savunan Batum, "Birgül Ayman Güler'in bu bağlamdaki sözlerinin sonuna kadar arkasındayız. Arkadaşımızı kimseye yem etmeyiz" dedi.
  