Çoban Ateşi Kadıköy'de yaktı geçti
CUMHURİYET'İN kazanımlarının anlatıldığı 'Çoban Ateşi' isimli belgeselin İstanbul'daki ilk gösterimi CHP Genel Başkan Yardımcısı Gürsel Tekin'in de katılımıyla dün gerçekleştirildi.
 Cumhuriyet'in kuruluş yıllarına tanıklık etmiş 23 kişinin sözlü anlatımlarına dayanan belgeseli Kadıköy'deki Caddebostan Kültür Merkezi'nde izleyen Tekin, çıkışta gündeme ilişkin soruları yanıtladı.
 TEKİN, katıldığı bir televizyon programında söylediği 'Sayın Kılıçdaroğlu, Atatürk'ten sonra en güçlü liderdir' sözlerine Bülent Arınç'ın 'zaafiyet' demesiniyle ilgili 'Sayın Arınç'ın bugün lüzumsuz bir açıklaması olmuş. Aslında Arınç'ın görevi CHP'nin işleyişi ile ilgili değil, Türkiye'de olup bitenle ilgili olması gerekiyor' dedi. 
 BÜLENT Arınç'ın Ortadoğu ile ilgili hassasiyeti olduğunu da belirten Tekin, 'İki gün önce Suriye'ye İsrail tarafından yapılan saldırı ile ilgili ne sayın Arınç ne de AKP yetkililerinin ağzından herhangi bir cümle çıkmış değildir. Bıraksın CHP'nin iç işlerini, Türkiye'nin iç işleriyle meşgul olsunlar' diye konuştu.