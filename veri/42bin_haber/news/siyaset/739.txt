DHKP-C militanları, belgeleri yakamadan yakayı ele verdi
DHKP-Cye yönelik 7 ilde yapılan operasyonun İzmir ayağında, 15 şüpheliyi gözaltına alan polis, içeri girdiğinde, şüphelilerin delilleri sobada yakmak için uğraştığını tespit etti.

Terör örgütü DHKP-Cye yönelik 7 ildeki operasyonun İzmir ayağında, zanlıların polis çelik kapıyı kırmadan önce suç delillerini sobada yakmak istedikleri ortaya çıktı. Operasyona katılan Özel Harekat Ekipleri, girdikleri evde yakılmak üzere sobaya atılan dokümanları buldu. İzmir Emniyeti Terörle Mücadele Şubesi ekipleri, Özel Harekat, Çevik Kuvvet ve birçok birimden yaklaşık 500 polisin katıldığı operasyonda aralarında Ege Öğrenci Gençlik, İzmir Özgürlükler, İzmir Temel Haklar ile Devrimci Alevi Komitesi derneklerinin de olduğu 20 adrese saat 04.30da eş zamanlı baskın düzenledi. Baskınlarda, aralarında 2 öğretmen, bir taşeron belediye işçisi ile öğrencilerin de bulunduğu 15 kişi gözaltına alındı. İzmir Polisinin bu operasyon kapsamında aradığı biri dershane müdürü öğretmen 2 kişi ise Malatya ve İzmitte yakalanarak gözaltına alındı. Bu kişilerin de İzmire getirildiği belirtildi. Operasyon kapsamında aralarında örgütün Ege Bölge Sorumlusu Selda Bnin de olduğu 3 kişinin ise arandığı bildirildi.
 Şifreli notlar, flash belleklerde
Özel Harekat ekiplerinin katıldığı operasyonlarda, zanlılardan bazılarının, polis çelik kapıları kırana kadar örgütsel dokümanları sobada yakmak istedikleri de ortaya çıktı. Polis, çelik kapıyı kırıp girdiği bir kadın zanlının evinde, örgütsel dokümanları, yakılmak istendiği sobada buldu. Zanlıları 1 yıldır takip eden polisin, terör örgütü üyelerini, bazı polis karakolları ile yabancı ülke temsilciliklerine saldırı için keşif yaptıkları sırada saniye saniye görüntülediği de öğrenildi.
Örgüte destek veren gazeteciler
İstanbul Emniyet Müdürlüğünün DHKP-Cye yönelik gerçekleştirdiği dev operasyonu şok detayları çıkmaya devam ediyor. 11 Çelik kapının ve duvarların kırılmasıyla girilen örgüte ait kozmik odada yakılmaya çalışılan belgeler arasında bazı isimler tespit edildi. Ele geçirilen belgelerde yapılan incelemelerde, aralarında gazetecilerin de bulunduğu bazı şahısların terör örgütüne maddi destek sağladığı ve örgüte yardım ve yataklıkta bulunduğu iddia edildi.
Bomba ve molotof kullandım
1999 yılında Belçika polis birimlerince Knokke şehrinde DHKP-Cye yönelik yapılan operasyon sonucunda örgüt evlerinde ele geçirilen belgeler arasında avukat T.T.nin örgüte sunduğu özgeçmiş de yer aldı. 2008de Türkiyeye gönderilen belgeler arasında çıkan özgeçmişte T.T. kendini şöyle ifade etmiş: Askerlik yapmadım, ama halk patlayıcılarını yapabiliyorum. Boru bomba ve Molotof  kullandım. l4lü silah kullanabiliyorum. Ayrıca keleşin tüm teknik özelliklerini biliyorum ama kullanmadım. Pompalı tüfek kullanabiliyorum.