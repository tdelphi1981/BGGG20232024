Nabi Avcı'dan Hakkari'ye 1 milyon TL
MİLLİ Eğitim Bakanı Nabi Avcı, 8 gün önce önce Hakkari'ye yaptığı ziyaretten sonra okulların lojman sıkıntısının giderilmesi için Valiliğe 1 milyon TL ek ödenek gönderdi.
Milli Eğitim Bakanlığı'nın yaptığı ek ödenekle ilgili Hakkari Valiliği tarafından yazılı açıklama yapıldı. 1 milyon TL'lik ek ödeneğin merkez ve ilçelerdeki lojman ihtiyaçlarında kullanılacağı belirtildi. Açıklamada, "Milli Eğitim Bakanımız sayın Nabi Avcı'nın 27.02.2013 tarihinde ilimize yapmış olduğu ziyaretlerinde, okullarımızın lojman ve acil ihtiyaçlarında kullanılmak üzere 1 milyon TL ek ödenek gönderilmesi talimatını vermiştir.Gönderilen ödenek yapılacak ilavelerle merkez ve ilçelerdeki lojman ihtiyaçlarında kullanılmak üzere planlanmış olup, en kısa zamanda yapımına başlanacaktır. Sayın Bakanımızın ilimize yapmış olduğu ziyaretlerinden ve Hakkari'deki eğitimin daha kaliteli, daha sağlıklı olması açısından göstermiş olduğu yakın ilgi ve alakadan dolayı teşekkürlerimizi sunarız" denildi.