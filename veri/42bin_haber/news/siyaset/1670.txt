BDP'li vekilin Türk bayrağı hassasiyeti
BDP Milletvekili, konakladığı otele Türk bayrağı astırdı
Ekonomi Bakanı Zafer Çağlayan ile birlikte Suudi Arabistan'a giden heyette yer alan BDP Hakkari Milletvekili Esat Canan, konakladığı otele Türk bayrağı astırdı.

 BDP'li Milletvekili Canan, başkent Riyad'da kaldıkları Ritz Carlton Oteli'nde Türk bayrağı asılı olmadığını fark edince yetkililerle irtibata geçti. Canan, uzun uğraşlar sonunda Türk bayrağının otele asılmasını sağladı.

 Konuyu öğrenen Bakan Çağlayan ise BDP Milletvekili Esat Canan'ı gayretinden dolayı tebrik etti. Bakan, uçaktayken de konuyu anonsla bildirip, heyete Canan'ı alkışlattı. 

 BDP'li vekil, gazetecilerle sohbeti sırasında ise "PKK'yı dağdan indireceğiz." dedi. Canan, İmralı tutanaklarının yayınlanmasının, sürece yönelik bir sabotaj olduğunu dile getirdi.