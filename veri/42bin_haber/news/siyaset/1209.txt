Akbille gezen başkan
Güzelbey: Protokolden, basın ordusuyla gezmekten hiç hoşlanmıyorum. 2008de İstanbula geldiğimde Başkan Topbaş araç göndermişti, ben yine otobüs, tramvay ile gittim toplantıya. Topbaş sorunca da cüzdanımdaki akbili gösterdim.

GAZİANTEP BÜYÜKŞEHİR BELEDİYE BAŞKANI DR. ASIM GÜZELBEY: MAKAM ARACI İŞKENCE 
Protokolden hiç hoşlanmıyorum, basın ordusuyla gezmekten de rahatsız olurum. İşe gidip gelirken sivil araç kullanmayı tercih ederim ve kendim kullanırım. Bütün hayallerimi gerçekleştirdim, tekrar aday olmayı düşünmüyorum Bu sözler iki dönemdir Gaziantep Büyükşehir Belediye Başkanlığı görevini yürüten ve Gaziantepi bir kültür ve müzeler kenti haline getiren Dr. Asım Güzelbeye ait. Onun bir başka özelliği daha var; İstanbula geldiğinde toplu taşıma araçlarından başka bir şeyle yolculuk yapmıyor. O kadar ki her daim cüzdanında akbil taşıyor. Hatta bununla ilgili bir anısını da şöyle anlatıyor: 2008 yılıydı sanırım, İstanbul Büyükşehir Belediye Başkanı Kadir Topbaş, diğer büyükşehir belediye başkanlarıyla bir toplantı tertip etmişti. Konuk başkanlara da eskortlu makam aracı temin edilmişti. Ben gene otobüs, tramvay vs ile gittim toplantıya. Topbaş sordu, Neden bizim araçlarımızı kullanmadınız, bir sıkıntı mı oldu? diye. Cüzdanımdan akbilimi çıkardım ve Başkanım ben zaten sizin araçlarınızı kullanıyorum! dedim.
Alman liyakat nişanı taşıyor
Korumalarla vs dolaşmayı sevmiyorum İstanbulda sıradan sivil bir vatandaşım. Zamanın kendisi için çok kıymetli olduğuna değinen Dr. Güzelbey, Havaalanından Ataköye 45 dakikada gidemediğim zamanları bilirim. Şimdi 30 dakika sonra Anadolu yakasındasın. 15 gün evvel İstanbuldaydım yine metrobüsü kullandım diyor. Alman Cumhurbaşkanlığı tarafından liyakat nişanı verilen tek siyasetçi olan Dr. Güzelbey, Cumhurbaşkanı Abdullah Gül tarafından Zeugma antik kenti ve Mozaik Müzesi dolayısıyla verilen 2012 Kültür ve Sanat ödülünün de kendisi için büyük anlam taşıdığını belirtiyor.
Hayallerimi gerçekleştirdim
Güzelbey, 30 yıl hekimlik yapacağım dedim, gerçekten de 30 yıl sonra bıraktım.10 yıl demiştim, onu da doldurmak üzereyim. Seçimlerde aday olmayı düşünmüyorum. Çünkü Gaziantepe dair hayalini kurduğum ne varsa gerçekleştirdim. Gözüm arkada kalmayacak. Şimdi Gaziantep, müzeleriyle, ören yerleriyle, sanayisiyle bir dünya markası, kimlikli bir şehir oldu diyor.
SURİYELİ BAŞKANI DANIŞMAN YAPTI
Suriyedeki iç savaştan kaçarak Dubaiye gitmek zorunda kalan meslektaşı ve aile dostu Halep Belediye Başkanı Dr. Maan Chibilinin bir yıl önce belediyede danışmanı olarak işe başlamasıyla ilgili de konuşan Dr. Asım Güzelbey, Sorbonnedan doktoralı Chibili ile olan ilişkilerini ise şu cümlelerle anlatıyor: 2004den beri tanışıyoruz. Seçimleri kazandığımda beni ilk tebrik eden oydu. Halep Üniversitesinde akademisyenken belediye başkanlığı görevine getirilmiş alanında çok kıymetli bir isimdir. Başlarda iki meslektaş olarak bir araya geldik. 2011de Suriye olayları başladı maalesef. Görevden aldılar. Dubaiye gitti. Ben de arayıp Antepte misafir edebileceğimizi söyledim. İyi bir akademisyen ve uluslararası üne sahip mimar ve şehir plancısıdır. Onun bu donanımına belediyemizde ihtiyaç vardı. Ve bu görevi teklif ettik. Vefa duygusundan da öte, böyle değerli bir bilim adamının şehrimize ve belediyemize katkı sağlaması için bunu yaptık.