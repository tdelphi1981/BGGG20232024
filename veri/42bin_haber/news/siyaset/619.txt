Dışişleri Bakanlığı'ndan flaş açıklama
Dışişleri Bakanlığı, vatandaşların Mali'ye seyahatten imtina etmeleri ve buralarda bulunanların da ivedilikle bölgeden ayrılmalarının uygun olacağını bildirdi.
Dışişleri Bakanlığı'ndan yapılan yazılı açıklamada, "Mali'nin kuzeyinde istikrarsızlığın son günlerde tırmanış göstermesi muvacehesinde, vatandaşlarımızın bu bölgeye seyahatten imtina etmeleri ve halen buralarda bulunan vatandaşlarımızın da ivedilikle bölgeden ayrılmaları uygun olacaktır." denildi.