'Sendika isteyen polise tehdit var mı?'
CHP Tokat Milletvekili Orhan Düzgün, İçişleri Bakanı İdris Naim Şahin’e, “Sendika hakkı isteyen Emniyet personelinin bazı üst düzey Emniyet müdürleri tarafından baskı ve tehditlere maruz kaldıkları bilgisi doğru mudur?” diye sordu.
 CHP Tokat Milletvekili Orhan Düzgün, İçişleri Bakanı İdris Naim Şahin’e, “Sendika hakkı isteyen Emniyet personelinin bazı üst düzey Emniyet müdürleri tarafından baskı ve tehditlere maruz kaldıkları bilgisi doğru mudur?” diye sordu. 
 Düzgün, İçişleri Bakanı İdris Naim Şahin’in yanıtlaması istemiyle TBMM Başkanlığı’na verdiği soru önergesinde, şu soruları yöneltti:
 “Sendika hakkı isteyen Emniyet personelinin bazı üst düzey Emniyet müdürleri tarafından baskı ve tehditlere maruz kaldıkları bilgisi doğru mudur?
 İnsan Hakları Evrensel Bildirgesinin 23.maddesinde ‘herkesin barışçı amaçlarla toplanma ve başkalarıyla dernek kurma özgürlüğüne hakkı vardır. Bu hak, yine herkesin çıkarlarını korumak amacıyla sendika kurma ve sendikaya üye olma hakkını da içerir’ ilkesinden yola çıkarak Bakanlık olarak Emniyet personelimizin bu hakka sahip olması konusunda görüşleriniz nelerdir?”
 ANKA