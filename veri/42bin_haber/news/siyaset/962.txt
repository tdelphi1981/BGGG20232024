Erdoğan'dan flaş açıklamalar
Başbakan Erdoğan: "Yunan Başbakan'la görüştüm. Atina'ya cami projesi yunan parlamentosundan geçti."
Başbakan Recep Tayyip Erdoğan Katarın başkenti Dohada Yunanistan Başbakanı Antonis Samaras ile görüştü.

Erdoğan görüşme sonrası gündeme ilişkin önemli açıklamalarda bulundu.

ATİNA'YA CAMİ YUNAN PARLAMENTOSUNDAN GEÇTİ
Suriye halkına yönelik birlikteliğimizin devam edeceğini kaydeden Erdoğan, Atina'da cami yapılmasına ilişkin projenin Yunan parlamentosundan geçtiğini söyledi. 

Erdoğan, "5 Mart'ta Ankara'da üst düzeyli istişare konsey toplantısını yapacağız. Samaras da bu toplantıda hazırlıklı olarak bulunacak. Kendilerine Atina'da yapılacak bir cami meselesi var. Bunun parlamentodan geçtiğini söylediler. Kendisine Siz yapmak zorunda değilsiniz. Bunu biz de yapabiliriz dedik. Yeter ki Atinaya gelen Müslümanların ibadet edecekleri yer bulabilsinler dedik. Sayın Samaras da olumlu tavır gösterdi." dedi.

BAHÇELİ'YE İDRİS NAİM ŞAHİN CEVABI
MHP lideri Devlet Bahçeli'nin İdris Naim Şahin'le ilgili 'Kabinenin yüz akıydı açılıma kurban edildi' sözleriyle ilgili soruya da "Bu tür tasarruflar sayın Bahçeli'nin elinde değil. Ülkenin başbakanı kimse o seçer ve Cumhurbaşkanı da onaylarsa bu değişiklik yapılır. Sayın Bahçeli de niyet okumaya başlamışsa yapacak bir şeyimiz yok."