Erdoğan'dan Afrika çıkarması
Başbakan Erdoğan, 6-11 Ocak tarihlerinde Gabon, Nijer ve Senegal'i kapsayan Afrika turuna çıkıyor. Ziyaretler kapsamında, 3 ülkede de iş forumları düzenlenecek 
 Türk dış politikasında uzun yıllar geri planda kalan Afrika ülkeleriyle ilişkiler, Türkiye'nin "yakın çevre"siyle birlikte daha geniş bir coğrafyada etkinlik göstermesiyle 2000'li yıllarda önem kazandı. Türkiye'nin Afrika açılımı, "Büyük acılar yaşayan bu coğrafya bundan böyle sömürgecilik, açlık, yoksulluk değil; kalkınma, paylaşma ve kültürel zenginlik kıtası olacaktır" anlayışı üzerine inşa ediliyor. 
 
 Son 3 yılda Türkiye'nin Afrika'daki büyükelçilik sayısı 12'den 31'e yükseldi; birkaç ay içinde ise 34'e ulaşması bekleniyor. 
 
 Türkiye'nin Afrika ülkeleriyle yakın ilişkiler kurma çabaları sürerken, Başbakan Recep Tayyip Erdoğan, 2013'ün ilk yurt dışı ziyaretini Afrika'daki 3 ülkeye gerçekleştiriyor. Erdoğan, 6-11 Ocak tarihlerinde Gabon, Senegal ve Nijer'i kapsayan resmi ziyaretlerde bulunacak.
 
 THY Gabon'a sefer başlatıyor
 
 Türkiye'nin Gabon Büyükelçisi Ahmet Demirel, yakında Türk Hava Yolları'nın başkent Libreville seferlerine başlayacağını bildirerek, şehirde yapılacak prefabrik konutların ilk aşamasının da Türk şirketlerce üstlenileceğini belirtti. 
 Hasan Öymez / Erkan Avcı - AA