Yazıcıoğlu'nun tarihi terör mektubu
Geçirdiği şüpheli kaza sonucu hayatını kaybeden BBP Genel Başkanı Muhsin Yazıcıoğlu, 35 yıl önce Fahri Korutürk'e yazdığı mektupta anarşi ve iç karışıklıkların çözümünün sokaklarda değil masada olduğunun altını çiziyor.
Soluksuz bir şekilde 12 Eylül Darbesi'ne doğru giden ülkenin içinde bulunduğu durumu görerek, Cumhurbaşkanı'nı uyaran Yazıcıoğlu, kargaşanın çözümü için gençlerin radyo ve televizyonlarda, masa başında ve kamuoyunun huzurunda tartışması gerektiğini vurgulayarak Korutürk'ten şu ricada bulunuyor: "Zat-ı Devletlerinizden Türk gençliği adına istirhamımız, buna imkân sağlamanız ve memlekette fikirlerin masa başında tartışılması yönünde yeni bir dönemin başlaması için ilgililere emir buyurmanızdır."