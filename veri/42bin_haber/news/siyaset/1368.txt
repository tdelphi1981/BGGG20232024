AK Parti Fatsa'da kampa girdi
Adalet ve Kalkınma Partisi (AK Parti) Samsun İl Teşkilatı, iki gün sürecek olan teşkilat içi eğitim programı için kampa girdi.
Fatsa'da bulunan Yalçın Otel'deki program için teşkilat üyeleri dün akşamdan itibaren otele giriş yaptı.

Yaklaşık 700 kişinin katıldığı programa; AK Parti Genel Başkan Yardımcısı Genel Sekreter Haluk İpek, Genel Merkez Teşkilat Başkan Yardımcısı Mahmut Göksu, Samsun Büyükşehir Belediye Başkanı Yusuf Ziya Yılmaz, AK Parti Samsun Milletvekili Mustafa Demir, Prof. Dr. Abdullah Topçuoğlu, Samsun Koordinatörü Rize Milletvekili Hasan Karal programın birinci günü olan Cumartesi günü, Gençlik ve Spor Bakanı Suat Kılıç, Milli Eğitim, Kültür, Gençlik ve Spor Komisyonu Başkanı Fikri Işık, Doç. Dr. Hüseyin Aykut, Genel Başkan Yardımcısı Teşkilat Başkanı Ekrem Erdem'de kampın ikinci günü olan pazar günü sunumlarını gerçekleştirecek.