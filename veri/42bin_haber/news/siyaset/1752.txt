Bahçeli, ilk Belediye Başkan adayını açıkladı
MHP Genel Başkanı Devlet Bahçeli 2014 yılının Mart ayında yapılacak yerel seçimlerde belediye başkan adayı olacak ilk ismi Aksarayda açıkladı.
MHPnin mevcut il başkanı olan Dr. Rıfkı Karabatakı Belediye Başkan Adayı olarak açıklayan Devlet Bahçeli, Aksaraylılardan destek istedi ve Aksaraylılara güvendiğini söyledi.

22 İl Başkanı, Genel Başkan Yardımcıları ve Ülkü Ocakları Genel Başkanı'nın da hazır bulunduğu aday tanıtım toplantısında konuşan MHP Genel Başkanı, açıklamasının büyük kısmında çözüm sürecinden bahsetti ve Başbakan Tayip Erdoğana eleştirilerde bulundu. -

BAŞBAKAN İÇİN TEK AMAÇ BAŞKAN OLMAKTIR -

Türkiyenin tehlikeli bir süreçte olduğunu ve Türk milletinin ateşe atılmanın eşiğine geldiğini iddia eden Genel Başkan Bahçeli, çözüm sürecini eleştirdi ve İmralı görüşmelerini sert sözlerle değerlendirdi. Türkiyeyi yönetmekle görevli olan AK Parti hükümetinin katilden kahraman, çöküşten çözüm, müzakereden mucize, bölücülükten büyüme çıkartmak istediğini belirten Bahçeli, AKP, PKK ile tokalaşırken Türk milleti arka arkaya tokat yiyor. Başbakan, İmralı canisi ile dostluk çemberi kurarken ülke kumpasa alınmaktadır. Karanlık kampanya aziz milleti bitişe ve batağa sürüklemektedir. Terör lobisi AKPyi esir almıştır ve kardeşliğimiz, birlikte yaşama azmimiz silinmek istenmektedir. Başbakanın milliyetçiliği ayaklar altına alarak Türklüğü yok farz etmesinde vicdan yozlaşmasının payı olduğu kadar, İmralı canisinin tesirinin olduğu da bellidir. Başbakan için tek amaç Başkan olmaktır. Bunun dışındakiler önemsiz, anlamsız ve değersizdir. Türk milletinin bölünmesi, parçalanması ve PKKnın meşru hale gelmesi Başbakan için tedbir alınması gereken bir durum değildir. Eğer bugün İmralı canisi Türk milletine meydan okuyacak küstahlığa ulaşmışsa sebep herkesin malumlarıdır. AKPye bakan her şeyi görecek ve gerçekleri fark edecektir. dedi.

Başkanlığın Erdoğanın aklını aldığını, hezeyan çamuruna saplanmasına sebep olduğunu iddia eden Bahçeli, gidişatın hayra alamet olmadığını söyledi.

Olanların kabul edilebilir ve görmezden gelinir olmadığını ileten Devlet Bahçeli, Meclisteki bölücüler AKPnin izni ve teşviki ile İmralıya gidip gelmekte, mesajlar almaktadır. Böylece İmralının Kandile ve Avrupaya yazdığı mektuplar adreslere ulaşmaktadır. Başbakan düne kadar Kandile gidin sözleriyle azarladığı BDPlileri kendisi yönlendirerek dağa ve Avrupaya sevk etmiş, kapıları ardına kadar açmıştır. dedi.

- ŞEYTANDAN BARIŞ MELEĞİ ÇIKARTMAYA ÇALIŞIYOR -

BDPnin AKP zırhıyla donatıldığını ve Gazi Meclisin içinden böylelerin çıkmasının yüz karası olduğunu söyleyen MHP Genel Başkanı, TBMM, dün istila ve işgale karşı direncin karargâh merkezi iken bugün ne hallere gelmiştir. Maalesef AKP ile hayal olan ne varsa gerçeğe dönmüştür. İmkânsız görülen ne varsa hayata geçmiştir. Başbakanın ustalık dönemini Türkiyeyi yıkmak ve yok etmek üzerine temellendirdiği anlaşılmıştır. Başbakan şeytandan barış meleği yapma çabasına girmiştir. Başbakan ya tehdit altında, ya da hedefleri bunu gerektirdiği için frenleri patlamış kamyon gibi yokuş aşağı inmektedir dedi.

Henüz Türk milliyetçilerinin son sözü söylemediğinin iyi bilinmesi gerektiğini ifade eden Bahçeli, Başbakanın İmralıya oksijen kaynağı olduğunu ve Türkiyenin çözüm adıyla zulmün eşiğine getirildiğini iletti. Çözüm süreci ismiyle başlatılan ve çürümeye yol açacak olan gelişmelerin, yoğun saldırının gittikçe derinleştiğini gösterdiğini belirten Bahçeli, Başbakan için teröristle masaya oturmak, bölücünün taleplerini karşılamak iyi niyetliliktir. diye konuştu.

- SEN KİM BİZE KORKAK DEMEK KİM? -

Başbakanın bilhassa MHPye saldırdığını ve suçlayıcı ifadelerde bulunduğunu kaydeden Devlet Bahçeli, zaman zaman eleştiri dozunu iyice arttırdı. Başbakan Erdoğanın kendilerini korkaklıkla itham ettiğini söyleyen MHP Genel Başkanı, Korkak mı, cesur mu olduğumuzu merak ediyorsan 44 yıllık mücadelemizin herhangi bir sayfasını aralaman ve gözden geçirmen her şeyi ortaya koyacaktır. Biz senin gibilerle mücadele ederek bugünlere geldik. Ölüm bile bizi yolumuzdan döndürmedi. Kurşunlar ve idamlar bile inançlarımızdan çevirmedi. Sen kim, bize korkak demek kim? Bizde mangal gibi yürek, yenilmeyecek kudret, haine aman vermeyecek cesaret, Türklüğü ezdirmeyecek fazilet, milleti yalnız bırakmayacak muhabbet vardır. dedi.

Başbakan bizim cesaretimizi sınamak istiyorsa biz her zaman hazırız. diyen Devlet Bahçeli, şöyle devam etti: Biz ne BOP dinleriz, ne eş başkanlara bakarız, ne boş sözlere kanarız, ne one minute der sonradan pardon diye çark ederiz. Senin safın bellidir ve kapların PKKya açılmaktadır. Bizim ise tek sevdamız büyük Türk milletidir. Sen millete bakınca 36 görürsün, biz bakınca bir ve beraber cevheri görürüz. Sen tarihe bakınca hayranı olduğun ermeni çetelerini, provokatörleri, işgal birliklerini, vatansızları, yediği ekmeğe sırt dönen yarım insanları görürsün, bize bakınca Osman Gaziyi, Fatihi, Şehitleri, Mustafa Kemali, milli namusu muhafaza eden isimleri görürüz. Ne yaparsan yap çözüm denilen çözülmeyi millete kabullendiremeyeceksin. Eli kanlı canilerin itibar görmelerini sağlayamayacaksın. MHP Türk milletinin son kalesidir ve yenilmemiştir, yenmeye de kimsenin gücü yetmeyecektir. Bahçeli konuşmasının ardından MHPnin Aksaray Belediye Başkan Adayı olarak, partinin İl Başkanı Dr. Rıfkı Karabatakı açıkladı ve Aksaraylılardan destek istedi. Aday tanıtım toplantısı Ahmet Şafak konseriyle sürdü.