Gültan Kışanaktan İmralı itirazı
BDP Genel Başkan Yardımcısı Gültan Kışanak, partisinin grup toplantısında konuştu. İmralı sürecine değinen Kışanak, "BDP'nin İmralı'ya gitmesi önemlidir. Ayrıca bizim İmralı'ya gitmemiz şundan önemlidir. Tecrit politikasının değiştiğini görmek için gitmek istiyoruz. Umarım en kısa zamanda pozitif yaklaşım olur. Partimiz İmralı'ya gider ve sürece katkı sunar. Bu konuda Ocak ayı heba edildi. Bu nedenle hükümetin daha dikkatli, daha çözüme odaklı yaklaşım içinde olmasını bekliyoruz. Ciddi olacaksınız, iradenizi net ortaya koyacaksınız" diye konuştu.
BDP Milletvekili Sırrı Sakık'ın TBMM'de yaptığı konuşmaya değinen Kışanak, "Bu ülkede en çok bizim ızdırabını çektiğimiz bedelini ödediğimiz politika var. Tek tip insan yaratmak, herkesi Türkleştirmek üzerine kurulmuş zihniyetin mağduru kişilerin siyaset yaptığı partiyiz. BDP'de politika yapan arkadaşlarımızın tamamı tekçi zihniyetin mağdurudurlar. Sırrı Sakık'ın yanlış anlaşılan konuşmaları üzerine yürütülen polemikleri yanlış buluyoruz. Biz herkesin kendisi olarak yaşamasını olarak savunan partidir. Sırrı Sakık'ta bu politikayı doğru bulduğu için bu gelenekte siyaset yapan arkadaşımızdır. Sözleri yanlış anlaşılmıştır. İstismar edilmiştir bu tekçi zihniyetin mağdurları açısından yaralayıcı olmuştur. Türkiye'deki tüm halklardan özür dilenmiştir. Partimizin politikası açık ve nettir" diye konuştu.

"SERAKANİ'DE ESAD'IN ASKERİ YOKTUR"

Şanlıurfa'nın Viranşehir İlçesi'nde, iç savaşın sürdüğü Suriye'deki Kürtler'e destek vermek amacıyla BDP tarafından düzenlenen etkinlikte çıkan olaylar ile ilgili olarak Kışanak, "Viranşehir'de 1 aylık süre için tüm etkinlikler iptal edildi. Sen bunu yasaklama yetkisini nereden alıyorsun? Asıl problem buradadır. Kaymakamlığın yasaklama kararına binaen Emniyet'ten şu söyleniyor; 'Suriye'de PYD ve Özgür Suriye arasında çatışmalar var. Önümüzdeki günlerde bu çatışmalar artacak biz bu etkinlikleri yasaklıyoruz.' Viranşehir ile o çatışmaların en alakası var? Biz Rojova'daki halkımızın yalnız kalmasına razı olamayacağız. Dışişleri Bakanı çıksın açıklasın. Orada çatışmalar neden devam ediyor? Nereden toplandığı belli olmayan grupları silahlandırıp oraya gönderiyorlar. Serakani'de Esad'ın askeri yoktur. Bu grupların Müslümanlık, İslamiyet davası varmış gibi meşrulaştırmaya çalışıyorlar. Serakani'ye gönderilen gruplar bu tür anlayışla gitmiyorlar. Sadece Kürt karşıtı politikayla gönderiliyorlar. Dünyanın dört yanından toplayıp çapulcuları Kürtlerin üzerine süremez. Herkesin özgürlük davası meşru da Kürtlerin ki mi gayri meşru?" dedi. 

VİRANŞEHİR'DE ÇIKAN OLAYLAR

BDP Genel Başkan Yardımcısı Gültan Kışanak, şöyle devam etti : "İnsanlara Viranşehir'de saldırılmıştır. Bir partinin 5 vekili gitmişler halkla görüşme yapıyorlar. Orada oturanların üzerine yağmur gibi gaz bombası yağdırılmış. Bize söz verip de saldırıyı engelleyemeyenler bize cevap versinler. Bunu kim yaptı? Bu saldırıdan sonra ikinci vahamet yaşanmıştır. Saldırıdan sonra insanlar hastanelere gitmiştir ve bunun üzerinden 40 dakika geçtikten sonra vekiller ve parti yöneticileri basına açıklama yapmak için dışarı çıkmıştır. Ama onların üzerine de gaz bombaları ile saldırılmıştır. İnsanları evine rica ederek göndermişiz. Bu kasıtlı saldırıdır. Hükümet bunu açığa çıkartacaktır. 'Şu vekil böyle davrandı' diyerek bu şiddeti meşru gösteremezsiniz. Kıl payı kurtulduk. Bunu meşrulaştırmaya kimse kalkmasın. Bize şunu diyorlarsa sizi konuşturtmayız, açıklama yapamazsınız eğer bunu yaparsanız sizi öldürebiliriz diyorlarsa şunu söylüyoruz. 'Ölümden korkan yoktur. Bizi asla ve asla ölüm korkusu ile susturamazlar politika yapmaktan vazgeçiremezler. Bizim canımız halkımızın canından kıymetli değil.' Viranşehir'de yaşananlar izah edilemez. Şimdi Kürt sorunu için görüşmeler var ama sokaktaki yansıması budur. Bir dayanışma etkinliğine tahammülsüzlük. Halka yansıması bu olursa halkı nasıl ikna edeceksiniz? Yoksa Kürtlere her şey reva mıdır diyorsunuz? Cezaevinde 10 bin tutuklu, sokakta şiddet ama ben Kürt sorununu çözüyorum diyorsan buna kargalar bile güler. Böyle sorun çözümü olmaz" 

OCAK AYI HEBA EDİLDİ

1 aydır BDP'den bir heyetin İmralı'ya gidip gitmeyeceğinin tartışıldığını belirten Kışanak, "1 ayı böylesine gereksiz tartışma ile heba ettiler. BDP Kürt sorunu için mücadele etmiş, yol haritası belli sürece katkı yapmaya çalışıyor. Niye bunu engelliyorsunuz? Niçin bu süreci geciktiriyorsunuz. 1 aydır medyada yazılanların hepsi yalan. Tamamı asılsız. Bize bu konuda söylenmiş bilgi yoktur. Bizden beklenti için söylenmiş bir şey yoktur. Hükümet bu haberleri niye yazdırıyor? BDP'nin İmralı'ya gitmesi önemlidir. Ayrıca bizim İmralı'ya gitmemiz şundan önemlidir. Tecrit politikasının değiştiğini görmek için gitmek istiyoruz. Umarım en kısa zamanda pozitif yaklaşım olur. Ve partimiz İmralı'ya gider ve sürece katkı sunar. Bu konuda Ocak ayı heba edildi. Bu nedenle hükümetin daha dikkatli, daha çözüme odaklı yaklaşım içinde olmasını bekliyoruz. Ciddi olacaksınız, iradenizi net ortaya koyacaksınız" diye konuştu. 

"TEK BİR GÖRÜŞME YAPMIŞ DEĞİLİZ"

Kışanak, "Hükümet zor sorunu ciddiyetle çözebilirim demeli ve bunu politikalarına, sokağa, BDP ile ilişkilerine yansıtmalıdır. Adadan önce AKP grubu ile BDP grubu arasında birkaç metre var? 'Biz niye görüşmüyoruz? Bu süreç için ne yapabiliriz?' demiyorsunuz. Bu daha kolay bir yol. Ama tek bir görüşme yapmış değiliz. Sizin bu konuda BDP ile görüşürseniz kim ne der? Halk bu çözümün arkasındadır. Niye bu yolu tercih etmiyorsunuz? Kendileri mutfakta pişirecekler. Sonra hükümetin tasarısıdır geri adım atamayız diyecektir. Yarım yamalak yasaklarla kaç yılı heba ettiniz. Size destek sunmaya hazır parti var bunları konuşalım diyor ama tek bir görüşme bile yapmıyorsunuz. Kürt sorununu nasıl çözeceksiniz? Halk bu süreci anlamadı. Saldırılar, müdahaleler devam ediyor. Askeri operasyonlar devam ediyor. Son yılların en büyük askeri operasyonu devam ediyor. Bunu diyorlar. Madem konuşuyorsunuz o zaman neden bu operasyonu yapıyorsunuz. Bunlar insanların kafasında soru işareti yaratan uygulamadır" dedi.