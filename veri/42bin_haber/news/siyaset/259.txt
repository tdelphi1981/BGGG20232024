Örgütler ölümcül eylemlerde hasta ve yaşlıları kullanıyor
İstanbul Gaziosmanpaşada, biri anne karnında iki çocuk babası polis memuru Mücahit Daştanı şehit eden Nurgül Acarın kanser hastası olduğunun ortaya çıkması hasta ve yaşlı teröristleri baskıyla ölüme gönderen terör örgütlerinin çirkin yüzünü bir kez daha ortaya koydu

Son aylarda DHKP-C tarafından gerçekleştirilen eylemlere katılan birçok militanın ölümcül  hasta olması bu iddiaları güçlendirdi. DHKP-Cnin yanı sıra PKK da hastalanan teröristleri canlı bomba olmaya zorladığı istatistiklere yansıdı.
Göğsünün biri alınmış, hasta
Trabzonda TAYAD eylemi sırasında linç edilmekten polis tarafından kurtarılan Nurgül Acar 7 yıl sonra faturasını ödedikten sonra görev yerine dönen Mücahit Daştan isimli polis memurunu şehit etti. Yenibosna Polis Merkezine Nabiha Arıcı ile birlikte saldıran ancak polisin karşılık vermesi sonucu olay yerinden kaçan Acarın örgütten gelen baskılar nedeniyle gördüğü ilk polise saldırdığı iddia ediliyor. Saldırının ardından Gaziosmanpaşa İlçe Emniyet Müdürlüğü ekipleri tarafından gözaltına alınan Acarın yapılan muayenesinde kanser hastası olduğu ortaya çıktı. Göğsünün biri alınan Acarın kanser hastası olması akıllara terör örgütlerinin canlı bomba eylemlerinde hasta ve hayattan beklentisi kalmayan teröristleri kullanmasını getirdi.  Terör örgütlerinin ölüme gönderdiği hasta örgüt mensupları arasında Taksim bombacısı da bulunuyor.
KİMİ KANSER KİMİ BEYİN TÜMÖRÜ
-İbrahim Çuhadar (Kanser tedavisi görüyordu): Sultangazi 75. Yıl Polis Merkezi Amirliğine yapılan canlı bomba saldırısında Polis memuru Bülent Özkan şehit oldu 5 kişi de yaralandı. Saldırıyı DHKP-Cli İbrahim Çuhadarın gerçekleştirdiği tespit edildi. Terör örgütü üyesi olmaktan poliste kaydı olan Çuhadarın kanser hastası olduğu belirlendi.
-Nurgül Acar: Meme kanseri olduğu belirlenen Nurgül Acarın Yenibosna 75. Yıl polis merkezine saldırırken yanında olan arkadaşı Nabiha Arıcının da hasta olduğu belirlendi. Polisten kaçarken yakalanan Arıcının böbreklerinden ameliyat olduğu öğrenildi. Aynı eyleme katılan iki teröristin de hasta olması dikkat çekti.
-Sakin G. :Terörle Mücadele Şube Müdürlüğü tarafından Eyüp İlçesinde yapılan operasyonda 4 kilo Amanyum Nitrat ile yakalanan Sakin G.nin depresyon ilaçları kullandığı tespit edildi.
-Eski DHKP-Cli Asuman Akçayı vuran Selçuk A.: Psikolojik sorunları nedeni ile askerlik görevini tamamlayamadığı öğrenildi.
-Servet Gözmen: Avcılar Denizköşkler Mahallesi Reşitpaşa Caddesinde para çeken Polis memuru Sabri Yiğite silahlı saldırıda bulunan Servet Gözmen yakalandıktan sonra sağlık kontrolünden geçirildi. Gözmenin vücudunda jilet izleri olduğu görüldü.
Taksim bombacısı Behçet hastası
Eylemlerde hastaları kullanan bir başka örgüt ise PKK. Taksim meydanında görev yapan Çevik Kuvvet minibüsüne yönelik canlı bomba eylemi yapan PKKlı terörist Vedat Acarın da behçet hastası olduğu ortaya çıkmıştı. Derveş Şino kod adını kullanan Acarın hastalığı iyice ilerlediği için Örgüt kamplarında balık tutmak, odun toplamak ve yemek yapmak gibi işleri yaptığı ortaya çıkmıştı. Hastalığı nedeni ile örgüt içinde Hasta Vanlı olarak çağrılan Vedat Acar bu nedenle canlı bomba eylemine gönderildiği iddia ediliyor. Kartepe feribotunu 24 mürettebat ve yolcusu ile birlikte kaçırılan ve yapılan operasyonda ölü ele geçirilen Mensur Güzelinde hasta olduğu ortaya çıkmıştı. Ölü ele geçirildikten sonra otopsisi yapılan Güzelin beyninde ur çıkmıştı.
Hasta militan infaz edilmişti
Terör örgütleri hastaları kendileri yük olarak görüyor. İstenilen eylemi yapmayan hasta teröristler bir anda ortadan kayboluyor. Tedavi için hastaneye gönderildiği açıklanan teröristin aslında infaz edildiğini ise tüm örgüt biliyor. Geçtiğimiz aylarda örgütten kaçarak güvenlik güçlerine teslim olan E.B. verdiği ifadede hasta teröristlerin öldürüldüğünü söylemişti. Terör örgütlerinin canlı bomba eylemlerinde ve güvenlik güçlerine yönelik saldırılarda hasta teröristleri kullanması istihbarat raporlarını da yansıdı. Örgütlerin hayattan beklentisi kalmamış sabıkalı ve hasta teröristleri eylemlerde kullanılması için talimat verdiği belirtiliyor.