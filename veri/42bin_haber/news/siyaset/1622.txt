Sağlık Bakanı'ndan Müslüm Gürses açıklaması
Sağlık Bakanı Mehmet Müezzinoğlu Müslüm Gürses'in sağlık durumuyla ilgili açıklama yaparken Gün içinde kendi Twitter hesabından sanatçının öldüğü yönünde atılan tweet'le ilgili sorulan soruya yanıt verdi.
Sağlık Bakanı Mehmet Müezzinoğlu, Müslüm Gürses için gerekli tüm tıbbi desteğin verildiğini, bu saatten sonra dua etmekten başka yapılabilecek bir şey olmadığını söyledi. Müezzinoğlu, Değerli sanatçımıza her türlü tıbbi desteği veriyorlar. Onun dışında biz de yapılabilecek ne varsa yapmak adına onlara, ekibe destek olmak için yanlarındayız. Ama bir taraftan ekip çalışacak, bir taraftan da biz dua edeceğiz dedi.

Bakan Müezzinoğlu, dün akşam saatlerinde sanatçı Müslüm Gürses'i yattığı Memorial Hastanesi'nde ziyaret etti. Hastaneye geldiği sırada Orhan Gencebay'la karşılaşan Müezzinoğlu, ünlü sanatçıyla bir süre sohbet etti. Daha sonra hastane yetkililerinden Gürses'in sağlık durumuyla ilgili bilgi alan bakan Müezzinoğlu, çıkışta basın mensuplarının sorularını cevapladı.

Sanatçıya gerekli tüm tıbbi desteğin verildiğini belirten Müezzinoğlu, bu saatten sonra dua etmekten başka çarelerinin olmadığını söyledi. Müezzinoğlu, Değerli sanatçımıza her türlü tıbbi desteği veriyorlar. Onun dışında biz de yapılabilecek ne varsa yapmak adına onlara, ekibe destek olmak için yanlarındayız. Ama bir taraftan ekip çalışacak bir taraftan da biz dua edeceğiz. Şu anda nefesini alıp verebiliyor. Sevenlerinden değerli sanatçımıza dua etmelerini, sabırla beklemelerini istiyoruz. İnşallah daha iyi olur temennimiz bu yönde. Şu anda bütün imkanları buraya seferber eden bir ekip var ama neticede tıp bir yere kadar gidiyor. Şu anda tıbben yapılabileceklerin azamisi yapılıyor. Ben yakınlarına, milletimize sevenlerine sabır diliyorum diye konuştu.

"TWEET TEKNİK EKİBİN BİR HATASI"

Gün içinde kendi Twitter hesabından sanatçının öldüğü yönünde atılan tweet'le ilgili sorulan soruya Müezzinoğlu, Bizim teknik ekibin bir hatası olmuş. Ben Kırklareli'deydim. Onu hemen telafi ettik. Ben bu anlamda ömrüne bereket olsun diye temennide bulunmak istiyorum. Bazen böyle teknik hatalar olabiliyor. İnşallah ömrüne bereket olur şeklinde cevap verdi.

Ünlü sanatçı Orhan gencebay ise, Artık duaya kaldı işimiz. Şu anda iyi diyemiyoruz ama yaşıyor kendisi. Beyin ölümü gerçekleşmemiş. Yanına gidemedim ama monitörden gördüm. Nefes alıp veriyor. İnşallah iyi olur diye ümit ediyoruz. dedi.