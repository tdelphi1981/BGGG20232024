'Şehitler Ölmez, Vatan Bölünmez' yazısıyla BDP kongresi
 
 BDP Sakarya İl Başkanlığı tarafından Arifiye İlçesi’ndeki bir düğün salonunda düzenlenen 2’nci Olağan Kongre’ye Mersin Milletvekili Ertuğrul Kürkçü de katıldı.  
 Kürkçü, özgürlük olmadan barış olmayacağını, barış olmadan da özgürlüğün elde edilemeyeceğini söyledi. Kongrede konuşmaların yapıldığı bölümdeki düğün salonundaki sahne ve kürsünün olduğu bölümdeki parmaklıklarda yer alan tabelada isim ve iletişim bilgilerinin yanı sıra ’Bayrak inmez, Şehitler Ölmez, Vatan Bölünmez, Ezanlar Susmaz, T.C 1923’ yazısı dikkat çekti.  
 Partililerin de bu yazıyı kapatmadan altına parti bayrağını tutturduğu görüldü. BDP Mersin Milletvekili Erturul Kürküçü de konuşmasını bu kürsüde yaptı. Bu arada BDP’nin İl Kongresi yapılırken bir grup genç dışarda ellerinde bayraklarla düğün salonu önüne gelerek slogan atıp İstiklal Marşı’nı okudu.  
 DHA