Bu yazı CHP'yi birbirine katacak: Vah CHP'nin haline vah!
CHPye yakınlığı ile bilinen Kadıköy merkezli Çağdaş Ses adlı dergide yazan Sinem Subaşı CHPyi birbirine katan bir yazıya imza attı.
CHP'Yİ BİRBİRİNE KATACAK YAZI

Subaşı, Vah CHPnin haline vah! başlığı altında kaleme aldığı yazıda Pazar günü 19.00daki Ankara-İstanbul uçağında yaşandığını iddia ettiği kulislere yer verdi. Aynı uçakta yolculuk eden bir arkadaşının anlatımlarından yola çıkan Subaşı İstanbul İl Başkanı Oğuz Kaan Salıcı ile partinin genel Başkan Yardımcısı Hurşit Güneşin partinin iç meselelerini diğer yolcuların duyabileceği bir biçimde konuştuklarını iddia etti. Salıcının CHP Genel Başkan Yardımcısı Gürsel Tekinle ilgili; Gürsel Tekin bitti, sönük bir efsaneydi zaten. İstanbulda hiçbir programa katılamıyor. O yüzden İstanbul dışında her yeri geziyor şeklinde ifadeler kullandığını aktaran Sinem Subaşı yazsının devamında ise şunları yazdı. 

Hurşit Güneş: Zaten o İstanbuldan vazgeçti, Kadıköy Belediye Başkan Adaylığına razı.

Salıcı: Evet, ben de duydum ama asla mümkün değil. Selami Öztürk onu bitirecek. Zaten Genel Başkan da Gürsel Tekini hiç tutmuyor. Zafer Mutlu ile Erdoğan Toprak Sarıgülü ikna ettiler ama Sarıgül bütün ilçe belediye başkan adaylarını belirlemek istiyor. Genel Başkan da Sarıgülün bu talebini net bir şekilde reddetti. Aslında Sarıgül işi yokuşa sürüyor ama söyleyeyim, Gürsel Tekinin işi bitti. En kötüsünden Uğur Dündarı İstanbul Büyükşehir Belediye Başkan Adayı yapacağız.

Kendisi de CHPli olan Subaşı partisinin iki yetkili isminin uçakta yaptığı bu sohbeti içler acısı olarak değerlendirdiğini ifade etti ve yazısının sonuna eklediği fotoğrafın altına şu ilginç notu düştü; Şimdilik uçakta amatör olarak çekilen bir fotoğrafı yayınlamakla yetinelim Subaşının düştüğü bu not akıllara Hurşit Güneş ve Oğuz Kaan Salıcı arasında geçen sohbetin kaydedilmiş olma ihtimalini de getirdi.