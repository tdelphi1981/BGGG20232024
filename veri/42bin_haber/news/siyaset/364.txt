Filistinde artık korkmadan oyun oynamak istiyorum
STARa konuşan Filistinli cesur kız Ahed Tamimi: Babamı ve abimi tutukladılar. Ailemden 19 kişiyi katlettiler. Silah ve bomba sesinden sokakta oynamaktan korkuyorum. Artık özgür olmak istiyorum.

AHed Tamimi... Henüz 12 yaşında... Mavi gözlü, sarı saçlı; güzeller güzeli bir kız çocuğu... Dünya onu 11 yaşında, silahlı İsrail askerine kafa tutarken tanıdı... Ağabeyini tutukladıktan sonra alay edercesine sırıtan İsrail askerinin yüzüne doğru kaldırdığı o minik yumrukla ekranlardan zihinlere yerleşti...O neler olup bittiğinin farkında olmadan sadece babasından sonra ağabeyini de tutuklayan İsrail askerlerine tepki gösterip ağabeyini geri istiyordu. Ağabeyini kefaletle bir hafta sonra kurtardılar ancak babası hala içeride. İsrailin son saldırısında ise dayısını şehit vermiş. Her Filistinli çocuk gibi çocukluğunun kaldıramayacağı acılar çekmiş. Korku, acı, endişe, ayrılık hasret ve ölüm... Her türlü acıya tanıklık etmesine rağmen o hala bir çocuk... Oyun oymaktan zevk alan saatlerce koştursa yorulmak bitmeyen bir enerjiye sahip... Ancak her an bir bombanın bir füzenin üzerine ölüm yağdırabileceği endişesini hala taşıyor ve korkmadan oynamak istiyorum diyor.
Filistin Özgür oluncaya dek...
Başakşehir Belediyesi tarafından verilecek Hanzala Cesaret Ödülünü alacak olan ve Daralan Vakitler Ülkesi Filistin paneline katılacak Ahed Tamimi ile annesi Neriman Hanım STARa konuştu. Ahedin annesi iki üniversite mezunu... Neriman Tamimi İktisat ve Basın Yayın eşi ise İktisat mezunu... Babası ve ağabeyini tutuklayan İsraillilere gösterdiği haklı tepkiyle milyonları kendine hayran bıraktıran Ahed, Filistin özgür oluncaya kadar çalışacağını söyledi. Her Filistinli çocuk gibi baba hasreti çektiğini kaydeden Ahed, abisinin de tutuklanmasıyla beraber daha çok sıkıntı çektiğini anlattı... Babasının 10 defa tutuklanıp serbest kaldığını anlatan Ahed, En son babamı Ramallahta bir markette tutukladılar. Babam markette İsrailliler ile Filistinliler arasında ayrımcılık yapılmasına itiraz etti. Bunun için onu tutukladılar dedi.
İSRAİL ASKERİNE ONE MINUTE DEDİM
-İsrail askerine gösterdiği tepki anını anlatan Ahed, Ağabeyini tutukladıktan sonra İsrail askeri ise bize gülüyordu. Ben de dayanamadım. Bize hep zulmediyorlar. Bizi öldürüyorlar. Artık özgür olmak istiyoruz. Bizi öldürmesinler tutuklamasınlar. Oyun oynamak istiyorum. Çok korkuyorum. Her zaman silah ve bomba sesleri var. Sokakta oymaktan korkuyorum bazen. Başbakan Erdoğanı çok seviyorum. Onu görmek istiyorum. Televizyonda izlemiştim. İsraillilerin liderine one minute demişti bende onların askerine one minute dedim.  O gün orada İsrail askerine gösterdiğim tepkiyle  onların zalim olduğu haykırdım ifadelerini kullandı. İstanbulu çok sevdiğini anlatan Ahed, İsrailin babasını da bırakmasını istedi.
AİLEMİZDEN 19 KİŞİYİ KATLETTİLER
-İsrailin son saldırısında kardeşinin öldürüldüğünü belirten Ahedin annesi Neriman Tamimi ise, İsrailin ailesinden 19 kişi katlettiğini söyledi. Kardeşi, amcası, yengesi, amcasının oğlu ve eşinin çocuklarıyla beraber İsrailin saldırılarında katledildiğini anlatan Neriman Tamimi, Ölüm bizim için hayatın bir parçası olsa da, asla Filistinden vazgeçemeyeceğiz. Bizim için asıl ölüm Filistinden kopmaktır. Burada bana İstanbulda yaşamak isteyip istemediğimi soruyorlar. İstanbul çok güzel bir memleket İstanbula hayran kalmamak burada yaşamayı arzu etmemek mümkün değil. Ancak hiçbir yer benim için Filistin kadar güzel olamaz. Hiçbir güzellik Filistinden vazgeçememe kafi olamaz. Çocuklarımız için çok üzülüyoruz. Zülüm altında ve korkuyla, çocukluk nedir bilmeden büyüyorlar dedi.
ÖDÜLE ADINI VEREN HANZALANIN DRAMI
-Filistinli karikatür sanatçısı Naci el Ali, yüzünü Özgür Filistini görünceye dek dünyaya göstermeyecek ve hiç büyümeyecek Hanzala karakterine çizgileriyle hayat veren karikatürist olarak biliniyor. Filistin davasının meşhur isimlerinden olan Naci El Ali, vatanından koparıldıktan sonra İngiltereye yerleşmişti. Filistin topraklarının işgaline sanatıyla tepki gösteren ve siyonizme eleştiriler yönelten Naci El Ali, 1987de Londrada kurşunların hedefi olmuş ve bir ay sonra yaşamını yitirmişti. Ölümünden sonra Kanı ile Filistini çizen sanatçı olarak tanındı Naci el Ali... Ünlü karikatürist, geride 40 bin eser bıraktı.
HANZALA ÖDÜLÜ ALACAK
Filistinli küçük kız Ahed Tamimi, Başakşehir Belediyesinin davetlisi olarak annesi Neriman Tamimi ile birlikte Türkiyeye geldi. Ahed şimdi Hanzala Cesaret Ödülü almak için Başakşehir Belediyesinin misafiri... Filistinin cesur kızı bugün Başakşehir Çınar Kongre Merkezinde düzenlenen törenle ödüllendirilecek...