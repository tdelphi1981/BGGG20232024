Kılıçdaroğlu'nun kardeşi işten mi çıkarıldı?
Kılıçdaroğlu'nun kardeşi Celal Kılıçdaroğlu işten çıkarıldığı iddialarını yalanladı.
Rusya'nın Sesi Radyosu'nda program yapan gazeteci Atilla Güner Twitter hesabından Celal Kılıçdaroğlu'yla yaptığı konuşmayı yayınladı. İşte o tweet: Celal Kılıçdaroğlu ile şimdi konuştum. "Pazartesiye kadar izin aldım.İşten çıkarma yok. Habere ben de şaşırdım.CHP'den beni arayan olmadı"

Bugün Hürriyet,Milliyet, Vatan gibi bazı internet sitelerinde CHP Genel Başkanı Kemal Kılıçdaroğlunun, İzmir Gaziemir Seydi Baba Türbesi ve Rekreasyon Projesinde bekçi olarak çalışan en küçük kardeşi Celal Kılıçdaroğlunun bu sabah işten çıkartıldığı ileri sürülmüştü.


KARDEŞ KILIÇDAROĞLU: ÇIKARILMADIM, DİNLENİYORUM

CHP Genel Başkanı Kemal Kılıçdaroğlu'nun, İzmir'in Gaziemir İlçesi'ndeki Seydi Baba Türbesi ve Rekreasyon Projesi'nde bekçi olarak çalışırken işten çıkarıldığı bildirilen kardeşi Celal Kılıçdaroğlu, "İki gündür işe gitmiyorum. Kafamı dinlemek istedim. İşten çıkarılmadım, sadece dinleniyorum" dedi.

DHA muhabirinin İzmir'in Buca İlçesi'ndeki bir kahvede bulduğu kardeş Celal Kılıçdaroğlu, işten çıkarıldığı iddialarıyla ilgili soruları yanıtladı. İşten çıkarılmadığını, ağabeyi CHP Genel Başkanı Kemal Kılıçdaroğlu'nun da konuyla ilgili açıklama yapıp- yapmadığını bilmediğini belirten Celal Kılıçdaroğlu, şöyle konuştu: "İşverenimden, kafamı dinlemek için izin istedim. Ayrıca, gazetecilerin de ilgisinden bunaldım. Orada iş yapılamaz hale gelmişti, gelen- gidenlerden dolayı. Bu yüzden iki gündür işe gitmiyorum. İşten çıkarılmadım sadece izin istedim. Şu anda dinleniyorum. İşverenim de ben de bu duruma şaşırdık." 

Karşılaştığı durumu telefonla ulaştığı ağabeyi Kemal Kılıçdaroğlu'na da anlattığını dile getiren Kılıçdaroğlu, "Bana, 'Tamam. Bir sıkıntın olursa ara beni' dedi" diye konuştu. Kılıçdaroğlu'nun çalıştığı firmanın sahibi Kemal Gözlü ise, işten çıkarılma durumunun söz konusu olmadığını, sadece kendilerinden istediği iznin yerine getirildiğini, yoğun ilgiden dolayı önümüzdeki 10 gün içerisinde Celal Kılıçdaroğlu'nun, Buca İlçesi'ndeki başta bir şantiyede görevlendirileceğini bildirdi.

İŞTE O MANŞETLER...