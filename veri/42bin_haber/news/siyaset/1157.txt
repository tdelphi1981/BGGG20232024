Melih Gökçek'ten 'rüşvet' açıklaması
 
 Ankara Büyükşehir Belediye Başkanı Melih Gökçek, ''Bana iftira atandan hesap sormak boynumun borcu olsun'' dedi.  Büyükşehir Belediye Başkanlığı makamında Gökçek, bir gazete ve bazı internet sitelerinde yer alan ''LivCom ödülleri rüşvet karşılığı alındı'' iddialarıyla ilgili açıklama yaptı.  Gazete ve bazı internet sitelerinde çıkan haberlerin yalan ve iftira olduğunu belirten Gökçek, LivCom'un sahibi Alan Smith'in bu iddialara karşılık kendilerine mektup gönderdiğini belirterek, ''Mektupta, 'ödüllerin LivCom'a finansal destek sağlayan kentlere verildiğine dair yorum tamamen asılsızdır. Katılımcı hiçbir kent LivCom'a herhangi bir ödeme yapmamaktadır' ifadeleri yer alıyor'' diye konuştu. 
 
 ''Bana iftira atandan hesap sormak boynumun borcu olsun'' diye konuşan Gökçek, yaklaşan seçimler öncesi CHP'lilerin kendisini yıpratmaya çalıştığını ileri sürerek, haberi yayımlayan gazetenin sahibinin CHP Kahramanmaraş Milletvekili Durdu Özbolat olduğunu söyledi.  TOPLANTIYI TERK ETTİ
 
 Bu arada basın toplantısına katılan Yurt Gazetesi Yayın Kurulu Üyesi Necdet Saraç, Gökçek'in gazetelerine hakaret ettiğini ileri sürerek, mahkemeye vereceklerini söyledi. Gökçek ile tartışan Saraç, basın toplantısını terk etti. 
 
 AA