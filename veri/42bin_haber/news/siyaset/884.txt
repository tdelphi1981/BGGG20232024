CHPnin sözcüsü Jirinovski
Önceki gün CHPli Güven Karataş'ı kabul eden Rus politikacı Vladimir Jirinovski, CHPnin sözcülüğüne soyundu. Jirinovski, yaptığı açıklamada Türkiye-Suriye sınırındaki mülteci kamplarında "militanların" yetiştirildiğini iddia etti.
CHPnin daha önceden Türkiyedeki mülteci kampları ile ilgili ortaya attığı iddialara benzer açıklamalar yapan Rusya aşırı sağcı Liberal Demokrat Partisi Başkanı Jirinovskinin bu tutumu dikkat çekti.

İstanbul İl Teşkilatı Dış İlişkilerden Sorumlu İl Başkan Yardımcısı Güven Karataş'ı kabul eden Vladimir Jirinovski, basın açıklamasında şunları söyledi: "Mültecilere yardım bahanesiyle işin gerçeğinde orada militanlar yetiştiriliyor. Onlar da yasal Esad yönetimini yıkmak için Suriye'ye aktarılarak durumu gerginleştiriyor. Tıpkı Küba'daki Guantanamo kampları gibi. Bizimle ise kafa buluyorlar. Tüm bunları CIA yapıyor. Hiç bir barış amacıyla ilişkisi söz konusu değil."

Bu kampların Şam'ın yanısıra gelecek perspektifte Türkiye'nin kendisine de zarar vereceğini öne süren Jirinosvki, "NATO ve ABD Türkiye'yi cezalandırmak istediği zaman onlar Kürt ve Ermenilerin tarafına geçecek. Kürtleri ezdiği gerekçesiyle Türkiye'yi suçlayacak ve Ermeni konusunu gündeme getirecekler. Türkiye'nin doğusunda da muhalefet de hazırlayacaklar ve onlar da karşılarında artık Erdoğan'a veya 5-10 yıl sonra onun yerine geçecek birisine yönelik tıpkı Suriye varyasyonu bulacaklar. Bu uzun senaryolu büyük tiyatro." dedi.

CHP'li Karataş ise Jirinovski ile görüşmesinde, "Kaddafi rejimiyle savaşan bir çok Libyalı isyancı Ankara ve İstanbul'da tedavi oldu. Ve biz biliyoruz ki şimdi insanlar Esed'e saldırıyor. Ayrıca Türkiye Suriye sınırında mülteciler için kamp kurdu. CHP milletvekillerinin oraya girmesine izin vermiyorlar. Biz biliyoruz ki, orada Suriyeli militanlara savaş eğitimi veriliyor." iddiasında bulunmuştu.