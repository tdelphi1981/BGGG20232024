Filistinli Cesur yüreğe Hanzala Cesaret Ödülü
İSRAİL askerlerine kafa tutarak dünya kamuoyunda hayranlık uyandıran Filistinli küçük kız Ahed Tamimi Başakşehirde Daralan Vakitler Ülkesi Filistin panelinde ödüllendirildi.

AK Parti Milletvekili Harun Karaca, Prof. Dr. Ahmet Ağırakça, Gazeteci Turan Kışlançı ile İHH Başkan Yardımcısı Hüseyin Oruç ve Gazze Üniversitesi Türkiye temsilcisi Muim Naimin katıldığı törene vatandaşlarda yoğun ilgi gösterdi. Ahedin ödülünü aldıktan sonra yaptığı konuşma salonda büyük bir alkış aldı. Ahed, Filistin özgür oluncaya dek durmayacağını söyledi. 
Ahedin tüm ailesi cezaevinde
Babası cezaevinde olan Ahed Tamiminin amcası ile dayısı son saldırılarda öldürüldü. Ağabeyi de gözaltına alınınca korkusuzca İsrail askerlerinin karşısına çıkıp özgürlük isteyen Ahed cesareti ile gündeme oturmuştu.
Hanzala 10 yaşında bir direnişçi
Filistinlilerin, İsrail işgali altında yaşadıklarını en iyi anlatan isimlerin başında gelen karikatürist Naci El-Alinin en önemli karakteri Hanzala. Filistinliler için çok büyük anlam ifade eden Hanzala, Naci El-Ali tarafından yaklaşık 40 bin eseri arasında, her çizgisinin altında sırtı dönük, birkaç diken saçı olan ve daima 10 yaşında bir çocuk olarak resmedildi. Naci El-Alinin Filistinde yaşanan dramı anlatmak için oluşturduğu Hanzala, İsrailin uyguladı vahşet ve yıkım politikasına karşı mücadeleyi anlatıyor.