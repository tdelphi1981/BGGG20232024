Babacan Davos yolcusu
Başbakan Yardımcısı Ali Babacan, Davos'ta düzenlenecek Dünya Ekonomik Forumu'na katılmak üzere yarın Davos'a gidecek.
Babacan, 24 Ocak Perşembe günü, 'Avrupa'da Canlılığın Yeniden Tesisi' ve 'Avrupa Rönesansı'nın Temellerini Atmak' konulu oturumlarda birer konuşma yapacak.

Ali Babacan, 25 Ocak Cuma günü, İngilizce yayın yapan 'Al Jazeera' televizyon kanalında canlı yayınlanacak 'Ekonomik Rahatsızlıklar ve Sebep Olabileceği Tehlikeler' temalı oturum ile 'Associated Press' ile ortaklaşa düzenlenecek 'Ekonomik Dinamizm Oluşturulması' başlıklı oturuma konuşmacı olarak katılacak.

Dünya ekonomisinin 2013 yılındaki durumu, sürdürülebilir ve kapsayıcı büyüme ile başta Avrupa olmak üzere küresel ölçekte devam eden ekonomik krizden çıkış yollarının tartışılacağı oturumlarda konuşma yapacak Babacan ayrıca, mevkidaşlarıyla ikili temaslarda bulunacak, foruma katılan önde gelen şirketlerin üst düzey yöneticileriyle bir araya gelecek.

Babacan, 26 Ocak Cumartesi günü Türkiye'ye dönecek.