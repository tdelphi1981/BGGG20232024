Jandarmanın katliam öncesi Zirve şeması
Malatya Jandarmada, Zirve katliamından kısa süre önce brifing verilmiş. Katliamda öldürülen Zirve Yayınevi çalışanlarıyla ilgili şema üzerinden misyonerlik anlatılmış.

MALATYADAKİ Zirve Yayınevinde biri Alman uyruklu 3 kişinin boğazının kesilerek öldürüldüğü olayın tutuklu sanığı dönemin malatya İl Jandarma Komutanlığı İstihbarat Şube Müdürü Binbaşı Haydar Yeşilin sakladığı harddiskten, davanın seyrini etkileyecek yeni bilgi ve belgeler ele geçirildi. Binbaşı Yeşilin kayınbiraderi tarafından soruşturma savcısı İsmail Aksoya teslim edilen ve davanın ek delil doyasına eklenen harddiskten, 2007 yılındaki Zirve katliamından kısa bir süre önce Malatya İl Jandarma Komutanlığında öldürülen şahıslarla iligili görsel bir brifing verildiği ortaya çıktı.
165 sayfalık sunum yapıldı
Malatya İl Jandarma Komutanlığında verilen ve üst düzey komutanlarında katıldığı belirtilen brifingde, katliamda öldürülen Necati Aydın ve Alman uyruklu Tilmann Geske ile birlikte 4 misyonerin fotoğrafları duvara yansıtılarak onlar hakkında yapılan istihbarat çalışması geniş bir şekilde anlatılmış. Zirve hakkında komutanlara verilen birifingteki sunum 165 sayfadan oluşuyor. Sunumda öldürülen Zirve çalışanları hakkında bilgilerin yanı sıra görüntüleri de yer alıyor.
20. klasörün 99. sayfasında
Zirve iddianamesinin ek delil klasörlerinde yer alan sunumlarda bölgede misyonerlik yaptığı iddia edilen yüzlerce yerli ve yabancının tüm özel bilgileri ve yaşadıkları ortamlar detaylı bir şekilde fişlenerek fotoğraflanmış. Binbaşı Yeşile ait hard diskin 20. Klasörü sayfa 99da yer alan sunumda, katliamda yaşamını yitiren Necati Aydın ve Tilmann Geske, başka bir misyoner ABD vatandaşı Ronald Grand Lolgal ile davanın tutuksuz sanığı Zirve Yayınevi çalışanı Hüseyin Yelkinin fotoğrafı görülüyor. Fotoğrafla birlikte isim ve memleket bilgileri de sunumda yer alıyor. Misyoner olduğu sanılan kişilerin fişlendiği, bu kişilerin fotoğraflanarak numaralandırıldığı belirtiliyor.
Cinayet öncesi ve sonrası
Cinayetten sonra ise Zirve Yayınevi çalışanı Tilman Geskenin defni sırasında çekilmiş fotoğrafları da aynı diskte yer almış. Türkiyede yaşayan yabancı uyruklu misyonerlerin kimlik bilgileri, uyrukları, pasaport numaraları, adresleri ve çocuk sayılarına kadar raporlanmış.
Malatya İl Jandarmada komutanlara verilen brifingte, katliamda öldürülen Tilman Geske ve Necati Aydınla birlikte, davanın sanıklarından Hüseyin Yelkinin de fotoğrafları yer alıyor.