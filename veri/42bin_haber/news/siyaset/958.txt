Dersimliler Derneği CHP'nin ihracını istedi
 
 Sosyalist Enternasyonal Konseyi Başkanlığı'na verilen dilekçede, 1937- 38 yıllarında CHP'nin Dersim'de 70 bin insanı katlettiği öne sürülerek, Başbakan Recep Tayyip Erdoğan'ın da devletin o dönem 50 bin kişiyi katlettiğini açıkladığı hatırlatıldı.
 
 Dilekçede CHP'nin Dersim'de soykırım iddialarını sorgulamadığı, devletine haklılık verdiği ileri sürülerek şöyle denildi:
 
 "CHP, Dersim'de uyguladığı soykırım için özür dilemiyor. CHP bir yandan Dersim soykırımını savunurken, diğer yandan da sosyal demokrat olarak uluslararası saygınlığı olan Sosyalist Enternasyonal üyesi olması kurumunuzun saygınlığına uygun düşmez kanaatindeyiz. Düşünce ve ifade özgürlüğüne yönelik engellemeleri, çok kültürlülüğe karşı tutum ve söylemleri ile milliyetçiliği kışkırtan Cumhuriyet Halk Partisi, sosyal demokrat kimliğini yitirmiş, statükocu, milliyetçi sağ bir partiye dönüşmüştür. CHP izlediği milliyetçi ve saldırgan politikalarla, Türkiye'nin demokratikleşmesi ve sivilleşmesine engel olan Cumhuriyet Halk Partisi'nin Sosyalist Enternasyonal üyesi olması hatta Genel Başkan Yardımcılığı'nın bu parti tarafından yürütülmesini Sosyalist Enternasyonal'in özgür bir dünya yaratma çabasına aykırılık teşkil ettiğini düşünüyoruz. Ve derhal üye ülkelerin bu kuruma uygun hareket etmeyen CHP'nin Sosyalist Enternasyonal'den çıkartılmasını talep etmekteyiz
 
 Ferit DEMİR/TUNCELİ, (DHA) 
  