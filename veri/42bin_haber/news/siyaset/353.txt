Otoyolu özelleştirme anayasa suçudur
CHP Sözcüsü Haluk Koç, otoyol ve boğaz köprülerinin özelleştirilmesine tepki göstererek, bunun özelleştirme değil borçlanma olduğunu ifade etti ve iptali için yasal girişimlerde bulunacaklarını açıkladı.
 CHP Samsun İl Başkanlığı'nda düzenlendiği basın toplantısında gündemdeki konulara ilişkin değerlendirmelerde bulunan Koç, otoyol ve köprülerin özelleştirilmesinin, ancak TBMM kararıyla yapılabileceğini ifade etti. Koç, 'Bu yapılan satış, TBMM'nin bütçe yapma hakkının elinden alınmasıdır. Bir anayasa suçudur. Bütçe hakkı yasama organı TBMM'nindir. Bu satış ancak TBMM'nin kararıyla yapılabilir. Devlet şirketlerini, arsalarını, yollarını, köprülerini, imtiyazlarını satıp cari giderlerini karşılayacak. Bu bir babanın evini geçindirmek için kanını satmasına benzer. Kanını satar satar sonunda ölür. Evini geçindiremez hale gelir. Yaşadığımız tablo budur' dedi.  CİHAN