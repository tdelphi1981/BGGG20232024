Doktorun safra kesesinde kocaman taş
Aynı hastanede görev yapan meslektaşı Genel Cerrah Op. Dr. Fatih Deniz tarafından yapılan ameliyatla, Ortopedi Uzmanı Op. Dr. Savaş Tunayın safra kesesinden 5 santim çapında 200 gram ağırlığında taş çıkarıldı.
Bitlisin Tatvan ilçesindeki Özel Tatvan Can Hastanesi'nde ortopedi uzmanı olarak görev yapan doktorun safra kesesinden, kapalı ameliyat yöntemiyle 200 gramlık taş çıkarıldı.

Aynı hastanede görev yapan meslektaşı Genel Cerrah Op. Dr. Fatih Deniz tarafından yapılan ameliyatla, Ortopedi Uzmanı Op. Dr. Savaş Tunayın safra kesesinden 5 santim çapında 200 gram ağırlığında taş çıkarıldı. Ameliyatın yaklaşık birbuçuk saat sürdüğünü ve başarılı geçtiğini belirten Genel Cerrah Deniz, bu tür ameliyatların rutin yapıldığını ancak ilk defa bu büyüklükteki tek parça halindeki safra kesesi taşına rastladığını belirtti.

Ameliyatı ilginç kılanın, taşın portakal büyüklüğünde olması ve tek parça olması olduğunu ifade eden Deniz, Hastamız aynı zamanda cerrah meslektaşlarımızdan. Bu kadar büyüklükte bir taşı kapalı ameliyatla almak gayet zordur. Şartların ve ekibin hazır olması nedeniyle ameliyatı başarılı bir şekilde yaptık. Ameliyat yaklaşık birbuçuk saat devam etti ve başarılı şekilde sonuçlandı. Ameliyat sonrasında safra kesesinde portakal büyüklüğündeki taşı tek parça halinde, üstelik kapalı ameliyatla aldık. Hastamız ve aynı zamanda meslektaşımızın şu anda sağlık durumu gayet iyi. Bir süre dinlendikten sonra tekrar normal yaşantısına devam edebilir. diye konuştu.

Yaklaşık 10 yıla yakın bir süredir safra kesesiyle ilgili sıkıntılar yaşadığını belirten Ortopedi Uzmanı Op. Dr. Savaş Tunay ise durumun ne kadar önemli olduğunu ve ameliyat gerektiğini son 2 senedir öğrendiğini ifade etti.

Safra kesesiyle ilgili sıkıntıların iyice baş göstermesi nedeniyle ameliyat olmaya karar verdiğini aktaran Tunay, Aynı hastanede görev yaptığım meslektaşımdan ameliyatla ilgili yardım talep ettim. Kendisi de sağ olsun benimle çok ilgilendi ve başarılı bir ameliyatla safra kesemde oluşan tek parça taşı kapalı ameliyat yöntemiyle aldı. Bu büyüklükte bir taşın çıkması beni de şaşırttı. Ama sağlık durumum iyi durumda. Ayrıca, ameliyatıma giren meslektaşım ve ekibine çok teşekkür ediyorum. şeklinde konuştu.