Cerrahi, obeziteyle mücadele değildir
SAĞLIK Bakanlığı, cerrahi müdahalenin obeziteyle mücadele yöntemi olmadığını, obezitenin neden olduğu bir sağlık riskini ortadan kaldırmak amacıyla yapıldığını bildirdi.
 Bakanlıktan yapılan açıklamada, mideye takılan kelepçelerin devlet tarafından ödeneceği yönündeki haberlerle ilgili olarak obezitenin önlenmesi ve azaltılması için Sağlık Bakanlığı'nın 2010-2014 yıllarını kapsayan Türkiye Sağlık Beslenme ve Hareketli Hayat Programı Eylem Planı'nı hazırladığı anımsatılarak şöyle denildi: 'Bir sağlık kuruluşlarına obezite tanısıyla başvuran hasta, hastane bünyesinde oluşturulacak bir uzman heyetin, hastanın tedavisinin cerrahi yolla yapılmasına karar vermesi durumunda tedavinin bedeli devlet tarafından karşılanmaktadır. Ancak cerrahi müdahale asla bir obeziteyle mücadele yöntemi değildir.' ANKARA