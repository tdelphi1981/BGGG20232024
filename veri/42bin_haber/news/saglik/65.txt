'Şikayetini söyle ne içeceğini bul'
İçecek deyip geçmemek lazım. Dayanıklılığı artırmaktan, soğuk algınlığını geçirmeye, kas yapmaktan, kilo vermeye kadar bir çok farklı durum için uygun içecekler var.
Uzman Diyetisyen Pınar Kural Enç hangi içeceği hangi durumlarda içmeniz konusunda önemli bilgiler verdi. 

Sonbahar döneminde terleme nispeten azaldığı için direkt olarak bu durumdan sıvı alımı da nasibini almakta ve bu durum uzun vadede halsizlik, yorgunluk, baş ağrısı gibi durumlara yol açmaktadır. Benzer bir etki de kış aylarından ilkbahara geçişte sıvı kaybının artmasına paralel olarak, kayıpların karşılanamaması ile birlikte ortaya çıkmaktadır. Her iki durumda da bahar yorgunluğu şeklinde yorumlanan bu durumun vücudumuzdaki sıvı dengesi ile yakından ilişkisi bulunmaktadır.
 
Son 2009 yılı çalışmalarına göre sıvı tüketimi  yetişkin bir bayanın günde 2,7 lt,  erkeğin 3,7 lt sıvı alması önerilmektedir. Suyun yanı sıra içilen çay, kahve, bitki ve meyve çayları, maden suyu, meşrubatlar, meyve suları, süt,ayran, kefir hatta çorba gibi sıvıların da günlük ihtiyacı karşılamadaki etkisi göz ardı edilmemelidir.  
Sanılanın aksine 2003 yılından beri yapılan pek çok bilimsel çalışmada kafeinin tek seferde 250-300 mg alınmadığı taktirde, vücutta diüretik etki yaratmadığını söyleyebiliriz.
 
O zaman içecek diyip geçmeden, özel durumlarda tercih edeceğimiz sıvı çeşitlerine beslenme programımızda yer verdiğimiz zaman hem kilo kaybı hem kilo kontrolü ile birlikte mevsim geçişlerinde de kendimizi çok daha rahat ve mutlu hissedebilirsiniz.  
 
Toksinlerden Arının: Güne uyanır uyanmaz ılık bir bardak su içerek başlıyalık ve vücudumuzu tüm toksinlerden arındıralım.
 
Kas yapmak için: Süt veya ayran tüketin.
 
Kilo vermek için: Öncelikle kış ayları başladığı dönemde aktivite azaldığı ve aynı zamanda metabolizma da yavaşladığı için kilo kontrolü  için düşünürsek;  yeşil çay hatta içine taze limon sıkılarak içilen yeşil çayın hem yağ yakıcı hem de metabolizma hızlandırıcı etkisi var.
 
Yorgunluğu atmak için: Taze sebze suyu yorgunluğu atmaya birebirdir.
 
Krampları geçirmek için: Maden suyu içine nane veya maydonoz koyarak içerseniz faydasını hissedeceksiniz.
 
Mide Bulantısı için: Nane ve ayva kabuğu kaynatarak mide bulantınızı hafifletebilirsiniz.
 
Soğuk Alğınlığı için: Ihlamur-adaçayı tüketmenizde fayda var.
 
Ağız yaralarız için: Isırgan yaprağı çayı acılarınızı hafifletecektir.
 
Uyumak için: Sıcak bir bardağa yağsız süt ve içine çubuk tarçın atarak için.
 
Gerginliği atmak için: Bahar yorgunluğu ve gerginlik- stresten uzaklaşmak için sıvı ile kendimize çözüm bulabiliriz, sarıkantoran çayı yaprak halinde 2 dk kaynar suda demlenmesi yeterli olacaktır. Aynı şekilde şu an yer alan relaxive çayı da birçok bitki karışımından oluşmaktadır.Melisa çayından da faydalanabilirsiniz.
 
Sindirimi rahatlatmak için: Kefir  içerek sindirim sistemimizin daha düzenli çalışmasını sağlar ve kemik yoğunluğunun korunmasında  etkilidir. 
 
Akşamdan kalmalığı geçirmek için: Akşam kalmalar 1 gün sonra sabah aç karna içeceğiniz büyük bardak taze sıkılmış portakal+havuç+zerdaçal suyu  sizi kendinize getirecek bir karışım olacaktır. Tabii böyle akşamlardan sonra en çok gelen sorulardan bir tanesi de kas ağrıları ve kramplar ..Neden mi? Çünkü alkol alımı diretik etki yapacağından dolayı vücutta sıvı azalması olacaktır ve kas ağrıların çoğu zaman nedeni bundan dolayıdır.O zaman bizim için o gün tüketilecek ayran veya süt alımı özellikle yağsız tercih edersek olmazsa olmazımızdır. Ara öğün olarak tüketeceğimiz 1 bardak süt veya sebze suyu düşen kan şekerini, yorgunluk ve konsantrasyon azalmasını  düzelterek güne rahat devam etmemizi sağlar.
 
Kötü nefes için: Nefesinizin güzel kokması için maydanoz veya kekik suyu için.
 
Gaz için: Diyette en çok sıkıntı gaz problemi olması;günde ana yemeklerden sonra içeceğimiz rezene çayı  işin çözümüdür.
 
Ödem için: Tatil sonrası veya yorgunluktan kaynaklı ödem mi hissediyoruz o zaman,maden suyunun içine nane veya maydanoz koyarak hem C vitamini alımını arttıralım hem ödem atıcı özelliğinden faydalanalım. 

Yetişkin bir insanın vücut ağırlığının yüzde 75'ini su oluşturuyor. Bu oran kişiye, cinsiyete ve yaşa göre değişebiliyor. Başlıca içeceğimiz su olsa da gün boyunca, sağlığımız için başka içeceklere de yer vermemiz büyük önem taşıyor. Çünkü organizmamız sudan başka sıvılara da ihtiyaç duyuyor, özel durumlara göre dikkat edelim. 

 