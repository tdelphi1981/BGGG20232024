Bilim insanlarına ışık tutuyor
MERSİN Üniversitesinde (MEÜ) 3 yıl önce kurulan İleri Teknoloji Eğitim, Araştırma ve Uygulama Merkezi (MEİTAM), uluslararası ölçekte bilim insanlarına ışık tutuyor.Bilimsel veya teknik alanda birden fazla bilim dalının bir arada kullanılmasına imkan sunan MEİTAMda su, atık su ve atık çamur konusunda yapılan deneyler akredite ediliyor. 

MEİTAM Müdürü Prof. Dr. Ali Döndaş, "Merkezimiz bütün bilim insanlarının faydalanacağı, araştırma yapabileceği her türlü imkanı sunuyor. Yurt dışından gelen bilim insanlarına konaklama imkanı da sunarken, çalışma odaları, seminer ve konferans salonları, araştırma laboratuarları ile tüm araştırmacılara çözüm ortağı olmaktadır" dedi.

METİAMın bölge sanayici ve girişimcilerine de açık olduğunu vurgulayan Prof. Dr. Döndaş, şunları söyledi:

"Merkezimiz, bölgemizdeki sanayici ve girişimcilerin ileri teknolojilere dayalı ürün ve malzeme bilgisi gereksinimlerine cevap verebilecek, danışmanlık hizmetleri sunabilecek altyapıya sahiptir. Bu doğrultuda her yıl Ar-Ge Proje Pazarı ile sanayici ve girişimcileri buluşturuyoruz. Bilgi ve Dokümantasyon Birimi ile girişimcilerin, araştırmacıların ve sanayicinin projelerinin patent alması üzerine çalışıyoruz. İstatiksel Veri İşleme Danışma Birimi ile araştırmacıların istatiksel çalışmalarına da katkıda bulunuyoruz. Merkezimizde yer bilimleri, gıda, çevre, kimya, kimya teknolojileri, sağlık bilimleri ile ilgili analizler, hücre kültürü ve moleküler biyoloji testleri yapılmaktadır."

METİAMin tüm deneysel çalışmaları TS EN ISO/IEC 17025 standardı çerçevesinde yürüttüğünü belirten Prof. Dr. Döndaş, "Bu standart kapsamında su, atık su, atık çamur analizlerindeki bir çok parametrede akredite olmuştur. METİAM, düzenlemiş olduğu eğitim-sertifika programları ve uygulamalı çalıştaylar ile bünyesinde bulundurduğu ileri teknolojik cihazların kullanımını sertifikalandırmaktadır. METİAMda Biyoteknoloji Anabilim Dalı, Nanoteknoloji, İleri Malzemeler Anabilim Dalı ve İmalat Mühendisliği Anabilim Dalı Yüksek Lisans programlarının eğitimini de veriyoruz" diye konuştu.