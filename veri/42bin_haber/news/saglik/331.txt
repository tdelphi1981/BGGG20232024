Gittikçe 'düşüyor'
Dünyada insan sperminin kalitesi ve yoğunluğu üzerine yapılan en kapsamlı araştırmanın sonuçları, ciddi bir düşüşü ortaya çıkardı. 1989-2005 yılları arasında, 26 bin erkek üzerinde yapılan araştırma ortalama sperm sayısının üçte bir oranında azaldığını gösterdi. Bu da, erkeklerin kısırlık riskinin çok arttığına işaret ediyor.
Sonuçlar dünyanın birçok ülkesinde son 20 yılda yaşanan düşüşü doğrular nitelikte. Bu sperm sayısının azalmasının nedeni olarak "dar iç çamaşırından", "çevre kirliliğine" kadar birçok sebep ortaya atılmış olsa da kesin bir neden gösterilebilmiş değil. 

Bu sperm sayısındaki azalma ise son 17 yıldır devam ediyor ve ne kadar düşeceği de belli değil.  
  
En son araştırmalar Fransa'da yapılsa da İngiliz bilim adamları bunun küresel bir düşüş olabileceğini belirtiyor. Bilim adamları bu durumun ciddi anlamda genel halk sağlığı için uyarı olduğunu ve çevre ile olan bağlantısı özellikle tespit edilmesi gerektiğini söylüyor.  

Ayrıca sperm sayısındaki bu küresel düşüş ile birlikte testis kanserlerinde de artış görüldü. Uzmanlara göre testis kanserleri son 30 yılda 2 kat artarken "inmemiş testis" gibi diğer başka hastalıklarda uzmanların değerlendirmesiyle "üzücü" oranda arttı.  

Edinburgh Üniversitesi'nden profesör Richard Sharpe, çevresel kirliliğin bu konuda önemli bir etkisi olduğunu belirtti. Sharpe: "Şimdi işe koyulma vakti. Modern yaşam tarzımızda buna sebep olan, beslenme türü, çevre kirliliği gibi ne varsa git gide kötüleşiyor. Hala en önemli faktörün hangisi olduğunu bilmiyoruz. Yüksek yağ içeren beslenme türümüz mü yoksa çevresel kirlilik ve kimyasal atıklar mı" diye konuştu.  
  
SPERM DÜŞÜŞÜ NASIL ENGELLENEBİLİR?  
  
- Rahat iç çamaşırları giyin. Sağlıklı spermler için testislerin ısısı, vücut ısısının altında olmalı.  
- Doymamış yağ oranı yüksek besinleri tercih edin.  
- İçki ve en önemlisi sigaradan vazgeçin. Fazla ilaç kullanımı ve obeziteden korunun. 
- Plastik maddelerde bulunan kimyasallardan korunmaya çalışın.  
- Hamilelikte kadınların korunmasına dikkat edin. Sperm sayısındaki düşüşün hamilelikten gelen bir etkisi olduğuna dair kanıtlar var. 
- Nadir de olsa anti-depresanların sperm sayısını azalttığı vakalar var. Gereksiz anti-depresan kullanımından kaçının.  
  
  
 