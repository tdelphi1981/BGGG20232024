Şeker ve kanser riskini düşüren sebze: Havuç
Meyve ve sebzelere kırmızı ve turuncu rengi veren Betakaroten isimli besin maddesinin şeker hastalığına karşı genetik yatkınlığı olan kişilerde tip 2 diyabet riskini düşürebildiği belirlendi.
Havuçtaki beta karotenin şeker hastalığını önleyebileceğini belirten bilim adamları, bol miktarda beta karoten ve diğer karotenoid tüketiminin kanser ve diğer hastalık risklerini de düşürdüğünü ifade ediyor.

Huffington Post'ta yer alan habere göre, Stanford Üniversitesi Tıp Okulu'nda görevli araştırmacılar yaptıkları çalışmada betakarotenin tip 2 şeker hastalığı riskini düşürdüğünü tespit ettiklerini açıkladılar. Daha fazla araştırma yapılıncaya kadar beta karotenin diyabeti önleyebileceğini söylemenin mümkün olduğunu belirten bilim adamları, bol miktarda beta karoten ve diğer karotenoid tüketiminin kanser ve diğer hastalık risklerini de düşürdüğünü ifade ettiler. Bu nedenle havuç, tatlı patates, bal kabağı gibi birkaç sarı-turuncu sebze yemek oldukça faydalı.

Ayrıca yine aynı araştırmada, E vitamininin "gamma-tocopherol" olarak bilinen formunun tip 2 diyabet riskini artırdığını belirlediler. Ancak bu durum daha çok çekirdeklerde ve kabuklu yemişlerde bulunan E vitamininin sağlığınız için kötü olduğu anlamına gelmiyor. Beta karotenin mi yoksa E vitamininin mi tip 2 diyabeti önlediği ya da tip 2 diyabete neden olduğunu tam olarak tespit etmek için ise daha fazla araştırmaya ihtiyaç var.