Yeryüzü Doktorları Moritanya'da
Gülümseyen Çocuklar Projesi kapsamında başkent Nuakşottaki Vataniye Hastanesine giden doktorlar, 5 günde 40 ameliyat, 300 muayene ve tedavi ile 28 hastanın ağız-diş cerrahisini gerçekleştirdi.
Dünyanın her bölgesine gönüllü sağlık hizmeti götüren Yeryüzü Doktorları, 16 kişilik gönüllü uzman ekibiyle ilk kez Moritanyaya gitti. Gülümseyen Çocuklar Projesi kapsamında başkent Nuakşottaki Vataniye Hastanesine giden doktorlar, 5 günde 40 ameliyat, 300 muayene ve tedavi ile 28 hastanın ağız-diş cerrahisini gerçekleştirdi.

Gülümseyen Çocuklar Projesi kapsamında dünyanın birçok bölgesinde dudak ve damak yarığından muzdarip çocukları gülümseten Yeryüzü Doktorları, bu kez Moritanyaya gitti. 16 kişiden oluşan gönüllü uzman ekip, 5 gün boyunca bölgede uzun zamandır doktor bekleyen hastaları muayene ve tedavi etti. Plastik cerrahi uzmanları yarık damak-dudak ameliyatları yaparak çocukları gülümsemelerine kavuşturdu. Beyin cerrahları ise ameliyatlarına ek olarak poliklinik hizmetleri verdi. Ekipte yer alan dâhiliye ve çocuk doktorları da 300e yakın hastaya poliklinik hizmeti sundu. Diş Hekimi, komplike ağız diş cerrahisi uygulamaları yaparak yerel hekimlere eğitimler verdi. Ekiple beraber Moritanyaya gelen fizyoterapist uzmanları ise yetişkin ve çocuk birçok felçli hastaya egzersizler göstererek aileleri ve hastane personelini bu anlamda eğitti. 

Yeryüzü Doktorları Moritanyaya bir tonluk tıbbi malzeme yanında, Fatih Belediyesi tarafından bağışlanan 20 adet tekerlekli sandalyeyi de beraberinde götürdü. Bezmialem Vakıf Üniversitesi, Fatih Belediyesi ve TİKAnın katkılarıyla temin edilen malzemelerin bir kısmı ameliyat sırasında kullanıldı, diğer malzemeler ise tekerlekli sandalyeler ile birlikte Moritanya Sağlık Bakanlığına teslim edildi.