Kısır kalabilirsiniz
Süleyman Demirel Üniversitesi (SDÜ) Tıp Fakültesi Göğüs Hastalıkları Anabilim Dalı Öğretim Üyesi Prof. Dr. Ahmet Akkaya, Saatteki nefes durması ne kadar fazlaysa kişideki cinsel fonksiyon bozuklukları, tansiyon ve şeker hastalığı da o kadar sık görülmektedir dedi.
Akkaya, horlama, uykuda nefesin durması ve gündüz aşırı uykulu halin uyku solunumu bozukluğunun ana belirtileri olduğunu söyledi.
Uyku bozukluğunun okul çağındaki gençlerde başarısızlığa neden olabileceğini aktaran Akkaya, bu sorunun yetişkinlerde daha farklı sonuçlara neden olabileceğini anlattı. 

Yetişkin bir bireyin yüksek tansiyona sahip olması, şekerinin yükselmesi ve kilo almasının uyku bozukluğu ile ilişkilendirilebileceğini ifade eden Akkaya, gece boyunca yeterli oksijenin gitmediği organlarda da bazı fonksiyon bozuklarının da görülebileceğini vurguladı. 

Yapılan araştırmalarda uyku bozukluğu çeken yüksek tansiyon ve şeker hastalığına sahip bireylerde cinsel fonksiyon bozukluğunun görülebildiğine işaret eden Akkaya, cinsel fonksiyonun tekrar eski haline getirilmesinin uykudaki solunum bozukluğu sorunun giderilmesi ile mümkün olabileceğini kaydetti. 

Uykudaki solunum ile cinsel fonksiyon bozukluğunun doğru orantılı olduğunu belirten Akkaya, Solunum bozukluğunun derecesi saatteki nefes durması ile belirleniyor. Saatteki nefes durması eğer 5'in altında ise normaldir. 5-15 hafif, 15-30 orta, 30'dan daha fazla ise ağır oluyor. Saatteki nefes durması ne kadar fazlaysa kişideki cinsel fonksiyon bozuklukları, tansiyon ve şeker hastalığı da o kadar sık görülmektedir. Cinsel fonksiyon bozukluğu erkeklerde kısırlık, cinsel organın yetersizliği ve ereksiyon bozukluğu olarak görülebilir diye konuştu. 

Uyku bozukluğu çeken hastaların mutlaka bir gece boyunca uyku merkezinde tedavi görmesi gerektiğini ifade eden Akkaya, Burada uygulanacak tedavi ile fonksiyon bozuklarının hangi derece olduğu ortaya konulacaktır. Biz burada vücudun 56 fonksiyonunu inceliyoruz. Tedavi ile oksijenin vücuda yeterli bir şekilde girmesi sağlanabilir. Uykuda solunum bozukluğu düzeldiğinde tansiyon, şeker oranı, dolayısıyla organların işleyişi de düzelmektedir. Bu şekilde cinsel bozukluk daha kolay tedavi edilebilmektedirdedi.

 
  
  
 