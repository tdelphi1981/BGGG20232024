Diyaliz merkezlerine düzenleme
Sadece kamuya ait diyaliz merkezi bulunan illerde diyaliz hizmetinde aksaklık yaşanması halinde, özel merkez açılmasına planlamadan istisna olarak izin verilecek.
 Diyaliz Merkezleri Hakkında Yönetmelikte Değişiklik Yapılmasına Dair Yönetmelik'', Resmi Gazete'de yayımlanarak yürürlüğe girdi.
 Ruhsatlandırılan özel merkezlere uzman tabip ve tabip kadrosu ilavesi de planlamaya tabi olacak. Merkezin cihaz sayısı ve ildeki aktif çalışan tabip sayısı, merkezde uygulanan diyaliz yöntemi dikkate alınarak, merkeze Bakanlıkça kadro tahsisi yapılabilecek.
 Sadece kamuya ait diyaliz merkezi bulunan illerde diyaliz hizmetlerinde aksaklık yaşanması nedeniyle hizmete ihtiyaç duyulması halinde özel merkez açılmasına planlamadan istisna olarak izin verilebilecek. Bu durumda izin verilecek özel diyaliz merkezi sayısı ve cihaz sayısı müdürlüğün teklifi üzerine Bakanlıkça belirlenerek ilan edilecek. İzin verilecek diyaliz merkezleri 9. maddeye göre belirlenecek.
 Diyaliz sertifikalarının geçerlilik süresi düzenlenme tarihinden itibaren uzman tabipler için üç yıl, tabip ve tabip dışı personel için beş yıl olacak.
  