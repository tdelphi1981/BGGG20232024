Antarktika'da bir Türk
Türkiyenin ilk çöl maratoncusu Prof. Dr. Taner Damcı, bu kez organ bağışına dikkat çekmek ve her yıl daha fazla çocuğun organ nakli ile hayata dönmesini sağlamak için Antartikada buzların üzerinde koşuyor.
Memorial Şişli Hastanesi Endokrinoloji Bölümünden Prof. Dr. Taner Damcı, ABDli Racing The Planet/Gezegeni Yarıştırmak örgütünün 10 yıldır yürüttüğü 4 Deserts/4 Çöl projesi kapsamında 26 Kasımda Antartikada gerçekleştirilecek maratonda Türkiyeyi temsil edecek. Dünyanın birçok yerinden toplam 51 maratoncunun koşacağı yarışta Prof. Dr. Damcı, 7 günde toplam 250 km mesafe kat edecek.  

2001 yılında başladığı maraton macerası boyunca Sahra, Gobi ve Atacama Çöllerini geçen ve Türkiyenin ilk ultramaratonu Likya Yolunu düzenleyen Prof. Dr. Taner Damcı, bu kez organ nakli olacak çocuklar için koşacak. 
  
60 DERECEDEN -20YE  
  
Prof. Dr. Damcı,  Buzul maratonunu sağlıklı bir şekilde tamamlamak için her sabah antrenman yapıyorum. Sabahları öğlene kadar spor salonunda, açık havada veya arazide koşuyorum. Fırsat buldukça dağlara tırmanıyorum. Tatil için diğer ülkelere gidersem farklı koşullara kolay adapte olabilmek için hemen oranın dağlarına çıkıyorum. tırmanıyorum. Normalde de sağlıklı beslenen ve disiplinli yaşayan bir insanımdır. Ancak şu an yaşantıma daha fazla özen gösteriyorum. Uykumu günde 8 saatin altına düşürmemeye çalışıyorum diyor.  

Çöl koşularında güneşte 60 dereceyi gösteren hava sıcaklıklarında koşan Prof. Dr. Damcı, soğuya da kolay uyum sağlayacağını söylüyor. Prof. Dr. Damcı, Koşarken bir amacım var. Organ bağışına dikkat çekmek istiyorum. Bu benim için göstereceğim performansımdan bağımsız ve çok onur verici. Yarışı tamamen bitiremesem de organ nakline dikkat çekmiş ve organ bağışının özendirilmesine katkıda bulunmuş olacağım. Birkaç kişinin aklında kalıcı olsa, birkaç kişi bile organı bağışlasa ülkemiz için bir adım olacaktır diyor. 