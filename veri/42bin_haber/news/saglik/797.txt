AIDS'i durdurmayı başardılar
ABD'li araştırmacılar moleküler gen tedavisiyle AIDS'e yol açan HIV virüsünü durdurmayı başardı.
ABD'NİN Stanford Üniversitesi'nden araştırmacılar dünya çapında her gün 14 bin kişiye bulaşan HIV virüsünü durdurmayı başardı. Moleküler gen tedavisinde yeni bir dönemin kapılarını açan çalışmada çağın vebası AIDS'e karşı HIV dirençli T hücreleri geliştirildi. Uluslararası tıp dergisi Molecular Therapy'nin son sayısında yayımlanan araştırma fareler üzerindeki deneylerden tam not aldı. Gen tedavisi insan deneylerinde de başarılı olursa AIDS'e dönüşme potansiyeli olan virüsü yayılmadan durdurmak mümkün olacak. Araştırmacılara göre keşif, yaşam boyu tedavileri değiştirmek ve enfekte olanların bağışıklık sistemini koruyabilmenin tek yolu. 

Virüs değil çöken bağışıklık sistemi öldürüyor

HIV virüsü, T hücreleri içine girerek bu hücreleri öldürüyor, ardından bağışıklık sistemini etkisiz hale getirerek vücutta ilerliyor. Standford ekibi bu çalışmaya başlarken HIV'e kür bulmayı değil, bağışıklık sistemini güçlendirerek virüsle mücadele etmeyi hedefledi. Araştırma ekibinden Dr. Mathew Porteus, "AIDS, enfeksiyonlar ve kanserde kişiyi öldüren virüs değil, çöken bağışıklık sistemidir. Hedefimiz virüse dayanıklı bir bağışıklık sistemi inşa etmekti. Bunu başardık" açıklamasını yaptı. 

Ömür boyu ilaç kullanmaya son

Porteus ve ekibi, teoride T hücrelerinin yerine HIV dirençli hücreleri yerleştirdi. HIV'e duyarlı hücreler yok olmaya başladığında, dirençli hücreler ölenlerin yerine alıyor ve bağışıklık sistemi yenileniyor. Porteus, "Vücut kendini dengelemek için inanılmaz yollara başvuruyor. Bu yolun önünü açtığımızda HIV virüsü hiçbir hücreyi enfekte edemiyor" dedi. AIDS'le savaşta şu anda ilaç tedavisi kullanıyor. HIV virüsü devamlı mutasyona uğradığı için hasta hayatının geri kalanını ilaca bağımlı bir halda geçiriyor. Stanford ekibinin gen tedavisi insanlar üzerinde başarılı olursa hastalar hem ilaç kullanmayacak hem de ilaçların yan etkilerine maruz kalmayacak. Keşif hakkında İngiliz BBC'ye konuşan Porteus, "HIV önüne barikatla çevrelerseniz, virüsü kendi alanı içinde hapsedip yok edebilirsiniz. Bizim yöntemimizde HIV'e karşı komple bir direniş oluşturarak, çok katmanlı bir koruma sağlamak" açıklamasını yaptı.