'Isınayım' derken gerilmeyin
Sakarya Üniversitesi (SAÜ) Elektrik-Elektronik Mühendisliği Bölümü Başkanı Prof. Dr. Osman Çerezci, elektromanyetik radyasyonun yoğun şekilde alınması sonucu hamile kadınlarda düşük ve genetik bozukluk sorunlarının yaşanabileceğini söyledi.
Prof. Dr. Çerezci, bilinçsizce kullanılan elektrikli battaniyelerin sinirsel hastalıklara neden olduğunu belirterek, gün boyunca yorulan insan bedeninin elektrikli battaniyeler nedeniyle akıma maruz kaldığını ve bunun da bazı hastalıklara yol açtığını anlattı. 

Elektrikli battaniyeleri kullanırken fişinin mutlaka çekilmesi gerektiğini vurgulayan Çerezci, fişe takılı olarak yatağa girildiğinde vücudun aşırı miktarda manyetik alana maruz kaldığını, bunun da baş ağrısı, uyku düzensizliği, huzursuzluk, stres gibi rahatsızlıklara neden olduğunu ifade etti. 

Çerezci, elektrikli battaniyelerin vücudun elektriksel sistemine zarar verdiğine dikkati çekerek, Elektrikli battaniyeler fişten çekilmediği zaman ışınlama yapmaya devam eder. İnsanlar yatağa dinlenmek yorgunluğunu atmak için giriyor, dinlenemezse sağlık açısından büyük sıkıntı yaşarlar diye konuştu. 

Kalp pili taşıyan kişilerin ve şeker hastalarının elektrikli battaniyeleri kullanırken dikkatli olması gerektiğini vurgulayan Çerezci, söz konusu battaniyelerin hamile ve çocukları da olumsuz etkilediğini bildirdi.
 
Başka hastalıkları bulunan kişilerin diğer insanlara oranla etkilenme ve zarar görme olasılığı daha fazladır diyen Çerezci, Hamile kişilerin bağışıklık sistemi etkileniyor. Hamile kadının, hamileliği süresince dinç olması lazım. Eğer kişiler elektrikli battaniyeleri fişe takılı şekilde uyursa, uykuyu normal şekilde almadığı için bitkin düşer. Elektromanyetik alanın yoğun şekilde alınılması sonucu hamile kadınlarda düşük ve genetik bozukluğa varıncaya kadar sıkıntı olabilir ifadesini kullandı.

 
"ELEKETRİKLİ ISITICILARI 2 METRE UZAKTA TUTUN"  

Çerezci, elektrikli ısıtıcıların belli bir uzaklıkta bulundurulması gerektiğini dile getirerek, elektrikli cihazların 1,5-2 metre mesafede bulundurulması gerektiğini anlattı.
 
Mikro dalga fırınlarınların kullanılmasında da dikkatli olunması gerektiğini ifade eden Çerezci, Bu aletler, önem isteyen aletlerdir. Fırınların en kalitelisi bile sızıntılar yapabiliyor. Bu fırınların arkasında ve yakınında durulması özellikle gözlere büyük zarar veriyor şeklinde konuştu.
 
Prof. Dr. Çerezci, söz konusu cihazların çocukların erişemeyeceği alanlara konulması gerektiğini vurgulayarak, şunları kaydetti:
Evlerdeki mikro dalga fırınlar çocukların baş hizasında tutulmamalı, daha yüksekte olmalı. Fast food şirketlerinde çalışan personel maalesef risk altında çalışıyor. Çünkü bu fırınlara çok yakın çalışıyorlar. Fırınlara yakın durulduğunda oradan gelen manyetik alan insana zarar veriyor. Isınayım derken vücudu tahrip ediyoruz ifadelerini kullandı.

 
  
  
  
  
  
 