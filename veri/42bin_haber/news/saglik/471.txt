Çapraz nakille bir hayat daha kurtarıldı
10 aydır böbrek yetmezliği tedavisi gören imam Eyüp Varola (35), babası Vasfi Varolun böbreğinin nakledilmesine karar verildi.
Gülşen Köymen (30) ise polis olan eşi Selim Köymenin böbreği ile hayata dönmek isterken, kan uyuşmazlığı nedeniyle nakil yapılamayacağı haberiyle yıkıldı. Ancak imam Eyüp Varolun çapraz nakil önerisi, hastanade tesadüfen tanıştığı Köymeni hayata döndürdü. Baba Varolun böbreği Gülşen Köymene, polisin böbreği de imama takıldı.
Düzcede görev yapan Eyüp Varol, Hürriyete şunları söyledi: 

ÇAPRAZ NAKİL ÖNERDİM 

Diyalize girmeye başlamıştım ve artık nakil gerekiyordu. Babam bana böbreğini verebileceğini söylediğinde çok sevindim. Düzcede hastanede Gülşen Köymen ve Selim Köymen ile karşılaştık. Gülşen Hanıma eşi böbreğini verecekmiş ama kan uyuşmazlığı varmış. Ben de onlara çapraz nakil önerdim. Şimdi ikimizin de hayatı kurtuldu.  

HERKES ORGAN BAĞIŞLASIN 

Diyanetin onay vermesine rağmen insanlar ne yazık ki organ bağışlamıyor. Bu nedenle çok sayıda kişi yaşamını yitiriyor. Oysa Peygamber Efendimizin bir hadisi var. Bir kişiyi öldürmek cihanı öldürmek, bir insanı kurtarmak tüm insanlığı kurtarmak demektir diye. Bence herkes organlarını bağışlamalı.
 
YENİ YIL HEDİYESİ OLDU 

Gülşen Köymen de diyalizden kurtulduğu için çok şanslı olduğunu belirterek, 5 yıldan bu yana hastaydım. 2.5 aydır diyalize giriyordum. Eyüp Bey ile karşılaşmamız tam bir tesadüf. Bu tesadüf hayatımı kurtardı. Bana ve aileme yeni yıl hediyesi gibi oldu dedi. 
 
AVRUPADAN DAHA YAYGIN 

Çapraz nakli gerçekleştiren Dr. Eyüp Kahveci, bu işlemin Avrupaya oranla Türkiyede daha yaygın olarak kullanıldığını bildirdi. Kahveci, Organ bağışı fazla olmadığında kadavradan organ temin edilemiyor dedi. Kahveci şöyle devam etti:
 
HER GÜN 15 KİŞİ ORGAN BEKLERKEN ÖLÜYOR 

Hastaların bir bölümünü ne yazık ki organ bulunamadığı için kaybediyoruz. Bu nedenle çapraz nakillere ihtiyaç olabiliyor. Organ bekleme listesinde çok bekleyen hasta var. Hatta Avrupanın 5-6 ükesinin toplamı kadar. Listeye her gün 20-25 hasta ekleniyor ve ne yazık ki her gün 10-15 hasta hayatını kaybediyor. Bağış oranı düşük olduğundan organ bulunamıyor.
 
  
 