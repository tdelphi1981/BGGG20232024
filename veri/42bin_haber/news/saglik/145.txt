Canlıdan akciğer nakli yolda
Türkiyede kadavradan çok az sayıda akciğer naklinin yapılıyor olmasından yola çıkan Sağlık Bakanlığı harekete geçirdi.

 Japonya’ya giderek canlıdan akciğer nakli konusunda 2 aylık eğitimden geçecek olan uzman sağlık ekipleri, canlıdan alınacak akciğer parçalarıyla akciğer nakli gerçekleştirilebilecek. Böylelikle hastalar hem akciğer nakli için yurtdışına gitmekten hem de kadavradan organ bağışı beklemekten kurtulacak. Akciğer hastalarına müjdeli haberi veren Sağlık Bakanlığı Organ Nakli Koordinatörü Arif Kapuağası “Konunun uzmanı bir ekibimizi canlıdan akciğer naklinin yapıldığı Japonya’ya gönderiyoruz. Döndüklerinde ise canlıdan organ naklini başlatmış olacağız. İnsanlarımız sevdikleri için ölümü göze alarak organlarını veriyor. Geçen yıl bin 292 beyin ölümü gerçekleşti, bunlardan 344’ünün organları bağışlandı. Bu da yüzde 25’e denk geliyor” diye konuştu.