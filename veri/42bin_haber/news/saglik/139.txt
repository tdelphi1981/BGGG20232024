Tıp dünyası rehabilitasyonu tartışacak
Türkiye Fiziksel Tıp ve Rehabilitasyon Uzman Hekimleri Derneği tarafından iki yılda bir düzenlenen Tıbbi Rehabilitasyon Kongresinin üçüncüsü 15-18 Kasım 2012 tarihlerinde Ankarada gerçekleştiriliyor.
Dünya NöroRehabilitasyon Federasyonunun üyesi ve temsilcisi olan Türkiye Fiziksel Tıp ve Rehabilitasyon Uzman Hekimleri Derneği 2014 yılında da İstanbulda 8. Dünya NöroRehabilitasyon Kongresini düzenleyecek. 

3. Tıbbi Rehabilitasyon Kongresi Başkanı Prof. Dr. Vesile Sepici, 2006 yılından beri Ankarada nörorehabilitasyon konularının ağırlıklı olarak tartışıldığı kongrede, ortopedik rehabilitasyon ve ağrı konuları da etraflı olarak, güncel bilgiler eşliğinde inceleneceğini belirtti.  

Prof. Dr. Sepici: Kongrenin ilk günü düzenlenen kurslar, bu yıl Fiziksel Tıp ve Rehabilitasyon alanında ilginin giderek arttığı ve yoğun taleplerin olduğu konularda planlanmıştır. Kurslar eğitim hastanelerinde, konularında deneyimli eğitici kadrolarla hasta başında uygulamalı, tam gün süreli olarak yapılacaktır.  
  
Ekonomik yönden büyük sıkıntıların yaşandığı bu dönemde katılımınız ve katkılarınız bize güç verecektir. Aktif katılımlarınızla bilgilerimizi ve deneyimlerimizi paylaşacağımız, gelişmeleri tartışacağımız kongremize sizleri davet etmekten mutluluk duyuyoruz. diye konuştu. Kongre ile ilgili detaylar ve bilimsel program http://www.tsprm2012.org adresinde yer alıyor. 
 