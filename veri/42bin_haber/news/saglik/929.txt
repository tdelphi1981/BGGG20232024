Teneke kutularda büyük tehlike
A Haberde yayınlanan Mehmet Ali Önel yönetimindeki Deşifre, çok tartışılacak bir programa daha imza attı. Türk Kardiyoloji Derneği Eski Başkanı Prof. Dr Oktay Ergene, "Teneke kutularda satılan içecekler koroner kalp rahatsızlıklarına neden oluyor. Çünkü teneke kutuların iç yüzeylerinde kullanılan Bisfonel-A maddesi bir süre sonra içeceğe karışıyor" dedi.
Günümüzde ekmekte, yoğurda, çikolatadan cipse, hemen hemen tüm gıdalarda kullanılan katkı maddeleri, insan sağlığını nasıl etkiliyor? sorusuna yanıt aranan programda sert tartışmalar yaşandı

Ankara Üniversitesi Gıda Mühendisliği Bölümü Başkanı Prof. Dr. Aziz Işık, Gıda Mühendisleri Odası Marmara Şube Başkanı Sedat Kuru, gıda üretiminde kullanılan 3 binden fazla katkı maddesinin, ürünlerin raf ömrünü uzatmak ve kaliteli tüketim için gerekli olduğunu savunurken, Prof. Dr. Ahmet Rasim Küçük Usta, tam aksine, işlenmiş gıdalar ve bu gıdalarda kullanılan katkı maddelerinin başta obezite olmak üzere birçok hastalığa neden olduğunu ileri sürdü.

Programda söz alan Onkolog Dr.Yavuz Dizdar da, günümüzde kanser vakalarındaki artışı, endüstriyel gıdalar ve gıda katkı maddelerine bağlarken, Gıda Mühendisleri Odası Marmara Şube Başkanı Sedat Kuruyu bilimsel araştırmaları takip etmemekle suçladı

PROF.DR KÜÇÜKUSTADAN KARDİYOLOJİ DERNEĞİ ESKİ BAŞKANINA ŞOK SORU: MARGARİN FİRMALARIYLA NE İŞİNİZ VAR?

Türk Kardiyoloji Derneği Eski Başkanı Prof. Dr Oktay Ergene gıda katkı maddelerini tamamıyla kötülemenin doğru bir yaklaşım olmadığını savunurken çok tartışılacak bir açıklamada bulundu.

Ergene, "Teneke kutularda satılan içecekler koroner kalp rahatsızlıklarına neden oluyor. Çünkü teneke kutuların iç yüzeylerinde kullanılan Bisfonel-A maddesi bir süre sonra içeceğe karışıyor" dedi.

Prof.Dr Ergenenin bu açıklamasının ardından söz alan Prof. Dr Ahmet Rasim Küçükusta ise Size soruyorum, geçmişte margarin firmalarının sponsorluğunda çalışmalarınız oldu. Bu ne kadar etik? Margarinler gerçekten kalp sağlığı için faydalı mı? Peki siz margarin tüketiyor musunuz? eleştirisinde bulundu.