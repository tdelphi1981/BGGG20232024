Çakma üretilmiş implantlara dikkat
Diş sağlığı konusunda çığır açan implantson yıllarda giderek artan sayıda kullanılmaya başlandı. Ancak kalitesiz ve patentsiz üretilmiş,(Çakma Üretim) ucuz implant sorunu ortaya çıktı. İstanbul Üniversitesi Diş Hekimliği Fakültesi Öğretim Görevlisi Prof. Dr. Serhat Yalçın,kopya ürün olarak imal edilmiş implantların kemik erimesine kadar giden bir süreci başlatabileceği uyarısında bulunarak ürün tercihinde dikkatli olunmasını tavsiye etti.
 Diş sağlığı konusunda çığır açan implantson yıllarda giderek artan sayıda kullanılmaya başlandı. Ancak kalitesiz ve patentsiz üretilmiş,(Çakma Üretim) ucuz implant sorunu ortaya çıktı. İstanbul Üniversitesi Diş Hekimliği Fakültesi Öğretim Görevlisi Prof. Dr. Serhat Yalçın,kopya ürün olarak imal edilmiş implantların kemik erimesine kadar giden bir süreci başlatabileceği uyarısında bulunarak ürün tercihinde dikkatli olunmasını tavsiye etti.
 
 Uluslararası patentli ürünlerin kopyalanması ile daha ucuza üretilen implantların kullanımı arttıkça bu konudaki hasta şikayetleri de konunun gündeme gelmesine neden oldu. İstanbul Üniversitesi Diş Hekimliği Fakültesi Öğretim Görevlisi Prof. Dr. Serhat Yalçın sadece fiyat odaklı düşünülerek,  sağlıklı malzeme kullanılmadan yapılan implantlar nedeniyle kendilerine çok fazla şikayet geldiğini bildirdi. Yalçın, gerekli uluslararası standartları sağlamayan ucuz ürünlerin kullanılmasının zamanla kemik erimesine, enfeksiyona  veimplant kaybına kadar giden ciddi sorunlara neden olduğunu belirtti.Bir çok hastanın yapılan implantlarını kaybettiği ve hastaların bu durumuimplantınvücut tarafından kabul edilmediği şeklinde yorumladıklarını ifade eden Dr. Yalçın,implantların insan kemiği ile uygun koşullar oluşturulduğunda kaynaşmamasının mümkün olmadığını söyledi. Titanyumdan yapılan implantların kemik dokusuyla her durumda kaynaştığını ama çeşitli sebeplerden dolayı kayıpların yaşandığını söyledi. Yalçın, “İyi implant sistemleri ve tecrübeli ellerde % 2-3 oranı gibi düşük bir yüzdede kayıplarla karşılaşıyoruz” dedi.
 Yalçın, “Uzun araştırmalarla üretilmiş patentli ürünler,  ucuz implant üretebilmek için değiştirilerek kopyalanıyor. Bu da kaliteyi tamamen düşürüyor. İmplantın parçaları yerlerine düzgün oturmuyor. İçindeki titanyum maddesinin olması gereken değerde olmaması nedeniyle bir süre sonra bağlantılar oynuyor, implant ile üstüne gelen kesik diş şeklindeki parçanın birbiri ile iyi birleşmemesi nedeni ile arada açıklık kalıyor ve burada  bakteriüremesi için uygun bir ortam oluşuyor, kemik erimesine kadar giden bir dizi şikayetler başlıyor. Uzun vadede başka komplikasyonlar da görülebilir” dedi.
 Yalçın, implant yaptıracak hastaların sadece fiyat odaklı düşünmemelerini, implantın kaliteli ürün ve tecrübe gerektirdiğini unutmamalarını söyledi. Yalçın şöyle devam etti: “İmplant uygulamasında başarının iki önemli ayağı vardır. Uzun süreli klinik sonuçlarla başarısını ispatlamış uluslar arası standartlarda patentli ürünlerin kullanılması ve iyi eğitim almış, tecrübeli bir hekim tarafından uygulanması... Bu unsurlara dikkat edilmeli…”
  