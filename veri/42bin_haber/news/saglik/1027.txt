Küçük göğüsler yağ dokusuyla büyüyor
 
 Estetik Plastik ve Rekonstrüktif Cerrahi Uzmanı Op. Dr. Metin Kerem, eskiden  yağ alma işlemleri sonrasında atık olarak görülen yağ dokularının, günümüzde estetik ve rekonstrüktif cerrahide öneminin giderek arttığını belirtiyor. 
 Yağ ve kök hücrelerinin harmanlanmasıyla oluşturulan doğal dolgunun; yüzdeki derin kırışıklıkların, çukurların ve yara izlerinin doldurulmasında, popo ve bacak biçimlendirmede ve göğüs büyütmede kullanıldığını söylüyor. Yağ dokusunun göğüs büyütmek için silikon protez istemeyen  hastalarda, alternatif bir hacim kaynağı olarak değerlendirilebildiğini sözlerine ekliyor. 
 
 KİMLERE UYGULANIYOR?
 
 Op. Dr. Metin Kerem, göğüs estetiğinde yağ enjeksiyonu için uygun adayların genellikle genç, göğüsleri küçük ama sarkmamış olan, vücudunda yeterince fazla yağ bulunabilecek kişiler olduğunu belirtiyor. İdeal yağ dokularının ise istenmeyen fazlalıkların toplandığı, bel, basen ve karın bölgesinde bulunduğunu söylüyor.  Yağ enjeksiyonu sonuçlarının, protez uygulamasına göre daha mütevazi olduğunu, enjekte edilen yağın yaklaşık % 40’nın zaman içinde eridiğini, kişiye göre bu rakamın değiştiğine dikkat çekiyor. 
 
 NASIL UYGULANIYOR?
 
 Op. Dr. Metin Kerem, bu yöntemin “sedasyon” adı verilen hafif bir anestezi türü ile yapıldığını, yağın alındığı ve verildiği bölgelerde kesikler olmadığını belirtiyor. Kapalı cerrahi yöntemi uygulandığı için bölgede hiçbir iz olmadan bir saat gibi kısa bir sürede tamamlandığına değiniyor. Hastanede yatmayı gerektirmeyen bir uygulama olduğunu, ertesi gün kişinin işine gidebileceğini sözlerine ekliyor. 
 
 Op. Dr. Metin Kerem, meme büyütmek için silikon protezler ve yağ enjeksiyonu dışında tıbben kabul edilen hiçbir yöntem bulunmadığını söylüyor. Bu yöntemler dışında yapılan denemelerin hem para hem de zaman kaybı olduğuna değinerek, memenin içine bir şey koymadan büyüyemeyeceğinin altını çiziyor