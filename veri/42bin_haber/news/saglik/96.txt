Hastanelerde yeni dönem
Sağlık Bakanlığı'na bağlı hastanelerde idari işleyiş bakımından bugünden itibaren yeni bir dönem başlıyor.
İdari yapıdaki köklü değişiklikle yöneticilerin görevleri yeniden tanımlandı, kamu hastane birlikleri faaliyete geçerek 87 genel sekreter atandı. Başhekimler artık sadece tıbbi hizmetlerden sorumlu olacak. 

sağlık bakanlığı Türkiye Kamu Hastaneleri Kurumu Başkanı Hasan Çağıl, bugün başlayan yeni dönemi anlattı.
Bugün itibariyle Türkiye genelinde 87 kamu hastane birliğinin faaliyete geçtiğini bildiren Çağıl, Kamu hastane birlikleri, kamu hizmeti sunan hastanelerin, her ilde bir tane kurulan birlik bölgesi içerisinde tek bir yönetim altında toplanmasıdır dedi. 

İstanbul, Ankara ve İzmir'de birden fazla birlik bulunduğunu ifade eden Çağıl, bu nedenle 87 birlik genel sekreterinin görev yapacağını bildirdi. 
  
SÖZLEŞMELİ YÖNETİCİ DÖNEMİ  
  
Yeni sistemle gelen en önemli değişiklikle hastaneler ve bunların bağlı olduğu birliklerdeki yöneticilerin tümünün sözleşmeli hale geldiğini anlatan Çağıl, sözleşme süresince bu yöneticilerin belirli kriterler baz alınarak karneyle takip edileceğini bildirdi.
 
Karnesi iyi olanların görevine devam edebileceğini, yeterli başarı gösteremeyenlerin ise ya kazancının düşeceğini ya da sınıfta kalacağını bildiren Çağıl, bunların sözleşmesinin sona ereceğini kaydetti.
 
Sistemden amacın, hastanelerde vatandaşa daha iyi hizmet sunmak olduğunu dile getiren Çağıl, Bir yöneticinin karnesinde hangi notlar olacak? sorusuna şu yanıtı verdi:
Sağlık hizmetlerini, hastaneleri her yönüyle takip ediyoruz. Hazırladığımız çok değişik karne notlarını oluşturacak parametreler var. Mesela en önemlileri çalışanlarla hastaların memnuniyeti. Bu en önemli parametrelerden birisi. Yine hastalarımızın sağlık hizmetine ulaşmasındaki süreler. Gecikme var mı, zamanında ulaştırabiliyor muyuz veya ihtiyaç olan malzemeyi temin edebilme kabiliyeti. Bunu doğru bir şekilde takip etme. Bunun gibi yüze yakın parametre karne notunu oluşturacak. Hizmet kalitesi, tıbbi hizmetin kalitesi, aynı hastanın tekrar hastaneye gelme oranı gibi birçok parametre var. Bunlar yöneticilerimizin karne notlarını oluşturacak. 
  
BAZI DURUMLARDA İKİNCİ ŞANS VERİLMEEYCEK  
  
Yılda iki kez genel değerlendirme yapılacağını, bunun haricinde her ay gözlemciler vasıtasıyla notlar verileceğini ifade eden Çağıl, obezite mücadelesi yapan ya da 112 acil gibi bakanlığın diğer birimlerinin vereceği notların da göz önüne alınacağını söyledi.
 
Bazı önemli parametrelerin yerine getirilmemesi halinde ise yöneticilere ikinci bir şans tanınmayacağını vurgulayan Çağıl, Ciddi sağlık problemlerine sebep olabilecek, vatandaşımızın sağlık hizmeti alımını aksatabilecek ciddi noktalarda affetme, ikinci şans verme, ikinci altı ayı bekleme imkanımız yok. O noktalarda kötü not alındığında hemen ilişiği kesilecek diye konuştu. 
  
BAŞHEKİM YERİNE HEKİMBAŞI  
  
Bir soru üzerine, hastanelerdeki başhekimlerin görev tanımlarının da değiştiğini bildiren Çağıl, başhekimlerin geçmişte hastanelerin tüm yönetiminden sorumlu olduğunu anımsattı.
 
Ancak ülkede eğitimi verilmesine rağmen sağlık idareciliğinin gelişemediğine dikkati çeken Çağıl, şu bilgileri aktardı:
Bundan sonrası için başhekim dediğimiz kişileri gerçek anlamda hekimlik hizmetlerinin, tıbbi hizmetlerin sorumlusu haline getiriyoruz. Onlar için hekimbaşı ya da tıbbi hizmetler direktörü diyebiliriz. Sadece tıbbi hizmetlerden, tıbbi hizmeti veren kişilerin, nöbetlerin, çalışma yerlerinin planlanması. Yani bugünkü başhekimlik, sağlık hizmetine artık ağırlık olarak yönelmiş bulunuyor. Verdiğimiz sağlık hizmetinin kaliteli olup olmadığı, doğru hizmeti verip vermediğimiz hususları tamamen bugünkü başhekimlerin sorumluluğunda olacak. 
  
"ÖZELLEŞTİRMEYE Mİ GİDİYOR?" 


Kamu hastane birliklerinin kurulmasıyla, bir süre sonra kamu hastanelerinin özelleştirilmesinin gündeme geleceği tartışmalarının anımsatılması üzerine Çağıl, Ülkedeki sağlık sistemi, hizmet sunumunda oluşmuş fiyatlar, özel hastanelerin bile 'lütfen bizi kamu satın alsın' dediği bir dönemde, kamu hastanelerinin özelleştirilmesi hiç bir zaman gerçekleşmez ki bu sistem bunu da öngörmüyor dedi.
 
Sistemin, tamamen işini beceremeyen yöneticilerin, kamunun sağladığı olanaklar içinde oturduğu koltuktan kalkmaması hadisesini ortadan kaldırdığını vurgulayan Çağıl, bunun sağlık hizmetinin gelişmesini bugüne kadar engelleyen en önemli problemlerden biri olduğuna dikkati çekti. 
  
VATANDAŞ MEMNUNİYETİ ARTACAK  

Vatandaş memnuniyetini artırmanın başlıca hedefleri olduğunu ifade eden Çağıl, hizmetin iyi sunumuyla memnuniyetin daha da artacağını söyledi.
Hasta memnuniyetini çok yakından takip edeceklerini bildiren Çağıl, bunun anketler ya da bakanlığın SABİM gibi iletişim hatları yoluyla yapılacağını bildirdi. 
  
OTELCİLİK HİZMETİ İÇİN AYRI YÖNETİCİ  
  
Bakanlık hastanelerinde aynı zamanda otelcilik hizmeti verildiğini, bu konuda ciddi mesafe katettiklerini ifade eden Çağıl, Bundan sonrasını çok daha profesyonellerin yönetimine devretmeyi düşünüyoruz. O sebeple birlik yapısında, kamu hastaneleri içerisinde özellikle belirli bir büyüklüğün üstündeki hastanelerde sağlık otelciliğini çok daha geliştirebilmeye yönelik ilave müdür dediğimiz otelcilik hizmetleri müdürlükleri oluşturduk. Bunlara yönelik altyapıyı da oluşturmaya çalışıyoruz diye konuştu. 

Bu hizmetin profesyonellerce yapılmasının yerinde olacağını vurgulayan Çağıl, uygulamanın ilk etapta 300 yatağın üzerindeki hastanelerde başlayacağını, sonrasında daha küçük hastaneler için de yaygınlaştırılabileceğini belirtti. 

Bütün bunların hastalara daha iyi bir hizmet sunulması amacıyla uygulamaya geçirildiğini vurgulayan Çağıl, yeni yöneticilerin ciddi bir çalışmayla seçildiğini söyledi.
Çağıl, Eskiden her hastane kendi adına her işi yapan birer yapıydı ama şimdi birlik yapısı oluşturduğumuz için 10 hastanede ayrı ayrı yapıyı farklı ekiplerle oluşturmak yerine birçok hizmeti tek bir yerde birlik noktasında oluşturduk. Hastanelere de çok küçük işler kaldı dedi.
Çalışanlar için farklı bir sistem öngörülmediğini, insan kaynaklarının verimli kullanılması için bu sisteme geçildiğini belirten Çağıl, çalışanların düzenini bozmak ya da yerlerini değiştirmek niyetleri olmadığını vurguladı. 
  
BİRLİK SEKRETERLERİ  


Bugün itibariyle göreve başlayacak birlik genel sekreterleri şunlar:
Adana: Kemal Kiraz
Adıyaman: Hüseyin Şen
Afyonkarahisar: Ayhan Erenoğlu
Ağrı: Burak Karabulut
Aksaray: Ertuğrul Ünkoç
Amasya: Mehmet Rüştü Ertosun
Ankara 1: Şerif Serdar Mercan
Ankara 2: Doğan Akdoğan
Antalya: Erdoğan Taş
Ardahan: Gökhan Demiral
Artvin: Ekrem Akbaş
Aydın: Mehmet Özkan
Balıkesir: Hasan Yılmaz
Bartın: Osman Açıkgöz
Batman: Faruk Günak
Bayburt: Hulki Aşır
Bilecik: Mustafa Yılmaz
Bingöl: Muhammet Akif Güler
Bitlis: Şevki Erkal
Bolu: Murat Özmen
Burdur: Sedat Kavas
Bursa: Yavuz Baştuğ
Çanakkale: Kenan Eliuz
Çankırı: Mehmet Tahiroğlu
Çorum: Turgay Happani
Denizli: Kasım Çetin
Diyarbakır: Muhammet Güzel Kurtoğlu
Düzce: Lütfi Çırakoğlu
Edirne: İlhan Açıkgöz
Elazığ: Tarkan Özdemir
Erzincan: İsmayil Yılmaz
Erzurum: Fazlı Erdoğan
Eskişehir: Hüseyin Seyhan Fidan
Gaziantep: Kadir Çağlar Çatak
Giresun: Beytullah Şahin
Gümüşhane: Aziz Ahmet Surel
Hakkari: Vakkas Özmercan
Hatay: Ömer Akın
Iğdır: Bülent Kaya
Isparta: Osman Aydın
İstanbul Ana Güney: Tuncay Palteki
İstanbul Ana Kuzey: Şuayip Birinci
İstanbul Bakırköy: İhsan Bakır
İstanbul Beyoğlu: Güven Bektemur
İstanbul Fatih: Hamza Müslümanoğlu
İzmir Güney: Behzat Özkan
İzmir Kuzey: Osman Nuri Dilek
Kahramanmaraş: Kamil Türkmen
Karabük: Seyfettin Kalay
Karaman: Nuriye Ulu
Kars: Hasan Arslan
Kastamonu: Mustafa Uyanık
Kayseri: Ahmet Gödekmerdan
Kırıkkale: Dilek Öztaş
Kırklareli: Muhammed Mustafa Saymaz
Kırşehir: Mehmet Öncel
Kilis: Sedat Çakıcı
Kocaeli: Hasan Aydınlık
Konya: Mehmet Bekerecioğlu
Kütahya: Mithat Ekici
Malatya: Şükrü Özdemir
Manisa: Murat Türkyılmaz
Mardin: Muhammet Şemseddin Döğücü
Mersin: Mehmet Yavuz Gözükara
Muğla: Gürbüz Akçay
Muş: Hacı Yusuf Güneş
Nevşehir: Atila Oğuz Boyalı
Niğde: Emirhan Yardan
Ordu: Hasan Öztürk
Osmaniye: Cem Uraldı
Rize: Şafak Sünbül
Sakarya: Ünal Küçükyılmaz
Samsun: Hasan Rıza Aydın
Siirt: Muhammet Doğan
Sinop: Haluk Ünver
Sivas: İbrahim Ethem Özsoy
Şanlıurfa: Turhan Sulhan
Şırnak: Hakan Tokur
Tekirdağ: Yakup Çağ
Tokat: Arslan Erkan
Trabzon: Mustafa Kasapoğlu
Tunceli: Yusuf Güney
Uşak: Yalçın Atlı
Van: Vural Polat
Yalova: Ahmet Altıner
Yozgat: Tuncay Öztürk
Zonguldak: Korkut Eren

 
  
  
 