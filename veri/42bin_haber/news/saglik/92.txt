Uğur Acar gençleştirme ameliyatından sonra bir kez daha değişti
Akdeniz Üniversitesi Hastanesi'nde Prof. Dr. Ömer Özkan tarafından geçen 21 Ocak'ta Türkiye'nin ilk yüz nakli ameliyatı yapılan, 16 Ekim'de de burun estetiği ve yara izi düzeltmesi ameliyatı geçiren 20 yaşındaki Uğur Acar, gençleşen yüzüyle ilk kez görüntülendi.
Uşak'ta geçirdiği tren kazası sonunda hayatını kaybeden 39 yaşındaki Ahmet Kaya'nın yüzü, geçen 21 Ocak'ta Akdeniz Üniversitesi Hastanesi'nde Uğur Acar'a 12 saat süren operasyonla nakledildi. Türkiye'nin ilk tam yüz nakli ameliyatı ile tıp tarihine geçen Uğur Acar'a 16 Ekim'de de 3 saat süren operasyonla estetik burun ve yara izi düzeltmesi (skar revizyonu) ameliyatı yapıldı. AÜ Plastik ve Rekonstrüktif Cerrahi Anabilim Dalı Öğretim Üyesi Prof. Dr. Ömer Özkan başkanlığındaki ekip tarafından gerçekleştirilen ameliyat sonunda Uğur Acar'ın yüzünde meydana gelen sarkmalar gerdirildi, burnu düzeltildi ve nakil nedeniyle meydana gelen yara izleri de kapatıldı. Yüz naklinden 253 gün sonra estetik yapılan Acar, kısa bir süre hastanede kaldıktan sonra taburcu edilerek yeni yüzü ile Akdeniz Üniversitesi Rektörlüğü binasındaki işinin başına döndü. 
  
UĞUR GENÇLEŞEN YÜZÜYLE POZ  VERDİ / Foto Galeri 
  İŞTE UĞUR ACAR'IN YENİ GÖRÜNTÜSÜ 
  
ORTAK KADER AYNI EVDE BULUŞTURDU
 
Gençleşen yeni yüzüyle ilk kez görüntülenen Uğur Acar, yaşadıklarını anlattı. İkinci operasyon sonrasında hastane içinde karşılaştığı doktorların kendisini tanımakta güçlük çektiklerini belirten Acar, ilk ameliyat sonrasında kendini çok iyi hissettiğini, fakat ikinci ameliyatın ardından kendine olan güveninin arttığını söyledi. Acar, "Bundan sonraki yaşantım daha farklı olacak. Yeni yüzümle fizik tedavi sürecim de başlayacak. Bu değişimin ardından beni görenlerin hayret içinde kaldıklarına şahit oluyorum" dedi. 

Kendinden sonra yüz nakli olan Turan Çolak ile birlikte aynı evi paylaştıklarını söyleyen Uğur Acar, Turan ile birlikte bayramdan önce taburcu olup birlikte ev tuttuk. Birbirimize destek oluyoruz. Ben ameliyat tecrübelerimi paylaşıyorum. O da benim önerilerimi dikkate alıyor" diye konuştu.
 
FİLM VE REKLAM TEKLİFİ ALIYOR 

Antalya Muratpaşa Lisesi'nde, 3 Eylül günü Açık Lise'ye kaydını yaptırdıktan sonra okuldan ders kitaplarını da aldığını söyleyen Acar, Kitaplarımı aldım, derslerime çalışıyorum. İnşallah okulumu bitirip arzu ettiğim eğitimimi de almış olacağım. Sınavlara da yeni yüzümle katılıp daha moralli olacağıma inanıyorum. Bu arada film ve reklam teklifleri de geliyor. İnşallah tamamen sağlığıma kavuşunca bunları değerlendireceğim" dedi. 

 