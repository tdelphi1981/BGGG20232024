Çenesi onu uyutmuyor
HOLLANDALI eşi ile 6 yıldır Türkiyede yaşayan 43 yaşındaki eski şarkıcı Ferdane Van Der Meer, çenesinde sorun nedeniyle 4,5 yıldır sağlıklı bir şekilde uyuyamadığını; 2 yıl önce ameliyat olmasına rağmen şikayetlerinin geçmediğini söyledi.Hollandalı eşi Jean Van Der Meer ile 6 yıldır Yalovanın Ortaburun Köyünde oturan ve 12 yıl öncesine kadar şarkıcılık yapan Ferdane Van Der Meer, çenesinde oluşan ağrı nedeniyle rahat uyayamıyor. Çene çıkığı nedeniyle 2 yıl önce ameliyat olduğunu söyleyen Meer, "Bu problem çenemde ağrı ile başlamıştı. 2 yıl öyle dolaştım. Sonra yüzüm şişti. Uyku denen bir şey kalmadı gibi. Doktorlara gittim, sakız çiğne geçer" dediler. En sonunda Bursa Uludağ Üniversitesi Tıp Fakültesinde bir doktor çenemin çıktığını söyledi. Film çektirdik. Ameliyat olmam gerektiği söylendi. Ben de ameliyat oldum, 2 yıl geçti ama hala ağrım geçmedi. Gitmediğim doktor kalmadı. Verdikleri ilaçlar da sorunumu geçirmedi. Kullandığım ilaçlar da yan etki yapıyor. Botoks bile yaptırdım. Geceleri uyku ilaçlarıyla uyumaya çalışıyorum. Eskiden olduğu gibi normal yemek yemek, uyku uyumak istiyorum. Eski sağlığıma kavuşmak istiyorum" diye konuştu.