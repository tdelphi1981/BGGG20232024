Bakışları gençleştirmenin sırrı ne?
Gözler, ruhun aynası aynı zamanda iletişimin başlangıç noktasıdır. Ancak ne yazık ki gözler yılların izlerini, göz altlarında torbalar, göz kapaklarında sarkıklıklar ve göz çevresinde kırışıklıklarla gösterir 
 Esteworld Plastik Cerrahi Hastaneleri Uzmanlarından Op. Dr. Hakan Gence, yıllara rağmen genç ve diri bakışlara sahip olmanın basit yollarını anlattı. 
 
 Yorgun ve cansız bakan gözlerin sebebi, düşük göz kapakları, torbalanmış göz altları ise çözümü hiç de zor değil. Zira yaşla birlikte kırışıp sarkmaya başlayan göz kapakları, basit bir operasyonla canlı, diri ve genç görünüme kavuşturulabiliyor.
 
 Esteworld Plastik Cerrahi Hastaneleri Uzmanlarından Op. Dr. Hakan Gence, “blefaroplasti” adı verilen bu operasyonların hem alt hem de üst göz kapağına uygulanabildiğini belirtti.  
 Göz kapağı estetiğinin orta yaş üzeri kadın ve erkekler arasında en sık tercih edilen estetik operasyonlardan biri olduğunu vurgulayan Dr. Gence; “Bu operasyonlar ile zamanın izlerini ortadan kaldırarak, yorgun, bezgin bakan gözleri etrafa ışık saçan, genç bir görünüme kavuşturabiliyoruz” dedi. 
 GÖZ KAPAKLARI ÇABUK YAŞLANIYOR
  
 Dr. Hakan Gence göz kapağı estetiğine ilişkin şu bilgileri verdi: “Gözler ruhun aynası ve o aynanın çerçevesi ne kadar güzel olursa, ayna o kadar güzel olur. İşte gözkapağı bu nedenle çok önemli. Çünkü bakışımızın tüm güzelliğini düşük göz kapağı gölgeleyebilir ya da gözaltı torbaları bize yorgun, yaşlı bir ifade verebilir. Göz kapakları çok hareketli ve vücudun en ince derisine sahip bölgelerden birisi olduğu için çok çabuk yaşlanır.  
 Yaşlanmanın ilk bulguları da ince deriye sahip olan göz etrafında ortaya çıkar. Yaş ilerledikçe üst göz kapaklarında deri fazlalığı ve sarkmalar, alt göz kapaklarında ise kırışıklıklar ve torbalanmalar gözlenmeye başlar. Bazen bu görüntüleri yaştan bağımsız da ortaya çıkabilir. İşte bu gibi durumlarda göz kapağı estetiğine başvuruyoruz.”
 
 Lokal anestezi ile yapılabilen operasyon sonrasında kişinin hastanede kalması da gerekmiyor. İhtiyaç duyulduğunda alın germe ve kaş kaldırma ile birlikte de yapılan bilen göz kapağı estetiği operasyonu iki göz için yaklaşık 1 buçuk saat sürüyor.
 
 Operasyon ile üst göz kapaklarında rahatsız edici sarkık deri ve şişlikler ile alt göz kapaklarındaki kırışıklıklar ve torbalanmaların giderildiğini söyleyen Dr. Gence; “Operasyondan belli bir süre sonra sizi görenler, yüzünüze gençlik geldiğini, dinlenmiş ve diri bakışlara sahip olduğunuzu görecektir” dedi.
 
 CUMA GÜNÜ OPERASYON, PAZARTESİ İŞ BAŞI
 
 Dr. Hakan Gence, operasyon bitiminde 2 saatlik dinlenmenin yeterli olduğunu, sonrasında gözleri kapatacak bir pansuman uygulanmadığını vurguladı. Dr. Gence, operasyon sonrası yaşanılan süreci şöyle anlattı: “Operasyon sonrasında ilk 2 gün hafif şişlik ve morluklar olabiliyor. Ancak 3’üncü günden itibaren çok hızlı bir şekilde bu şişlik ve morluklar kaybolmaya başlar. 5’inci gün ise dikişler alınır. Yani Cuma günü operasyon yaptıran biri, pazartesi günü işbaşı yapabilir.”