Çocuğunuz yıkanmaktan korkuyorsa...
Banyo zamanı dediğinizde arkasına bakmadan kaçan bir çocuğunuz varsa bu yazıyı okumanızda fayda var… 
 Yıkanmak ardından da anne kucağında mis gibi koklana koklana giydirilmek… Büyükler açısından bakıldığında çocuk olmak varmış dedirten; çocuklar açısından bakıldığında bazıları için çok keyifli bazıları içinse korkutucu ve bir durum… 
 Özellikle banyo zamanı dediğinizde arkasına bakmadan kaçan bir çocuğunuz varsa bu yazıyı okumanızda fayda var…
 
   Hisar Intercontinental Hospital Çocuk Sağlığı ve Hastalıkları Uzmanı Dr. İzlem Göçmen’den yıkanmak istemeyen çocuklara karşı nasıl davranılması gerektiğini anlattı.
 
 ÇOCUK NEDEN KORKUYOR? 
 Çocuğunuzun korkusunun kaynağı ile zorla yüzleştirmek korkusunu yenmesini sağlamaz. Unutmayın korku doğuştan gelmez sonradan öğrenilir. Çocuğunuzun korkmasının nedenleri; 
 •    Sizin, eşinizin ya da bebeğinizin bakımıyla ilgilenen kişinin tavrı 
 Çok önemlidir. Çocuklar yeni bir deneyim yaşayacakları zaman çevresindekilerin nasıl davrandığına bakar ve taklit eder. Tedirgin yetişkinler çocuğu da tedirgin eder. 
 •    Tatsız tecrübeler 
 Fazla sıcak ya da soğuk su yüzünden yanan, üşüyen, gözüne şampuan kaçan bebekler bir daha aynı şeyleri yaşamamak için banyo yapmak istemeyebilir. 
 •    Bazı belirsizlikler  
 Mesela küvetin giderinden akıp giden su gibi kendisinin de oradan akıp gideceğini düşünebilir.
 
 BU ÖNERİLERİ DİKKATE ALIN! 
 •    Öncelikle kuru bir deneyim yaşatın. Ortama alışması için ve bu alanda eğlenebileceğini anlayabilmesi için su koymadan bazı oyuncaklar ile birlikte küvetin içine koyun. Bu oyuncakların seçimini ona bırakın. 
 •    Oda sıcaksa ve çıplak oynamaktan hoşlanan bir bebeğiniz varsa bırakın çıplak oynasın. 
 •    Bir oyuncak bebeğini onunla birlikte yıkayın. 
 •    Küvetten korkuyorsa büyük bir leğen içerisinde yıkamaya başlayın. 
 •    Asla zorlamayın. 
 •    Öncelikle siz sakin olun. 
 •    Asla başka çocuklarla karşılaştırmayın. 
 •    Sabırlı ve anlayışlı davranın.
  