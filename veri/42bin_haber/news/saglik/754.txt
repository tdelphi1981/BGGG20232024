Uzun dönem aspirin kullanmak kör edebilir
 
 Sydney Üniversitesi liderliğinde gerçekleştirilen araştırmaya, aspirin kullanan ve kullanmayan 2 bin 389 kişi dahil edildi. Çalışmaya katılan her 10 kişiden 1’i haftada en az bir aspirin kullandı.  
 Bilim adamları yaş ortalamaları 60 olan katılımcıları, çalışmanın 5, 10 ve 15’inci yıllarında göz testinden geçirdi. Araştırmanın sonunda düzenli ve uzun dönem aspirin kullananlarda yaşa bağlı olarak görme merkezinde meydana gelen görme kaybına (ıslak makula dejenerasyonu) yakalanma oranının yüzde 9.3, aspirin kullanmayanlarda ise bu oranın yüzde 3.7 olduğunu sonucuna ulaşıldı. 
 Yaşa bağlı olarak meydana gelen ıslak makula dejenerasyonun kan damarlarının büyümesine neden olduğunu, bunun da retinada şişme ve kanama yaparak zarar verdiğini belirten bilim adamları, görme kaybında kişinin yaşı, sigara kullanımı ve genetik yapının da önemli olduğu kaydetti.  
 AA
      