Asıl şimdi ihtiyacınız var
Anadolu Gözlükçüler ve Optisyenler Federasyonu Başkanı Taylan Küçüker, zararlı ultraviyole (UV) radyasyonundan korunmak için kış aylarında da güneş gözlüğü kullanılması gerektiğini söyledi.
Küçüker, güneş gözlüğü kullanımının yaz mevsiminde olduğu kadar kışın da göz sağlığı için önemli olduğunu belirtti. Güneş gözlüklerinin, gözü, kar, rüzgar ve yabancı cisimlerden korumak, görünür ışık yoğunluğunu azaltmak ve moda amacıyla kullanıldığını ifade eden Küçüker, gözlüklerin UV ışınlarının zararlı etkilerinden de koruduğunu kaydetti. 

Kışın yağan karın güneş ışığının yüzde 85-95'ini yansıtarak adeta bir ayna vazifesi gördüğünü aktaran Küçüker, UV radyasyonu, güneş ışınlarının yüzde 5'ini oluşturmasına rağmen çok tehlikelidir. Radyasyonu göremeyiz ve hissedemeyiz ancak zararlı etkilerini gözlemleyebiliriz. Bu nedenle sadece yazın değil kış aylarında da gözlerimizi güneşin zararlı ultraviyole radyasyonundan korumak için, güneş gözlüğü kullanılması gereklidir diye konuştu. 
  
Füme, yeşil ve kahverenginin en çok tercih edilen güneş gözlüğü cam renkleri olduğunu belirten Küçüker, Kontrast duyarlılığı olan bu camlar renkleri eşit olarak geçirir, daha doğal ve net görüntü algılanmasını sağlar dedi. 

Taylan Küçüker, işportada satılan ürünlerde kimsenin bu standartları garanti edemeyeceğini ifade ederek, güneş gözlüklerinin optisyenlik müesseselerinden garanti belgesiyle alınmasının göz sağlığı açısından önemli olduğunu söyledi. 

Güneş gözlüğü satın alırken sıkça sorulan Koyuluğu iyi mi?, Yüzüme yakıştı mı? gibi sorularla doğru bir tercih yapabilmenin mümkün olmadığını dile getiren Küçüker, güneş gözlüklerinin Türkiye'de daha çok aksesuar amaçlı satın alındığını bildirdi. Küçüker, UV radyasyonunun önlemesi için güneş gözlüğü talebinin az olduğunu belirtti. 
  
LENS DE KORUR  

Küçüker, renklendirilmiş lenslerin de arzu edilmeyen radyasyonu göze ulaşmadan azaltıp önleyeceğine dikkati çekerek, şöyle devam etti:
Renklendirilmiş lenslerin uluslararası bir standarda göre üretilmesi, bir optisyen ya da hekim tarafından önerilmesi, göz ve görme sağlığını korur, göz ve yüzün yaralanmalara karşı güvenliğini sağlar. Kolaylıkla tutuşmaz, alerji ve tahriş yapmaz, kanserojen ve zehirli bir materyal ihtiva etmez. Trafikte araç kullanırken, sinyal ışık renkleri kolaylıkla fark edilir.

 
  
  
  
 