Plastik cerrahide turizmin yeni merkezi: Türkiye
Superplast Estetik Cerrahi Merkezi’nden Op. Dr. Hüseyin Güner, Türkiye’nin sağlık turizminde son 20 yılda geldiği noktaya dikkat çekiyor.
 Türkiye’nin bugün gelinen noktada, medikal turizmin en başarılı ülkeleri olarak görülen Hindistan, Malezya, Tayland ve Macaristan gibi ülkelerle rekabet halinde olduğuna değinen Güner, ülkemize 2008 yılında 74 bin, 2009 yılında 94 bin, 2010 yılında ise 110 bin kişinin medikal turizm kapsamında geldiğini de önemli bir detay olarak sunuyor.
 Son yıllardaki gelişmeler, estetik operasyonlar için ülkemize gelen turist sayısında ciddi artış olduğunu ortaya koyuyor. Türkiye’nin 2015 yılında 1 milyon yabancı hastaya hizmet verecek şekilde yaklaşık 8 milyar dolarlık özel ve kamusal medikal yatırımda bulunacağı da biliniyor. Medikal turizmin, özellikle plastik cerrahi alanında talep yaratmaya devam edeceği ise öngörüler arasında… Türkiye’nin 2012 yılını ise 150 bin civarında turist ile kapatması öngörülüyor.
 Superplast Estetik Cerrahi Merkezi’nden Estetik Plastik ve Rekonstrüktif Cerrahi Uzmanı Op. Dr. Hüseyin Güner, medikal turizmin yeni merkeziyle ilgili şunları söylüyor: “İnsanlar artık, kendilerini güzel hissettikçe ruhlarının da beslendiğinin farkına vardılar. Bu arada estetik alanındaki gelişmeler ve uygulanmaya başlanan yeni yöntemler de kişilerin ilgisini çekti. Ayrıca uzman kişilerin sayısı da çoğaldı, bu da hastaların bu tür operasyonlara olan güvenini artırdı. Bilindiği gibi donanımı yetersiz yerlerde yapılan estetik uygulamalar, istenmeyen sonuçlar doğurabiliyor. Tabii bir de insanlarda görsel, yazılı ve sözel basın sayesinde plastik cerrahi işlemleri hakkında daha çok farkındalık oluştu. Bizim merkezimizde uygulama yaptıranların sayısında geçen yıla göre yaklaşık yüzde 30’luk bir artış mevcut. Yabancı hasta sayımızda ise geçen yıla kıyasla artış oranı yaklaşık %40.”
 “Yabancı hasta sayısında her yıl yaklaşık olarak %20-30’luk artış gözleniyor. Hizmet veren hekimlerimizin mesleki donanımlarının üst düzeyde olması ve yine donanımlı hastane ile sağlık personeli sayısının fazlalığı, bu ilgiyi olumlu anlamda etkiliyor. Fiyat uygulamaları da talebi etkileyen unsurlardan biri olarak göze çarpıyor. Örneğin, yağ aldırma operasyonlarında dünya sıralamasına bakıldığında en uygun fiyata Singapur’un sahip olduğu, ikinci sırada ise Türkiye’nin geldiği görülüyor. Bu iki ülkeyi sırasıyla Tayvan, Almanya, İngiltere ve ABD takip ediyor. Türkiye’ye hem coğrafi hem sosyal olarak yakınlık gösteren bazı ülkelerde sağlık sisteminin iç problemler nedeniyle yetersiz kalması, (Azerbaycan, Özbekistan, Bosna Hersek, Libya, Suriye gibi) turistleri ülkemize yönlendiriyor. Ülkemize gelen hastalar arasında ilk sırayı en çok Avrupa Birliği ülkelerinden –özellikle- Almanya ve İngiltere’den turistler alıyor. Bu ülkeleri sosyal ve coğrafi açıdan yakınlık gösteren ülkeler izliyor.”
 
 Op. Dr. Hüseyin Güner, her yıl yüzde 25-30’luk bir artışın sağlandığı yabancı turist sayısını 2012’nin sonunda 150 bin olarak tahmin ettiklerini de sözlerine ekledi.
  