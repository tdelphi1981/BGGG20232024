Tekirdağ'da domuz gribi şüphesi
 
 İl Sağlık Müdürlüğü, Tekirdağ Devlet Hastanesi’nde bir çocuğun domuz gribi şüphesiyle tedavi altına alındığı iddiasıyla ilgili, laboratuvar incelemesine göre domuz gribi tanısına rastlanılmadığını bildirdi. 
 Tekirdağ Sağlık Müdürlüğü’nden yapılan yazılı açıklamada, 3 Şubat’ta Tekirdağ Devlet Hastanesi Çocuk Yoğun Bakım Ünitesi’nde tedavi altına alınan D.K’dan alınan numunenin İstanbul Halk Sağlığı Laboratuvarı’ndaki incelemesinin tamamlandığı belirtildi. 
 Açıklamada, "İstanbul Halk Sağlığı Laboratuvarı’ndan gelen sonuçta, hastadan alınan numune negatif çıktı ve domuz gribi tanısına rastlanmadı" ifadelerine yer verildi.Yoğun bakım ünitesinden çıkarılarak servise alınan D.K’nın sağlık durumunun iyi olduğu kaydedildi. 
 Tekirdağ Devlet Hastanesi Çocuk Yoğun Bakım Ünitesi’nde tedavi altına alınan D.K’ya, domuz gribi tanısı konulduğu iddia edilmiş, İl Sağlık Müdürlüğü de çocuktan alınan numuneyi İstanbul Halk Sağlığı Laboratuvarı’na göndermişti. 
 AA
        