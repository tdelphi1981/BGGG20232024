Türk anne itaatkar çocuk yetiştiriyor
Yaşar Üniversitesi Psikoloji Bölümü Öğretim Üyesi Yrd. Doç. Dr. Elif Durgel Jagtap, Hollandada tamamladığı doktora tezi ile kültürlerarası bir araştırmaya imza attı.
Türk, Alman ve Hollandalı annelerin çocuk yetiştirme davranışlarını inceleyen Yrd. Doç. Dr. Jagtap, Türk annelerin itaatkar Avrupalı annelerin ise bağımsız bireyler yetiştirdikleri sonucuna ulaştı.
 

Yrd. Doç. Dr. Elif Durgel Jagtap, Hollandanın Tilburg Üniversitesinde gerçekleştirdiği araştırmasında 3- 6 yaş grubu çocuk sahibi bine yakın Türk, Alman ve Hollandalı annenin çocuklarını yetiştirme davranışlarını inceledi. 4 yıl süren araştırması için Hollanda Eğitim Bakanlığından da mali destek gören Yrd. Doç. Dr. Elif Durgel Jagtap, Almanya ve Hollandada yaşayan Türk göçmen ve Avrupalı annelerin yanı sıra İstanbulda yaşayan Türk anneler ile bire bir görüşmeler gerçekleştirdi. Araştırmadaki görüşmeler, Almanyada Bochum, Hollandada Tilburg, Eindhoven, Rotterdam, Amsterdam şehirlerinde gerçekleştirildi. Annelere Nasıl bir birey yetiştirmek istiyorsunuz?, Çocuğunuzdan beklentileriniz neler?, Kültürünüzü ne kadar koruyorsunuz, Yabancı uyruklu anneleri nasıl buluyorsunuz gibi sorular yönelten Yrd. Doç. Dr. Jagtap, böylece Türk ve yabancı annelerin çocuk yetiştirmede gösterdikleri davranış farklılıklarını ortaya koydu.
 

TÜRKLERDE SAYGI ŞART

 
Yrd. Doç. Dr. Jagtap, araştırmasında şu farklılıkları saptadığını söyledi:

"Türk anneler çocuklarının aileyle yakın ilişkileri olan, terbiyeli, büyüklerine saygılı ve itaatkar birer yetişkin olarak büyümelerini Alman ve Hollandalı annelerden daha çok önemsiyor. Oysa Hollandalı ve Alman anneler çocuklarının sağlıklı ve mutlu, ayakları üzerinde durabilen, özerk, bağımsız bir kişilik geliştirebilen bireyler olarak gelişmesini ön plana çıkarıyorlar. Öte yandan Türk göçmen anneleri kendi içinde Alman ya da Hollanda kültürünü benimsemelerine göre farklılıklar da gösteriyorlar. İçinde yaşadıkları Avrupa kültürüyle bütünleşmiş Türk annelerinin daha çok özerklik vurgusu yaptıklarını da görüyoruz." 

 
KURALCILIK GARİPSENİYOR

 
Yrd. Doç. Dr. Jagtap, Türk annelerin yabancı anneleri kimi zaman gaddar bulduklarını da belirtti. Yrd. Doç. Dr. Jagtap, "İki grup annenin birbirlerine bakış açısı çok farklı. Türk anneleri yabancı anneleri çok kuralcı ve gaddar buluyorlar. Yabancı annelerin küçük çocuklarını odalarında yalnız bırakmalarını çok garipsiyorlar. Yabancı anneler ise Türk anneleri gereğinden fazla yumuşak buluyorlar" dedi.

Araştırmada Almanyada yaşayan Türk erkeklerinin, Almanyada değil Türkiyede doğan Türk kızlarıyla evliliği tercih ettikleri de saptandı.


 
  
  
  
  
  
  
 