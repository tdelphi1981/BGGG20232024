Ellerinizi yıkayın tavsiyesi
Özellikle çocukların da sık sık ellerini yıkayarak hastalıktan korunabileceğine dikkat çeken Uzm. Dr. Özcan, "Özellikle çocukların okula ve kreşe gitmeden önce ellerini iyice yıkaması gerekiyor.
Çocuk Hastalıkları Uzmanı Dr. İsmail Özcan, toplu taşıma araçlarının hastalıkların yayılması açısından risk faktörü olduğunu belirterek, sınıfların, ev içerisindeki odaların, otobüs, minibüs gibi toplu taşım araçlarının mutlaka gün içerisinde bir kaç defa havalandırılması gerektiğini söyledi. Ellerin sık sık yıkanmasının da hastalık riskinden korunmak için önemli olduğunu kaydetti.

Özellikle çocukların da sık sık ellerini yıkayarak hastalıktan korunabileceğine dikkat çeken Uzm. Dr. Özcan, "Özellikle çocukların okula ve kreşe gitmeden önce ellerini iyice yıkaması gerekiyor. Okul dönüşünde de yine eller iyice yıkanmalı, kullandığı eşyalar temizlenmeli. Çocuklara, hem evde hem okulda mutlaka el yıkama alışkanlığı kazandırılmalı. Çocuklar, kirli ortamlara dokundukları zaman hiç beklemeden el temizliğinin yapılması gerektiği konusunda uyarılmalı. Mikroorganizmalar, kalabalık ortamlarda daha kolay yayılabiliyor. Solunum yolu hastalıklarına etken olan nedenler arasında el kirliliği de yer almaktadır. Mikrop taşıyan bir kişinin öksürerek, mikrobu taşıdığı yere, bir başkası tarafından el temasının olması ile mikrop doğrudan alınmış olur. Bu sebeple eller sık sık yıkanmalı. En az 10 saniye akan suyun altında bol sabunla ve parmak ile tırnak aralarının ovularak yıkanması yeterli." dedi. 

Özellikle çocuk ve bebeklerde sıklıkla görülen orta kulak iltihabına soğuk havanın neden olduğu yönündeki bilgilerin yanlış olduğuna dikkat çeken Çocuk Hastalıkları Uzmanı Dr. İsmail Özcan, solunum yoluyla genellikle kapalı ve temiz olmayan havanın bulunduğu mekanlardan alınan mikrobun vücuda yerleştiğini kaydetti. Dr. Özcan, vücudun bağışıklık sisteminin zayıfladığı anda, o bakterinin kana geçtiğini ve kan yoluyla orta kulağa da gittiğini söyledi.