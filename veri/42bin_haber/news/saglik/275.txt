Doğum kontrol hapına büyük suçlama
Alyce Clark henüz 19 yaşındayken olan bir ay boyunca kullandığı doğum kontrol hapının kanında pıhtılaşma yapması nedeniyle yedi kez kalp krizi geçirdi.
Daily Mail'de yer alan habere göre ambulansla hastaneye yetiştirilmeye çalışırlırken kalbi duran genç kadının yol boyunca yedi kez kalp krizi geçirdiği tespit edildi. Bu olayın üzerinden üç yıl geçmişken, Londra Üniversitesi, Clarkın geçirdiği krizlerin nedeninin bu hap olduğunu doğruladı. Araştırmalar, bu ilacı kullanan her 10 bin kadından her yıl, 15-30 kadarının tehlikeli bir pıhtılaşma durumu geçirdiğini gösteriyor.  
  
"KIZINIZA VEDA EDİN" 
  
19 yaşındaki Clark ambulansta yedi kez kalp krizi geçirdikten sonra durumu o kadar kritik olarak değerlendirilmişti ki doktorlar ailesini kızına son kez veda etmesi için çağırmıştı. Çekilen tomografilerde bacaklarından kalbine ve her iki akciğerine giden yüzlerce kan pıhtılaşması görünüyordu. Genç kız eğer 25 yaşın üstünde olsaydı beyninde ömrü boyunca devam edecek hasar olabileceği söylendi.  
  
"SİVİLCELERİ İÇİN KULLANDI KALP KRİZİNDEN ÖLDÜ"  

Sivilcelerini tedavi etmesi için kendisine doğum kontrol hapı yazıldıktan sonra kalp krizinden ölen 16 yaşındaki Shannon Deakin'in ölümüne neden olan kan pıhtılarını doğum kontrol hapının yarattığı ortaya çıktı.  
  
Olay anında aniden başının dönmesiyle merdivenden yuvarlanan Alyce Clark hemen ailesine ambulansı aramasını ve bunun sıradan bir baş dönmesi olmadığını söylemiş. Acil yardım ekibi geldiğinde yoğun bir göğüs ağrısı çeken genç kızın bir süre sonra kalbi de durdu. Tekrar yaşama döndürülen genç kız bir süre sonra yeni bir kriz daha geçirdi. Ambulans hastaneye varana kadar ise tam 7 kez kalp krizi geçirmişti. Bu olaylar üzerine açıklama yapan bir ilaç firması ise her bir olayın rapor edildiğini, hasta güvenliğinin kendileri için en önemli konu olduğunu belirtti.  
 