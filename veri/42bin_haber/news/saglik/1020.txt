500 bin kanser hastasına YERLİ UMUT
Yetim ilaçlar olarak nitelendirilen, karaborsaya düşen kanser ilaçlarına Sağlık Bakanlığı çözüm buldu. Türkiye kanser ilaçlarını artık kendi üretiyor. Vatandaşın cebinden para çıkmıyor.

Sağlık Bakanlığı kanser tedavisi gören 500 bin vatandaşın ilaç mağduriyetini ortadan kaldıracak çalışmayı tamamladı. Kanser hastaları için yüksek rakamlara ithal edilen ve karaborsada piyasanın 20 katına satılan ilaçlara yerli çözüm bulundu. Başbakan Tayyip Erdoğanın talimatıyla başlanan çalışma ile, kutusu 4 bin 241 TLye ithal edilen ilacın yerli olarak üretilmesi sağlandı. 2009dan bu yana 5 bin 357 kutu ilaca ödenen 21 milyon TL, yerli üretimle birlikte devletin kasasında kalacak. Özellikle lösemili hastaların kullandığı Evorabin isimli ilacın pahalılığı ve bulunamaması sıkıntılara ve şikayetlere yol açmasının ardından çalışma başlatan Sağlık Bakanlığı İlaç ve Eczacılık Genel Müdürlüğü yetkilileri ilacın yerli üretimine geçilmesi için firmalarla görüşmeler yaptı. Bu görüşmeler sonucunda yerli marka ilaç firmaları üretime geçti.
İlaç bedelini SGK karşılayacak
Öte yandan Sosyal Güvenlik Kurumunun (SGK) ilaçların fiyat listesi için 6 ayda bir toplanması hem ilaçları karaborsaya düşürüyordu hem de vatandaş ilaçları cebinden ödeyerek en az 20 katı daha pahalı alıyordu. Parası olmayanlar ise tedavi göremiyordu. SGKnın bu ilaçlar üzerindeki geri ödemeleri gecikmeli yapması da vatandaşı mağdur ediyordu. Yerli üretime geçilen sistemde artık ilaçların ücretini SGK karşılayacak. Hastalar reçetelerle istediği eczaneden ilacı alabilecek.
Dörtte bir fiyatına maloluyor
İthal edilirken kutu başına 4 bin 241 TL verilirken yerli üretim sayesinde bu rakam 4te 1 fiyatına düştü. Öncelikle kutu başına bin 200 lira olarak belirlenen ilacın fiyatı zamanla aşağı çekilmeye başlandı.
İLAÇLAR KARABORSAYA DÜŞÜYOR:  İlaç ve Tıbbi Cihaz Kurumu yetkilileri ilaçların ithal edilirken pahalılık  nedenlerini de araştırdı. Bu kapsamda yetkililer ilaçların eczanelerde karaborsa yöntemiyle satıldığını belir- ledi. Eczanelere yönelik denetimler sıklaştırılırken belirlenen eczaneler için soruşturma başlatıldı. Soruştur-manın ardından konunun yargıya intikal etmesi için de çalışmalar başlatıldı.

  