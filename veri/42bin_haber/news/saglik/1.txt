Eklem romatizmasını özel kıyafetle anlattı
AK Parti'li Kavuncu, eklem romatizması hastalarının yaşadığı sıkıntıyı anlatabilmek amacıyla özel tasarlanan ve hareketi kısıtlayan kıyafeti gazeteciye giydirdi.
 AK Parti Kütahya Milletvekili Vural Kavuncu, romatoid artrit ve anklizon spondilit hastalarının yaşadığı sıkıntıyı anlatabilmek için özel tasarlanan ve hareketi kısıtlayan kıyafeti gazeteciye giydirdi.
 Kavuncu, Meclis'te, Dünya Artrit Günü nedeniyle, Artrit ile Yaşam Derneği (ARYAD) ve Romatoloji Hemşireleri Derneği üyeleri ile bir araya geldi.
 Kronik hastalıklar ve yol açtığı sorunların özürlülük nedeni kabul edildiğini belirten Kavuncu, bu hastalıkların aynı zamanda çok maliyetli olduğunu söyledi. Kavuncu, iltihaplı romatizmaların eklemlerde de bozulmalar yaptığını belirtti.
 Görüşmede, hareket kabiliyetini büyük ölçüde kısıtlayan hastalığa yakalananların neler yaşadıklarını göstermek amacıyla, bir gazeteciye özel bir kıyafet giydirildi.
 Kıyafeti giyen gazeteci güçlükle sandalyeye oturdu ve Kavuncu'nun yardımıyla ayağa kalktı.
  