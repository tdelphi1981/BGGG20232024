Ne kadar içirmeli
Ebeveynlerin doktorlara en çok sorduğu Çocuklarıma ne kadar süt içirmeliyim sorusu, Günde iki bardak olarak yanıtlandı.
Kanada'daki St. Michael Hastanesi'nden Dr. Jonathon Maguire ve ekibi, inek sütündeki D vitamini ve demirin etkisini 2-5 yaşındaki 1300'den fazla çocuğun katılımıyla araştırdı. 

Ebeveynler genellikle çocuklarının ne kadar süt içtiğini bildirirken bilim adamları, çocukların kan tahlilinden D vitamini ve demir seviyesini belirledi. Maguire, günde 2 bardak sütün çocukların yeterli oranda D vitamini almasını ve demir depolarının normal düzeyde kalmasını sağladığını gördü. Bilim adamları, günde 2 bardaktan fazla süt içen çocukların ise D vitamini oranının yükseldiğini, ancak demir depolarının azaldığını belirledi. 

Araştırmada ayrıca, koyu deri pigmentasyonuna sahip çocukları için güneşin az göründüğü kış aylarında 2 bardak sütün yeterli D vitamini almaları için yeterli olmayabileceği, bu nedenle bu çocukların daha fazla süt içip demir depolarını boşaltmak yerine takviye D vitamini almaları önerisinde bulunuldu.
Araştırma Pediatrics dergisinde yayımlandı.

 
 