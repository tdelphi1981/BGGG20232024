'Bebek odası için antibakteriyel özellikli halı tercih edilmeli'
Royal Halı Genel Müdür Yardımcısı Aydoğan Yıldır, bebek odası için antibakteriyel özellikle halıların tercih edilmesi gerektiğini söyledi.
 Bebekler için hazırlanan odanın güvenli olması kadar hijyenik olması gerektiğine de dikkat çeken Yıldır, "Bu anlamda bakıldığında ilk dikkat edilmesi gerekilen halılar olacaktır. Güvenlik açısından kaymayan, hijyen açısından da antibakteriyel olmasına özen gösterilmeli. Bebek odasında parçalı halı olduğu takdirde temizlenmesi kolay olacaktır. Royal Halı da ürettiği antibakteriyel halılarla ebeveynlere kolaylık sağlıyor." dedi. 
 Türkiye'nin ilk antibakteriyel halısını ürettiklerini ifade eden Yıldır, "3 etkili koruma özelliğiyle halılarımız içerisinde bakteri, mantar ve mite barındırmıyor. Bakterileri yüzde 99,9 oranında yok ediyor. Zararlı canlılar halılardan uzak tutuluyor." ifadelerini kullandı.
 Bebeğin emeklemeye başladığı zaman düşünüldüğünde halının antibakteriyel özellikte ve yumuşak olmasının önemine dikkat çeken Yıldır, "Ürünlerin antibakteriyel olması durumunda ekstra bir işlem yapılmasına gerek yok. Halıların vakumlu süpürge ile haftada en az 1 kere mutlaka süpürülmesi gerek. Ayda bir mutlaka halı yıkama makineleri ile mümkünse yılda 1 defa halı yıkama fabrikasında yıkatılmalıdır." diye konuştu.
 (CİHAN)