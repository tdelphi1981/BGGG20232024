Azı da zarar
Hamileyken haftada bir ya da iki kadeh şarap içen kadınların bebeklerinin zekasının olumsuz yönde etkilenebileceği belirlendi.
Oxford ve Bristol Üniversitelerinden bilimadamları, 4 bin çocuğun zeka durumu ile annelerinin alkol tüketme alışkanlığını inceledi. 

Plos One dergisinde yayımlanan araştırmada, hamileyken az da olsa (6 ünite) alkol tüketen annelerin bebeklerinde bazı genlerin değiştiğini ve bu annelerin çocukları 8 yaşında geldiğinde IQ seviyelerinin diğer çocuklardan 2 puan geride olduğu görüldü. 

Araştırmaya imza atanlardan Dr. Ron Gray, fark az olsa da düşük IQ'nun sosyal dezavantaj, kötü sağlık ve hatta erken ölüm riskiyle bağlantılı olduğunu belirterek, kadınlara, risk almamak için, hamileyken içmeme tavsiyesinde bulundu.

 
 