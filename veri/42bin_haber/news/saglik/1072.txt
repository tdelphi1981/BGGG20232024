Bakanlıktan 'öksürük şurubu' açıklaması
 
 Sağlık Bakanlığı, "Dekstrometorfan etken madde içeren şurupların toplatıldığı" iddialı habere istinaden yazılı bir açıklama yaptı.
 
 Bakanlıktan yapılan açıklamada, Pakistan’ da kullanılan "Dextrometorfan" adlı etken madde içeren öksürük şuruplarının ölümlere sebebiyet verdiği haberleri üzerine geçtiğimiz hafta Türkiye İlaç ve Tıbbi Cihaz Kurumumuzca; Türk Eczacılar Birliği, İlaç Endüstri İşverenler Sendikası, Türkiye İlaç Sanayicileri Derneği, sağlık ve ilgili ilaç firmalarına Hindistan’da üretildiği ve başka maddeyle kontamine olduğu anlaşılan hammaddenin ülkemize ithalatının yapılıp yapılmadığının sorugulandığı belirtildi. 
 
 >>> Öksürük şurubu kullananlar dikkat!
 
 Açıklamada, "Yapılan inceleme sonucu ülkemizde kullanılan öksürük şuruplarında "Dextrometorfan" adlı etken maddenin Hindistan kaynaklı hammadde olmadığı anlaşılmıştır. Konu tarafımızca önemle takip edilmektedir. Ülkemizde bahse konu sebepten dolayı piyasadan geri çekilen öksürük şurubu bulunmamaktadır" denildi.
 
 DHA