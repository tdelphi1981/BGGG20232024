Her gün 2 bardak süt, gelişimi hızlandırıyor
Erciyes Üniversitesi Sağlık Bilimleri Fakültesi Beslenme ve Diyebetik Bölüm Başkanı Prof. Dr. Neriman İnanç, özellikle çocukluk ve ergenlik dönemlerinde günde içilen 2 bardak sütün gelişimi hızlandırdığını söyledi.
Düzenli içilen sütün çocuklarda güçlü bir kemik yapısı sağladığını belirten Prof. Dr. Neriman İnanç, Amerika'da 9 buçuk yaş ortalaması ile 122 çocuk arasında yapılan araştırmalarda düzenli süt tüketen çocukların 3 yılın sonunda yaşıtlarına göre 2 ile 3 santimetre arasında daha uzun olduğunu aktardı.

İnanç, özellikle büyüme çağı (6  10 yaş) ve ergenlik döneminde (10  18 yaş) gelişimin sağlıklı bir şekilde tamamlanması için gerekli vitamin ve minerallerin düzenli olarak alınması gerektiğine kaydetti.

Sütün her yaşta içilmesi gereken bir besin olduğunu ifade eden İnanç, düzenli tüketilen sağlıklı sütte, 6 ile 8 yaş arasındaki bir çocuğun zihinsel ve bedensel gelişiminde ihtiyaç duyulan vitamin, iyot, folik asit ve minerallerin bulunduğunu belirtti.