Polis 7 bin kutu ölüm hapının peşinde
5 gram kırmızı, 3 gram mavi, 100 gram vernik...
Sahte ağrı kesici, antibiyotik ve cinsel gücü arttıran ilaçları üreterek satan şebekeye yönelik yapılan operasyonlarda "5 gram kırmızı, 3 gram mavi, 100 gram vernik" yazan bir not bulundu. Notun ilaç yapımında kullanıldığı iddia ediliyor. İşlemlerinin ardından bugün adliyeye sevk edilen zanlıların ürettikleri ünlü marka ilaçların bir kısmının ise hala piyasada olduğu belirlendi. Sahte ilaç tacirlerinin yakalandıkları güne kadar 60 bin kutu ünlü marka ağrı kesici ürettikleri, bunun 53bin kutusunun ele geçirildiği ancak 7 bin kutusunun piyasaya sürüldüğü tespit edildi. Polis şimdi bu ölüm haplarının peşinde...