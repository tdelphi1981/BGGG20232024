Bira, tek başına kilo yapmıyor
Biranın tek başına kilo alımından sorumlu olmadığı belirlendi.
'Review' dergisinde yayımlanan raporda, bira ile kilo alımı bağlantısına ilişkin hiçbir bilimsel kanıtın olmadığı iddia edildi.

Rapora imza atanlardan İngiliz Kathryn O'Sullivan, 'Çok kalori alırsanız ve bunları yeterince eritemezseniz, bira içseniz de içmeseniz şişmanlarsınız' ifadesini kullandı.

O'Sullivan, biraya yapıştırılan 'çok kalorili' damgasının da yanlış olduğunu vurguladı.

100 mililitre biranın meyve suyundan daha fazla kalori içermediğini belirten O'Sullivan, 100 mililitre şarabın daha kalorili olduğunu ifade etti.

Beslenme uzmanı O'Sullivan, biranın 'suçlanma sebebinin' en küçük bira bardağının 25 cl ve standart kadehin 12.5 cl olmasından kaynaklandığına dikkati çekti.

Uzman, biranın vitamin ve bazı mineraller bakımından zengin olduğunu, kalp hastalıklarına karşı şarabınkine benzer etkiler gösterdiğini belirtti.

Fransız 'Le Figaro' gazetesinin internet sitesinde de yer alan makalede, raporun kişi başına bira tüketiminin başı çektiği İngiltere'de yapıldığı hatırlatıldı.