Uyku apnesi kanseri tetikliyor
Uyku apnesi olanların her türden kansere yakalanma riski uyku apnesi olmayanlara göre yüzde 65 daha fazla 
  
 Amerikan Hastanesi Uyku Bozuklukları Kliğini Bölüm Başkanı Dr. Sabri Derman anlatıyor:
  
 Sağlıksız,  kalitesiz ve yetersiz bir uykunun getirdiğin yorgunluk, isteksizlik, keyifsizliği çoğumuz yaşıyoruz.  Uyku sorunları yaşayan hastalarda ise bu durum  kendilerini de aşan, aileye, çevreye, iş yaşamlarına  yansıyan belirgin sorunlara neden oluyor.  
 ERKEKLERDE ÇOK TEHLİKELİ
  
 Uyku sorunları, özellikle erkeklerde kalp hastalıkları başta olmak üzere çeşitli nedenlerden ölüm oranları artışı  yükseltiyor. Hatta bir araştırmanın sonuçları, şiddetli derecede uykusuzluk yaşayan hastalarının  çocuklarında da ruhsal sorunların,  madde bağımlılığı ve intihar risklerinin yükseldiğini ortaya koyuyor.
 
 İspanya'da binlerce uyku apnesi hastasının takiplerinde, hastalığı en şiddetli olanlarda, her türden kansere yakalanma riskinin apnesi olmayanlara göre %65 arttığı belirtiliyor. 
 ABD'deki  Wiskonsin Eyaletindeki bir çalışma, 1500 resmi görevlinin sağlık  taranmasında şiddetli apnesi olan hastalarda kanserden ölme sıklığının beş kat artırdığı gösteriyor. Yine ABD'de 1989'dan beri sürdürülen  uzun soluklu bir uyku sağlığı taramasında orta şiddetli uyku apnesi hastalarında kanser riskinin 2 kat, şiddetli hastalarda ise 4.8 kat arttığını gösteriyor. 
 GECE ÇALIŞAN KADINLAR DİKKAT!
  
 Son çalışmalar, sürekli gece vardiyasında çalışan kadınlarda uzun vadede meme kanseri riskinin arttığına da işaret ediyor. Farelerde yapılan hayvan deneylerinde de uyku düzenleri bozulan hayvanlarda tümor ortaya çıkışının belirgin olarak arttığı belirtiliyor.