Meram Tıp karaciğer nakillerine yenisini ekledi
Karaciğer yetmezliği olan 23 yaşındaki hasta Necmettin Erbakan Üniversitesi Meram Tıp Fakültesi Hastanesinde gerçekleştirilen karaciğer nakliyle sağlığına kavuştu.
Konyada ve Konyanın çevresindeki illerde yaşayan insanlara şifa kaynağı olan Necmettin 
Erbakan Üniversitesi Meram Tıp Fakültesi Hastanesinde başarılı organ nakilleri devam ediyor. Son olarak bilinmeyen bir nedenle karaciğer yetmezliği hastası olan 23 yaşındaki Veli Şık Necmettin Erbakan Üniversitesi Meram Tıp Fakültesi Hastanesinde yapılan karaciğer nakliyle yaşama yeniden tutundu. Yaklaşık 7 saat süren zorlu nakil operasyonunu Genel Cerrahlar Prof. Dr. Şakir Tavlı, Doç. Dr. Ahmet Tekin, Doç. Dr. Tevfik Küçükkartallar, Anestezi Uzmanı Yrd. Doç. Dr. Ahmet Topal, Gastroenterolojiden Doç. Dr. Hüseyin Ataseven, Dahiliyeci Murat Bıyık ve Radyolojiden Doç. Dr. Orhan Özbek gerçekleştirdi. 

Gerçekleştirilen nakille ilgili açıklamalarda bulunan Meram Tıp Fakültesi Hastanesi Organ Nakil Merkezi Müdürü Prof. Dr. Şakir Tavlı, Antalyada beyin ölümü gerçekleşen 31 yaşındaki bir hastadan alınan karaciğeri 12 yıldır kronik karaciğer yetmezliği olan 23 yaşındaki erkek hastamıza başarıyla naklettik. Hastamızı 2.günde servisimize aldık ve genel durumu da gayet iyi. Hastamız Meram Eğitim Araştırma Hastanesinden acil olarak sevk edilmiş, yeşil kartlı bir hasta. Nakli başarıyla gerçekleştirdik ve hastamızdan hastanemiz hiçbir ücret talep etmedi. Bütün masraflar devletimiz tarafından karşılandı dedi.

Karaciğer nakillerinin önemini vurgulayan Tavlı, Karaciğer nakilleri böbrek nakilleri gibi değil. Karaciğer yetmezliğinin diyalizi olmadığı için özellikle son dönem karaciğer yetmezliği ile gelen kişilerin mutlaka karaciğer nakline ihtiyaçları oluyor. Bizde 2 yıldır karaciğer nakillerini Meram Tıp Fakültesi Hastanemizde gerçekleştiriyoruz. Bizim ve bizden daha fazla vaka ile karşı karşıya kalan merkezlerin çabalarına rağmen, ihtiyaç duyulan nakil sayılarına yetişmek mümkün değil diye konuştu.

Organ bağışının önemine de dikkat çeken Prof. Dr. Şakir Tavlı, Karaciğer nakli bekleyen hasta sayısı Türkiyede binlerle ifade edilirken ve her yıl bunlara yenileri eklenirken, yapılan karaciğer nakli sayısı 400-500ü geçmiyor. Bu durum böbrek nakillerinde de aynı. Bu nedenle halkımızın duyarlı olması gerekiyor. Konuyla ilgili merkezlerimiz çaba içerisinde. Sağlık bakanlığının büyük çabaları var. Fakat bütün bunlar halen yeterli değil, halkımızın organ nakli konusunda daha duyarlı olmaları gerektiğini düşünüyorum şeklinde konuştu. 

Karaciğer nakillerinin organ nakilleri içerisinde en zor olan nakil olduğunu ifade eden Şakir Tavlı, karaciğer naklinde sürenin önemli olduğunu ayrıca alıcıda ve vericideki bir takım sorunlar olabileceğini belirtti. 

Bir öğrenci yurdunda aşçılık yapan 23 yaşındaki hasta Veli Şık ise karaciğer yetmezliğine yakalandığını ilkokul 5. sınıfa giderken öğrendiğini ve moralinin her zaman düzgün olduğunu belirterek, Nakli gerçekleştirerek sağlığıma kavuşmamı sağlayan bütün hocalarıma teşekkür ediyorum dedi.