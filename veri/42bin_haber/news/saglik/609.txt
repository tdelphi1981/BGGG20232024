Kahverengi gözler daha fazla güven veriyor
Kahverengi gözlere sahip kişilerin mavi gözlülerden daha fazla güven uyandırdığı belirlendi.
Çek Cumhuriyeti'nde bilimadamları, gözler ruhun aynasıdır deyişinden yola çıkarak irisin renginin kişinin güvenilirliğini ne kadar etkilediğini araştırdı.
Mavi ve kahverengi gözlü 20'li yaşlarda 40 erkek ve 40 kadının fotoğrafını çeken bilimadamları, bu fotoğrafları 238 gönüllüye gösterdi ve hangi fotoğraftakilerin daha fazla güven uyandırdığını sordu.
 
Kahverengi gözlülerin daha fazla güven uyandırdığı, kahverengi gözlü erkeklerin ise çok daha güvenilir bulunduğu belirlendi. Gözlerin renginin belirleyici bir kriter mi olduğunu, yoksa yüzün şekli gibi başka bir durumu maskeleyip maskelemediğini de araştıran bilimadamları başka bir deney yaptı. 

Bu deneyde araştırmacılar göz renklerini değiştirdi ve başka gönüllülere fotoğrafları yorumlattı. Yüz şeklinin sadece erkeklerde güvenilirliği etkilediği, etkinin kadınlar için geçerli olmadığını görüldü. Bilimadamları, kahverengi gözlü yüzler daha güvenilir algılansa da bunun sadece kahverengi gözden değil kahverengi gözlülerin yüz biçimiyle (daha erkeksi) bağlantılı olabileceği sonucuna vardı. Plos One dergisinde yayımlanan araştırmaya, ara renk olduğu gerekçesiyle, yeşil gözlüler dahil edilmedi.
 
  
 