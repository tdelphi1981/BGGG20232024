Arının zehirli iğnesi AIDS'in umudu
ABD'li bilim adamlarının araştırması arının iğnesindeki zehirli maddenin AIDS'e neden olan HIV virüsünü yok ettiğini ortaya koydu.
GELENEKSEL tıbbın pek çok hastalığın tedavisinde kullandığı arı zehiri AIDS ile mücadelede umut oldu. ABD'nin Washignton Üniversitesi Tıp Fakültesi'nce yapılan çalışmada arıların HIV virüsünü vücutta yayılmadan ve hücrelere herhangi bir zarar vermeden imha ettiği sonucu çıktı. Bilim adamları AIDS'ten korunmak için arı zehiri içerekli jel geliştirmek için kolları sıvadı. Antiviral Therapy adlı tıp dergisinde yayımlanan habere göre arı zehirinde bulunan 'melittin'bağışıklık sisteminde kalkan görevi üstleniyor. Araştırma ekibinden Dr. Joshua Hood, melittin maddesindeki nanopartiküllerin HIV'den ve vücut hücrelerinden küçük olduğunu söyleyerek, "Toksin virüsün girdiği noktada bir tabaka halinde kalıyor, HIV hücreye yayılmadan yok ediliyor" açıklamasını yaptı.