Diyete vakti olmayanlar için: 13 adımda dümdüz karın
 
 GÜZİDE YÜLEK
  
 gyulek@doganburda.com
  
 1) TOHUM ATIŞTIRIN 
  
 Keten tohumu, şişkinliği önleyen lif ve tekli doymamış yağ içerdiği için yağ yakmaya yardım eder. Kahvaltıda mısır gevreğine, öğlen veya akşam da salataya bir yemek kaşığı serperek yiyebilirsiniz. 
 2) TOMBİ YATAK 
  
 Acıkmanın sorumlusu olan yağ hücrelerinin üretimini baskılayan ve uzun süre tok hissetmeyi sağlayan kimyasal leptin, uykuda üretilir. Yatma vaktinizi bir saat öne çekin, farkı görün. 
 3) KARPUZ TÜKETİN
  
 Her öğünden sonra bir dilim karpuz yiyin. İdrar söktürürken göbek eriten sıvıyı da tutar. 
 4) PROBİYOTİK TAKVİYE
  
 İyi bakteriler içeren bir takviye almak, şişkinliğe neden olan bağırsak gazını önleyerek sağlıklı bir sindirim sağlar. 
 5) SİHİRLİ MAGNEZYUM
  
 Magnezyum, enerji için hücrelerin ihtiyaç duyduğu glükoz miktarını düzenler. Yeterli değilse bunu yağ olarak depolar. Magnezyum; fındık, ıspanak ve fasulye gibi yeşil yapraklı sebzelerde bulunur. Tabletlerle de bu eksiği kapatabilirsiniz. Her gece yatmadan önce bir tablet yeterli. 
 6) FIRÇALA & YUMUŞAT 
  
 Bir elinizi, tıpkı diş fırçalar gibi göbeğinizin üzerine koyup fırçalama hareketini yapın. Bu hareket mide kaslarınızı çalıştırır ve düzleşmesi için gerer. 
 7) NAR SUYUNA KUVVET! 
  
 Araştırmalara göre taze sıkılmış nar suyu içmek, bir top muffin’in kilo aldıran özelliğini yok etmeye yardım ediyor. Çünkü içerdiği enzimler, şeker seviyesini dengeliyor. Sonucu görmek için dört hafta her gün taze nar suyu sıkıp için. 
 8) KALKMADAN ÖNCE... 
  
 Basit pilates hareketleri, sıkılaşmak için yardımcı olabilir. Beliniz yatağa temas edecek şekilde sırt üstü yatın. Ama bunu yapmak için bedeninizi kullanın, kalçanızı ya da bacaklarınızı değil. Belinizi aşağı bastırırken nefes verin, serbest bırakırken nefes alın. Bunu 10 kez tekrarlayın. Ve her gün. 
 9) KALKMADAN ÖNCE... 
 Basit pilates hareketleri, sıkılaşmak için yardımcı olabilir. Beliniz yatağa temas edecek şekilde sırt üstü yatın. Ama bunu yapmak için bedeninizi kullanın, kalçanızı ya da bacaklarınızı değil. Belinizi aşağı bastırırken nefes verin, serbest bırakırken nefes alın. Bunu 10 kez tekrarlayın. Ve her gün. 
 10) ZENCEFİL ÇAYI 
  
 Zencefil; sindirim sistemini rahatlatır, şişkinliği azaltır. Günde bir fincan zencefil çayı tüketin. Poşet çay da olur tazesi de. Taze çay için bir miktar zencefili rendeleyin. Çay gibi demleyin, süzün, şekersiz için. Olmuyorsa, bal ekleyebilirsiniz. 
 11) GÜNDE BİR ELMA
  
 Ana öğünden önce bir elma tüketin. Elmada, yağ hücrelerini yakmayı sağlayan enzim ve lif vardır. 
 12) BAŞLANGIÇ; SALATA
  
 Her öğünden önce bir parça salata ya da çiğ sebze çubukları yiyin. Yemeğe çiğ sebzeyle başlamak sindirimi hızlandırır, yağ hücrelerini daha hızlı yakar ve dümdüz bir karın kazandırır. 
 13) SİRKEDEN ŞAŞMA...
  
 Sirke, karbonhidratlı/nişastalı gıdaların sindirimini yavaşlatır. Böylece daha az şişkinlik olur. Çorba, salata ve soslara biraz sirke katmayı ihmal etmeyin. 
 (12.01.2013 tarihli Cumartesi Postası'ndan alınmıştır.)