Beyni geliştiriyor
California Üniversitesi (UCLA) tarafından yapılan yeni bir araştırma, ileri yaştaki yetişkinler arasında spor yapanların beyninin daha genç ve sağlıklı kaldığını gösterdi.
Araştırmanın başındaki akademisyen Cyrus Raji, yaşlanma sürecinde fiziksel aktivitenin beynin gri maddesini nasıl etkilediği üzerinde durduklarını belirtti. Beyin korteksi de denen gri madde, kullandığımız bilgilerin çoğunun işlendiği yer olarak biliniyor. Nöronlar ve sinir liflerinden oluşan gri maddenin azalması halinde bunama ve Alzheimer gibi hastalıklar ortaya çıkıyor. UCLAda, üç boyutlu fotoğrafları ve Emarları çekilen 69-95 yaş arası 876 kişi arasında yapılan bu son araştırma, en fazla kalori yakan deneklerin diğerlerine göre gri madde oranlarının yüzde 5 daha fazla olduğunu gösterdi. Mayo Clinicten Dave Knopman isimli bir uzmana göreyse bu sonuçlar, beyni daha büyük olanlar fiziksel açıdan daha aktif oluyor şeklinde tersten de yorumlanabilir. 

 