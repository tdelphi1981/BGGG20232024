Çocuklar fast-food tarzı beslenmeden uzak tutulmalıdır
Yozgat Özel Şifa Hastanesi Diyetisyeni Gökhan Elbay, çocuklarda aşırı kilo alımının büyük bir sorun haline geldiğini belirterek fast-food beslenme tarzından uzak durdurulması gerektiğini söyledi.
Diyetisyen Gökhan Elbay, yaptığı açıklamada çocukların beslenmesinde ailelerin bilinçli olması gerektiğini kaydetti. Elbay, "Büyüme ve zeka geriliği, psikolojik sorunlar ve birçok hastalığı tetiklemektedir. Öncelikle çocuğun beslenmesinde birinci derecede görevli olan annelerin ve diğer aile bireyleridir. Yani öncelikle aileler bilinçli olmalıdır Fast-food beslenme tarzından uzak durdurulmalıdır. Besinler doğru bir şekilde hazırlanmalı ve pişirilmeli,yanlış beslenme alışkanlıkları tespit edildiği anda düzeltilme yolları aranmalı ve düzeltmeler yapılmaya çalışılmalıdır." dedi.

Öğünlerin düzeni, sayısı ve içeriğinin kontrol altına alınması gerektiğinin söyleyen Elbay, dikkat edilmesi gereken hususları şöyle sıraladı: "Şeker ve şeker içeriği yüksek besin tüketiminin azaltılması. Günlük yağ miktarının düzenlenmesi. Yeterli sebze ve meyve tüketimi ile günlük posa miktarının düzenlenmesi. Enerjisi yüksek içeceklerin tercih edilmemesi ancak sıvı tüketiminin arttırılması. Daha aktif bir yaşam tarzının geliştirilmesi. Çocukları bilgisayar televizyon gibi hareketsiz kılan araçlarda fazla zaman geçirmesini engellemeli. Günlük yaşamda spor aktivitelerine yer verilmesi. Okul kantinlerinde çocuğun sağlığı ve beslenmesine uygun besinlerin satışı sağlanmalıdır. Özellikle çocukların ilgisini çekecek, enerji değeri yüksek, besin değeri düşük besin maddelerinin reklamları maalesef yayınlanmaktadır, çocuklara izletilmemesi gerekir."