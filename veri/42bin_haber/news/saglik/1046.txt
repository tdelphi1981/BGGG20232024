7-9 Şubat Dünya Sigara Bırakma ve Boykot Günü
Yaşam Koçu ve NLP Uzmanı Levent Ekinci: Su içmeyen sigarayı bırakamıyor
İlaç ya da bitkisel kökenli hiçbir ek destek almadan sigara bıraktırma alanında başarılarıyla tanınan Yaşam Koçu ve NLP Uzmanı Levent Ekinci, 7-9 Şubat Dünya Sigara Bırakma ve Boykot Günleri kapsamında yaptığı açıklamada; sigara içerek vücuda alınan toksinlerden arınmanın ve sigarayı bırakmanın püf noktalarından birinin yeterli miktarda su tüketimi olduğunu açıkladı.

Ekinci, toksinlerden arınmak için yeterli miktarda su içilmesi gerektiğini belirterek; Vücudumuzdaki toksinleri karaciğer, bağırsaklar, böbrek, akciğer ve deri vasıtasıyla dışarı atarız. Yeterli miktarda su içerek, sigara kaynaklı toksinlerin atılımını, yani bedensel arınma işlevini idrara çıkma veya terleme yoluyla hızlandırabilirsiniz. Yine günlük alınan duş ve sonrasında ayaklarınıza uygulayacağınız 2 dakikalık refleksoloji-soğuk su masajı, kan dolaşımınızı hızlandırmanıza ve kendinizi çok daha iyi hissetmenize neden olacaktır dedi.

Levent Ekinci 2012 yılında sigarayı bırakmak isteyen ve kendisine başvuran yaklaşık 500 danışanıyla ilgili değerlendirmelerine ilişkin şu bilgileri paylaştı:

Sigara tiryakisi olan ve bu durumdan kurtulmak isteyen 500 kişiden sadece % 10unun su içmenin bilincinde olduğunu fark ettik. Sigarayı bıraktırmayı başardığımız pek çok tiryaki çok miktarda çay içiyor, kahve içiyorum ama su içmek aklıma bile gelmiyor diyordu. Bu son derece sağlıksız ve tehlikeli bir sıvı tüketim alışkanlığıdır. Bu içecekler diüretik özelliğe sahip olduğundan vücuttaki suyun atılmasına yol açmaktadırlar. Bu nedenle bu gibi içecekler asla yaşamın temel kaynağı olan su yerine tüketilmemelidirler.

 Vücudun sıvı gereksinimi yaşa, cinsiyete, vücut ağırlığına veya yapılan fiziksel aktivitelere göre değişebilmektedir. Bu nedenle, sigarayı bırakmak isteyenlerde, mutlaka vücut kitle endeksine göre içmesi gereken su miktarının yeniden gözden geçirilmesi gerekmektedir. 

Vücudun her gün ortalama 1,7 litre su tükettiği ve kanın yaklaşık % 80inin sudan oluştuğunu düşünürsek, sigarayı bırakma sürecinde yeterli miktarda su içme alışkanlığı olmayan bireyin; kan değerleri olumsuz yönde etkilenebilmektedir. Bunun sonucunda da kanın viskozitesi azalmakta ve başta kalp krizi olmak üzere birçok çok ciddi rahatsızlıklara davetiye çıkarabilmektedir.

Bedenimizin temizlenmeye nasıl ihtiyacı varsa, unutmayalım ki iç organlarımızın da su ile beslenerek temizlenmeye ihtiyacı vardır. Öte yandan, sigarayı bırakırken sürecin daha rahat geçebilmesi için yeterli su tüketimi ne kadar önemliyse doğru nefes alma teknikleri de bir o kadar önemlidir. Su tüketimi toksinlerden arınmamıza, doğru nefes alma teknikleri ise kandaki karbonmonoksit seviyesini düşürerek, oksijen seviyesinin artmasına neden olur. Bu da sigara bırakma sürecinin daha rahat geçmesini sağlar. Unutmayalım ki nikotin canavarının sevmediği alışkanlıklardan biri yeterli miktarda su tüketimi bir diğeri ise doğru nefes egzersizidir dedi.