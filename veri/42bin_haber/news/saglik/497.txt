Kısa boylu tansiyonlu
Giresun Yaraş Köyünde kısa parmaklı, kısa boylu kişilerdeki yüksek tansiyonla ilgili yapılan bir araştırmayı duyan Alman profesör, ekibiyle köye geldi. Genler incelendi. Tansiyon düşürülmeye çalışıldı. Bu hikâyeyi de ABDli bir yazar kaleme aldı.
HACETTEPE Üniversitesinden Prof. Nihat Bilgunturan, 1970li yıllarda, Giresunun Tirebolu Yaraş Köyünde kısa boylu ve kısa parmaklı 50 yaş altı kişilerin yüksek tansiyon nedeniyle erken öldüğünü tespit edip bu konuda makale yayınladı. Almanyadaki bir toplantıda konu edilen makale üzerine harekete geçen Prof. Friedrich C. Luft başkanlığındaki Max-Delbrück Merkezinden bir ekip Giresuna gidip köylülerden kan örnekleri aldı. Bu hastalığın sadece Türkiyede olmadığını belirten ekibin proje sorumlusu Dr. Sylvia Baehring ve Dr. Atakan Aydın, Türkiyedeki ailenin tüm bilgi ve sağlık haritasını çıkarttı. 
BERLİNE DE GİTTİLER 
Yaraş Köyüne giderek sağlık sorunu olan köylülerin yaşam hikayelerini dinleyen ve araştırma yapan bilim adamlarının çalışmalarına katılan Amerikalı Yazar Russ Hodge, Kısa Parmaklı Şovalye adlı kitap yazdı. Tesadüf eseri 150 yıl önce Yaraş Köyünde hastalanan ninenin yaşamından başlayarak daha sonra dünyaya gelen yüksek tansiyonlu, kısa boylu ve kısa parmaklı köylülerin yaşam hikâyesi, bilim adamlarının köye giderek yaptıkları araştırma, köylülerin tedavi olmak üzere Berline gelişleri esnasında ilk kez uçağa binme heyecanı ile Berlin izlenimleri kitapta anlatılıyor.  
Kromozom 12ye bakıyoruz  
KÖYLÜLERLE Alman meslektaşlarının iyi bir dostluk kurduğunu belirten Dr. Aydın, Tansiyonun belirli düzeyde kalması için Berlinden Tireboluya ilaç gönderiyoruz. Giresunun Tirebolu İlçesi Yaraş Köyündeki 5070 kişiyi mercek altına aldık. Bu otozomal dominant hastalığın kromozom 12de olduğunu tespit ettik. Hastalığın oluşması için fonksiyonel değişikliğin kromozom 12deki alanı daha da daraltarak kısa kol loküsünde lokalize edebildik. Şu anda da kısa kolun kromozomal bozukluklarını ve genleri araştırıyoruz dedi.