Zayıflamak İsteyenler Twitter'a Akın Etti
Sağlık Bakanlığı Twitter üzerinden 2 saat boyunca obezite ile ilgili soruları cevapladı.
Sosyal medyayı artık her alanda herkes kullanmakta. Bunu bir avantaj olarak kullanmak isteyen Sağlık Bakanlığı da obezite ile olan mücadelesini Twitter'a da taşıdı. Bugün başlayan organizasyonda Sağlık Bakanlığı'ndan uzmanlar saat 14: 00-16: 00 arasında Twitter kullanıcılarının obezite ile ilgili sorularını yanıtladı.

#obezite hashtagini kullanan Sağlık Bakanlığı kullanıcılardan bu hashtagi kullanarak obezite ile ilgili merak ettikleri bütün soruları kendilerine sormalarını istedi. İki saat boyunca sorulan soruları ise uzmanlar; Türkiye Halk Sağlığı Kurumu Obeziteyle Mücadele Daire Başkanı Doç. Dr. Nazan Yardım, Gazi Üniversitesi Tıp Fakültesi Hastanesi Endokrinoloji Bölümü Öğretim Üyesi Prof. Dr. İlhan Yetkin, Başkent Üniversitesi Beslenme ve Diyetetik Bölümü Öğretim Üyesi Prof. Dr. Murat Baş, Keçiören ve Eğitim Araştırma Hastanesi Çocuk Sağlığı ve Hastalıkları Eğitim Görevlisi Doç. Dr. Nesibe Andıran cevapladı.

Sağlık Bakanlığı'nın bu tür organizasyonlarından haberdar olmak istiyorsanız resmi Twitter hesabını takip etmeyi unutmayın. İlerleyen zamanlarda da bu tarz organizasyonların olması bekleniyor.