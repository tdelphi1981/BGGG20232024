Gangnam dansı öldürdü
Bu yıl tüm dünyada popüler olan Gangnam dansı bir kişinin ölümüne neden oldu.
İngiltere'de yaşayan 46 yaşındaki Eamonn Kilbride Gangnam dansı yaptıktan sonra bir göğüs ağrısı hissettiğini söyledi ve daha sonra kalp krizi geçirdi.  
  
3 çocuk babası Kilbride, ofiste gerçekleştirdikleri yeni yıl partisinden sonra öldü. Hastaneye getirildiğinde ölmüş olduğu belirlenen Kilbride'ın akut kalp yetmezliği çektiği ortaya çıktı. Kilbride'ın eşi Julie, eşinin dans etmeyi ve partileri çok sevdiğini, o gece de sahneye çıkıp herkesi eğlendirdiğini söyledi.  
  
50 YAŞIN ALTINDA DAHA ÖLDÜRÜCÜ 

Dünyada her yıl 6 milyon kişi kalp krizi nedeniyle hayatını kaybediyor. Kalp krizi geçirenlerin ortalama yaşı 35-65. Ancak uzmanlara göre Türk insanı için tablo daha da korkutucu. Türkiye, 50 yaş altı kalp krizine bağlı ölümlerde Avrupa birincisi. Kalp krizi genç insanlarda daha tehlikeli sonuçlar doğruyor. Yaşlılarda ana damar tıkanınca yan damarlar devreye giriyor. Gençlerde yan damarlar gelişimini tamamlamadığı için kalp krizi öldürüyor. Kişi sağlıklı bir vücuda sahip olmak için spor yapmaya karar verdiğinde bedenini de ruhu gibi buna hazırlamalı. Spor ayakkabılarını giymeden önce kalbini de mutlaka spor için hazırlamalı. Bilinçsiz spor kalbin düşmanı. 

50 yaşın altındakilerde görülen ani kalp durmasına bağlı ölümlere dikkat çeken Kardiyolog Dr. Türker Baran gençlerde görülen ve genellikle ağır spor sonrası yaşanan ani kalp krizlerinin daha ölümcül olduğunu söylüyor.  
  
Dr. Baran yaşlandıkça damarlar arasında "köprü damarları"nın oluştuğunu, bu durumda kalbin diğer damardan kan alarak beslenmeye devam ettiğini ancak gençlerde böyle bir yapı oluşmadığı için krize hazırlıksız olan kalp aniden durup, ölüme sebep verebilmektedir. Kişiyi hayatta bırakan bu ortamlar 50 yaşından sonda gelişmektedir. Ancak gençlerin kalbi buna hazır olmadığı için kriz ile birlikte ölüm ortaya çıkmaktadır. Kalp krizi olduğu zaman 50 yaşındaki bir insan hastaneye yetiştirilebilirken, genç bir kişi hastaneye ulaştırılamadan hayatını kaybetmektedir. Çünkü yaşlıları hayatta bırakan kalbi krize hazırlayan köprü damarları gençlerde bulunmamaktadır.