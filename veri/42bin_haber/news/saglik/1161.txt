Aileler dikkat! Süt alerjisi ölümcül olabilir
Malkara Sağlık Grup Başkanı Dr. Refet Çeviker, ailelerden süte alerjisi olan çocuklarının okul yönetimine bildirilmesini istedi.
Milli Eğitim Bakanlığı'nın 'Okul Sütü' projesinin devam ettiğini bildiren Malkara Sağlık Grup Başkanı Dr. Refet Çeviker, aileleri uyardı.
 
Süte alerjisi bulunan çocukların okul yönetimine veliler tarafından bildirilmesi gerektiğini belirten Çeviker, Veliler, çocuklarının alerjileri ve hassasiyetleri konularını dikkatle takip edip okul yönetimine bildirmeliler. Süte karşı alerjisi olan öğrencilerde görülen egzama, kurdeşen gibi alerjik cilt döküntüleri, anafilaksi dediğimiz tansiyon düşmesi ile seyreden hayatı tehdit edici ani alerjik tepkilerin okul sıralarında gelişmesi, müdahelesi güç durumlar doğurabilir.Az miktardaki süt ve süte bağlı ürünlerde bile ani alerjik tepki görülebildiğinden okul idaresinin bu konuda veliler tarafından uyarılması gerekir şeklinde konuştu. 
 
Çeviker, laktoz adı verilen enzimin eksikliğinin veya olmamasının sütün sindirilememesine neden olduğunun altını çizerek, bunun sonucunda gelişen septomların 'gıda zehirlenmesi' değil, 'metabolik bozukluk' rahatsızlığı olduğunu kaydetti.