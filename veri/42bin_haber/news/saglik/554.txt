Amacına ulaştı
Pilot il olarak Konya'da uygulanmaya başlanan ve tüm Türkiye'de hayata geçirilen avuç içi damar izi kimlik doğrulama sistemi ile şikayet dilekçelerinde önemli oranda azalma meydana geldiği belirtildi.
Konya Sosyal Güvenlik Kurumu Müdürü Cem Dinç, 2012 yılında hayata geçirilen sistemin sağlık hizmetlerine çok olumlu yansımalarının olduğunu söyledi. 

Sistemin ilk olarak Konya'da uygulanması nedeniyle bir hayli mesafe katettiklerini ifade eden Dinç, şu ana kadar yaklaşık 130 bin kişinin sisteme kaydedildiğini dile getirdi. 

Kimlik tanıma sisteminin özel hastaneler ve üniversite hastanelerinde kullanıldığını anlatan Dinç, Türkiye genelinde sistemi erken kullanmamız nedeniyle ağırlıklı rakamlar bizde. Şu anda Konya'da 12 hastanemiz sistemi kullanıyor. Diğer hastanelerimizde de altyapı çalışmaları devam ediyor. Sistem hem vatandaş için kolaylık hem de bizim için... Ara ara anketler yaptırıyoruz ve vatandaşların memnuniyet oranının yüksek olduğunu rahatlıkla görüyoruz.

 
SUİSTİMALLER VE ŞİKAYET DİLEKÇELERİ AZALDI  


Avuç içi damar izi kimlik doğrulama sisteminin sürdürülebilir sağlık politikalarının uygulanması adına çok önemli olduğunu vurgulayan Dinç, sistemin en önemli faydasının da denetim mekanizmasını ayakta tutması olduğunu aktardı.
 
Sistemin getirdiği denetim sayesinde yolsuzlukların önlendiğine dikkati çeken Dinç, şunları kaydetti:
Denetim ile birlikte yolsuzluk ortadan kalktığı zaman vatandaşa daha ucuz sağlık hizmeti verilecek. Aynı zamanda hastaneler zan altında kalmıyor. Sistem ile kayıt dışı ve sahte beyanlar ortadan kaldırılmış oluyor. Şeffaf bir sistem ve bunun faydalarını gördük. Geçmişte yaşanan 'Üzerimden sağlık hizmeti ve ilaç alınmış' gibi şikayetler eskiye oranla yarı yarıya azaldı. Artık bunlarla fazla karşılaşmıyoruz. Bir taraftan da hastanelerdeki gereksiz kırtasiyeciliği azalttık.
Dinç, çok iyi işleyen sistemin, devlet hastanelerinde de uygulanmaya başlanmasıyla tam olarak amacına ulaşacağını sözlerine ekledi.
 
  
  
 