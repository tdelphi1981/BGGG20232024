Azerbaycan'da ilk defa yapay kalp nakli yapıldı
Azerbaycan'da ilk defa yapay kalp nakli ameliyatı gerçekleştirildi.
Doktor Kamran Musayev ve ekibi tarafından ülkede ilk defa başarılı bir operasyonla 44 yaşındaki İbrahim Mansurov isimli hastaya yapay kalp takıldı. 

Doktor Musayev basına yaptığı açıklamada söz konusu ameliyatın Azerbaycan'da ilk defa gerçekleştirildiğini hatırlattı . Hastanın kendilerine geldiğinde kalbinin fonksiyonlarının durma noktasına geldiğini söyleyen Musayev 'Bu ameliyatın yapılması her şeyden önce ülkemizin tıpta yükseldiği seviyeyi gösteriyor' dedi. Musayev yapılan ameliyatın çok zor ve riskli bir operasyon olduğunu ifade etti. Söz konusu ameliyat'ın birçok gelişmiş ülkede bile yapılamadığını bildiren doktor Musayev ameliyat için teknoloji ve gerekli donanıma sahip doktorların olmasının şart olduğunu bildirdi. 

Kalp nakli yapılan hasta İbrahim Mansurov'da yaptığı açıklamada kendisini ameliyattan sonra çok iyi hissettiğini söyledi. Yıllarca ağır ilaçlarla yaşamak zorunda kaldığını belirten Mansurov başarılı ameliyattan dolayı doktorlarına teşekkür etti.