Trabzon'da domuz gribi iddiası
 
 Trabzon Sağlık Müdürü Kemal Süleyman, Trabzon’da hastanede bir kişinin domuz gribinden öldüğü iddiaları üzerine, "Şüphelenen vakalardan kan örnekleri alındı, örnekler Ankara’ya gönderildi, şu ana kadar bize gelen bilgi ve kesin vaka yok" dedi. 
 
 Artvin’in Şavşat ilçesinden Ahi Evren Göğüs Kalp ve Damar Cerrahisi Hastanesi’ne şiddetli baş ağrısı ve ateş teşhisiyle başvuran ve yaklaşık bir hafta önce hayatını kaybeden A.K’nın (28) domuz gribinden öldüğü iddialarıyla ilgili AA muhabirine açıklama yapan Süleyman, hastadan alınan kan numunelerinin Ankara Refik Saydam Hıfzıssıhha Merkezi’ne gönderildiğini belirtti.
 
 Hasta ile ilgili kesin sonuçların Trabzon Halk Sağlığı Merkezi’ne gelmediğini ifade eden Süleyman, "Şüphelenilen vakalardan kan örnekleri alındı, örnekler Ankara’ya gönderildi, şu ana kadar bize gelen bilgi ve kesin vaka yok" diye konuştu.