Öğrenciler, obezite konusunda bilgilendirildi
Gaziantep Özel Mutafoğlu Anadolu Lisesi öğrencilerine obezite ve sağlıklı beslenme konusunda seminer verildi.
 Seminer, okulun konferans salonunda gerçekleştirildi. Diyetisyen Demet Taş, slayt eşliğinde, öğrencilerin merak ettiği soruları da cevaplandırdı. Obezitenin artık kontrolsüz bir şekilde yayıldığına dikkat çeken Taş, "Dışarıdan alınan hazır gıdalar çocukların dengesini bozuyor." dedi. Obezitenin giderek yayılmasını önlemek amacıyla öğrencilere derslerde bu konuda bilgi verilmesi gerektiğinin altını çizen Taş, bireyin tedaviye ikna edilmesinin de çok önemli olduğunu, aksi takdirde bir çok hastalığın  tetiklenebileceğine dikkat çekti. Taş'ın obezite ve sağlıklı beslenme ile ilgili anlattıklarını can kulağıyla dinleyen öğrenciler, seminerin kendileri açısından çok faydalı geçtiğini, bahsedilen konularda daha dikkatli olmaya çalışacaklarını kaydetti.
 CİHAN
  