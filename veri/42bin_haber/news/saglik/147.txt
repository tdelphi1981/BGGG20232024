Tokatla gelen güzellik?
Taylandlı Qipao, iki yıl kadar önce başladığı mesleğinde, sıra dışı bir yöntemle müşterilerini güzel bir yüze kavuşturduğunu iddia ediyor.
  Qipao'yu diğer güzellik uzmanlarından ayıran en temel özellik, herhangi bir ilaç kullanmadan sadece yüze atılan tokat ile güzelleştirmesi. Taylandlı güzellik uzmanı herkesin cevabını aradığı genç kalmanın sırrını tokatta bulduğunu söylüyor.
 Tokatla güzelleştirme hikayesini Cihan'a anlatan Qipao, bu yöntem için diploma bile almış. Taylandlı hocasından "tokatla güzellik diploması" alan güzellik uzmanı, hocasının bu yöntemi sadece on kişiye öğreteceğini  ve bugüne kadar sadece iki kişiye diploma verdiğini söylüyor. Şuan sırada kırk kişinin bulunduğunu belirten Qipao, hocasının kalan sekiz öğrenciyi ise henüz seçmediğini ifade ediyor. Eğitim ücretinin ise yaklaşık 35 bin dolar olduğunu kaydeden Qipao, diplomayı alabildiği için kendisini şanslı hissettiğini dile getirdi.
 TOKATLA GELEN GÜZELLİĞİN SIRLARI
 Tayland ve dışından müşterilerinin olduğunu belirten Qipao, gelen müşterilerin önce fotoğraflarını çektiklerini söyledi. Bu tedavinin sadece kas, yanak ve boyun kısmına uygulandığına dikkat çeken Qiapo, müşterilerine 4 seans sonunda yüzlerindeki değişimi görecekleri garantisini rahatlıkla verdiklerini ifade etti.
 İLK ÖNCE KENDİSİNE DAHA SONRA AİLESİNE UYGULADI
 Qipao diplomasını aldıktan sonra ilk önce teknikleri kendi yüzünde uyguladığını, eğitim alırken şişman bir bayan olduğunu ve şişkin bir yüze sahip olduğunu belirtti. Bu teknik sayesinde şimdiki yüzüne sahip olduğunu söyleyen Taylandlı Qipao, kendisinden sonra 60 yaşındaki annesinin yüzünü de güzelleştirmiş. Bu yöntemin herhangi bir yan etkisi olmadığını  ve bugüne kadar yaptığı işten dolayı hiçbir şikayet almadıklarını ifade etti.
 Qipao her seans için 200 dolar alıyor, tüm yüz için ise 4 seansta 1000 dolar alıyor. Randevu alabilmek için ise müşterilerin uzun süre beklemesi gerekebiliyor.
 CİHAN