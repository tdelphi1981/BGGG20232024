Nargileye de uyarı
Nargilelik tütün mamulü tüketiminde kullanılan tabanı hariç nargile şişelerinin üzerinde; yüzeyin yüzde 65’inden az olmamak üzere "Yasal Uyarı: Sağlığa Zararlıdır" ve "Bu tütün mamülü sağlığınıza zarar verebilir" şeklindeki genel uyarıdan biri ve birleşik uyarılardan biri belirlenen usullere göre uygulanacak.
 Tütün ve Alkol Piyasası Düzenleme Kurumu’nun (TAPDK), Tütün Mamullerinin Zararlarından Korunmaya Yönelik Üretim Şekline, Etiketlenmesine ve Denetlenmesine İlişkin Usul ve Esaslar Hakkında Yönetmelikte Değişiklik Yapılmasına Dair Yönetmelik Resmi Gazete’de yayımlandı. Buna göre nargilelik tütün mamulü tüketiminde kullanılan tabanı hariç nargile şişelerinin üzerinde; yüzeyin yüzde 65’inden az olmamak iki genel uyarıdan biri ve birleşik uyarılardan biri belirlenen usullere göre uygulanacak. Genel uyarı ve birleşik uyarıların nargile şişeleri üzerindeki uygulama usul ve esasları Kurumca çıkarılacak tebliğ ile düzenlenecek. Yönetmelik bugünden itibaren yürürlüğe girdi.
 ANKA