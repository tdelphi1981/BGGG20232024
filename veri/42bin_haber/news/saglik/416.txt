Sağlık Bakanlığı'dan öldüren reklam uyarısı
Sağlık Bakanlığı "mucize etkiye sahip" iddiasıyla ilaç gibi satılan ürünlere karşı basın yayın kuruluşları ile internet sitelerini uyardı. "Yanlış tanıtımlar halkı yanıltıyor" dedi. Bakanlık, "kansere karşı etkili", "damar tıkanıklığına son" gibi, ilaç olmadığı halde ilaç etkisine sahipmiş izlenimi yaratılan gıda takviyesi ürünlerle ilgili  uyarı yazısı gönderdi.

Uyarıda sağlık beyanıyla yapılan tanıtımların halkı yanılttığı ve ölümle sonuçlanabilen ciddi sorunlara neden olduğu vurgulandı.

Mevzuata aykırı televizyon ve radyo tanıtımları RTÜK'e bildirilecek, internet siteleri için de bilgi teknoloji ve iletişim kurumu tarafından işlem başlatılacak.