Hep savaştığı şey öldürdü
Aydın Devlet Hastanesi Organ Bağışı Koordinatörü 51 yaşındaki Dr. Mehmet Nuri Oğan, böbrek yetmezliği nedeniyle tedavi gördüğü hastanede hayatını kaybetti.
Bir çok hastaya umut ışığı olan ve 2001 yılında böbrek nakli yapılan Dr. Oğanın bir süre önce enfeksiyon kaptığı için rahatsızlandığı, ardından da böbrek yetmezliği çektiği öğrenildi. 

SESSİZ KAHRAMAN 

Aydında organ bağışı bilincinin yerleşmesi için çaba gösteren ve birçok organ bağışının gerçekleşmesini sağlayan Aydın Devlet Hastanesi Organ Bağışı Koordinatörü Dr. Mehmet Nuri Oğana, 2001 yılında böbrek yetmezliği nedeniyle böbrek nakli yapıldı. Bir süre önce enfeksiyon kapan ve bu rahatsızlığı nedeniyle bir kez daha böbrek yetmezliği çeken evli ve iki çocuk babası Dr. Oğan, 2004 yılından bu yana görev yaptığı hastanede tedaviye alındı. Organ bekleyen onlarca hastanın umut ışığı olan ve organ bağışının önemini vurgulamak için çok sayıda çalışmaya imza atan, çalışmalarıyla birçok kez ödüle layık görülen sessiz kahraman Dr. Oğan, durumunun kötüleşmesi üzerine İzmirdeki Ege Üniversitesi Hastanesine sevk edildi. Yoğun Bakım Ünitesinde tedavi gören Dr. Oğan, bugün sabah saatlerinde fenalaştı ve yapılan müdahalelere rağmen hayatını kaybetti. 
 

Sağladığı organ bağışlarıyla birçok hastayla ailesinin yüzünü güldüren Dr. Mehmet Nuri Oğanın ölüm haberini alan ailesi ve sevenleri gözyaşlarına boğuldu. Dr. Oğanın memleketi Manisanın Salihli İlçesinde toprağa verileceği bildirildi.

 
 