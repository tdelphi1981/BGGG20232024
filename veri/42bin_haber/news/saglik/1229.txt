Meme kanserine karşı Omega 3 tüketin
Omega 3 bakımından zengin yiyeceklerle beslenmenin meme kanserine yol açan tümörlerin büyümesini engelleyebileceği belirlendi.
Kanada'daki Guelph Üniversitesi'nden David Ma ve ekibinin yaptığı araştırma, omega 3'ün meme tümörlerinin büyümesini yüzde 30 azaltabileceğini gösterdi.

Araştırmacılar, omega 3 yağ asitleri üretmesi ve meme tümörleri geliştirmesi için farelerin genlerini değiştirdi. Bu fareler, sadece tümör geliştirmeye 'programlanan' farelerle karşılaştırıldı.

İlk gruptaki farelerin diğer gruptakilere göre üçte iki az tümör geliştirdiği, bu tümörlerin de yüzde 30 küçük olduğu görüldü..

Bilimadamı Ma, bir besinin tümörün gelişimine ve büyümesine büyük etkisi olabileceğini belirterek, omega 3'ün bu 'benzersiz' araştırmada meme tümörlerinin gelişimini engelleyebildiğinin gösterildiğini vurguladı.

Araştırma, 'Journal of Nutritional Biochemistry' dergisinde yayımlandı.