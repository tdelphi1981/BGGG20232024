Kış aylarında saç bakımı nasıl olmalı?
 
 Kış mevsiminin gelmesi ve havaların soğuması  özellikle bayanların saç problemleriyle karşılaşmasına neden oluyor. Soğuk, rüzgar, saçı sımsıkı tutan şapkalar ve bunun gibi pekçok etken saçlarda kurumaya, yıpranmaya ve dökülmeye sebep oluyor. Bu  sebeple saçlara özel bir bakım gerekiyor. 
 SAÇLARINIZI AZ YIKAYIN
  
 Saçınızı sık sık  yıkamayın. Fazla yıkamak saçı kurutur, kırılarak yıpranmasına neden olur. 3 günde bir yıkamak büyük şehir yaşamanın kirli havasında zorunludur. Temiz bir çevrede yaşama olanağınız varsa bunu 5 günde bire çıkarabilirsiniz. Saçınızı yıkarken ılık su kullanmaya özen gösterin.Saç dipleri ve saç üzerinde yer alan asit ve koruyucu lipit tabakayı erittiği için saçınızı çok sıcak suyla yıkamayın. 
 Fön ve yüksek sıcaklık saça çok zarar verip saçı yıpratır bu nedenle mümkün oldukça bundan kaçının.Saçlarınızı çok sıkı tutucak şekilde bağlamayın bu saça zarar vererek saçlarınızın kopmasına yol açar. Deri tipinize (normal, kuru, yağlı) göre şampuan seçin. İkisi bir arada şampuanları kullanmayın. 
 İkisi bir arada şampuanların kullanımında saç kremi saçta kalması gerektiğinden daha az süre kaldığı için nemlendirme etkisi yeterince olmaz.Saçlarınız çok fazla dökülüyorsa dermatoloğunuza baş vurun ve onun önerdiği ilaçları kullanın. 
 ZEYTİNYAĞI MASKESİ
  
 Malzemeler 
 5 çorbakaşığı zeytinyağı 
 2 yumurta 
 Bone 
 Yapılışı: Zeytinyağı ve yumurtaları karıştırıp saçınıza iyice uygulayın. Daha sonra saçlarınızı boneyle ya da streçle örtün. 15 dakika beklettikten sonra iyice durulayın. 
 BALLI ZEYTİNYAĞLI MASKE 
  
 Malzemeler 
 3 çorbakaşığı zeytinyağı 
 2 çorbakaşığı bal 
 Bone 
 Yapılışı: Zeytinyağı ve balı karıştırıp saçınıza iyice uygulayın. Daha sonra saçlarınızı boneyle ya da streçle örtün. 15 dakika beklettikten sonra şampuanlayıp iyice durulayın. 
 PARLAK SAÇLAR İÇİN MASKE
  
 Malzemeler 
 1 fincan taze sıkılmış limon suyu veya sirke 
 Yapılışı: Saçlarınızı şampuanladıktan sonra bir fincan limon suyu ya da sirkeyi saçlarınıza döküp, masaj yaparak iyice yedirin. Ardından saçlarınızı durulayın. Saç kremi sürün ve yıkayın. Bu, saçlarınızdaki tüm kiri alır ve saçlarınıza nefis bir parlaklık verir. Bu yöntemi 2 haftadan önce tekrarlamayın.