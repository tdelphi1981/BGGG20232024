Kişiliği bile etkiliyor
Sakarya Üniversitesi (SAÜ) Sağlık Meslek Yüksekokulu Öğretim Üyesi Yrd. Doç. Dr. Gülgün Durat, emzirmenin anne ile bebek arasında güçlü bir duygusal bağ oluşmasını sağladığını söyledi.
SAÜ Kültür ve Kongre Merkezi'nde düzenlenen Tek İdeal Besin Anne Sütü konulu konferansta konuşan Durat, anne sütünün bebeğin yaşamını etkilediğini anlattı. 

Emzirmenin bebeğin duygusal gereksinimlerini karşıladığını ifade eden Durat, Emzirme, anne ile bebek arasında güçlü bir duygusal bağ oluşmasını sağlar. Bu güven bağı, çocukluk döneminden başlayarak yaşam boyu devam eder. Emzirmenin bebek için yalnızca beslenme ve cinsellik niteliği değil, tüm yaşamı boyunca onu etkileyecek bağlanma boyutu da bulunmaktadır. Emzirme sırasında kurulacak bağ, bebeğin sağlıklı bir kişilik oluşturmasına ortam hazırlar diye konuştu.
Durat, emzirmenin bebeğin ruhsal, bedensel ve zeka gelişimine yardımcı olduğuna işaret ederek, dikkat azlığı sendromu, ilgisizlik gibi olgularda anne sütünün önem kazandığını söyledi. 
  
"ANNE SÜTÜ BEBEK İÇİN EN İDEAL BESİN PLANIDIR"  

SAÜ Sağlık Meslek Yüksekokulu Müdürü Prof. Dr. Sevin Altınkaynak ise bebekler için en ideal besin kaynağının anne sütü olduğunu dile getirdi.
Hastalıkların programlanmasında anne sütünün önemli olduğuna dikkati çeken Altınkaynak, anne sütünün birçok hastalığı önlediğini vurguladı.
 
Anne sütü bebek için en ideal besin planıdır diyen Altınkaynak, Anne sütünün en ilgi çekici etkisi 6. aydan başlar, çocukluk ve ergenlikte devam eder. Beslenme süresi ile paralellik gösterir. Anne sütü veren anneler bilinçli oldukları için çocuklarını obezite, kanser, osteoporoz, Tip 1 ve 2 diyabet gibi hastalıklardan korur şeklinde konuştu.
 
SAÜ Öğretim Üyesi Doç. Dr. Nursan Çınar ise anne sütünün taklit edilemeyeceğini kaydederek, Emzirmeyen anneler hangi mamanın bebekleri için daha iyi olduğu konusunda düşünürken, emzirmeyi seçen anneler bebeklerinin en iyi mamayla beslendiklerinden emindir. Emzirme bebek, anne, aile, toplum, ekonomi ve çevre için en iyi seçenektir ifadelerini kullandı.

 
  
  
 