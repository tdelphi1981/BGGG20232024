Kalbi bir saatli bombaydı
Ev hanımı Gülendam Ortanın (42) kalbindeki 3.5 santimetrelik tümör, göğüsü açılmadan robotik cerrahiyle çıkarıldı. Ameliyatı yapan kalp ve damar cerrahı Prof. Dr. Cem Alphan, Kalbindeki tümör saatli bomba gibiydi. Ani ölümüne yol açabilirdi dedi.
Yaklaşık iki hafta önce bel ağrısı şikayetiyle doktora giden Gülendam Orta, bir süredir yaşadığı çarpıntı şikayeti nedeniyle kalp ve damar hastalıkları uzmanına da göründü. Doktorun çektiği ekokardiyografide kalbinde büyüklüğü 3.5 santimetreye ulaşan tümör saptandı. Tek tedavi seçeneği vardı, o da ameliyat olmak. Ama açık kalp ameliyatlarından korkuyordu. Araştırmaları onu bir başka seçenekle daha karşılaştırdı: Robotik cerrahi. 

Acıbadem Maslak Hastanesinde Prof. Dr. Cem Alhan, tümörün zaman kaybetmeden alınması gerektiğini söyledi. Hiç beslenmedik bir anda krize ya da bir damarın tıkanmasına yol açabilirdi. Prof. Dr. Alhan ve ekibi Ortanın gögüsünü açmadan robotik cerrahiyle tümörü çıkardı. Ameliyat yaklaşık üç saat sürdü. Sadece birkaç küçük delikten girilerek yapılan operasyon sonrasında Orta, ağrı çekmedi. 2 gün sonra da taburcu oldu.  
  
KALP TÜMÖRLERİNE AZ RASTLANIYOR 
  
Kalp tümörlerinin çok az rastlanan kalp hastalıkları arasında yer aldığını söyleyen, Prof. Dr. Alhan, Hastamızda ortaya çıkan ve miksoma diye adlandırılan tümörlerin görülme oranı 100 binde 1-30 civarında. Bu tip tümörler, kalpten kaynaklanan tümörler arasında en sık görüleni. Genellikle 40-60 yaş arasında çıkan bu tümörler genelde belirli bir boyuta gelene kadar kendi belli etmiyor. Çarpıntı, özellikle vücut pozisyonuyla değişen nefes darlığı (hasta dik durumdayken artan, yatınca geçen nefes darlığı), göğüs ağrısı, bayılma şeklinde belirti veriyor. Ani bir şekilde ölümlere neden olan kalp tümörlerinin erken yakalanmasının tek yolu ekokardiyografi dedi.  

Neyse ki Ortanın kalbindeki tümör iyi huyluydu. Ancak tümörün, kalbin her kasılmasında kalp kapağından geçip karıncığa girip çıkması nedeniyle yineyle ani ölüme yol açma ihtimali yüksekti.  

 