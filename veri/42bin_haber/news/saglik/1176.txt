Alzheimer'ı yavaşlatmayı başardı
Düşük proteinli beslenme biçiminin Alzheimer'ı yavaşlatabileceği belirlendi.
Amerikalı bilimadamları, düşük proteinli yiyeceklerle beslenen farelerin birkaç ayda daha az Alzheimer belirtisi gösterdiğini belirtti. Hastalığın ileri aşamasındaki farelere düşük proteinli diyet uygulandı. Farelerin bilişsel becerilerinde ve hafızasında iyileşmenin yanı sıra Alzehimer'a yakalananların beyninde fazla biriken tau adlı protein seviyesinde azalma görüldü. 
  
Bu tür beslenme biçiminin büyümeyi düzenleyen IGF-1 hormonunun seviyesini yüzde 30-70 azalttığı, bu hormonun etkilerini engelleyen bir proteinin 8 kat artmasını sağladığı vurgulandı. 
  
IGF-1'in gençlik döneminde büyümeyi sağladığı ancak ilerleyen yaşlarda farelerde ve insanlarda bazı hastalıklarla bağlantılı olduğu biliniyor.
Aging Cell dergisinde yayımlanan araştırmada bilimadamları, klinik araştırmalar bu beslenme şeklinin insanlarda etkili olup olmayacağını belirleyecek olsa da hastanın başka seçeneğinin olmadığı durumlarda doktorların dönemsel olarak protein kısıtlamasına gidebileceğini bildirdi.

 
  
 