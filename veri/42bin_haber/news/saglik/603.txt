Doğduğundan beri hasta
Balıkesirde doğduğu günden bu yana epilepsi ve skolyoz hastalığı ile mücadele eden 13 yaşındaki Havva Koçun bir böbreği de iflas etti.
Kızında kalça çıkığı da bulunduğunu belirten 49 yaşındaki anne Fatma Koç, "Kızımı doğduğundan beri hastanelere taşıyorum. Yavrumu kurtarın" diye yalvardı.

Bigadiçe bağlı Babaköyde yaşayan Fatma- Nihat Koç çiftinin küçük çocukları Havva Koç, 1999 yılında Balıkesir Doğumevinde premetüre olarak doğdu. Ters gelen bebek, kalçası çıkık olarak dünyaya gözlerini açtı. Havva 16 gün kuvözde tedavi edildikten sonra, sağlığına kavuştuğu belirtilerek annesi Fatma Koça teslim edildi. Ancak minik yavru beslenemedi. Gelişimini tamamlayamayan, hareketleri kısıtlı olan çocuğunu bir gün uyuyup kaldığı koltukta, kucağından yere düşürdü. İzmir Behçet Uz Çocuk Hastanesinde 20 günlük tedaviden sonra yoğun bakımdan çıkan Havva için tekrar tetkikler yapıldı. Epilepsi teşhisi kondu, elleri ve ayakları kaslarının kasılması sonucu büzüşen Havva için fizik tedavisi önerildi.

 
ÇİLE BİTMİYOR 


Anne Fatma Koç, bu teşhisten sonra tekrar köye döndüklerini, ancak bakımı zor olduğu için Balıkesire göç ettiklerini söyledi. Fizik tedavisi süren Havvanın bir bacağının kısa kalması üzerine Balıkesir SSK Hastanesine götürdüğünü anlatan Fatma Koç şunları anlattı: 


"Havvayı muayene eden doktor, bir böbreğinin iflas ettiğini söyledi ve çocuğuma sonda takıldı. Tüm tedavilere rağmen kızım kasılan elleri ve ayaklarını hareket ettiremiyordu. Bu nedenle tekrar Behçet Uz Çocuk Hastanesine götürdük. Burada yapılan ameliyattan sonra, Havvanın bacağı uzamaya başladı. Daha sonra özel bir pompa takılarak kızımın ellerinin ve ayaklarının hareket etmesi sağlandı. Bu arada da Havvaya Skolyoz (Omurganın yana doğru eğik olması) teşhisi konuldu." 
  
BAŞBAKAN VE SAĞLIK BAKANLIĞINA MEKTUP YAZDILAR 


Eşi Nihat Koçun hurda ve kağıt toplayarak geçimlerini sağlamaya çalıştığını ve Havvanın ağabeyini de lisede okuttuklarını belirten anne Fatma Koç, "Eşim Nihat Koç, ekonomik sıkıntılara ve Havvanın sağlığına kavuşamamasına daha fazla dayanamayınca Başbakan Recep Tayyip Erdoğan ve sağlık bakanlığına geçen yıl mektup yazdı, ancak bir yanıt alamadık" dedi. Fatma Koç, bu arada Dokuz Eylül Üniversitesi Tıp Fakültesine çağrıldıklarını, Havvayı oraya iki kez götürdüklerini ve birinde ameliyat denildiğini, diğerinde ise ameliyat edilemeyeceğinin söylendiğini dile getirdi.

 
NE OLUR YAVRUMU KURTARIN 


13 yıldır kızının bir tek gün bile sağlıklı yaşayamadığını kaydeden anne Fatma Koç şöyle dert yandı:

"Benim kızım ne olacak? Ölüme mi terk edildi? Paramız yok diye mi bunlar yapılıyor? Başımıza ne geldiyse ekonomik sıkıntı yüzünden geldi. Balıkesir Doğumevine gittiğimde, Bebek ters sezaryen olacaksın dediler. Paramız olmadığını söylediğimizde, normal doğuma aldılar. Ne olduysa bundan oldu. Başvurmadık yer kalmadı. Ne olur yavrumu kurtarın."  


AKÜLÜ SANDALYE İÇİN KAPAK TOPLUYOR 


Havvayı sürekli hastaneye götüren Fatma Koç, Balıkesir Valiliğinin kendilerine tekerlekli sandalye verdiğini ancak, bunun yetmediğini belirtti. Koç, "Havva küçükken kucağımızda taşıyorduk. Büyüyünce taşımamız zor oldu. Valilik tekerlekli sandalye verdi. Ancak ev ile hastaneler arasında mekik dokuyoruz. Yokuşlarda tekerlekli sandalyeyi itmek zor oluyor. Eşim sürekli hurda toplamaya çıkıyor. Akülü sandalye almak için kapak topluyorum. Başarır mıyım bilemiyorum" diye konuştu.



 
 