Sağlık Bakanı kürtaj yazılarını değerlendirdi
Hürriyet Gazetesi yazarı Ayşe Arman, köşesinde kürtaj yaptırmak zorunda kalan kadınların yaşadıklarını yazdı. Kadınlar özel hastanelerde narkoz verildiğini, devlet hastanelerinde ise çok acılı süreçlerin yaşandığını anlattı. Sağlık Bakanı Recep Akdağ ise Ayşe Arman'ın köşesinde yer verdiği kürtaj yazılarıyla ilgili yaptığı değerlendirmede ''Sistematik biçimde yanlışlık yoktur'' dedi.
Akdağ, Numune Hastanesi Kolej Semt Polikliniğinde Robotik Kemoterapi İlaç Hazırlama Sistemi ve Gündüz Kemoterapi Ünitesi'nin açılışına katıldı.
Konuşmasında, kanserin önemli bir halk sağlığı problemi olduğunu, bulaşıcı hastalıkların artık azalmasıyla kanser ve kalp hastalıklarının ön plana çıktığını belirten Akdağ, kanserin, gelecek 10 yıllık dönemde en önemli sağlık sorunlarından biri olma özeliğini koruyacağını söyledi. 

Akdağ, hastalığa karşı erken taramayla önlem alınabileceğini vurgulayarak, kanserin artık finansal açıdan korkutan bir tedavi olmadığını, gerek kamu gerekse SGK ile anlaşmalı özel hastanelerde tedavi için hiçbir ücret alınmadığını kaydetti.

 
ROBOTİK İLAÇ HAZIRLAMA ÜNİTESİ  


Robotik ilaç hazırlama ünitesinin en önemli yararının, sağlık çalışanları açısından olduğunu ifade eden Akdağ, Çünkü kanser ilaçları hazırlanırken sağlık çalışanlarının ilaç maruziyetlerinin mutlaka önlenmesi lazım. Özellikle çok sayıda kanserli hastanın tedavi edildiği ünitelerde robotik hazırlama üniteleri kolayca ilaç hazırlamayı ve doğru dozlamayı da mümkün kılıyor. Özellikle bu ilaçları hazırlayan hemşirelerimiz, doktorlarımız ve diğer personelimizi korumuş oluyoruz dedi.
Bu sistemin çok güvenli olduğunu dile getiren Akdağ, Türkiye'de 137 merkezde yılda 350 bin kemoterapi işlemi gerçekleştirildiğini ifade etti. 

sağlık bakanlığı'nın 7 merkezinde robotik ilaç hazırlandığını anlatan Akdağ, gelecek yıllarda hem bunların hem de hastaların gündüz rahat bir ortamda kemoterapi görebileceği ünitelerin sayısının artırılacağını açıkladı.

 
KÜRTAJ TARTIŞMALARI  


Bazı Sağlık Bakanlığı hastanelerinde narkozsuz kürtaj ve bu işlem sırasında kötü muamele iddialarının sorulması üzerine Akdağ, (Bazı devlet hastanelerinde) diye başlayan cümleyi, bu hastanelerde vatandaşlarımıza hizmet eden bütün değerli sağlık çalışanları adına büyük haksızlık olarak kabul ettiğimi açıkça ifade edeyim dedi. 

Türkiye'de her gün 1,5 milyon kez hastayla doktorların karşılaştığını dile getiren Akdağ, zaman zaman uygun olmayan davranışların ortaya çıkabildiğini söyledi.
Bu tür durumlarda vatandaşın hukukunu koruduklarına dikkati çeken Recep Akdağ, Bir değerli köşe yazarının bir kaç örnekten yola çıkarak bütün sağlık çalışanlarını, bu tür hizmetleri veren sağlık çalışanlarını töhmet altında bırakması gerçekten çok doğru olmuyor. Arkadaşlarımız bu meseleden dolayı ileri derecede rencide oluyorlar. Sağlık çalışanlarıyla vatandaşımız arasındaki sevgi ilişkisini bu ve benzeri yayınlar zedeliyor diye konuştu. 
  
"SİSTEMATİK YANLIŞLIK YOK"  
  
Basına bu konuda görev düştüğünü vurgulayan Akdağ, Gerek kürtajla ilgili işlemlerde gerekse diğer işlemlerde sistematik biçimde bir yanlışlık yoktur. Bu yayınlar ortaya çıktıktan sonra meseleyi araştırtım ama bu değerli yazar, kim, hangi hastanede, ne yanlışlık yapmış ifade ederse onun için gerekli inceleme, değerlendirme ve soruşturmaları yapabiliriz değerlendirmesinde bulundu. 

Sistemde zaman zaman yanlış davranışlar olabileceğini belirten Akdağ, bunlara müsamaha etmeyeceklerini söyledi.
Akdağ, Tabii kürtaj yapılacak bir vatandaşın son derece şefkatle karşılanması, gerekli tıbbi müdahale biçimi neyse, lokal anestezi dediğimiz, sıkıntı, acı çekmemesi için gerekli işlemin yerine getirilmesi ya da işlemine göre genel anestezi verilecekse bunun da yapılması gerekir şeklinde konuştu. Bunun zaten bu şekilde yapıldığı bilgisini aldığını kaydeden Akdağ, sağlık çalışanlarını töhmet altına alacak ifadelerden kaçınılmasını istedi. Gebelik sonlandırıcı ilaçla ilgili soru üzerine de Akdağ, bu konudaki bütün işlemlerin, tıbbın getirdiği son yeniliklerin hekimler tarafından uygulandığını kaydetti.

 
PROTESTO  


Akdağ'ın konuşmasını, katkı paylarına tepki gösteren, Türkiye Gençlik Birliği'nden oldukları belirtilen bazı kişiler protesto etti. Bakan Akdağ, protestoya ilişkin Ne güzel bir provokasyon. Bu bize 'Yasaşın Gençlik Birliği' denen densizlerin ve kendini bilmezlerin bir hastanede bile huzuru kaçırmak için ellerinden gelen her şeyi yapabileceklerini gösteriyor, ama halkımız bunları tanıyor ve vatandaşlarımız bunlara itibar etmiyor dedi. Sağlık Bakanı Akdağ, ünite açılışı sonrası kemoterapi tedavisi gören hastaların olduğu birimde incelemede bulundu. 

Burada resim yapan hastalarla sohbet eden Akdağ'a, birimde tedaviye müzikle destek veren bir topluluğun üyeleri tarafından kitap ve CD hediye edildi.
Kanser tedavisi gören bir Afgan hasta da Akdağ'dan küçük yaştaki iki çocuğunun Türkiye'ye getirilmesi için yardım istedi.

 
  
 