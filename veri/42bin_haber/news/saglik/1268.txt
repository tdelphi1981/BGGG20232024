Meme kanserine bağlı ölümler'de düşüş
Bursa Büyükşehir Belediyesi Çocuk Merkezinde Hayat Hastanesi işbirliği ve Nilüfer Lions Kulübü Başkanı Zernur Meriç öncülüğünde düzenlenen seminerle kadınlara meme kanseri anlatıldı.
Genel Cerrahi Uzmanı Op. Dr. Adil Aydemir, meme kanserine bağlı ölümlerin son yıllarda azaldığını söyledi. 

Bursa Büyükşehir Belediyesi Çocuk Merkezinde Hayat Hastanesi işbirliği ve Nilüfer Lions Kulübü Başkanı Zernur Meriç öncülüğünde düzenlenen seminerle kadınlara meme kanseri anlatıldı. Seminerde konuşan Genel Cerrahi Uzmanı Op. Dr. Adil Aydemir, 90lı yıllardan sonra meme kanserinde artış yaşandı. Ancak aynı oranda da kansere bağlı ölümlerde azalma yaşanmaya başlandı. Çünkü kanserle ilgili hem teşhis aşamasında çok yol alındı hem de tedavilerdeki olumlu gelişmeler nedeniyle kansere bağlı ölümler azaldı." dedi.

Erken teşhisle her 8-10 kadından birine kanser teşhisinin konulduğunu belirten Aydemir, kadınların korku yaşadığını kaydetti. Kanser teşhisi konulan her kadının kısa sürede ölecekmiş gibi yanlış bir algıya kapıldığını ifade eden Aydemir, Bu yanlış algı kadınları korkutmasın. Özellikle erken teşhiste kanseri yüzde 98lere varan oranlarda tedavi edebiliyoruz. Artık öyle bir noktaya gelindi ki tıp erken teşhis hastalarına kanser bile demek istemiyor. Başka isimler bulmaya çalışıyor." diye konuştu. 

Meme kanserinde değiştirilemeyen risk faktörlerinin başında cinsiyetin geldiğini belirten Aydemir, kadınlarda meme kanserinin daha çok görüldüğünü, kanserin ailede ve akrabalarda görülmesi ve bir memede kanser vakasının görülmesi, erken ya da geç adet görme, menopoz ve doğum kontrol haplarının uzun süreli kullanımının risk faktörlerini arttırdığını vurguladı. Bol taze meyve ve sebze tüketmek, günlük 40-45 dakika yürüyüş, çocuğu emzirmenin kanser riskinin azalttığını söyleyen Aydemir, kadınların kendi kendini muayene etmesini ve 30 yaşından sonra aralıklarla doktor kontrolünden geçmeleri gerektiğini ifade etti. 

Kadın Hastalıkları ve Doğum Uzmanı Op. Dr. Nigar Güler de kadın sağlığı, doğru beslenme, doğum, rahim ağzı kanseri gibi konularda bilgi verdi. Kadınların her yaşta sağlıklarına dikkat etmeleri gerektiğine vurgulayan Güler, rahim ağzı kanserine dikkat çekerek, şişmanlık, yüksek tansiyon, diyabet menepoz gibi durumların risk faktörleri arasında yer aldığını kaydetti. Erken teşhisin tedavideki öneminin altını çizen Güler, hastalığın erken teşhisi için kadınların mutlaka yılda bir kez kadın hastalıkları uzmanına muayene olmalarını önerdi.