2,5 saat kalbi durdu
İzmir'de kalbi duran 55 yaşındaki Ahmet Karacan, kaldırıldığı hastanede 2,5 saat süren kalp masajının ardından tekrar hayata döndürüldü.
Emekli işçi Karacan, oğlunu ziyaret ettikten sonra evine dönerken fenalık geçirerek yere yığıldı. Olay yerine çağrılan sağlık ekiplerince yapılan ilk müdahalenin ardından hastaneye kaldırılan Karacan, kalbinin durduğunun belirlenmesi üzerine 2,5 saat kalp masajı yapılarak hayata döndürüldü. 

Medical Park İzmir Hastanesi Tıbbi Direktörü Kardiyolog Prof. Dr. Ertuğrul Ercan, Karacan'ın hastaneye getirildiğinde bilincinin kapalı ve kalbinin durmuş vaziyette olduğunu bildirdi.
 
Prof. Dr. Ercan, 2,5 saat süren kalp masajı ile hastanın kalp atışlarının sağlandığını dile getirerek, Hemen anjiyoya alınan hastaya balon stent takıldı. Bu gibi uzun süren kalp durmalarında hastanın tekrar hayata dönmesi düşük olasılıklıdır. Ancak hastamızı tekrar eşi ve çocuklarına kavuşturmanın sevincini 
yaşıyoruz dedi. Karacan ise aniden başının döndüğünü hatırladığını anlatarak, olay anını hatırlamakta güçlük çektiğini kaydetti.

 
  
 