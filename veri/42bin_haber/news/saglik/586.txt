Kaybedilen dişlere kök hücre çözümü
Kaybedilen dişlerin yerine getirilmesi artık mümkün! 20 yaş ve süt dişlerinden alınan kök hücre ile dişlerin yeniden çıkması sağlanabiliyor 
 Diş Hekimi Çağdaş Kışlaoğlu, özellikle süt dişinin özünde bol miktarda bulunan kök hücreleri, gelecekte başta dişsizlik olmak üzere birçok hastalığın tedavisinde önemli avantajlar sağlayacağını belirterek özellikle süt dişinin özünde bol miktarda kök hücrenin gelecekte başta dişsizlik olmak üzere birçok hastalığın tedavisinde önemli avantajlar sağlayacağının altını çizdi.  
 SÜT DİŞLERİ VE 20'LİK DİŞLER ÖNEMLİ
  
 Kök hücreler, vücutta tüm doku ve organları oluşturan ana hücreler olarak biliniyor. Kendini yenileme, organ ve dokulara dönüşebilme yeteneğine sahip kök hücreler, bebeğin kordon kanında yetişkin insanın da özellikle kemik iliği ve yağ dokusunda bulunuyor. 
 Günümüzde hastalıkların tedavisinde, hastalanmış hücrelerin sağlıklı hücrelerle değiştirilmesine yönelik "kök hücre tedavisi"nin büyük önem kazandığını belirten Diş Hekimi Protez Doktoru Çağdaş Kışlaoğlu, süt dişi ve 20 yaş dişlerinin insan vücudunda kemik, kıkırdak, kas, sinir hücre ve dokularına dönüşebilme potansiyeli bakımından ön planda olduğuna dikkat çekti.  
 Dr. Kışlaoğlu, kök hücre tedavisi için kordon kanı bankacılığı kadar diş bankacılığının da bu anlamda önemli olduğunu vurguladı. 
 "Diş bankacılığı sayesinde, dökülen süt dişlerinden alınarak muhafaza edilen kök hücreleri, kaybedilen dişlerin yerlerine ekilerek yeniden diş çıkması sağlanacak" diyen Dr. Çağdaş Kışlaoğlu "Kök hücreler, insan vücudundaki tüm hücrelerin gelişimini sağlayan kaynak hücrelerdir. Kök hücrelerin sahip oldukları çoğalma ya da başka hücre çeşitlerine dönüşme özelliği, bilim adamlarını bu hücrelerin yeni kullanım alanlarını keşfetmeye itiyor. 
 Diş kök hücrelerinin, yetişkin kök hücrelerine nazaran tam gelişmemiş ve farklılaşmamış olması sebebiyle çok fazla doku tipi oluşturma potansiyeline sahip olduklarına inanılıyor.  
 Diş kök hücreleri; kemik, kıkırdak, kalp, kas ve sinir hücre ve dokularına dönüşebilme potansiyeline sahip olmaları bakımından da büyük önem taşıyor" şeklinde konuştu. 
 DİŞLERDEN KÖK HÜCRE NASIL ALINIYOR?
  
 Süt dişleri ve yirmi yaş dişlerinden elde edilen kök hücrelerin dondurularak gelecekte kullanılmak üzere kök hücre "Diş Bankası"nda saklanabildiğini belirten Kışlaoğlu "Dişler, pulpanın ve dolayısı ile kök hücrenin canlılığını yitirmemesi için özel solüsyonlu kit içerisinde diş bankasına ulaştırılır. Kitlerin içinde, çekimden sonra 15 dakika içinde dişin içine konulması gereken ve oda sıcaklığında 52 saat bekleyebilen özel solüsyon vardır.  
 Tıpta kök hücre nakli ile tedavi edilebilen hastalıkların sayısı her geçen gün artıyor. Bu bakımdan, kök hücrelerin saklanması elde edilemeyen, ailenizin geleceği için adeta paha biçilmez bir sigorta poliçesidir. Kişilerin kendi kök hücrelerini gelecekte mümkün olabilecek tedaviler için alıp saklayabilecekleri çok az durum vardır. Diş kök hücresinin saklanması bu durumlardan biridir" dedi.  
 DİŞ BANKASINDA SAKLANIYOR
  
 Diş Bankası'nın merkezinin, ABD'nin Massachusetts eyaletinde, Boston şehrinde olduğunu kaydeden Kışlaoğlu "Kısa adı NECC olan merkez, 1982 yılında doku, kan ve sperm bankası olarak kuruldu.  
 1995 yılında kordon kanından elde edilen kök hücreleri depolamaya, 2007 yılında da dişlerden alınan kök hücrelerin bankacılığına başladı. Merkezin Türkiye'deki şubesi, İstanbul-Nişantaşı'nda hizmet veriyor" dedi.