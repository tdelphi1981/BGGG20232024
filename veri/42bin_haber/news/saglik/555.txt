İki uzvunu kaybetti
Bir dönem Hülya Koçyiğit, Filiz Akın ve Nilgün Atılgan gibi ünlü isimlerin kuaförlüğünü yapan 60 yaşındaki Bülent Yolalın, 3 yıl önce sigara yüzünden sol bacağı ile sağ ayağı kesildi. Buna rağmen tekerlekli sandalyede mesleğini sürdürmeye çalışan Yolal, yaşama azmiyle örnek oldu.
Bülent Yolal, 1965 yılında Türkiyenin duayen kuaförlerinden Muammer Yaprakgülün yanında mesleğe başladı, İstanbul Taksim Talimhane ve Divan Otelde çalıştıktan sonra 1990 yılında Antalyaya geldi. İstanbul ve Antalyada Nilüfer, Hülya Koçyiğit, Kamuran Akkor, Neşe Karaböcek, Filiz Akın, Seda Sayan ve Nilgün Atılgan gibi ünlü sinema ve ses sanatçılarının kuaförlüğünü yapan Bülent Yolalın hayatı, 2006 yılında tamamen değişti. Sigaranın neden olduğunu söylediği rahatsızlık sürecinde 2008 yılında kalp ameliyatı olan Bülent Yolalın, 2009 yılında damar sertleşmesi nedeniyle sol bacağı diz altından, sağ ayağı ise topuktan itibaren kesildi. 
  
SİGARA TİRYAKİLİĞİ BACAĞINA MAL OLDU / Foto Galeri 


EŞİ VE ÇOCUKLARI DESTEK OLDU 


Bacağı ve ayağına protez takılan, tekerlekli sandalye ile yaşamını sürdürmek zorunda kalan Bülent Yolal, yaşadığı üzüntünün ardından mesleğini bıraktı. Bir süre ara verdikten sonra eşi Güler ve çocuklarının desteğiyle yeniden mesleğe dönüş yapan Bülent Yolal, şimdilerde tekerlekli sandalye üzerinde müşterilerine hizmet verirken ortaya koyduğu yaşama azmiyle örnek oldu. 


2006 yılında başgösteren rahatsızlığı sonrası hayatının en kötü dönemlerini yaşadığını söyleyen Bülent Yolal, "Sigaranın yarattığı bir rahatsızlığım oldu. O ara işlerim de biraz kötüydü. Hastalığı önemsemedim. Sonra ayaklarım tutuldu. Hastaneye yatırıldım, tedavi oldum. By-pass ameliyatı oldum. Bundan bir süre sonra bir bacağım diz kapağından ve sağ ayağım topuktan kesildi. Şimdi çalışarak yaşam savaşı veriyorum. Benim durumum sigara tiryakilerine örnek olsun. Sigara içenler lütfen bıraksın" diye konuştu. 


MESLEĞİM BENİ İYİLEŞTİRİYOR 


Tekerlekli sandalye üzerinde mesleğini icra etmeyi sürdüren ve mesleği sayesinde hayata yeniden tutunduğunu aktaran Bülent Yolal, "Mesleğimi çok seviyorum. Bu rahatsızlık mesleğimi yapmama bir süre engel oldu, hala da engel oluyor. Ama azmim ve işimi sevmem beni hem iyileştiriyor, hem terapi yapıyor. İnsan ilişkilerinden kopmuyorum. Evime kapanıp ağlamıyorum. İşim her şeyi unutturuyor. Gençlere örnek olmaya çalışıyorum" dedi. 


HERŞEYE PROTEZ TAKILIYOR AMA KALBE ASLA 


Müşterilerinin bir kısmının bu yaşama azmini takdir ettiğini bir kısmının ise kendisini bu halde görmek istemedikleri için gelmediğini aktaran Bülent Yolal, her şeye rağmen hayattan kopmak istemediğini, "Her şeye protez takılıyor. Ama kalbe, beyne protez takılmaz" sözleriyle anlattı. 


1978 yılında İstanbul Maksim Gazinosunda sahneye çıkan ses sanatçısı Nilgün Atılganın saçını tararken çekilmiş bir fotoğrafı gösteren Bülent Yolal, "Nilgün Atılganın her akşam sahneye çıkmadan önce saçlarını yapıyordum. Bir gecede Nilgün Atılgan, Neşe Karaböcek ve Kamuran Akkorun saçlarını art arda yaptığım oluyordu" dedi. 


Bülent Yolalın müşterilerinden 26 yaşındaki Selin Eryakıcı, annesi sayesinde tanıdığı Bülent Yolalın yaşama sevincini kaybetmemesinin herkese örnek olduğunu söyledi.

 
  
 