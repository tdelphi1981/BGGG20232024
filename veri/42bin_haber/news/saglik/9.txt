Soğuk algınlığını ılık duş, yürüyüşle başlamadan bitir
Bir ısınıp bir soğuyan hava vücudun bağışıklık sistemini de bozuyor. Bu dönemde soğuk algınlığının salgın haline gelebileceğini söyleyen İzmir Kent Hastanesi Göğüs Hastalıkları Uzmanı Prof. Dr. Ülkü Bayındır, yatağa düşmemek için yapılması gerekenleri şöyle sıraladı:
 - Evinizi sık sık havalandırın.
 -  Hasta kişilerle öpüşmeyin, tokalaşmayın. 
 - Ellerinizi göz ve burnunuzla temas ettirmeyin. 
 - Ellerinizi sıkça, bol suyla yıkayın. 
 - Üşümemeye ve terlememeye dikkat edin. 
 - Bol su ve taze sıkılmış meyve suları için. 
 - Her gün ılık duş alın. 
 - Mutlaka yürüyüş yapın.
 - Öğünlerinizi aksatmayın, sabah kahvaltılarına, mevsim meyve ve sebzelerine ağırlık verin. 
 - Sigara içmeyin, içilen yerlerde bulunmayın.