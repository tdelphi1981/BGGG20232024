Yeni bir mekanizma keşfedildi
Bakterilerin antibiyotiklere direnmesine ilişkin yeni mekanizma keşfedildi.Lozan Federal Politeknik Okulu'ndan araştırmacılar, vereme neden olan bakterilere benzer, mycobacterium smegmatis bakterilerini inceledi.

Bu bakterileri verem tedavisinde kullanılan, izoniazid ilacı içeren sıvıya koyan bilim adamları, bazı bakterilerin aralıklı olarak bir enzim üreterek hayatta kalabildiğini gördü.

Her bakterinin kaderinin bugüne dek sanılanın aksine, büyüme oranına değil, enzim üretimine bağlı olduğu vurgulandı.

Amerikan Science dergisinde yayımlanan araştırma, çok dirençli bakteri türlerini hedef olan yeni tedavi yöntemlerinin geliştirilmesine ışık tutuyor.