Anne adayları gebelik şansını artırabilir
Anne adaylarının gebelik şanslarını artırmasına yönelik açıklamalarda bulunan Uzman Dr. Hasan Ali Nogay "Kişiye özel beslenme programı, egzersiz, akupunktur, terapi gibi tamamlayıcı tıp yaklaşımları anne adayını stresin zararlarından koruyup, hormonal dengeyi düzeltmeye yardımcı olur, gebelik şansını artırır." dedi.
Dr. Ali Nogay, Bazı insanların Anne-baba olmayı çok arzuladığını ancak bir türlü mutlu sona ulaşamadığını ifade etti. Nogay, çiftlere 7 önemli öneride bulundu: "Anne-baba olmaya karar verildiğinde öncelikle beslenme alışkanlıkları yeniden düzenlenmelidir. Örneğin şeker, tatlandırıcılar, kafein, sigara, kola, alkol gibi vücuda zararlı birçok molekülün kullanımı sonlandırılmalıdır. Çay içilecekse şekersiz olarak ve azaltılarak içilmeli. 

Stresten Kurtulun Modern hayatın bir parçası olan stres altında uyku düzeninin, beslenme düzeninin bozulmasıyla adrenalin ve direnç için uygun zemin oluşturulmalı. İnsülin ve leptin direnci olan kişiler, "acıkma" ve "doyamama" korkusu içinde yaşar veya doyduklarını hissetmez. Çünkü stres, kortizon hormununun dengesiz ve yüksek miktarda salınması ile "açlık hissini" körükler. 

Eğer kilo fazlalığı mevcutsa dengeli bir kiloya ulaşmak için en iyi dönem gebelik öncesidir. kilo fazlalığı; kalp hastalığı, hipertansiyon, inme, tip 2 diyabet, rahim, meme kanseri, yumurtalık kistleri romatizma, varis, uyku, doğum zorlukları gibi hastalıklar için çok önemli risk faktörü olduğu artık kesin olarak biliniyor.

Sigaradaki nikotin, yumurtalıkları etkileyerek genetik anomalilere neden olabilir. Sigara içen erkeklerin spermlerinde daha fazla şekil ve hareket bozukluklarına rastlanmakta. Erkekler, sigara kullanmayan eşlerini pasif içici yaptıkları için, üreme sağlığının da bozulmasına sebep oluyor. Sigara içen gebeler, daha çok erken doğum riski taşıyor. 'Ani Bebek Ölümü' de sigara içenlerde daha sıklıkla rastlanan bir durum. 

Alkol de gebe kalma şansını azaltır. Anne karnında alkole maruz kalan bebeklerde uzun dönemde zeka geriliği, öğrenme bozuklukları, davranış bozuklukları görülebilir. 

Hamile kalmayı kolaylaştırmak için çiftlerin evde kendi kendilerine kullanabilecekleri ilaçlar yoktur. Gebelik için kullanılan vitaminler veya kan hapları hamile kalmayı kolaylaştırmaz. Anne olmak isteyen her kadının besin unsurlarını dengeli alması gerekir.

Kişiye özel beslenme programlarıyla fiziksel egzersizlerle "anne adayını" stresin zararlarından koruyup hormonal dengeyi düzenlemeli aşırı yeme isteği ve doymama' hissinin de önüne geçilmeli. Bu yöntemle anne ve baba adayları sigara, çikolata, tatlı gibi alışkanlıklardan uzaklaşmış olur."