Ayva suyu kış hastalıklardan koruyor
 
 Ayva suyu içeriğindeki C vitamini, kalsiyum, demir, protein ve karbonhidratlar ile birçok hastalığa karşı kalkan görevi görüyor.  Erciyes Üniversitesi Sağlık Bilimleri Fakültesi Beslenme ve Diyetetik Bölüm Başkanı Prof. Dr. Neriman İnanç, soğuk havalarda görülen öksürük, anjin, bronşit gibi hastalıkların tedavisinde ayva suyunun kullanılabileceğine dikkat çekiyor.  Ayva suyunun pek çok faydalı özelliği bulunduğunu belirten İnanç “Vitamin açısından güçlü meyve suları kış hastalıklarının yayılmasını engellerken, özellikle ayva suyu yoğun C vitamini içermesi ile tedavi sürecinde etkili oluyor. Ayrıca antiseptik özelliği bulunan malikasit ihtiva etmesi sayesinde enfeksiyonel hastalıklardan koruyor” diyor.  Prof. İnanç, ayva suyunun, kalp ve damar hastalıkları, ishal ve hazımsızlık sorunlarının tedavisinde de etkili olabileceğini belirtiyor.