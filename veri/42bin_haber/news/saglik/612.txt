Kanseri önlemek yerine arttırıyorlar
Dna sarmalını keşfeden nobel ödüllü ünlü biyolog James Watson, "Antioksidan hapları, ortaya çıkmasını engelledikleri kanserlerden daha fazla kansere yol açmış olabilir" şeklinde açıklama yaptı. 
Watson, daha önceki açıklamalarının aksine antioksidan içeren gıdaların haplarını çok tüketmenin kansere yol açtığını iddia etti. 
Ünlü biyolog, radyasyon ve kemoterapi tedavilerinin, kanser hücrelerini öldürerek vücutta oksijen açığa çıkarttığını söylüyor. Kanser tedavisi olan bir hastanın bu hapları alması bu terapilerin düzgün çalışmasını engelliyor. 
Hayatını kanser ile mücadeleye adayan Watson, "Son dönemde ortaya çıkan birçok araştırma ileri seviyede kanserlerin bir türlü tedavi edilememesinde, vücuttaki antioksidan fazlalığının etkisini gösteriyor" diyor. 
Bu açıklamaların ardından, İngiltere Kanser Araştırma Enstitüsü profesörü olan Nick Jones da, antioksidan özelliği bulunan içeriğin sağlıklı bireylerde kanseri önlemede etkisiz olduklarını, hatta bu kişilerde kanser riskini az da olsa artırdığını belirterek Watson'a destek verdi.