Ani ölüm riski var
Ağrı kesiciler en çok yazılan ilaçların başında gelirken yapılan yeni bir çalışma önemli bir tehlikeye dikkat çekti: ağrı kesiciler kalp krizi ve inme riskini yükseltiyor.
Artrit, sırt ağrısı ve birçok başka ağrı için "diklofenak" etken maddeli ağrı kesiciler sıklıkla reçete ediliyor. Türkiye'de de satılan bu ilacın, ani ölüm olayları dahil kalp krizi ve inme riskini yüzde 63 oranında artıran en riskli ilaç grubunda olduğu belirtildi. Bütün bu risklere rağmen diklofenak, alternatif ağrı kesicilere göre en çok yazılan ağrı kesici kategorisinde bulunuyor.  
  
KULLANIMI TARTIŞMALI 

İlacın doğurduğu sonuçların, 2004 yılında dünya çapında üretimi durdurulan ve geri çağrılan Vioxx isimli bir ağrı kesiciyle benzer olduğuna dikkat çeken uzmanlar, benzer bir yasağın yeniden uygulanması gerektiğini savunuyor. Araştırmayı yürüten ekipten uzman Patricia McGettigana göre, daha etkili ve yan etkileri bakımından daha güvenli ilaçlar bulunuyor. 
  
166 BİN HASTA İNCELENDİ  
  
Dolayısıyla, Diklofenakın kullanımına yasak getirilemese bile büyük oranda kısıtlama getirilmesi gerekiyor. Zira, İngilterede yapılan araştırmalarda sadece 2011 yılında ülkede beş milyon insanın reçeteyle Diklofenak aldığı belirlenmişti.
İsviçrenin Bern Üniversitesinde 166 bin hasta üzerinde yapılan araştırmalarda da diklofenakın kalp krizi ve inme riskini dört katına kadar yükseltebildiği ortaya konmuştu.