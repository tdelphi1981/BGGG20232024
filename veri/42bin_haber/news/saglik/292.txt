Aktarlardan alınan ıhlamura dikkat
Gazi Üniversitesi Eczacılık Fakültesi Öğretim Görevlisi Prof. Dr. Ekrem Sezik, aktarlardan alınan ıhlamurlar konusunda uyarılarda bulundu.
  Sezik, "Aktar ve baharatçılardan alınacak ıhlamurun katıştırılmış olmasının yanında, mikroorganizma ve mikroorganizmaların meydana getirdiği zararlı maddeleri taşıması riski de çok yüksek." dedi.
 Gazi Üniversitesi Eczacılık Fakültesi Öğretim Görevlisi Prof. Dr. Ekrem Sezik, yaptığı açıklamada kış aylarının gelmesi ile  grip ve nezleye karşı ıhlamura olan rağbetin arttığına dikkat çekti. Ihlamurun, ıhlamur ağaçlarının toplanıp kurutulmuş çiçekleri olduğunu söyleyen Sezik, "Aktar ve baharatçılarda çuval veya kutuların içinde, 'çiçek ıhlamur', 'ıhlamur', 'yaprak ıhlamur' gibi çeşitleri bolca satılır. Ancak unutmamak gerekir ki, aktar v.b dükkânlardan alınacak ıhlamurun katıştırılmış olmasının yanında, mikroorganizma ve mikroorganizmaların meydana getirdiği zararlı maddeleri taşıması riski de çok yüksektir. Bu nedenden dolayı aktar v.b dükkânlardan alınacak ıhlamura hem kalite hem de taşıyabileceği mikroorganizmalar bakımından güvenilemez. Her zamanki gibi, bilinen firmaların poşet ıhlamurları kullanılmalıdır." diye konuştu.
  
 IHLAMURU KAYNAR SUDA UZUN SÜRE BEKLETMEYİN 
  
 Sezgin, ıhlamurun kaynar suda uzun bir süre bekletilmesi halinde  yapısındaki maddelerin değişmesine paralel sarı olan rengin kırmızıya dönüp kendine has kokusunun da kaybolmaya başladığına dikkat çekti. "Bu, istenmeyen bir durumdur." diyen Sezgin, "Eğer yaprak taşıyan bir ıhlamur kullanılırsa, ilk demleme anından itibaren çözelti  kırmızı renkli olur. Peki kırmızı renkli olursa, zararlı mıdır? Zararlı değildir ama yararlı etkisi, yapısındaki maddeler değiştiği için, çok çok azalmıştır. Ayrıca hoş kokusu ve tadı da kaybolur. Kısacası içilen sıvı artık ıhlamur çayı değildir." uyarısında bulundu.
 CİHAN
  