Şişmanlık bebek sahibi olmaya engel midir?
Fazla kilolu olmak, kadınlarda doğurganlığı azaltır mı? Bahçeci Sağlık Grubu Akupunktur Uzmanı Dr. Hasan Ali Nogay, Hamilelik öncesi ve sonrası fazla kilo gebelik sırasında riskleri artırabilir. Kilo verilmesi hem doğurganlığı hem de sağlıklı bir gebeliğe ulaşma şansını artırır. dedi.
Şişmanlık ya da obezite, sağlığı bozacak ölçüde yağ dokularında anormal ya da aşırı miktarda yağ birikmesi olarak tanımlamaktadır. Bahçeci Sağlık Grubu Akupunktur Uzmanı Dr. Hasan Ali Nogay şişmanlık ile ilgili olarak şunları söyledi: Aşırı şişmanlığın çok önemli risk faktörü olduğu kesin olarak gösterilen başlıca hastalıklar:
Kardiyovasküler hastalıklar, varisler, koroner kalp hastalığı, hipertansiyon, inme, Osteoartrit (romatizma), şeker hastalığı (tip 2 diyabet), rahim, meme, kalın bağırsak kanserleri, uyku-apne sendromu (uykuda solunumun durması ve oksijen yetmezliği), polikistik over sendromu (yumurtalık kistleri), sindirim sistemi bozuklukları (safra taşı, karaciğer yağlanması vb), doğum zorlukları ve depresyon

Şişmanlığın doğurganlığa negatif etkiler ise şöyle özetlenebilir:

*Adet düzensizliği 
*İnfertilite (kısırlık) ihtimalinin artışı 
*İnfertilite ile ilgili cerrahi girişimlerin artışı 
*Düşük riskinin artışı 
*Yüksek tansiyon riskinin artışı 
*Gebelik sırasında şeker hastalığı riskinin artışı 
*Gebelik sırasında idrar yolu enfeksiyonu riskinin artışı 
*Sezaryenle doğum riskinin artışı 
*Prematür bebek doğurma riskinin ve bebek ölüm riskinin artışı,
*Bebeklerde omurilik ile ilgili gelişim bozuklukları (sıklıkla nöral tüp defektleri örnek; spina bifida) riski artar,
*Fazla kilolu bebek doğurma riskinin artışı ki düşük kan şekeri görülebilir. Bu da beyin hasarı ve epilepsi nöbetleriyle ilişkili olabilir.
*Doğum süresinin artışı, doğum sonrası kanama miktarının artışı, 
*Doğum sonrasında ciltte dikiş yerlerinde rahim ağzında yara enfeksiyonu, rahim zarında iltihap riski.