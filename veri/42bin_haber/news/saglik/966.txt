Okul kantinlerine "hijyen" ayarı
Okul kantinlerine yeni hijyen kuralları getirilmesini öngören yönetmelik Resmi Gazete'de yayımlandı.(CNN TÜRK) -- Artık kantinlerde çalışan personel kısa ve temiz Tırnaklı olacak, oje, cila ve makyaj malzemesi kullanmayacak. 

Üstelik gıdalarla taşınması ihtimali olan bir hastalığı olan kişilerin buralarda çalışmalarına izin verilmeyecek. 

Kuralları Tarım Bakanlığı belirledi. 

Buna göre; gıda hazırlık ve üretim alanında çalışan personel, özel kıyafet giyecek. 

Gıda hazırlık ve üretim alanı içinde saç, sakal ve bıyığın kapatılması amacıyla kep, bone, şapka, maske kullanılacak. 

Ayrıca personel, uzun kollu iş elbisesi giyecek ya da tek kullanımlık kolluk takacak. 

Tüm bu yeni kurallar, Milli Eğitim Bakanlığı'na bağlı eğitim kurumlarındaki yemekhane, kantin, kafeterya, büfe, çay ocağı gibi işletmelerde geçerli olacak.