Tam güne küsenlere DOSTLUK MESAJI
Sağlık Bakanı Mehmet Müezzinoğlu, tam gün yasası konusunda önümüzdeki günlerde tıp dünyası ile bir araya geleceklerini belirterek İstifa eden hocaları yeniden kazanmak istiyoruz dedi.

KAMUOYUNDA tartışmalara neden olan tam gün yasası nedeniyle üniversitelerden istifa eden doktorlara, Sağlık Bakanı Mehmet Müezzinoğlu yeşil ışık yaktı. Sağlıkta tam günü üniversitenin mevcut öğretim üyeleri ve istifa eden hocalarla birlikte yeniden ele alacaklarını söyleyen  Müezzinoğlu Birlikte formül bulacağız. Yaptık oldu diye bir şey yok dedi.   Mecliste bir grup gazeteciyle konuşan Bakan Müezzinoğlu, Tam günden geri dönüş söz konusu mu sorusuna karşılık şöyle konuştu:
Yol haritasi belirlenecek
Sağlıklı çözümler üretebilirsek belki doktorlar da aynı fikirde olacak. Çünkü, tıp camiası da tam günü istiyor, uygulamalarına ilişkin sıkıntılar söz konusu. Üniversite hastanelerinde sıkıntı var. Farklı kesimlerden hocalarla görüşeceğiz. Rektörlerimiz de olacak, ayrılmış hocalarımız da. 10-20 gün içinde görüşeceğiz ve bir yol haritası belirleyeceğiz. Kamu özel işbirliğiyle neticede bir karar vereceğiz. Müezzinoğlu, görevden ayrılan 2 bin doktorun yeniden üniversiteye dönmelerinin mümkün olup olmayacağı konusundaysa şunları söyledi:
2 bine yakın hekim istifa etti
İstifa eden hocalarla görüşeceğiz. Onların temel sorunu nedir, çözümü için ne yapılabilir bunları araştıracağız. Çözebiliyorsak tekrar onları kazanmak isteriz. Üniversiteler sağlık geleceğinde en önemli güç kaynağı. Eğitim önemli ama hocalarımız yalnızca özelde çalışmak, istiyorlarsa diyecek bir şeyimiz yok. Üniversiteler ve kurumlar benim için önemli diyorsa hocalarımızı yeniden kazanmak isteriz.
Bakan Müezzinoğlu, emekli doktorların maaşlarında düzenleme yapılması yönünde çalışma yaptıklarını, Maliye Bakanlığı ile görüşmelerin sürdüğünü söyledi. Sağlıkta katkı paylarının kalkmayacağını belirten Müezzinoğlu, aile hekimi için katkı payı ödenmiyor. Sistemin verimliliği için bu bir tedbir dedi.
30 BİN DOKTOR AÇIĞI VAR ÇÖZÜM YOK
Doktor açığına dikkat çeken Müezzinoğlu, 10 bin, 20 bin uzman getirin, kadroya alalım. Yıllardır tabip odası hekim fazla diyordu. Şimdi hekim yok. YÖK 4 yıldır fazla kontenjan veriyor. Tıp öğrencisinin hizmete dönüşü en erken uzman olarak 10 yıl sonra. Açığımızı 30 binle kapatmak önümüzdeki 15 yıl sonra rahatlama sağlayacak. Türkiye en çok uzman hekim ve hemşire sorununu konuşacak. İller arasındaki denge, hastane yatak hizmetinden daha fazla yaşanacak bir sorun diye konuştu.
ŞEHİR HASTANELERİ PROJESİYLE 5 YILDA 45 BİN YATAK
MECLİS Genel Kurulundaki Sağlıkta kamu özel ortaklığı tasarısının görüşmeleri tamamlandı. İlk kez kürsüye çıka Bakan Müezzinoğlu şunları söyledi: Bu bir özelleştirme değil, aksine devletin sağlık hizmetlerini, vatandaşa ideal düzeyde sunabilme adına özel sektörün dinamiklerinden kamu adına destek almaktır. Amacımız özele kayan anlayışı devletin merkezde olduğu bir noktaya taşımak. 5 yıl içinde 45 bin yatak yapacağız. Bunlar millete hizmet edecek. Özel sektörden, finansman desteği alıyoruz. Bunun neresi özelleştirme. Bunu yapmazsak daha çok özel hastanelere fırsat veririz. O zaman işte sağlık özelleşmiş olur. Niye buna fırsat verelim.