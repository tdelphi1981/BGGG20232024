ABD'de grip salgını: 18 ölü
ABD'de grip salgınında 18 çocuk öldü, 2 bin 200 kişi hastaneye kaldırıldı. ABD Ulusal Alerji ve Bulaşıcı Hastalıklar Enstitüsü (NIAID) direktörü Dr Anthony Fauci, ülkede son 10 yılın en ağır grip salgınının yaşandığını açıkladı 
 Ocak ortalarında başlayan grip sezonunun bu yıl Kasım ayında ortaya çıktığını ve şimdiden birçok insanı etkilediği belirtildi. Grip salgınının normal şartlarda Şubat ortasında zirve yaptığını dile getiren Fauci, vakaların sayısının bu kadar yüksek olmasını endişe verici olarak değerlendirdi.  
 Fauci, grip aşısının yüzde 60 ila 65 arasında koruma sağladığını ifade ederken "Henüz aşı yaptırmak için geç değil" ifadesini kullandı. 
 Öte yandan salgın ülkede 41 eyalette etkili olurken Boston Belediye Başkanı Thomas Menino, şimdiye kadar 700 kişinin salgından etkilendiğini duyurmuş ve bu rakamın geçen yılın 10 katı olduğuna vurgu yapmıştı. 
 AA