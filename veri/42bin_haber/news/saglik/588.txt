Gür saçlar hayal değil!
Saç ekiminde teknikler durmadan değişiyor, yenileniyor. FUE adlı teknik de FUE Perkutan olarak yenilendi. Bu teknik, yüz hattına en uygun ve doğal görünümlü saçlar için 'kişiye özel' çözüm sunuyor. Konunun uzmanı Beyhan Özkesen, diğer metotlara göre daha estetik ve memnun edici sonuçlar veren FUE Perkutan hakkında bizi de sizi de bilgilendiriyor 
 ESRA ÖZÜBEK
  
 eozubek@elle.com.tr
  
 - FUE nedir? Ve Fue perkutan nedir?
  
 FUE, canlı saç köklerinin verici bölgelerden tek tek alınması işlemi. Kökler tek tek toplandıktan, yani FUE uygulamasından sonra, ekim aşamasına geçilir. Verici bölgelerden transfer edilen köklerin ekiminde dünyada iki farklı teknik uygulanıyor. Birincisi ve yaygın kullanılanı ‘slit teknik’. Kökler, ekim alanında ince bıçakla açılmış kanalların içine ekilir. İkincisi ise dünyada sayılı klinikte uygulanan ‘perkutan teknik’. Kökler düz kesiler içine değil, ince iğnelerle açılan yuvarlak deliklere ekilir. Her bir kök için önce açısı verilerek ince bir delik açılır, kök yerleştirilir. Sonra diğer bir kök için delik açılır ve kök kendi doğal yapısına uygun yuvarlak deliklere yerleştirilir. Bu nedenle FUE perkutan’a iğneli teknik deniyor.  
 - Bunun diğer yöntemlerden farkı ne? 
  
 Evet. Perkutan ekim tekniği sayesinde ekilen saçlar daha doğal ve dolgun görünüyor. Ayrıca ekilecek her kök, saçlı kısımdan tutulup deliğe yerleştirildiği için köklere zarar vermez. Çalışılan iğneler çok ince olduğu için de kökleri ektikten 2-3 gün sonra bölge iyileşir. En önemlisi iz kalmaz. Operasyon sonrası dikkat edilmesi gereken tek şey, ekim yapılan kökleri sürtmemeye, bir yere çarpmamaya özen göstermek.  
 - Yan etkileri var mı? 
  
 Perkutan teknik ile saç ekiminin hiçbir yan etkisi yok. Hatta diğer tekniklerde oluşan ödem, yara, köklerde olabilecek fire oranı gibi olumsuzluklar ve yan etkileri de ortadan kaldırıyor.  
 - Operasyondan ne kadar zaman sonra doğal saç görünümüne kavuşulur?
  
 Operasyondan 6-7 ay sonra yeni saçlar tamamen çıkmış olur. Yeni saç, tamamen normal saç gibidir. Özel bir bakım ya da ürün kullanımı gerektirmez.  
 - Bu tekniğin dünyada tercih edilme oranı ne? 
  
 Perkutan, yani iğne ile kök ekim tekniği, dünyada da sayılı klinikte uygulanıyor. Çünkü zahmetli ve çok fazla detay gerektiren bir teknik. Ayrıca çok ince iğnelerle çalışıldığı için hızlı ilerlenemiyor. Her seansta en fazla 1200-1400 kök çalışılabiliyor. Bu yüzden de işlemin tamamı en az iki günde bitiyor. Maliyet de doğal olarak biraz yükseliyor. Ama saç ekiminde risk almak istemeyenler için bu teknik ideal. Perkutan sayesinde saçta yoğunluk sağlanıyor, doğal bir görünüme kavuşuyorsunuz. 
 Kaş bile ekiliyor
  
 - Bu yolla kaş da ekilebilir mi? 
  
 Evet. Perkutan teknikle ekimin en büyük avantajı, iğnelerin çok ince olması. İkinci önemli avantaj da doğal açı verilmesinin kolaylığı. Bu sayede kaş, bıyık, sakal, saç çizgisi gibi çok dar açıyla kıl çıkışı olan ekim alanlarında bile son derece doğal bir görünüm yakalanıyor. 
 Kadınlarda da cankurtaran
  
 - Kadınlar üzerinde de başarılı mı bu teknik?
  
 Evet, hatta özellikle kadınlarda çok daha iyi sonuç alınıyor. Kadında erkek tipi saç kaybı varsa ve bir saç ekim operasyonu planlanıyorsa, en önemli sorun, var olan saçların kısa kesilmeden bu operasyonun gerçekleştirilmesidir. İşte tam bu noktada perkutan ekim, kurtarıcı oluyor. Klasik ekim tekniğinde, saç olan alanda çalışmak riskli olabiliyor. Çünkü ince bıçaklarla kök ekilecek kanallar açılırken bu bıçaklar, ekim yapılacak alandaki saç köklerine zarar verebiliyor. Oysa iğneli ekim tekniğinde her bir saç kökü arasına girip, çok ince bir delik açıp, kök yerleştirmek mümkün. Mevcut kökler hiç zarar görmüyor. 
 (29.12.2012 tarihli Cumartesi Postası'ndan alınmıştır.)