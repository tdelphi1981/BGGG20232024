Hastaların kanında eriyen stent iki yılda yok oluyor
Yüksek teknoloji ürünü stentler, Avrupa ile aynı anda Türkiyede de uygulanmaya başlandı. Yeni nesil stentler 6. aydan itibaren kanda erimeye başlıyor.

Avrupa ile aynı anda uygulanmaya başlanan kanda eriyen stent tekniği, Türkiyede kalp hastalarının umudu oldu. Bezmi Alem Vakıf Gureba Üniversitesi Tıp Fakültesi tarafından uygulanacak stentler kalbin yapısını bozmazken, eski uygulamalarda karşılaşılan nefes darlığı, göğüs ağrısı gibi şikayetlere de son veriyor. Damar içinde ilk 6 aydan sonra erimeye başlayan stentler 2 yılda tamamen vücuttan atılıyor. Abbott Vascularin 5 yıl süren ar-ge çalışmalarının ardından geliştirdiği yeni stentin tanıtımı dün yapıldı.
4 ayda 50 hastaya uygulandı
Stentler Türkiyede ilk olarak Bezmi Alem Vakıf Gureba Üniversitesi Tıp Fakültesi tarafından uygulanacak. Türkiyede Eylül 2012den beri 50 hastaya uygulanan stent ile ilgili Bezmi Alem Vakıf Gureba Üniversitesi Tıp Fakültesi dekanı Profesor Dr. Ömer Göktekin, Türk Kardiyoloji Derneği Başkanı Prof. Ömer Kozan ve Columbia University School of Medicinedan MD Antonio Colombo bilgi verdi.  Prof. Dr. Ömer Göktekin eriyen stentlere BVS adını verdiklerini ve metal stentlerle aynı özellikleri taşımasına rağmen bir yıl sonra erimeye başladığını söyledi. Kalbin yapısını bozmayan yeni stent eski uygulamalarda karşılaşılan nefes darlığı, göğüs ağrısı şikayetlerini bitiriyor.
Kalp damar yapısının bozulmasına son
Damar içinde ilk 6 aydan sonra erimeye başlayan ve iki yılda tamamen kaybolan yeni stent ile kalp damarlarının yapısı bozulmuyor. Damarda sert şekilde kalan eski tip stentler by-pass müdahalesine de olanak vermezken, yeni teknoloji stent ile müdahale de mümkün.
Öte yandan kalp damarlarının yapısını bozan, kalbin kan alma fonksiyonunu doğal hali gibi yapmasına engel olabilen bir önceki stentlerden sonra geliştirilen bu yeni stent ile artık damarlar tamamen doğal kalabilecek.