Bebeği aldılar havluyu unuttular
Kayseri'de 3 yıl önce sezaryenle doğum yapan kadının karnında havlu unutan doktor hakkında İl Sağlık Müdürlüğü suç duyurusunda bulundu.
Özel bir hastanede 3 yıl önce sezaryenle doğum yapan ev hanımı M. Ç.'nin karnında havlu unutulduğu iddiasına ilişkin bir süre önce İl Sağlık Müdürlüğü'nce başlatılan soruşturma tamamladı. 

Çakar'ın, karın ağrısı şikayetiyle geçen ay gittiği hastanede ameliyatla karnından havlu çıkarılmasının ardından başlatılan soruşturma kapsamında, havluyu 3 yıl önce kadının karnında unuttuğu öne sürülen doktor Z.Y. hakkında, İl Sağlık Müdürlüğü tarafından savcılığına suç duyurusunda bulunuldu. 
  
HASTA DA ŞİKAYET DİLEKÇESİ VERDİ  


Mine Çakar, karnında havlunun unutulduğu ameliyatın ardından ağrılarının sürdüğünü belirterek, Havlunun çıkarıldığı ameliyatın yarası iyileşmeye başladı ancak karnımdaki ağrı hala sürüyor. Psikolojik destek almaya devam ediyorum. Sezaryenle ilgili ameliyatı yapan doktor hakkında savcılığa şikayet dilekçesi verdim. Yasal süreç devam ediyor diye konuştu.
 
Mine Çakar, 2009 yılında kentteki özel bir hastanede sezaryenle ikinci çocuğunu dünyaya getirmiş, ameliyatın ardından karnındaki ağrının uzun süre devam etmesi üzerine geçen ay başka bir hastanede yapılan ameliyatta, karnından havlu çıkarılmıştı.

 
 