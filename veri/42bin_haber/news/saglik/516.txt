Göz testiyle MS teşhis edilebilecek
MS hastalığı artık basit bir göz testiyle teşhis edilebilecek. 'Optik uyum tomografisi' adlı yöntemle, gözün arkasındaki retina tabakasının kalınlığı ölçülüyor. Retinasında incelme olan hastalarda MS daha erken ve daha şiddetli. Böylece hastalığın seyri gözlemlenebiliyor. Nöroloji dergisinde yayınlanan araştırmaya göre, optik uyum tomografisinin günlük tıp pratiğinde ne kadar kullanışlı olacağı henüz belli değil. 

Tomografiyi 165 MS hastasına uygulayan John Hopkins Üniversitesi araştırmacıları denemelere devam ediyor.

Öngörülmesi hayli zor bir rahatsızlık olan MS'in belirtileri yok olup, haftalar, aylar sonra nüksedebiliyor. Tedavisi yok, ancak ilerleyişini yavaşlatmak mümkün. 

Bilimadamları bu yüzden MS teşhisi için farklı yöntemler kullanmak istiyor. Ve, optik uyum tomografisi önemli bir alternatif olarak görülüyor. Böylece MS hastalığının ilerleyişini yavaşlatan terapilerin etkinliği de ölçülebilecek.