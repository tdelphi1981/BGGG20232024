Kolu dikildi ama
Antalyada, 2.5 yıl önceki asansör kazasında kopan kolu dikilen, ancak Brakial Pleksus (omuz felci) hastalığı yüzünden sol kolunu kullanamayan 11 yaşındaki Pelin Leyman, Sosyal Güvenlik Kurumu (SGK) bu hastalığın fizik tedavi giderini yılda 30 saate kadar karşıladığı için tedavisini tamamlayamıyor.
Antalyada Cumhuriyet Mahallesi Tonguç Caddesindeki evinde, 2.5 yıl önce geçirdiği asansör kazası sonucu sol kolu omuz bölgesinden kopan, Pelin Leymanın fizik tedavisi, Brakial Pleksus (Omuz felci) hastalığının sağlık bakanlığı tedavi giderleri kapsamından çıkartıldığı için yapılamıyor. Aynı durumda olan çok sayıda hasta olduğunu söyleyen Pelin, yetkilileri duyarlı olmaya çağırıyor.
 

BEDELİ ÖDENEMEZ, HESABI VERİLEMEZ 


Akdeniz Üniversitesi Plastik ve Rekonstrüktif Cerrahi Estetik Anabilim Dalı Öğretim Üyesi Prof. Dr. Ömer Özkan ve ekibinin 2.5 yıl önce yaklaşık 6 saat süren operasyonla yerine diktiği Pelin Leymanın sol koluna SGK, Sağlık Bakanlığının yeni tedavi yönetmeliği nedeniyle ücretsiz tedavi uygulatamıyor. Her seansı 60 lira olan tedavi giderlerini karşılayamayan Leyman ailesi kızlarının kolunun her geçen gün tutma yeteneğini kaybettiğini söyledi.

 
UZMAN TARAFINDAN TEDAVİ ŞART
 

Akdeniz Üniversitesi Fizik Tedavi ve Rehabilitasyon Merkezinde ameliyattan 6 ay sonra fizik tedavisine başlandığını söyleyen Pelin Leyman, "Aralıklarla fizik tedavisi gördüm. Yaklaşık iki yıl sonunda, yılda bir kez 30 günden fazla olmamak kaydıyla tedavi olabileceğim söylendi. Tedavimin Tıp Fakültesi Fizik Tedavi Merkezinde ve fizik tedavi uzmanları tarafından yapılmasını istiyorum" diye konuştu. 

 
YETKİLİLERDEN YARDIM İSTİYORUZ 


Sağlık Bakanlığı yetkililerinin seslerini duymasını isteyen Pelin Leyman, bu konuda mağdur olanın yalnızca kendisi olmadığının altını çizerek, aynı durumda olan başka hastalar bulunduğunu vurguladı. Başka hastaların da sesi olmak istediğini dile getiren Pelin Leyman şöyle devam etti:

 
"Eğer tedavime ara verilmeseydi şimdiye kadar dikilen kolumu kullanabilirdim. Kitabımı tutmak arkadaşlarımın yanında, okulumda daha özgüvenli olmak, onlar gibi spor yapmak istiyorum. Doktorlarımın elini tutup onlara teşekkür etmek istiyorum." 

 
BREKİAL PLEKSUS KAPSAMIYOR

 
Fatmagül Özpınar İlköğretim Okulu 6ncı sınıf öğrencisi Pelin Leymanın annesi Kezban Leyman, SGKnın bundan sonraki süreçte fizik tedavi giderlerini karşılamayacağı söylendiğini belirterek, şöyle devam etti: 


"Sağlık Bakanlığı Tedavi Hizmetleri Müdürlüğüne başvurduk. Fakat yazışmalardan olumlu yanıt alamadık. SGK yaptığımız başvuruya, 'Sağlık Bakanlığı'nın yeni sisteme göre, Brakial Pleksus hastalığı, tanısı konulan hastanız ödeme kapsamı dışında, tedavi için para ödemesi yapılamıyor. Bakanlığımız bu hastalığın tedavi bedelini karşılamıyor. Ancak ücretli tedavi olabilir cevabını verdi."

 
MERKEZDE TEDAVİ GÖRMESİ GEREKİYOR

 
Doktorların, Pelinin tedavisinin tam teşekküllü bir merkezde yapılması gerektiğini söylediklerine dikkati çeken anne Kezban Leyman, buna rağmen mevzuatta yer almadığı için Pelinin tedavisinin yapılamadığından yakındı. Kezban Leyman, "Pelinin kısa sürede sağlığına kavuşabilmesi için Akdeniz Üniversitesi Fizik Tedavi Merkezinde tedavi olması gerektiği, birim doktorları tarafından ifade ediliyor. Çünkü kendi imkanlarımızla götürdüğümüz merkezde yeterli cihaz yok ve her gün tedavi olamıyor" dedi.
 

SOSYAL GÜVENCE NE İÇİN VAR

 
Çaresiz kaldığını ve kızı için hiçbir şey yapamamanın üzüntüsünü yaşadığına değinen Kezban Leyman sözlerini şöyle tamamladı:

"Kızımın her iki kolunu kullanmasını istiyorum. Eşim Bağ-Kurlu ve her ay prim ödüyor. Sosyal güvencemizin bu gibi durumlarda devreye girmesi gerekiyor. Bağ-Kur neden bizim derdimize çare olmuyor? Bu hastalığın tedavi gideri nasıl olur da ödenmez? Kızımın ve aynı durumda olan hastaların sıkıntılarının giderilmesini istiyorum."

 
  
 