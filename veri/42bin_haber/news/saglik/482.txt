İnsan ömrüne 2 yıl katıyor
Bazen "patlamak" iyi geliyor olabilir. Yapılan araştırmalar, duygularını dışarı daha yoğun yansıtan ve kızgınlıklarını gizlemeyen İtalyanların ve İspanyolların, tabir-i caizse "gıkını çıkarmayan" İngilizlere göre 2 yıl daha uzun yaşadığını ortaya koydu.
Türkiye gibi Akdeniz ülkesi vatandaşlarının duygularını daha yoğun ve dışa vurarak yaşıyor olmasının insan sağlığını korumada önemli bir fayda sağladığı belirlendi. Kişisel kontrolü iyi sağlayan İngilizler'in ise fiziksel ve zihinsel sağlıklarında bu durumun kötü bir geri dönüş yarattığı söylendi.  
  
Almanya'daki Jena Üniversitesi'nden araştırmacılar, anksiyete sorunu yaşayan ve bu sebeple tansiyon yüksekliği yaşamaya başlayan 6 binden fazla hastayı inceledi.  

Zamanla yüksek kan basıncı yaşayan bu hastalar koroner kalp hastalığından, böbrek hastalığına kadar çeşitli sorunlar yaşadı. Marcus Mund ve Kristin Mitte tarafından yapılan araştırma Health Psychologies isimli bilimsel dergide yayınlandı. Sürekli sakin kalmaya çalışan insanlar risklerden olabildiğince kaçmaya çalışıyor ve yüksek kontrole sahipler. Örneğin stresli bir görev verildiğinde kendilerini kontrol eden kişiler daha yüksek kalp atım hızı, stres ve anksiyete belirtileri gösteriyorlar.  

 