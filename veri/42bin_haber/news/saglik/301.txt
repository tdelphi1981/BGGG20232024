Bu köy kanserden kırılıyor
Antalyanın Kaş İlçesine bağlı Bezirgan Köyü Muhtarı Turan Altaca, köylerinde son 5 yılda 50 kişinin kanserden öldüğünü belirterek, köy halkının endişe içinde olduğunu, bunun nedeninin araştırılmasını istedi.
Türkiyede her yıl 200 bin, Antalyada ise 4 bin kanser vakası görülüyor. Antalyada kanser vakalarındaki artış tedirginliğe yol açarken, Kaş İlçesi Bezirgan Köyünde ise bu hastalık köy halkının korkulu rüyası haline geldi. Kaşın en büyük köylerinden bin 384 nüfusa sahip Bezirgan Köyünde son 5 yılda 50 kişinin kanser nedeniyle yaşamını yitirdiği iddia edildi. Tarihi Likya Uygarlığına kadar dayanan, Osmanlı İmparatorluğu döneminde ticaret merkezi olan, tarihi taş evleriyle turizme hizmet veren Bezirgan Köyünde, şu anda halen 4 kişi kanser tedavisi görüyor.  


'ÖLENLERİN ÇOĞU 40 YAŞIN ALTINDA' 


Bezirgan Köy Muhtarı Turan Altaca kanser hastalığının köye bir kabus gibi çöktüğünü söyledi. 2007 yılından bu yana 50 kişinin kanser hastalığı nedeniyle yaşamını yitirdiğini belirten Altaca, yaşlıların yanında gençlerin de ölmesinin kendilerini tedirgin ettiğini belirtti. Kanserden bu kadar çok kişinin ölmesinin normal olmadığını kaydeden Altaca, şöyle dedi: 


"Köye yakın hakim bir tepede 1997 yılında kurulan 3 GSM vericisinin kansere yol açtığını düşünüyoruz. Vericinin çevresindeki ağaçlar kurumuş ve yine çevresinde ot yeşermiyor. Kanserin bu vericiden kaynaklandığını düşünüyoruz. Çeşitli kurumlara şikayete bulunduk. Sağlık görevlileri kanser taraması yaptı. Ancak bize açıklama yapılmadı. Bu konuda devletten yardım bekliyoruz. Ölen kişilerin büyük kısmının yaşı 40ın altında. Gençlerimizi kanser bizden alıyor. Araştırılmasını istiyoruz." 


AYNI AİLEDEN 4 KAYIP 


Kanser hastalığı nedeniyle ailesinden Emine Benli (64), Ahmet Önder (73), Süleyman Önder (72) ve Ümmü Gülsüm Tufanın (28) vefat ettiğini anlatan elektrikçi Ali İhsan Benli, 4 akrabasının son 2 yılda yaşamını yitirdiğini söyledi. Hepsine de kanser teşhisi konulduğunu kaydeden Benli, "Sadece bir kanser türü görülmüyor. Akciğer kanserinden ölen de var, pankreas kanserinden ölen de... Durumun araştırılmasını istiyoruz. Kansere yol açan unsur neyse ortadan kaldırılmalı" diye konuştu. 


ÜNİVERSİTE ÖĞRENCİSİ DE KANSER KURBANI 


Kanserden üniversite öğrencisi oğlu 22 yaşındaki Hasan Uysalı kaybeden Ömer Uysal da, "Köyümüzde son 5 yılda 50 kişi kanserden vefat etti. Belli bir kanser türü yok. Benim canım yandı. Başkalarının canı yanmasın. Bu konuda kapsamlı bir araştırma yapılmasını istiyoruz. Küçük bir köyde bu kadar kanser vakasının görülmesi normal değil" dedi. 


Hüseyin Solin ise oğlu 29 yaşındaki Bayram Solinin kanserden öldüğünü söyledi. Oğlunun turizm sektöründe çalıştığını kaydeden Hüseyin Solin, "Oğlum aniden rahatsızlandı. Hastaneye götürdüğümüzde kanser olduğunu söylediler. Bir süre tedavi görmesine rağmen kurtarılamadı" diye konuştu.


 
  
 