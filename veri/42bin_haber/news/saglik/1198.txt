Mikroçipten körlüğe umut ışığı
Tavuk karası hastalığı yüzünden görme yetisini kaybeden 15 milyon kişiyi ışığa kavuşturacak mikroçip geliştirildi. Optik dokuları elektrikle uyaran mikroçipin nakledildiği 9 kişi yeniden görmeye başladı.
ALMAN bilim adamları halk arasında tavuk karası olarak bilinen ve körlüğe yol açan 'retinitis pigmentosa'nın (RA) tedavisinde umut verici bir keşfe imza attı. Tubingen Üniversitesi Göz Araştırmaları Enstitüsü'nden Prof. Eberhart Zrenner ve ekibi geçirdikleri dejeneratif hastalığın ileri derecede görme bozukluğu yarattığı 27 kişiyi gözlerine yerleştirdikleri mikroçiple ışığa kavuşturdu. Hastalardan 9'u ise yeniden görmeye başladı. Gözbebeğinin arkasına yerleştirilen 3 mm. büyüklüğündeki mikroçip bin 500 piksel. Hastalık geçiren insanların gözlerine yerleştirilen mikroçip çoğunlukla genetik miras olarak gelişen RP'nin tedavisine umut ışığı oldu. 

Yöntem 27 hastada başarılı oldu

Tubingen Üniversitesi uzmanlarının geliştirdiği mikroçip retinanın altına naklediliyor. Optik dokulara elektrikle uyarı gönderen çip yeniden görmeyi sağlıyor. Prof. Eberhart Zrenner, çipi test ettiği 27 hastanın kendilerine gösterilen yüz ifadelerini tanıdığını açıkladı. Hastalar masadaki meyve ve trafik sinyal levhaları gibi nesneler arasındaki farkı da ayırt edebildi. Prof. Zenner, çipin fonksiyonu hakkında şu bilgileri verdi: "Mikroçipi retina altında ve makula bölgesine implant ediyoruz. Çip, burada hasarlı bölgenin işlevini üstlenerek retinadaki sinirleri harekete geçiriyor. Sinirlerin uyarılmasıyla bazı formların yeniden yeniden biçimleniyor." Mikroçipih retina implant teknolojisinin geliştirilmesi için ön keşif olduğunu söyleyen Zenner; "Böylece retinada hasar meydana gelen kişilerin harici görme gerecine ihtiyacı kalmayacak" açıklamasını yaptı, Retinada kalıcı hasar bırakarak kişiyi kör eden hastalığın bugüne kadar tedavisi yoktu. Tavuk karası beyne giden sinirlerin görevlerini zamanla yerine getirememesinden dolayı oluşuyor.