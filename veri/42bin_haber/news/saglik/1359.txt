'Az kaldı çözüyoruz'
Erzurum Atatürk Üniversitesi Yakutiye Araştırma Hastanesi Göz Hastalıkları Ana Bilim Dalı öğretim üyesi Doç. Dr. Orhan Ateş, erken doğan bebeklerde görülen ve körlüğe neden olan göz siniri hastalığına çare bulmak üzere olduklarını söyledi.
Doç. Dr. Orhan Ateş, tıp dilinde prematüre retinopatisi olarak bilinen erken doğan bebeklerde görülen hastalık nedeniyle her 100 bebekten 10unun gözlerinin görmediğini belirtti. L- Carnitire molekülüyle fareler üzerinde antioksidan deneyen Doç. Dr. Orhan Ateş, erken doğumlarda görülen körlüğü önlemek üzere olduğunu açıkladı. Geçen yıl 6- 9 Eylül tarihlerinde İtalyanın Milano kentinde yapılan Euro Retina toplantısında deney sonuçlarını bildiri olarak yayınlayan Doç. Dr. Orhan Ateş şunları söyledi: 


"İlk olarak farelerde bu hastalığı oluşturduktan sonra L- Carnitire molekülüyle fareler üzerinde antioksidan çalışma yaptım. Farelerin tamamında bu ciddi hastalığı önledik. İnsanlar üzerinde belli bir çalışma elde edebilirsek, tıp literatürü için önemli bir çalışma olacak. Tedaviyi uyguladığımız hayvanların hepsinde hastalığı, evre 5 dediğimiz tam körlük safhasına ilerlemeden durdurduk. Ciddi oranlarda hastalığı önlediğini gördük. Bu çalışma dünyada ilk olarak hastanemizde yapıldı. Çalışmanın amacı erken doğan bebeklerde gelişen körlüğü önlemekti. Hayvanlarda bu tedaviyle ilgili önemli derecede sonuçlar elde ettik. Bu tedavide insanlar üzerinde uygulama aşamasına gelindi. İnsanlar üzerinde belli oranda başarı elde edersek, en azından yüzde 10luk körlüğe giden popülasyonu yarı yarıya azaltabilirsek tıbbi açıdan mühim bir sonuç elde etmiş olacağız."

 
'40 HAFTADAN ÖNCE DOĞAN BEBEKLERDE GÖRÜLÜYOR' 


Hastalık hakkında bilgi veren Doç.Dr. Orhan Ateş erken teşhisin önemli olduğunu söyleyerek şunları anlattı:

"Prematüre Retinopatisi erken doğan bebeklerde görülen bir hastalıktır. Burada temel sorun çocuğun erken doğmasıdır. Normalde göz siniri anne karnında 40ıncı haftada oluşur. Erken doğan bebeklerde ise göz siniri tam oluşmaz. Bu yüzden damarlaşmanın olmadığı göz siniri bölgesinde istenmeyen damarlar oluşur. Damarlar göz içi kanamasına ve göz sinirinde ayrılmalara yol açar. Bunun neticesinde yeni doğan bebeklerde kalıcı körlük oluşur. Hastalığın 1den başlayıp 5e kadar çıkan evreleri vardır. 5inci safhasına gelmiş bebeklerde kalıcı körlük olur. Kalıcı körlük oluşmaması için erken teşhis çok önemlidir. Hastalığın evre 2 ve 3te tespit edilmesi ve lazerle tedavi edilmesi bebeklerde kalıcı körlüğü önler. Anneye bağlı faktörlerde körlük hastalığına zemin hazırlar. Annenin sigara kullanması, gebelik sırasında geçirdiği enfeksiyonlar, yaşam kalitesine dikkat etmemesi nedenlerinden erken doğum olur."


 
  
 