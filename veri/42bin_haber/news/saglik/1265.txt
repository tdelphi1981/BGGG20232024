Epilepsi hastası artık bayılmıyor
El ve ayaklardaki sinir uçlarının uyarılması ile yapılan refleksoloji, özellikle nörolojik rahatsızlıkların tedavisinde umut oldu.
Kayseride epilepsi hastası olan 7 yaşındaki Musa Özleyen, el ve ayak tabanına yapılan masaj tedavisiyle bayılma nöbetinden kurtulduğu gibi konuşma ve algılama problemi de öncesine göre düzeldi. 

El ve ayaklardaki sinir uçlarının uyarılması ile yapılan refleksoloji, özellikle nörolojik rahatsızlıkların tedavisinde umut oldu. 4 yıldır dirençli epilepsi hastası olan Musa Özleyen de, refleksoloji terapileriyle büyük ölçüde sağlığına kavuştu. Baba Ali Özleyenin verdiği bilgiye göre, 3 aylık el ve ayak masajı tedavisinden sonra Musanın bayılma nöbetleri kesildi, algılaması arttı ve konuşması eskiye göre düzeldi. Daha önce Musa için çalmadık kapı bırakmadığını belirten baba Özleyen, Musa, ilaç tedavisi devam ederken özellikle son zamanlarda sık sık bayılma nöbetleri geçirmeye başlamıştı. Bir arkadaşımın tavsiyesiyle 3 ay önce refleksoloji tedavisine başladık. İkinci hafta sonunda nöbetler kesildi, konuşması düzelmeye başladı. Musa artık uzun cümleler kurabiliyor ve geçmişi hatırlıyor. Önceden bunları yapamıyordu diye konuştu.

Refleksolojinin alternatif bir tedavi yöntemi olduğunu belirten Refleksoloji Uzmanı Kamil Aydın Canel de hastaları tıbbi tanılar doğrultusunda tedaviye aldıklarını vurguladı. Rahatsız olan organın el ve ayak tabanındaki sinir uçlarına masaj yaparak o organın tedavi sürecini hızlandırıyoruz. diyen Canel, bu tedavi şeklinin, migren, sinüzit, panik atak, kabızlık, uykusuzluk, bel ve boyun fıtığı gibi rahatsızlıklarda büyük oranda sonuç verdiğini söyledi. Canel, Nörolojik hastalıklarda ise rahatsızlığın seviyesine göre yüzde 50 ila yüzde 95 oranında iyileşme sağlıyor dedi. 

Bu arada binlerce yıllık geçmişi olan refleksoloji, Dünya Sağlık Örgütü tarafından tamamlayıcı tıp dalı olarak kabul edildi. Önceki yıl ise Sağlık Bakanlığı tarafından destek tedaviler kapsamında incelenmeye alındı.