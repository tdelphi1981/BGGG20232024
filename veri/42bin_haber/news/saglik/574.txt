Manuel terapi ile kaliteli yaşam
Kişilerin yaşam kalitesini düşüren bel, boyun, sırt ve ayak ağrılarına manuel terapi ile çözüm. Almanya ve İtalya’da 30 yıldır Avrupa’da Chirotherapie, Osteopathie, Dorn-Therapie, Kinesiologi gibi manuel terapinin tedavi metotlarını uygulayan Erkan Mirzaoğlu, bu yöntemle hastaların kronik ağrılarından kurtulduğunu söyledi
 Manuel terapi uygulayan isimlerden biri de Erkan Mirzaoğlu, her ay Türkiye’ye gelerek bu tedavi yöntemi ile ilgili hem doktorlar ve fizik tedavi uzmanlarına eğitimler veriyor hem de hastaların rahatsızlıklarını gideriyor. Manuel terapinin tıbba alternatif olmadığını, tıbbın tamamlayıcısı olduğunu kaydeden Mirzaoğlu, “Biz sebepten sonuca gideriz. Tıp genellikle ağrıya yoğunlaşıyor ve ağrıyı gidermek için çalışıyor. Halbuki ağrı bir nimettir ve bize vermek istediği bir mesaj vardır. O mesaj alınmadan ağrının giderilmesi doğru olmaz” dedi.
  
 AĞRILAR 24 OMURUN SİNİR SİSTEMİ İLE BAĞLANTILI
  
 Ağrıların çoğunun sırtta bulunan 24 omurun sinir sistemiyle bağlantılı olduğunu ifade eden Mirzaoğlu, “Omurların bloke olmasıyla sıkışan sinirler, irtibati olan organların da çalışmasını negatif yönde etkiliyor. Buranın organları tetiklemesiyle meydana geliyor” diye konuştu.
  
 TÜRKİYEDE YETERİNCE BİLİNMİYOR
  
 Manuel terapi tekniklerinin Türkiye’de tanınmamasından yakınan Mirzaoğlu, “Bu bir akademi. Bu akademiler maalesef Türkiye’de yok. 5 seneye ulaşan eğitim sonucu insanlar bu titre sahip olabiliyorlar. Büyük oranda vücutta oluşan dengesizlikten dolayı omurların sıkışmasına yol açan ayaklardaki eşitsizlik Türkiye’de hala bilinmiyor.” dedi. Tam olarak iyileştirilemez olarak belirtilen migrenin büyük oranda atlasın kaymasından oluştuğunu vurgulayan Mirzaoğlu, bunun yerine oturtulması durumunda ise  hastanın iyileştiğine vurgu yaptı.
  
 BACAKLARDAN BİRİ KISAYSA BEL FITIĞINA DİKKAT
  
 Hastalarında ilk önce bacak boylarının eşit olup olmadığına baktığını ifade eden Mirzaoğlu, “Zaten bel fıtığının sebebi de bir bacağın diğerinden bir-iki santim kısa olması. Hasta kendini rahat bıraktığı sürece birkaç dakika içinde kayma yerine oturtuluyor” açıklamasında bulundu. Türkiye’de fıtığın kanser gibi algılandığını belirten Mirzaoğlu, “Fıtık omurların arasında olan bir conta gibi anlatılabilir. Patlayıp çıktığı zaman sinire baskı yapar. Bu sinirdir sizi rahatsız eder. Bu yöntemle bunu açınca tekrar içine giriyor ve böylece siniri rahatlatıyoruz” diyerek her bel ağrısının da fıtık olmadığının altını çizdi.
  
 TEDAVİ İÇİN TEK ŞART KİŞİNİN KENDİNİ RAHAT BIRAKMASI
  
 Manuel terapiyi bilmediği için korkup kendini bırakamayan kişilere müdahale edemediğini ifade eden Mirzaoğlu, sadece kaza sonucu oluşan durumlarda röntgen istediğini ve hastayı hastaneye yönlendirdiğini kaydetti.