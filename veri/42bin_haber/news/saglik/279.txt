Türkiye gri tusinamiye hazır değil
Bu hafta Dünya Yaşlılar Haftası. Türkiyede 65 yaş üstünde yaklaşık 5.5 milyon insan yaşıyor. Peki Türkiye giderek artan yaşlı nüfusa hazır mı? Bezmialem Vakıf Üniversitesi Tıp Fakültesi İç Hastalıkları Geriatri Bilim Dalından Prof. Dr. Ahmet Turan Işık, Türkiyede doğumdan itibaren yaşam beklentisi 74.5 yıl olarak hesaplanıyor. Ancak ülke bu nüfusun ihtiyaçlarını karşılamaya henüz hazır değil dedi.
Dünya bugün 65 yaş üstünü yaşlı kabul ediyor. Pekçok nedene bağlı olarak ömrün uzaması yaşlı nüfusu giderek artırıyor. Bu nedenle sayıları giderek artan yaşlılar için gri tusinami benzetmesi yapılıyor. Herkes uzun yaşamak istiyor. Ancak yaşlılıkla birlikte sağlık sorunları da artıyor.

Yaşlılarla uğraşan geriatri uzmanlarının sayısının yetersiz olduğunu belirten Prof. Dr. Işık şunları söylüyor: Alzheimer Hastalığı başta olmak üzere bütün demanslar (bunama), deliryum, depresyon, osteoartrit (eklem kireçlemesi), düşmeler, polifarmasi (gerektiğinden fazla ve uygunsuz ilaç kullanımı), beslenme bozukluğu, bası (yatak) yaraları, idrar ve gaita kaçırma, osteoporoz (kemik erimesi), diyabet (şeker hastalığı), hipertansiyon ve iskemik kalp hastalıkları yaşılarda sıklıkla görülen sorunlar. Üzülerek belirtmek isterim ki ülkemiz bu konuda gerekli alt yapıyı hazırlayamadı. Sadece yaşlılar bakımı ve sağlık hizmetlerinin sağlanması yetmez. Tek uğraşı alanı yaşlı olan geriatri uzmanlarının da hekimlik pratiklerini uygulamasına imkan verecek yasal düzenlenmelerin yapılması gerekiyor. Bununla birlikte, yaşlılığın artık ülkemiz için bir fenomen olarak ele alınması ve buna göre hem sağlık hem de sosyal alanda devlet politikaları geliştirilmesi gerekiyor.

Geriatri uzmanı az

Geriatri 60-65 yaş ve üstü hastaların sağlık sorunları, hastalıkları, sosyal ve fonksiyonel yaşamları, yaşam kaliteleri, koruyucu hekimlik uygulamaları ve toplum yaşlanmasıyla ilgilenen bir bilim dalı. Halen iç hastalıkların bir yan dalı. Geriatri uzmanı ünvanı hekimlere 4 yıllık iç hastalıkları uzmanlık eğitimi üzerine, içerisinde nöroloji ve psikiyatri gibi rotasyonların olduğu 3 yıllık geriatri yan dal eğitiminden sonra veriliyor. Sağlık bakanlığının yaşlılarla ilgilenen ve bu konuda akademik çalışmaları olan bazı iç hastalıkları uzmanlarına da geriatri uzmanı ünvanı vermesine rağmen ülkemizde geriatri uzmanı sayısı yeterli değil. Geriatri bilim dalları ve üniteleri sayılı birkaç üniversite ve 1-2 devlet hastanesinde mevcut. Türkiyede 2020de 65 yaş üstü nüfusun 6.5 milyon yani nüfusun yüzde 7.8ine ulaşması bekleniyor. 2050de bu rakam 17 milyonu, nüfusun yüzde 17.6sını bulacak.