7 soruda menisküs ve tedavisi
 
 KadıköyŞifa Ataşehir Hastanesi Ortopedi ve Tramatoloji Uzmanı Prof. Dr. Şeref Aktaş menisküs ve tedavisi hakkında en çok merak edilen soruları yanıtladı. 
 
 1- Menisküs nedir ve ne fonksiyonu vardır?
 
 Menisküs, diz eklemini oluşturan uyluk ve bacak kemiklerinin arasında yer olan hem dışta hem de içte birer adet olmak üzere bulunan C ve hilal şeklindeki fibroz ve kıkırdak dokudan oluşan yapılardır. Menisküsler, eklemin her iki kıkırdak yapısı arasında yer alan dize stabilite sağlayan kıkırdak yapılara süspansiyon görevi görmektedirler.
 
 2- Menisküs yırtığı nasıl olur?
 
 Menisküslerle ilgili görülen en önemli sorun menisküs dokusu yırtıklarıdır. Menisküs yırtıkları genç yaşlarda sıklıkla spor yaparken dizde dönme şeklinde burkulmalar ile olmaktayken orta yaş üzerinde menisküs yapısında zaman içinde gelişen yıpranma ve dejenerasyonlara bağlı olarak arabadan inip binerken, merdivenden inerken dizin dönmesi gibi çok daha basit travmalarla menisküs yırtıkları gelişebilmektedir.
 
 3- Menisküs yırtığında bulgular nedir?
 
 Menisküs yırtığında en önemli bulgu ağrı ve dizde hareket kısıtlılığıdır. Hastanın menisküs yırtığı olan tarafında ayağının üstüne basamama ve yürüme güçlüğü şikayeti görülür. Ayrıca travmanın şiddeti ile orantılı olarak menisküs yırtığı olan dizde şişlikte görülmektedir.
 
 Menisküs yırtıklarında tüm spor yaralanmalarında olduğu gibi ilk yaklaşım istirahat, buz tatbiki ve dizi elastik bandaj ya da bir dizlikle diz eklemini sabitlemek ve ağrı tedavisine yönelik ağrı ve kesici ve ödem azaltıcı antiemflamatuar ilaçları kullanmaktır.
 
 4- Menisküs yırtığının tanısı nasıl koyulur?
 
 Yırtık menisküs dokusu dizde takılma, kilitlenme, atlama sesi hissetme ve kıkırdağa sürterek zaman içinde kıkırdakta hasara neden olmaktadır. Menisküs yırtıklarının tanısı fizik muayene ve MR tetkiki ile yapılmaktadır. MR tetkiki ile dizde menisküs yırtığı varlığı, yırtık yeri, menisküs yırtığının menisküsün dış kenarına yakın ya da menisküsün gövdesinde olup olmadığını göstermektedir. Bunun yanında dizde menisküs yırtığı dışında kıkırdak yaralanması, ön çapraz, arka çapraz bağ yaralanması, diz kollateral ligament yaralanmaları olup olmadığı görülebilmektedir.
 
 6- Menisküs yırtıklarının tedavisi nasıl yapılmaktadır?
 
 Menisküs yırtıklarının tedavisi artroskopik cerrahi ile yapılmaktadır. Diz artroskopisi, 0.5 cm.lik 2 adet giriş deliğinden diz eklemi içine ilerletilen biri ince boru şeklinde kamera diğeri de cerrahi işlemde kullanılacak alet yardımı ile yapılmaktadır.
 
 Menisküsün dış kenarında %10 - 15 lik kesim bizim kırmızı bölge olarak adlandırdığımız kanlanan ve iyileşme potensiyeli olan bölgedir. Bu bölgede ki belli büyüklüğe kadar yırtıklar dikilerek tedavi edilebilmektedir. Diğer yırtıklar ise hem hastanın şikayetlerine son verme hemde menisküs yırtığına bağlı dizde gelişebilecek sinovit, kıkırdak hasarı gibi problemleri önlemek için menisküsün yırtık kesiminin çıkarılması ile tedavi edilmektedir.
 
 7- Diz Artroskopisi sonrası hastanede kalış gerekli midir?
 
 Menisküs yırtığında yırtık kesimi çıkarılan hastalarımız, hastaneden aynı gün çıkmakta ya da en fazla 1 gece hastanede kalmaktadırlar. Hastalar ameliyat sonrası 2. saatte ayağa kalmakta ve yürümektedirler. Yurt dışından ya da uzak şehirlerden gelen hastalarımız ameliyatın ertesi günü uçak yolculuğu yapabilmektedirler. Sıklıkla bir hafta istirahat sonrasında işlerine dönmektedirler.