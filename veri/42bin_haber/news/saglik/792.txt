Burun estetiğinde doğallık mümkün
 
 Ameliyatlara farklı bir bakış açısı getiren Poligon Rinoplasti'nin önemli avantajı burun estetiği ameliyatlarında oluşan “mandal burun” gibi şekil bozukluklarının oluşmaması ve bazen ameliyat olan kişinin arkadaşlarının bile anlamayacağı kadar doğal sonuçlar elde edilmesidir. 
 Burun estetiği ameliyatının, resim bilgisi ile yapılması temeline dayanan Poligon Rinoplasti'de Dr. Barış Çakır burnu önce kübik formlarla (üçgen,dörtgen,beşgen gibi) analiz ediyor. Çakır, çok sayıda güzel burun kübik formlarla analiz edilerek ortaya bir estetik burun şablonu oluşturmuş. Bu şablon, burun estetiği isteyen hastalar için bir kılavuz olarak kullanılıyor. Bu yöntemle estetik yapılmamış kusursuz bir burnun kıkırdak anatomisi çizilmiş oluyor. 
 ÖNCE TASARIM SONRA AMELİYAT
  
 Çizilen resim, güzel ve nefes alan burunlar incelenerek ortaya çıkartıldığı için bu sistemle elde edilen sonuçlar çok doğal oluyor. Burunları 3 boyutlu inceleyen bu şablon aracılığı ile burnun ışık ve gölgeleri tasarlanmış oluyor. 
 Açık teknik burun ameliyatlarında da kapalı teknik burun ameliyatlarında da rahatça uygulanabilen yöntem, kapalı teknikte yapılırsa ek avantajlar sağlıyor. Bu yöntemle yapılan ameliyatlarda farklı dikiş teknikleri de kullanan Dr. Barış Çakır ameliyatlarında amacının “hem sağlıklı nefes alan hem de doğal görünümlü burun” ortaya çıkarmak olduğunu söylüyor. 
 2004 yılından bu yana sanatla bilimi estetik temelde birleştiren Çakır'ın, geliştirdiği bu yeni teknik yakında Amerika'nın saygın dergilerinde Aesthetic Surgery Journal'da yayınlanacak. 
  