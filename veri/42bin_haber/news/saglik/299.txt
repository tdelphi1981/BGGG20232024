92 yaşında Alzheimer'ı yendi
İzmirde oturan fotoğraf sanatçısı Denizlili Arzu Sandal, Alzheimer hastalığına yakalanan ve bir dönemin ünlü şarkıcısı Safiye Aylanın sesinden dinlediği "Ben seni unutmak için sevmedim" şarkısıyla hayata tutunup, 2 yılda iyileşen anneannesi 92 yaşındaki Saime Emrenin hayat hikayesini kitaplaştırdı.
Denizlide basın mensuplarıyla Gazeteciler Cemiyetinde bir araya gelen Arzu Sandal, İzmirde birlikte oturduğu anneannesi Saime Emre ile yaşadıklarını anlattı. İki yıl önce Alzheimer hastalığına yakalanan ve bu nedenle yemek yiyemeyen, konuşamayan, ihtiyaçlarını göremeyecek hale gelen anneannesinin iyileşme sürecindeki yaşadıklarını fotoğraflayan, Ankara ve Muğlada sergi açan Arzu Sandal, 35 fotoğraftan oluşan üçüncü sergisini Denizli Makine Mühendisleri Odası Sergi Salonunda izlenime sundu. Anneannesinin hastalık ve iyileşme sürecini hasta yakını ve fotoğraf sanatçısı olarak gözlemleyen Sandal, "Eyvah anneannem ergen mi oluyor?" isimli kitabının hazırlığını da tamamladı. Anneannesinin iyileşme sürecini fotoğraf ve yazılarla kitaplaştıran Sandal, kitabın Ozan Yayınlarından Ocak ayında piyasaya çıkacağını söyledi. 
  
ALZHEIMER'I YENDİ / Foto Galeri 


Arzu Sandal, Alzheimer hastalığına iki yıl önce yakalanan anneannesinin sevgi, emek, mücadele, şefkatle iyileştiğini ve İzmirde mutlu bir yaşam sürdüğünü söyledi. Anneannesi Saime Emrenin iyileşme sürecinin mucize olduğunu söyleyen Sandal, "Anneannemin Alzheimer hastalığına yakalanmasını içimize sindiremedik. Doktorlar iki yıl önce umut yok, sabaha ya çıkar ya çıkmaz dedi. Biz de evimizde vefat etsin diye götürdük. Birkaç gün geçti, anneannem vefat etmedi. Gramafondan Safiye Ayladan Ben seni unutmak için sevmedim şarkısını dinlettim. Anneannem mırıldanmaya başladı. Bu sırada yemek yiyemiyor, konuşamıyor, hareket edemiyordu. Bir mucize olmuştu. Şarkıyı mırıldanınca gözyaşlarına boğulduk. O gün anneannemin bin kare fotoğrafını çektim. Daha sonra puzzle oynatmaya, resim yaptırmaya başladık. Sürekli müzik dinletiyor, sevgi ve şefkatle yaklaşıyorduk. Anneannem mucizevi bir şekilde iyileşti. Şu anda sağlığı da çok iyi" dedi. 


Arzu Sandal, Alzheimer hastalığına dikkat çekmek amacıyla hazırladığı kitabın gelirinin tamamen Alzheimer Derneğine bağışlayacağını sözlerine ekleyerek, "Sergi açmamın, kitap hazırlamamın nedeni, sevgi dolu iyi bir bakımla Alzheimerli yaşlılarımıza sahip çıktığımızda, onların yaşam kalitesini olumlu hale getireceğimize örnek olmaktır" diye konuştu. 


TÜRKİYE YAŞLANIYOR ALZHEİMER BÜYÜK TEHLİKE 


Fotoğraf sanatçısı Arzu Sandalın çalışmalarına destek veren Alzheimer Derneği Denizli Şube Başkanı Nöroloji Uzmanı Dr. Sultan Çağırıcı da, "Şu anda genç olan Türkiye nüfusu yaşlanacak. Türk halkının da ömrü uzuyor. Dolayısıyla 2050 yılında büyük bir yaşlı nüfusumuz olacak. Dünya Sağlık Örgütünün verilerine göre 2050de Türkiye, en fazla Alzheimer hastasının olduğu 4 ülkeden biri olacak. Alzheimer hastalığıyla mücadele etmek zordur, zahmetlidir. Bu konuda yerel yönetimlerde bakımevleri açmalıdır. Denizlide 5 bin civarında Alzheimer hastası var. Nazilli Belediyesinin Alzheimer hastaları için açtığı bakımevi diğer yerel yönetimlere de örnek olmalıdır. Türkiye yaşlanıyor, Alzheimer hastalığı büyük tehlike arz ediyor. Depresyon hastalığı olanlar mutlaka tedavi olsun, zira tedavi edilmeyen depresyon rahatsızlıkları alzheimeri tetikliyor" diye konuştu.


 
 