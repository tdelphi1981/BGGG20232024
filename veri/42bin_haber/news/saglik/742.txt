Soğuk havalarda kalp ve damar hastalıklarına dikkat
Kardiyoloji Uzmanı Dr. İsmail Bıyık kalp ve damar hastalığı olan kişilerin soğuk ve rüzgarlı havalarda kendilerine her zamankinden daha fazla dikkat etmelerini gerektiğini belirterek, alkol ve sigara tüketiminin de soğuk havalarda sıkıntılı ve riskli alışkanlıklar olduğunu söyledi. 
Kardiyoloji Uzmanı Dr. İsmail Bıyık, "Soğuk havalrda insanlar kalp ve damar sağlığına dikkat etmeleri gerekir." 
Afyonkarahisar Özel Fuar Hastanesi Kardiyoloji Uzmanı Dr. İsmail Bıyık kalp ve damar hastası olan kişilerin, hastalık risklerinin kış mevsiminde daha fazla arttığını söyledi. Havaların soğuması ile birlikte kalp hastalıklarının da daha sık gündeme gelmeye başladığını kaydeden Dr. Bıyık, “Soğuk havalarda insanlar kalp ve damar sağlıklarına özellikle çok dikkat etmeleri gerekiyor. Soğuk direkt olarak kalp damarlarında büzüşmeye neden olur bu yüzden, özellikle kalp ve damar hastalığı olan kişilerin rüzgara karşı yürümemeleri, kendilerini muhafaza etmeleri çok uygun olur.

Bu kişilerin mşmkşnse rüzgarı arkalarına alarak yürümeleri daha doğru olur. Birde kalp hastalarının böyle soğuk havalarda çok iyi giyinmeleri gerekiyor. Dışarı mümkünse çıkmamaları ama çıkmaları gerekiyorsa da sıkı giyinerek, başlarını ve yüzlerini kapatarak çıkmaları daha doğru olur. Vücudumuzu kapatan elbiseler özellikle tercih edilmeli, bol ve çok katlı giyinerek, arada hava tabakaları oluşturarak ısınmayı kolaylaştırmalıyız. Alkol ve sigara kullanan kişilerin soğuk havalarda mümkünse bunlardan uzak durmaları gerektiğini de vurgulayan Dr. İsmail Bıyık, “Özellikle soğuk havalarda sigara tüketimi ve alkol alımı sıkıntılı ve riskli alışkanlıklar. Soğuk havalarda sigara içilmemeli ve alkol alımından kaçınılmalı, aşırı alkol vücuttaki damarları genişletir. Isı kaybına neden olarak, üşümenin ve soğuğa maruz kalmanın etkilerini artırır. Bu yüzden soğuk havalarda alkol alınması düşüncesi kesinlikle yanlış bir düşüncedir ve yapılmamalıdır, diye konuştu.

Kış mevsiminde karbonhidrat ağırlıklı gıdalar tüketilmeli

 Soğuk havalarda spor ve egzersiz yapımına da dikkat edilmesi gerektiğini anlatan Dr. Bıyık, şöyle konuştu: “Soğuk havalarda spor, mümkünse kapalı mekanlarda, ortam ısısı iyi olan yerlerde yapılmasını tavsiye ediyoruz. Eğer bunu yapamıyorlarsa egzersizlerini dışarıda yapmak yerine ertelemeleri daha doğru olur. Kişilerin soğuk havalarda hekimlerin verdikleri ilaç  tedavilerini istisnasız uygulamaları gerekiyor. Kış mevsiminde enfeksiyonlardan korunmak için grip aşısı muhakkak yapılmalı. Özellikle diyabetik ve kronel kalp rahatsızlıkları olan ve yaşı 60’ın üzerinde olan kişilerin grip aşısı yaptırmaları çok önemli çünkü bunlar risk grubuna giren hastalar. Kalp ve akciğer hastalarının primikok aşılarını 5 yılda yaptırmalarını gerektiğini öneriyoruz. Bunun dışında soğuk havalarda beslenmede çok önemli. Kış mevsiminde karbonhidratlar bakımından zengin gıdalar almak gerekiyor. Çünkü bunlar direkt enerjiye ısıya çevriliyor. Bu yüzden karbonhidrat tüketimi kış aylarında arttırılmalı. Kış mevsiminde bununla birlikte sürekli hareketsiz kalmakta problem olabiliyor. Hastalarımız ev içerisinde sürekli hareket etmeliler.