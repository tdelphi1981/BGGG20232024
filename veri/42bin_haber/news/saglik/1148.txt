Çölden buzullara
Türkiye’nin ilk çöl maratoncusu Prof. Dr. Taner Damcı’nın, organ bağışına dikkat çekmek için katıldığı “Antartika Ultra Maratonu” fotoğrafları Memorial Şişli Hastanesi Sanat Galerisi’ne sergileniyor. 
Memorial Şişli Hastanesi Endokrinoloji Bölümü’nden Prof. Dr. Damcı organ bağışına dikkat çekmek ve bu konuda farkındalık yaratmak amacıyla yarıştığı Antarktika Ultra Maratonu’nun fotoğrafları, 20 Şubat – 15 Mart tarihleri arasında Memorial Şişli Hastanesi Sanat Galerisi’nde ziyaret edilebilecek. 
60 dereceden -20’ye 
2001 yılında başladığı maraton macerası boyunca Sahra, Gobi ve Atamaca çöllerini geçen ve Türkiye’nin ilk ultramaratonu Likya Yolu’nu düzenleyen Prof. Dr. Taner Damcı, Türkiye’yi çöl maratonu ile tanıştırdı ve ilk çöl maratoncusu unvanını aldı. Bugüne kadar güneşte 60 dereceyi gösteren hava sıcaklıklarında koşan Prof. Dr. Damcı, Antarktika Ultra Maratonu’nda ise -20 derecede mücadele etti.  
Organ nakilli çocuklar için koşmak büyük mutluluk 
Prof. Dr. Taner Damcı, organ bağışına dikkat çekmek ve her yıl daha fazla çocuğun organ nakli ile hayata dönmesini sağlamak için koştuğu maraton hakkında duygularını şöyle ifade etti: 
“Koşarken bir amacım vardı. Organ bağışına dikkat çekmek istiyordum. Bu benim için göstereceğim performansımdan bağımsız ve çok onur vericiydi. Maratonda organ nakline dikkat çekmiş ve organ bağışının özendirilmesine katkıda bulunmuş oldum. Birkaç kişinin aklında kalıcı olsa, birkaç kişi bile organı bağışlasa ülkemiz için bir adım olacaktır diye düşünüyorum.” 
Antartrika Ultra Maratonu’nu fotoğraflarından oluşan “Çölden Buzullara” fotoğraf sergisi, 15 Mart 2013 tarihine kadar Memorial Şişli Hastanesi Sanat Galerisi’nde sergilenecek.