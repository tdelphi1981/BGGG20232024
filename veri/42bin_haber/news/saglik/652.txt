Yaşlı adam sedyeden düşürüldü
Niğdede baca temizliği yapmak için çıktığı evin damından düşüp ağır yaralanan 76 yaşındaki Akif Yüksel, götürüldüğü hastanede ambulanstan indirilirken sedyeden de düşürüldü. Başından darbe alan Akif Yüksel öldü.
Merkeze bağlı Gümüşler Beldesinde saat 11.00 sıralarında meydana gelen olayda Akif Yüksel, baca temizliği yapmak için evinin damına çıktı. Burada dengesini kaybeden Yüksel, yaklaşık 6 metre yükseklikten beton zemine düştü. Ağır yaralanan Akif Yüksel, 112 ambulansıyla Niğde Devlet Hastanesine götürüldü. 

 
SEDYEDEN DÜŞÜP BAŞINI ÇARPTI

 
Akif Yüksel sağlık ekibi tarafından ambulanstan indirilirken, sedyenin ayakları açılmayınca kayıp yere düştü. Sağlık görevlileri, kafa üstü düşen Akif Yükseli tekrar sedyeye alıp, Acil Servise taşıdı, ancak doktorların tüm müdahalelerine rağmen Yüksel yaşamını yitirdi. 

Yükselin ölüm nedeninin tam olarak belirlenebilmesi için otopsi kararı alınırken, olayla ilgili soruşturma sürüyor.


 
 