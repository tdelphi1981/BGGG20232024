Eksi 50 derecede atan kalp
Kayseride Erciyes Üniversitesi Tıp Fakültesi Kalp Hastanesinde ilk kez uygulanan yöntemle, 50 yaşındaki Sermin Yükerinin ritim bozukluğu olan kalbi, sıfırın altında 50 dereceye kadar soğutularak tedavi edildi.
Erciyes Üniversitesi Tıp Fakültesi Kardiyoloji Anabilim Dalı Öğretim Üyesi Prof. Dr. Namık Kemal Eryol, konuyla ilgili yaptığı açıklamada, Ankara, İstanbul ve bazı büyükşehirlerde uygulanan soğutma yöntemini ilk kez Kayseride kullandıklarını söyledi. Prof. Dr. Eryol, "Kalp ritim bozukluğu olan hastamızı dünyada yeni yeni uygulamaya başlanan soğutma yöntemiyle tedavi ettik. Hastanın kalbindeki çarpıntıya neden olan bölge eksi 40-50 derecede soğutularak tedavi edildi. Bu yöntem, radyo dalgalarıyla ısıtarak yapılan tedaviye göre daha başarılı sonuçlar veriyor. Kalp çarpıntıları tedavi edilmediği zaman kalp yetersizliği, kalp büyümesi ve ölüme neden olabilen pıhtı atmaya bile yol açabiliyor. Hastamız artık ilaç kullanmadan normal yaşamını sürdürecek" dedi. 


Prof. Dr. Eryol, yeni soğutma yönteminin hastanelerinde günde 3 hastaya uygulanabildiğini ve tedavi giderlerinin SGK tarafından karşılandığını da sözlerine ekledi.
 

Tedavi sonucu sağlığına kavuşan 2 çocuk annesi Sermin Yükeri, Prof. Dr. Namık Kemal Eryola teşekkür ederek, Kalp ritmim bozuk olduğu için sürekli hastaneye gitmek zorunda kalıyordum. Hocama güvendiğim için ilk kez yapılacak bu yöntemi kabul ettim ve operasyon çok başarılı geçti. Şimdi kendimi çok iyi hissediyorum diye konuştu.


 
  
 