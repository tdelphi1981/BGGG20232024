Yuvarlak burun ucu tarihe karışıyor
Burun estetiği konusundaki çalışmaları ile tanınan Op. Dr. Barış Çakır "içten bantlama" adını verdiği yeni bir teknik geliştirdi.
 İlk olarak 6 yıl önce ameliyatlarda denemeye başladığı daha sonra da daha güzel burun ucu elde etmeye başladığını gördüğü tekniği geliştiren Çakır artık bu yöntemi ameliyatlarının hepsinde kullanmaya başladı.
 Bu konuyla ilgili pek çok kongreye konuşmacı olarak davet edilen ÇAKIR'ın içten bantlama tekniği tıbbi literatüre de girdi.
 Bu teknik, Rhinoplasty: A Complete Subperichondrial Dissection with Management of the Nasal Ligaments."(Tam Subperikondrial diseksiyon ve burun ligamentlerinin onarılması) adı ile Amerikan'ın saygın dergilerinden Aesthetic Surgery Journal'de de yayınlandı.
 İçten bantlama nedir?
 Burun ameliyatı kıkırdak ve kemiklere yapılır. Bu ameliyatı yapabilmek için deri, kıkırdak ve kemiklerden ayrılır. Ameliyat bitince deri bantlanır ve alçı yapıştırılarak, derinin kıkırdak ve kemiklere tekrar yapışması sağlanır. Burun ameliyatında bantlama, burun derisini kontrol etmek için yapılır. Ülkemizde genellikle 1 hafta alçı yapılır ve bir hafta bant yapıştırılır. Burun bantlama süresi, derinin, burun ucu kıkırdaklarına oturması için bazen yetmiyor. Çakır ameliyatlarında burun derisini içeriden teyelleyerek, uzun süre bir bantlama etkisi elde ediyor Dr. Barış Çakır bu tekniğe "içten bantlama" adını verdi.
 Bu teknik nasıl bir yenilik getirecek?
 Normal bir burun ucunda kıkırdakların siluetleri seçilirken, bazen estetikli burunlarda, anormal bir yuvarlaklaşma olur. Yıllarca burun derisi parlayabilir, burun derisinin karakteri değişebilir, burun ucunun hemen üstündeki deride kalınlaşma, burun orta etinde sarkma olabilir. İçten bantlama, bu yan etkileri azaltır.
 Burun ucunun hemen üstündeki deriyi kontrol etmek çok zordur. Kemer alınınca oluşan deri fazlalığı, kabarıklık yapmaya çalışır. Burun küçültüldükçe deri fazla gelir ve burun ucu yuvarlaklaşır. Kabarıklık olma ihtimali olan noktalarda, alttaki kıkırdaklara dikince deri içerden teyellenmiş ve kontrol edilmiş olur. Böylece kabarıklık olmadan burun daha fazla küçültülebilir.
 İçten bantlama tekniğinde, ameliyat, burun dışını oluşturan kıkırdakların zarlarının altından yapılır. Böylece, nefes için önemli olan burun kaslarına daha az zarar vermiş olunur. İçten bantlama tekniğinde, kıkırdakların zarları, doğal örtücü doku olarak kullanılır.
 Burnun 3 boyutlu yapısı, sadece kıkırdak ve kemiklerle sağlanmaz. Burun ucu, elastik kas ve ligamentler ile hareketsiz gövdeye tutunur. Bu elastik bağlar, burun ucunun hareketli olmasını sağlarken, yüksekliğini ve açısını kontrol eder. İçten bantlama tekniği ile, kas ve ligamentler korunur, ameliyat bitiminde onarılır. Burun ucu düşmesi daha az görülür, daha az kıkırdak greft kullanılır, daha az şişlik olur, burun daha hızlı iyileşir, yumuşak doku hasarına bağlı "burun derisi parlaması" görülmez. Burunda uyuşukluk çok az olur.
  