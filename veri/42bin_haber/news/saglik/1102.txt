Ayva kompostosu hastalıklardan koruyor!
 
 Ayva kompostosu içeriğindeki C vitamini, kalsiyum, demir, protein ve karbonhidratlar ile birçok hastalığa karşı kalkan görevi görüyor.  Erciyes Üniversitesi Sağlık Bilimleri Fakültesi Beslenme ve Diyetetik Bölüm Başkanı Prof. Dr. Neriman İnanç, soğuk havalarda görülen öksürük, anjin, bronşit gibi hastalıkların tedavisinde ayva kompostosunun kullanılabileceğine dikkat çekiyor.  Ayva kompostosunun pek çok faydalı özelliği bulunduğunu belirten İnanç “Vitamin açısından güçlü meyve suları kış hastalıklarının yayılmasını engellerken, özellikle ayva kompostosu yoğun C vitamini içermesi ile tedavi sürecinde etkili oluyor. Ayrıca antiseptik özelliği bulunan malikasit ihtiva etmesi sayesinde enfeksiyonel hastalıklardan koruyor” diyor.  Prof. İnanç, ayva kompostosunun kalp ve damar hastalıkları, ishal ve hazımsızlık sorunlarının tedavisinde de etkili olabileceğini belirtiyor.