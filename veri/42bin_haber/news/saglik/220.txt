Körlük tarihe mi karışıyor?
İngiltere'de yapılan bir araştırma, görme engelliler için umut ışığı oldu. Uzmanlar deneylerin tamamlanması için destek bekliyor 
 İngiltere Southhampton Üniversitesi uzmanlarından Andrew Lotery'nin yaptığı açıklama, görme engelliler için heyecan verici sonuçlar içeriyor.
 
 Daily Mirror gazetesinin haberine göre; üniversite uzmanları körlüğe neden olan gözün arka katmanındaki ölü hücrelerin, gözün ön katmanında yer alan sağlıklı hücrelerle değiştirilebileceğini keşfettiler.
 
 Buluşun yaşlılığa bağlı olarak meydana gelen yaygın görme kayıplarından maküla dejenerasyonu başta olmak üzere bir çok tedavinin önünü açabileceği belirtiliyor. Southhampton Üniversitesi'ndeki araştırmacıların bir sonraki adımı, sağlıklı hücreleri gözün arkasındaki hastalıklı hücrelerle değiştirmeyi başarabilmek.
 
 FİNANSMAN LAZIM
 
 Tarihi buluş niteliğindeki bu aşama için gerekli deneyleri başarıyla tamamlayabilmek için araştırmacıların 1 milyon 250 bin euroya ihtiyaçları var. Araştırmayı yürüten uzmanlardan Prof. Andrew Lotery bu son derece heyecan verici keşfin sonuca ulaşması için desteğe ihtiyaçları olduğunu, böylelikle sonuca daha hızlı ulaşacaklarını belirtti.
 
 
 
  