Uykusuzluk kalbe iyi gelmiyor
Uykusuz kalan kişilerde kalp yetmezliği riskinin daha fazla olabileceği belirlendi. 
Norveçli Dr. Lars Laugsand ve ekibi, 20-89 yaşındaki 54 bin 279 kişinin sağlık bilgilerini 11 yıl inceledi.

Laugsand, uykuya dalmakta zorlanma, uykunun bölünmesi ve sabah zinde uyanamama ile kalp yetmezliği sorunu arasında bağlantı bulduklarını belirtti. 

Bilim adamları, bu uykusuzluk belirtilerinin üçüne sahip kişilerde kalp yetmezliğinin üç kat arttığını gördü.

Uyku sorunlarının değerlendirilmesinin kalp yetmezliğinin önlenmesine ışık tutabileceğini belirten Laugsand, uykusuzluğun kalp yetmezliği riskiyle bağlantısının henüz bilinmediğini ifade etti.

Böyle bir durum söz konusuysa uykusuzluğun uyku alışkanlıklarına ilişkin basit öneriler gibi stratejiler izlenerek tedavi edilebileceğine dikkati çekti. 

European Heart Journal dergisinde yayınlanan araştırmada, kalp yetmezliği riskine biyolojik nedenlerin yol açtığına ilişkin bulguları var. 

Uykusuzluğun stresi tetikleyerek kalbin işleyişini olumsuz etkiliyor olabileceğini de vurgulayan bilim adamı, konuyla ilgili daha ayrıntılı araştırmaların gerekli olduğunu belirtti. 