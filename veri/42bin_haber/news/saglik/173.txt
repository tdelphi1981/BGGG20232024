Kırışıklıklara Japon dokunuşu
Cerrahi mi doğal mı, lazer mi bitkisel mi? Ciltteki kırışıklıkları gidermek için hangi yöntemler uygulanmalı? 
 Aslında yüzünüzü bir araç olarak kullanarak, sağlıklı bir vücuda ve pürüzsüz bir cilde sahip olabilirsiniz.
 
 Japonya‘da özellikle aktörler ve aktristler arasında yaygın olarak kullanılan Japenese Cosmo Lifting (Yüz Germe) yöntemiyle kırışıklık tedavisi Türkiye’de de uygulanmaya başlandı. 
 
 İspanya’da özel eğitim alan Dr. Fizyoterapist Gamze Şenbursa tarafından gerçekleştirilen neştersiz, iğnesiz ve ağrısız tedavi, Ankara’da siyasiler İstanbul’da ise işadamı ve işkadınları arasında yoğun ilgi görüyor.
 
 Dr. Fizyoterapist Gamze Şenbursa, estetik tıbbına kazandırılan bu yeni yöntemle, kırışıklık tedavisinde kullanılan diğer tekniklerin aksine, kırışıklığa neden olan dışarıdan ve içeriden gelen tehditlerin ortadan kaldırılmasını sağlıyor. 
 YAPILANDIRMA ÖNEMLİ
 
 Kırışıklığın fiziksel ya da psikolojik nedenlerle ortaya çıktığını belirten Şenbursa, yöntemin uygulamasıyla ilgili şu bilgileri verdi:
 
 “Kırışıklık tedavisinde asıl önemli olan kırışıklığın sebeplerini ortadan kaldırırken aynı zamanda sağlıklı bir vücudu yapılandırmaktır. Cilt problemlerini ve kırışıklıkları düzeltmek için yüz üzerine uyguladığımız metod, cildin gelişmesini ve aynı zamanda vücudun, iç organlarının mükemmel dengeyi yakalamasını sağlıyor. Çünkü, ciltteki ve vücuttaki problemler altı farklı meridyen sistemi üzerindedir.  
 Her birinin ait olduğu beyin lobu, organ yerleşimi ve cilt belirtileri farklıdır. Örneğin yağlı fakat aknesiz cilt veya selülit mide meridyenine, kuru kağıt gibi ince ve kas tonusu az cilt karaciğer meridyenine, kırmızı noktalar hormonal sistem, kılcal damarların çatlaması kalp meridyenine ait problemleri işaret eder. Çeneyi sıkmak ve dişleri gıcırdatmak çene eklemi gerilimi artırır. Bu aynı zamanda baş ağrısı, boyun ağrısı ve üst sırt ağrısına neden olur. Bu meridyendeki problemler kasılmış omuzlar, boyun ağrısı ve bir omuzun diğerinden yüksek olmasıdır. Bu rahatsızlık, yüzde alın kısmında çizgiler, T bölgesinin yağlı olması, siyah noktalar, açık gözenekler şeklinde sinyaller verir. 
 KÖTÜ İZLERİ SİLİYOR
 
 Japenese Cosmo Lifting yönteminde, üst deriyi tedavi ederken meridyenler ve sinire derin uyarı vererek merkezi sinir sistemi ve meridyenlerle ilgili bölgeleri aktive ederek yüz ve bütün vücutta denge sağlanması başarılır. Bu yöntem kan akışını artırır, toksinleri uzaklaştırır, dokuların oksijenlenmesini artırır, kollojen ve elastin üretimini uyarır, ciltteki kabarıklık ve şişlikleri azaltır, çizgileri düzeltir ve cildi parlatır. Yüzünüzü bir araç olarak kullanarak, sağlıklı bir vücuda ve pürüzsüz bir cilde sahip olabilirsiniz.”
 
 Takip eden tedavilerde kırışıklığın ve gevşemenin azaldığını, cilt dokusunun geliştiğini kısa sürede gözlemleyebileceğimizi söyleyen Şenbursa, “Uygulama, doğru noktalara isabetli dokunuşlar yapılabilirse, kötü anılarınızı bile unutmamıza yardımcı olur. Yüzdeki kas gerilimini rahatlatır, leke ve aknelerin azalmasına yardım eder” diyor.
 
 Anne karnında ilk oluşmaya başlayan yapının cilt hücresi olduğunu, ceninde 18 gün boyunca sadece deri hücresi üretildiğini anlatan Şenbursa, vücudumuzun dış tehditlere en fazla maruz kalan en büyük organının korunması için dava fazla özen göstermemiz gerektiğini vurguluyor.
  