40 yaş üstü bu testi yaptırsın
Çukurova Aşkım Tüfekçi Devlet Hastanesi Göğüs Hastalıkları Uzmanı ve Türk Toraks Derneği Çukurova Şube Başkanı Dr. Adem Yılmaz, Dünya Sağlık Örgütü verilerine göre dünyada her yıl 3 milyon insanın Kronik Obstrüktif Akciğer Hastalığı (KOAH) nedeniyle yaşamını yitirdiğini söyledi.
14 Kasım Dünya KOAH Günü nedeniyle açıklama yapan Dr. Adem Yılmaz, Türkiyede 40 yaş üstü her 5 kişiden 1inin KOAH hastası olduğunu kaydetti. Yılmaz, "Türkiyedeki 4 milyon civarındaki KOAH hastasının yalnızca 400 bin kadarı rahatsızlığının ne olduğunu biliyor. Oysa, ağrısız ve basit bir nefes ölçüm testiyle hastalığa erken tanı konulabilir. Erken tanı, KOAHta da hayat kurtarır. Özellikle 40 yaş üstündekiler doktora gidip test yaptırsın" dedi. 


KOAHın, nefes yollarında iltihaplanmaya bağlı oluşan ve zamanla gelişen bir akciğer hastalığı olduğunu aktaran Yılmaz, şunları kaydetti:

 
"KOAH, halk arasında müzmin bronşit ve amfizem olarak da biliniyor. Bu hastalığın oluşumunda, özellikle tütün kullanımı, evlerde kullanılan odun, tezek, kök benzeri yakıtlardan çıkan duman, gaz, toz, çevresel ve mesleki faktörler etken oluyor. Dünya Sağlık Örgütü verilerine göre dünyada her yıl 50 milyon insan bu hastalıktan etkileniyor ve 2030da KOAHın tüm dünyada en önemli ölüm nedenleri arasında 3üncü sırada olacağı değerlendiriliyor. Türkiyede, 10 KOAH hastasının sadece 1i doktora gidip tedavi oluyor. Toplumun KOAH konusunda yeterli bilgiye sahip olmaması, hastalığın erken tanısını ve etkin tedavisini güçleştiriyor. Özellikle 40 yaş üstü, sigara içmiş ya da içmekte olan, meslek gereği ya da çevresel ortam gereği tozlu ortamlarda bulunan, müzmin seyirli öksürük, balgam ve nefes darlığı yakınmasından en az birini yaşayanlar, uzman doktora gitmeli ve nefes ölçüm testi yaptırmalı."

 
  
  
 