e-reçetede hangi durumda, ne yapmalı?
 
 Türk Eczacıları Birliği Merkez Heyeti'nden yapılan açıklamada şu ifadelere yer verildi:  E-reçete uygulaması ile ilgili olarak eczacı odalarımızdan ve meslektaşlarımızdan almış olduğumuz ilk izlenimler sonrasında tereddüte düşülen konular Birliğimiz tarafından SGK yetkilileri ile görüşülmekte ve çözüme kavuşturulmaktadır.  1. Özellikle acilde yazılan reçetelerde yeşil alan muayenesi belirtilenlerin e-reçete ile işlem görmesi gerektiği konusunda illerde değişik yorumlar yapıldığı hakkında Birliğimize çok sayıda bildirim ulaşmaktadır.  Kurum ile yapılan görüşmelerde acil polikliniklerinde yazılan ve ACİL KAŞESİ bulunan reçetelerin (Yeşil alan ve kırmızı alan olup olmadığına bakılmaksızın) manuel kabul edileceği bilgisi alınmıştır.  2. Eczane olmayan yerleşim bölgelerinde aile hekimlerinin "gezici sağlık hizmeti" kapsamında düzenledikleri reçetelerde mutlaka “mobil reçete” kaşesi/ibaresi olması şartıyla bu reçeteler manuel karşılanabilecektir.  3. Majistral ilaç içeren reçetelerde bulunan majistral ilaç harici diğer ilaçlarda aynı manuel reçete ile karşılanabilecektir.  4. Yeşil veya kırmızı reçetelerde reçete türü hekim tarafından seçildiği için, yeşil veya kırmızı reçeteli ilacın verilmeyerek yanındaki diğer ilaçların verilmesi istendiğinde sistemin girişe izin vermemesi hakkındaki sorun, SGK yetkililerine iletilmiş olup, konu Birliğimiz tarafından takip edilmektedir.