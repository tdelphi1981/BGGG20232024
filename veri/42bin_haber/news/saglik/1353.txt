Aspirin cilt kanseri riskini azaltıyor
Mide ve bağırsak kanserini engellediği daha önce ortaya çıkan aspirinin yeni bir özelliği daha ortaya çıktı. Apirinin cilt kanserini de önlediği belirtildi.
Aspirinin bir derde daha deva olduğu araştırmalar sonrasında ortaya çıktı. İnanılmaz ilacın kadınları cilt kanserinden koruduğu kaydedildi. 60 bin kadın üzerinde 12 yıl yapılan çalışmada düzenli olarak aspirin alan kadınların hiç almayanlara göre yüzde 21 oranında daha az cilt kanserine yakalandığı ifade edildi. Beş veya daha üzeri yıl aspirin alan kadınlarda melanoma görülmesi yüzde 30 daha az. Verideki erkekler çalışmada dikkate alınmadı.

Daha önceki araştırmalarda düzenli olarak aspirin alan insanların mide ve bağırsak kanseri olma riskinin yüzde 40 azaldığı ortaya çıkmıştı. Buna karşılık uzun süre alımlarda mide kanaması ve ülsere sebep olabileceği uyarısı yapıldı.

Journal of Cancer dergisinde yayımlanan araştırmada 50 ile 79 yaş arası kadınlar ele alındı. ABD'de Kadın Sağlığı İnisiyatifi'nin yaptırdığı araştırmaya liderlik yapan Dr. Jean Tang "Aspirin iltihap hastalıklarını düşürüyor ve bundan dolayı aspirin kullananlarda melanom gelişme riski daha az olabilir. Diğer ağrıkesiciler paracetamol gibi, melaomu düşürmüyor" dedi.

Aspirin ayrıca kan pıhtılaşmasını önlediği için kalp rahatsızlığı bulunan hastalardın tedavisinde kullanılıyor. Kan pıhtılaşması kalp kirizinin birincil sebebi. Uzmanlar eğer ailelerinde bağırsak kanseri görülüyorsa o kişilere aspirin almasını öneriyor.