Bebeklerde hıçkırık tutması, doyduğunun göstergesi
Uzmanlar, bebeklerde 'hıçkırık tutmasının' bir rahatsızlık değil, sindirim sistemine ait organların fonksiyonlarını düzgün yerine getirdiğinin işareti olduğunu belirtiyor.
Manavgat Devlet Hastanesi Başhekimi ve Çocuk Hastalıkları Uzmanı Dr. Mehmet Kuru, bebeklerde uzun süreli hıçkırık tutmasının korkulacak bir durum olmadığını söyledi. 
 
Beslenme sonrası bebek hıçkırmışsa bunun yeterince doyduğunun göstergesi olduğunu belirten Kuru, bebeklerde mide gelişime bağlı hıçkırık süresinin değişebileceğini kaydetti. Kuru, "Bebeklerde hıçkırık tutması korkulacak bir durum değil. Yeni doğan bebeklerde hıçkırıkların en çok arttığı vakit ise sindirim sonrasıdır. Bunun sebebi mide dolduktan sonra diyaframda bulunan sinirlerin uyarılması ve bu şekilde ortaya çıkan bebeğin gösterdiği reflekstir. Hıçkırığın kesilmesi için annenin bir miktar emzirmesi gerekir. Bebek emzirmeden sonda da hıçkırmaya devam ediyorsa bir çay kaşığı su verilmeli. 6 aylık bebeklerde en etkili hıçkırık kesilmesi bir çay kaşığı limon suyu iyi gelir. " diye konuştu.