Kalp sağlığında Ege Üniversitesi'nin başarısı
EGE Üniversitesi (EÜ) Tıp Fakültesi Kalp ve Damar Cerrahisi Anabilim Dalında 27 Yılda 17 bin 17si açık kalp ameliyatı olmak üzere 35 bin 874 ameliyat gerçekleştirildi.EÜ Tıp Fakültesi Hastanesinde 1986 yılından bu yana 17 bin 17si açık kalp ameliyatı olmak üzere 35 bin 874 ameliyat yapıldı. 1997 yılında başlanan göğüs cerrahisinde 878 ameliyat rakamına ulaşıldı. EÜ Tıp Fakültesi Dekanı Prof. Dr. Kamil Kumanlıoğlu, Kalp Damar Cerrahisinin çalışmalarından gurur duyduğunu belirterek, şöyle konuştu:

"1998 yılında başlayan kalp nakil çalışmaları aynı hızda artarak devam etmekte. Türkiyede yapılan kalp nakillerinin üçte biri ve yapay kalp cihazlarınında yüzde 50sini fakültemizde gerçekleştiriyoruz. Bu operasyonlar bir ekip işi. Bu doğrultuda destek veren öğretim üyelerimize de teşekkürlerimi sunuyorum."

NAKİL EKİBİNDE KİMLER VAR?

Bu başarılı operasyonları gerçekleştiren, bir süre önce 1 yıllık ücretsiz izin alan Prof. Dr. Mustafa Özbaran başkanlığındaki kalp nakli ekibinde şu isimler yer alıyor:

Kalp Damar Cerrahisinden Prof. Dr. Tahir Yağdı, Doç. Dr. Çağatay Engin, Uzm. Dr. Serkan Ertugay; Çocuk Kalp Damar Cerrahisi Bilim Dalından Prof. Dr. Yüksel Atay, Doç. Dr. Fatih Ayık; Kardiyolojiden Prof. Dr. Sanem Nalbantgil, Prof. Dr. Mehdi Zoghi; Anesteziden Prof. Dr. Fatma Aşkar, Doç. Dr. Seden Kocabaş; Çocuk Psikiyatrisinden Doç. Dr. Burcu Özbaran; Psikiyatriden Prof. Dr. Hayriye Elbi, Doç. Dr. Ayşin Noyan; Fizik Tedaviden Doç. Dr. Hale Karapolat; Patolojiden Prof. Dr. Funda Yılmaz, Prof. Dr. Deniz Nart; Enfeksiyon Hastalıklarından Prof. Dr. Çağrı Büke; Çocuk Kardiyolojisinden Doç. Dr. Zühal Ülger; Göğüs Hastalıklarından Uzm. Dr. Pervin Korkmaz Eknen, Çocuk Göğüs Hastalıklarından Doç. Dr. Figen Gülen; Koordinatör olarak Uzm. Hem. Sultan Kapusuz, Hem. Sinem Aras ve Hem. Tennure Arabacı.

Kalp Damar Cerrahisi Anabilim Dalında Nakil Ekibinin dışında ayrıca Prof. Dr. Hakan Posacıoğlu, Prof. Dr. Tanzer Çalkavur, Prof. Dr. Anıl Ziya Apaydın, Prof. Dr. Fatih İslamoğlu, Doç. Dr. Fatih Ayık ve Doç. Dr. Emrah Oğuz da görev yapıyor.

İLKLERİN İÇERİSİNDE 50 OPERASYONU BULUNUYOR

Ege Üniversitesi Tıp Fakültesi Kalp ve Damar Cerrahisi Anabilim Dalı Başkanı Prof.Dr. Yüksel Atay, şunları söyledi:

"EÜ Kalp ve Damar Cerrahisi olarak 1986 yılından bu yana hizmet vermekteyiz. Bugüne kadar dünyada ve Türkiyede ilklerin içerisinde 50 operasyonumuz bulunmakta. Bunun haklı gururunu yaşıyoruz. Türkiyenin her bölgesinden hastalarımıza hizmet veriyoruz. Oldukça geniş bir hasta potansiyelimiz var."

"GİDEREK DAHA ÇOK GÜÇLENİYORUZ"

Kalp nakli ekibinde görev yapan Prof.Dr. Tahir Yağdı, 1998 yılında başlayan kalp nakli serüvenine 2013 yılında da aynı hızda devam ettiklerini söyledi. Prof.Dr., şöyle konuştu:

"O dönemlerde amacımız EÜ Hastanesini kalp yetmezliği cerrahi tedavisinde Türkiyede önde bir merkez haline getirmekti. Buraya başladığımızda sayın hocamız Prof. Dr. Mustafa Özbaranla birlikte zorlu bir yola çıktığımızın bilincindeydik ve bugüne kadar inancımızı kaybetmeden devam ettik. Fakat bu yolda arkamızda iyi bir ekip vardı ve hep desteklerini hissettik. Özellikle kardiyolojiyle olan yakın bağlarımız ve diğer anabilim dallarınında bize destek vermesi ile giderek güçleniyoruz. Ayrıca ilave etmek istediğim bir konu da bu nakilleri yaparken bize her türlü konuda yardımlarını esirgemeyen Sayın Rektörümüz Prof. Dr. Candeğer Yılmaza hem ekibimiz hem de fakültemiz adına teşekkür ederim."