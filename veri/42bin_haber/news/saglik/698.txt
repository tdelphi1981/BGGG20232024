Organ nakli son çare
Gardner Sendromu hastası Refiye Yılmazın ince bağırsak nakli talebiyle gündeme gelen Miamideki nakil merkezinin Türk doktoru Tekin Her organ nakli son çaredir. Üstelik bağırsak naklinin riski yüksek dedi.

STAR REFİYENİN GİTMEK İSTEDİĞİ ABDDEKİ HASTANEYE ULAŞTI 
Nadir rastlanan bağırsak hastalığı Gardner Sendromu ile mücadele eden 23 yaşındaki Refiye Yılmazın nakil talebiyle gündeme gelen ABD Miamideki nakil merkezinin Türk doktoru Akın Tekin, ince bağırsak naklinin tüm detaylarını stara anlattı. İnce bağırsak naklinde dünyanın en başarılı merkezlerinden biri olan Miami Üniversitesi-Jackson Memorial Hastanesi nden organ nakli cerrahı Dr. Akın Tekin, her organ naklinin en son çare olarak uygulandığını belirterek şöyle konuştu:
Diğer yöntemler denenmeli
Özellikle ince bağırsak naklinde sonuçlar diğer nakillere göre daha az başarılı. Çünkü bağırsağın kendisi doğasından dolayı sorunlu. Boşluk içeren, mikropları barındıran ve diğer organlara gore daha fazla lenf dokusu içeren bir organ. Bu nedenle organ reddi ve ölümcül enfeksiyon riski daha yüksek. En büyük merkezler bile yılda en fazla 10-15 nakil yapıyor. Yani nadir yapılabilen bir operasyon. Dolayısıyla tüm tedaviler uygulanmadan ve son çözüme gelmeden biz de tercih etmiyoruz. Bu hastanın durumunu detaylı bilmeden bir şey söyleyemeyiz elbette.  Ama Dr. Cezmi Karaca bu alandaki yetkin isimlerden biri. Cezmi Karaca hastayı gördüyse ve denildiği gibi hastanın ağız yolundan beslenmesi devam ediyorsa  nakil gerekli olmayabilir.
Ölümcül sonuçları olabilir
Hastanın damar yoluyla beslenmesinin mümkün olduğu durumda bile bazen naklin tercih edilmediğini söyleyen Dr. Tekin, Ancak damar yoluyla beslenme başka sorunlar yaratıyor. Damar yolları zarar görüyor, bağırsaklar çalışamaz hale geliyor, katetere bağlı enfeksiyon ve ölümcül tehlike yaratan septik komplikasyonlar olabiliyor. Toplardamarlarda pıhtı oluşması gibi riskler oluşuyor. Yemek yiyemiyorlar ve bağırsakları çalışmıyor. Gardner sendromunda da nakil seçeneği var ama acil olarak transplant yapılması gerekli olmayabilir. Hastanın detaylı değerlendirilmesi önemli. Hastalığın evresi ve bağırsaklar ile diğer organlara giden damarlarda daralma olup olmaması gibi sorunlarin gözden geçirilmesi gerekiyor dedi. Dr. Tekin, sözlerini şöyle sürdürdü: Türkiyede hem cerrahi hem de cerrahi sonrası takip ve tedavi anlamında her şey iyi yapılıyor. Ama tüm nadir hastalıklarda olduğu gibi, bu tip vakalarin çok sayıda yapıldığı merkezlerin seçilmesi daha başarılı sonuçlar elde edilmesini sağlıyor.
Tedavi süreci başladı
Tekirdağ İl Sağlık Müdürü Mehtap Şen ise, Refiye Yılmazın yurtdışı tedavi sürecinin başladığını söyledi. Yılmazın doktorlarıyla koordinasyon halinde olduklarını belirten Şen Tedavi süreci başladı. Doktorlarından gelecek raporlar doğrultusunda hareket edeceğiz dedi.
BAZEN SON AŞAMADAKİLERE BİLE ÖNERMİYORUZ
 Miami Üniversitesi-Jackson Memorial Hastanesinin ince bağırsak naklini uzun dönemdir yapan yerlerden biri olduğunu belirten Dr. Akın Tekin, sözlerini şöyle noktaladı: Burada dabazen sonuçlar iyi olmayabiliyor. İnce bağırsak nakli olan hastalar en çok ilk 2 yılda kaybediliyor. Nakil sonrası 5 yıllık yaşam şansı yüzde 50lerde. Bunu atlatanların bir sonraki 5 yıl için yaşam şansı yüzde 80e çıkıyor. Organ naklini bazen son aşamadaki hastalara bile önermiyoruz.