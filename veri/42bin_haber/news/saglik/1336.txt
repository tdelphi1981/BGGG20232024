Bu beyaz Türkiye'yi öldürür
Türk Nefroloji Derneği Başkanı Prof. Dr. Gültekin Süleymanlar, Türkiyede kişi başı tuz tüketiminin, 18 gram ile olması gerekenin üç kat üzerinde olduğunu belirterek, "Besinler üzerindeki tuz miktarının dikkat çekecek şekilde vurgulanmasında, yüksek tuzlu gıdaların mutlaka uyarıcı şekilde belirtilmesinde büyük fayda var" dedi.
Prof. Dr. Gültekin Süleymanlar, her yıl Mart ayının ikinci perşembesinin Dünya Böbrek Günü olarak kutlandığı söyledi. 2006 yılında Uluslararası Nefroloji Derneği ve Uluslararası Böbrek Vakıfları Federasyonu ortak girişimi olarak başlatılan bu etkinliğin bir farkındalık programı olduğunu belirten Prof. Dr. Süleymanlar, "Kronik böbrek hastalığı önemli bir halk sağlığı sorunu. Dünyada da bizim ülkemiz de öyle. Sıklığında giderek bir artış var ve bunun yanı sıra özellikle ekonomik boyutu da toplumların bütçelerini çok zorlamaya başladı. Ülkemizde bugün 60 bine yakın diyaliz hastası var. Çok ciddi bir rakamı bu hasta gurubu için ödemekteyiz. Bu rakamın 1.5 milyar dolara yaklaştı" diye konuştu. 


HASTALIK NEDEN ARTIYOR? 


Türkiyede kronik böbrek hastalığının hızlı artışının iki temel problemin bulunduğunu belirten Prof. Dr. Gültekin Süleymanlar, Türkiyede şeker hastalığının hızının çok hızlı olduğunu belirterek, "Son 10 yılda ikiye katladı" dedi. İkinci olarak tansiyon probleminin giderek ciddi boyutlara ulaştığını belirten Prof. Dr. Süleymanlar, "Diyalize giren hastalarımızın yüzde 40nın şekere ve yüzde 30unun da tansiyon bağlı olarak böbrek yetmezliği çektiğini biliyoruz" diye konuştu.
 

  HEPSİ SİNSİ KATİL  
SİGARA İÇME ALIŞKANLIĞI 


Prof. Dr. Gültekin Süleymanlar, böbrek hastalığına neden olan sebepleri sıralamaya şöyle devam etti:

"Ülke genelinde tuz tüketimi dünya ortalamasının üzerinde olması, giderek şişmanlayan bir toplum olmamız, obezite ve giderek beslenme alışkanlıklarımızın bozulması bununla birlikte daha az hareket eden bir toplum haline gelmemiz böbrek hastalıklarına zemin hazırlayan faktörler arasında yer alıyor. Buna ek olarak her ne kadar yasaklarla bir miktar azalma eğilimi gösterse de sigara içme alışkanlığının dünya ortalamasının üzerinde olması, bunlarını hepsi birden tabi kalp damar hastalıklarının yanısıra böbrek hastalıklarına da zemin hazırlıyor." 
  
  LOKANTALARA TUZLUK YASAĞI GELİYOR 

TUZLA İLGİLİ ÖNLEM ALINMALI 


Sağlıklı bir böbrek için şeker ve tansiyonla iyi mücadele edilmesi gerektiğini ve diyet alışkanlıklarının düzenli hale getirilmesi gerektiğini kaydeden Dernek Başkanı Prof. Dr. Süleymanlar, Türkiyede kişi başı günlük tuz tüketiminin 18 gram olduğunu belirterek, bunun olması gereken seviyenin üç katı olduğunu kaydetti. Bu açıdan tuz tüketimine yönelik ekmekte tuzun azaltılmasıyla başlatılan kampanyaların toplum geneline yayılması gerektiğini ifade eden Süleymanlar, "Besinler üzerindeki tuz miktarının dikkat çekecek şekilde vurgulanmasında, yüksek tuzlu gıdalarını mutlaka uyarıcı şekilde belirtilmesinde büyük fayda var" dedi. 

 
NAMERT BİR HASTALIK 


Prof. Dr. Süleymanlar, böbrek hastalıklarının namert tarafı bulunduğunu belirterek, ileri evreye kadar belirti verilmediğini, farkına varılamadığını söyledi. Farkına varıldığı zamanda iş işten geçmiş olduğunu belirten Prof. Dr. Gültekin Süleymanlar, börek naklinin son dönem börek yetmezliğinin tedavisinin ideal şekli olduğunu söyledi. Prof. Dr. Süleymanlar, Türkiyede bir yılda yapılan böbrek nakil ameliyatlarının 3 bin düzeyine çıkmasına rağmen her yıl listeye 6 bin yeni hastasının eklendiğini kaydetti.

 
    MS HASTALIĞINI TETİKLİYOR  
 