İki ameliyat 4 operasyon
Antalyada kalp damarları tıkalı olan iki diyaliz hastası 52 yaşındaki Orhan Akın ve 67 yaşındaki Emine Dekeye özel bir hastanede aynı anda by-pass ve böbrek nakli yapıldı.
Bu yöntemi dünyada ilk kez kendilerinin kullandığını belirten Organ Nakli Merkezi Başkanı Prof. Dr. Alper Demirbaş, "Bugüne kadar 22 hastaya bu yöntemi uyguladık. Hastalar tek bir ameliyatla iki hayati hastalıktan kurtuldular" dedi.

 
Antalyada oturan işçi emeklisi Orhan Akın, 2001 yılında diyabete bağlı olarak böbrek hastası oldu. İlaç tedavisiyle yaşamını sürdüren Akının böbrekleri, 20 gün önce iflas etti. Diyalize girmeye başlayan Akının 52 yaşındaki baldızı Gülizar Ersu, eniştesine böbreğini vermek için gönüllü oldu. İkili, nakil için Medical Park Organ Nakli Merkezine başvurdu. Yapılan tetkiklerin ardından 3 çocuk babası Akının kalbe giden 2 damarının tıkalı olduğu ortaya çıktı. Doktorlar bunun üzerine aynı anda by-pass ve böbrek nakli yapılmasına karar verdi.
 

RİSKLİ AMELİYAT

 
Medical Park Antalya Kalp Hastanesi Direktörü Prof. Dr. Hüseyin Okutan tarafından ameliyata alınan Orhan Akının ilk olarak kapalı olan damarları açıldı. Ardından hasta, uyandırılmadan organ nakli ekibine teslim edildi. Prof. Dr. Alper Demirbaş başkanlığındaki ekip, Gülizar Ersudan alınan böbreği başarılı bir şekilde Akına nakletti. Tek operasyonla iki önemli hastalıktan kurtulan Akın, "Riskli bir ameliyattı ama çok başarılı geçti. Kendimi çok iyi hissediyorum. Baldızıma ve doktorlarıma teşekkür ediyorum" dedi. 

 
DAMARLARI TIKALI

 
6 çocuk annesi Emine Deke de aynı yöntemle sağlığına kavuştu. Antalyanın Alanya İlçesinde oturan Dekeye 25 yıl önce şeker hastalığı teşhisi konuldu. Dekede 5 yıl önce de diyabete bağlı olarak kalp ve böbrek hastalığı gelişti. Kalbe giden 3 damarı tıkalı olan Emine Dekeyi birçok hastane masada kalır diyerek ameliyat etmek istemeyince aile Medikal Park Antalya Hastanesine başvurdu.

 
OĞLUNDAN BÖBREK

 
Yapılan tetkiklerin ardından Dekede böbrek yetmezliğinin de başladığını belirleyen doktorlar, aynı anda bypass ve böbrek nakli yapılmasına karar verdi. Emine Dekenin 38 yaşındaki oğlu Turgut Deke, annesine böbreğini vermek için gönüllü oldu. Geçen hafta ameliyata alınan Emine Dekeye önce by-pass ardından böbrek nakli yapıldı. Kendini yeniden doğmuş gibi hissettiğini söyleyen Deke, "Sağlığıma kavuştuğum için çok mutluyum. Hem diyalizden hem de ağrılarımdan kurtuldum" diye konuştu. 

 
RİSK AZALIYOR

 
Operasyonlar hakkında bilgi veren Organ Nakli Merkezi Başkanı Prof. Dr. Alper Demirbaş ise şunları söyledi:

"İki hasta da aslında şeker hastası. Diyabetin en önemli sonuçlarından birisi kalp damar sistemine ve böbreklere zarar veriyor olması. Türkiyedeki böbrek yetmezliği hastalığının yarısının arkasında şeker hastalığı yatıyor. İki ameliyatın aynı anda yapılması, hastayı kalp ameliyatı sonrası girilen diyalizin olumsuz etkilerinden koruyor. Hastanın arka arkaya 2 büyük ameliyat geçirmesine gerek kalmadığı için risk azalıyor. Hastanede kalış süresi kısalıyor. Hasta iki kez anesteziden kurtuluyor. Bu yöntemi ilk kez biz uyguladık. Son ameliyatlarla birlikte 22 hastayı bu şekilde sağlıklarına kavuşturduk. Bu ameliyatların sonuçlarını uluslararası kongrelerde duyuracağız."



 
  
 