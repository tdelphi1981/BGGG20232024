Hastaların doğal düşmanı: Propolis
İZMİRin Kemalpaşa İlçesinde, Mustafa Tekdil ve Mustafa Külahçıoğlu, KOSGEB desteğiyle kurduğu mini tesiste, bal arılarının kovanlarını dış etkenler, mikroorganizmalar ve diğer zararlılardan korumak için kapladıkları reçinemsi maddeyi işleyip doğal ilaca dönüştürüyor. Ürettikleri propolisin birçok hastalığa iyi geldiğini belirten Mustafa Tekdil, "Hiçbir yan etkisi yok ve tamamen doğal, birçok ülkede kullanılıyor" dedi.Gıda, Tarım ve Hayvancılık Bakanlığı izniyle gıda takviyesi olarak, Kemalpaşa İlçesinde KOSGEB desteğiyle bir mini tesis kurup, propolis üretmeye başlayan Mustafa Tekdil ile Mustafa Külahçıoğlu, bu üründe hiçbir kimsayal maddenin bulunmadığını belirtti. Yaklaşık 24 yıl bir fabrikanın sterilizasyon bölümünde çalışıp 10 yıl da arıcılıkla uğraşan Tekdil, bal arılarının kovanlarını dış etkenler, mikroorganizmalar ve diğer zararlılardan korumak için kapladıkları maddeyle propolis adlı ürünü elde ettiklerini belirtti. Ürettikleri su bazlı propolisin piyasada bulunan emsallerinden 4 kat daha fazla etkiye sahip olduğunu savunan Tekdil, "Propolisin bilinen en büyük özelliği, virüslere karşı çok büyük bir direnç göstermesidir. Bilim adamları propolisin Domuz gribi dahil birçok grip çeşidine etki ettiğini belirtiyor. Bunun dışında, apse, uçuk, mide ve bağırsak rahatsızlıları gibi birçok rahatsızlığa da etki ediyor. Her gün düzenli olarak kullanılan propolis, gribal enfeksiyon riskini sıfıra indiriyor" diye konuştu.

BİR BARDAK PROPOLİS 62 BARDAK NAR SUYUNA EŞİT

Propolisin çok iyi bir antioksidan olduğunu kaydeden Tekdil, "Bilimadamlarının yaptığı araştırmalarda, bir bardak propolisin, 200 mililitrelik 62 bardak nar suyuna eşit olduğu tespit edildi. Yine bir birim propolis, 120 kilogram domatese eşit antioksidan içeriyor. Propolisin nasıl kullanılacağı ürünün bulunduğu kutuda mevcut. Hiçbir yan etkisi olmayan propolisi herkes kullanabilir" dedi.

Ege Üniversitesi Eczacılık Fakültesi Farmakognozi Anabilim Dalı Öğretim Üyesi Doç. Dr. Hüsniye Kayalar, "Propolis, C vitamini yönünden zengin olan gıdalarla birlikte alındığı zaman veya bunların sularına karıştırıldığı zaman vücut direncini yükselterek özellikle kış aylarında grip ve birçok hastalığa iyi geliyor. Propolisi bilenler uzun yıllardır kullanıyor" dedi.