Hayalinizdeki vücuda ameliyatsız kavuşun!
Artık estetik operasyonlar yardımıyla incelirken korkunç acı ve ağrı duymak tarihe karışıyor 
 Tüm kadınlar ince bir vücudun hayalini kurar. Eski yöntemlerle yapıldığında günlerce dinlenme gerektiren estetik operasyonlar, artık ağrısız ve acısız bir şekilde kolayca uygulanabiliyor. Yeni teknolojiyle geliştirilen yöntemler, vücut şekillendirmede estetik cerrahi işlemlerinin yönünü değiştiriyor.
 
 Estetik Plastik ve Rekonstrüktif Cerrahi Uzmanı Op. Dr. Coşkun Levent Taşçı ameliyatsız vücut şekillendirmeyle ilgili şu önemli bilgileri aktarıyor: 
 “Artık estetik cerrahları elinde kanlı bisturi, kocaman doku makası ve kocaman bir çelik liposuction çubuğu ile ameliyathanelerde görmüyoruz. Bunun yerine küçücük fiber optik kanüller veya bilgisayarlar benzeri gelişmiş lazer cihazları ile yapılıyor bu mucize benzeri teknoloji destekli estetik cerrahi işlemler. 
 HEM YAĞ ERİTİYOR HEM SARKMAYI ENGELLİYOR
 
 Lazer destekli estetik cerrahi ameliyatların yerini tutan uygulamalar, gerçek anlamda 2006 yılında smartlipo isimli cihazla başladı. Bu hem yağ eriten hem de o bölgedeki cildin gevşeyip sarkmamasını sağlayan cihaz.  Basen, göbek, kol, gıdı ve diğer vücut bölgelerinde yağ eritme yolu ile inceltme ve germe yapıyor. Bu cihaz daha sonra slimlipo gibi gelişmiş versiyonları yıllar içinde başka lazer cihazları ile kombine edildiğinde yüz germe ve yüz gençleştirmeden lazer destekli burun estetiğine kadar tüm estetik cerrahi işlemlere alt yapı oluşturdu.
 
 PROFESYONELLİK ÇOK ÖNEMLİ
 
 Hastaların yaşadıkları klasik liposuction deneyimlerinin lazer lipolizle karşılaştırılamayacağını belirten Taşçı, uygulamaların profesyonel ellerde yapılmasının önemine de değindi: 
 “Hastalarımızın özellikle lazer lipoliz uygulaması yaptırılmaya çalışılırken yaptıkları en büyük hata, en ucuza en çok yağı aldırmaya çalışıyor olmaları ve sonuçta aynı işlemin yaptırıldığı düşünülüp bambaşka uygulamalara maruz kalmaları. Aslında hastalar bir lazer lipoliz uygulaması yaptırmamış durumdalar. Klasik liposuction benzeri bir uygulama geçirmişler; fakat lazer lipoliz geçirdiklerini düşündükleri için lazer lipoliz hakkında  olumsuz düşünebiliyorlar. 
 YÜKSEK MİKTARDA YAĞ ALIMI TEHLİKELİ
 
 İlk lazer lipoliz cihazımızla 0,5 ile 1 kg arasında yağ eritebiliyorken şu anda çok daha yüksek kapasitelere çıkabiliyoruz; fakat bu miktar yine de kimi zaman hastalarımda duyduğum ve korktuğum çok yüksek miktarlara teknolojik olarak zaten çıkamıyor. Amerikan İlaç ve Sağlık Örgütü’nün belli bir miktar üzerinde yağ eritimini yasaklaması nedeniyle hangi yöntemle olursa olsun yüksek miktarlarda yağ alımı yapılmamalı. 
 Bir seferde çok miktarda yağ aldırmak isteyen hastalarımız liposuction istiyorlar demektir ve bu yüksek miktardaki yağı tek seferde aldırıyorlarsa liposuction oluyorlar demektir. Bu durumda bütün risklerinin de uygulama geçirecek kişilere anlatılmış olması gerekir.”
  