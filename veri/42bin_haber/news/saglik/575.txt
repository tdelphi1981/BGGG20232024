Hem tok tutuyor hem yağ yaktırıyor!
Yaptığınız beslenme hataları yüzünden vücudunuzun işini zorlaştırıyor olabilirsiniz.
 İç Hastalıkları Uzmanı Dr. Ayça Kaya, zayıflamaya karar verdikten sonra mutfağınızdan eksik etmemeniz gereken besinlere dikkat çekiyor.
 İşte size Dr. Ayça Kaya’nın yağ yaktıran ve uzun sure tok tutan, her yerde bulunabilecek ve ucuz gıdalar ile birlikte önerileri…
 YAĞ YAKTIRAN GIDALAR:
 Yeşil Çay 
 Yapılan araştırmalar gösteriyor ki düzenli olarak yeşil çay içenler, içmeyenlere göre % 45 daha yavaş kilo alıyor. Yeşil çay deneklerin iştahını kesme konusunda çok başarılı olmasada yağ yakımını ve kilo almayı belirgin bir biçimde yavaşlatıyor. İşte bu yüzden her gün en az 1 fincan yeşil çay tüketilmelidir.
 Kırmızı biber
 Acı sevenler sevmeyenlere gore daha şanslı çünkü kırmızı biberin içindeki Capsaicin maddesi metabolizmayı hızlandırıyor, vücut ısısını yükselterek enerji harcamaya neden oluyor. Eğer midede bir sorun yoksa yemeklere mümkün olduğu kadar kırmızı biber eklenmelidir.
 C vitamini: “öncelikle kivi”
 C vitamininin yağ yıkım metabolizmasını hızlandırdığı bilimsel araştırmalarla kanıtlandı. Pek çok hayvan ve bitki kendi C vitaminlerini sentezleyebilirken insanlar bu vitamini dışarıdan almak zorundadır. Bir avuç para verilerek eczanelerden besin desteği ilaçları alınmasına gerek yok. C vitamini besinlerden alınmalıdır. Kivi C vitamin bakımından en zengin gıdadır. 100 gram kivide 400 miligrama kadar C vitamin bulunuyor. Kivi, turunçgillerden 4-6 kat, elmadan ise 40-50 kat daha fazla C vitamini içeriyor. Yetişkin bir insanın günlük C vitamini ihtiyacı 60 miligram olduğu düşünüldüğünde, bir adet kivi bu ihtiyacı rahatlıkla karşılıyor.
 Yağsiz yoğurt
 Günde üç öğün yenen yağsız yoğurt, vücudun hızlı bir şekilde yağ yakmasına yardımcı olur. İçeriğindeki yüksek kalsiyum ve protein sayesinde özellikle bel çevresi ve göbek yağlarının erimesinde sık tüketenler için ciddi avantajlar sağlıyor.
 Su
 Hayatın kaynağı olan su, oksijenden sonra en önemli ihtiyacımız. İnsan yemek yemeden haftalarca yaşayabilir, fakat susuz ancak birkaç gün yaşayabilir. Vücudun yüzde 65'i, kanın yüzde 92’si, kemiklerin yüzde 22’si, beynin ve kasların yüzde 75'i sudan oluşuyor.
 TOK TUTAN GIDALAR:
 Yulaf kepeği 
 Son yıllarda adı çok sık duyulan yulaf kepeği insanı uzun sure tok tutuyor. Üstelik düşük glisemik indeksi sayesinde şeker metabolizmasının da dostu. Kan şekerini çok yavaş yükselttiği için ani iştah ataklarını önlüyor, geç acıkılmasını sağlıyor. Ayrıca bir başka güzel tarafı da bağırsakların çalışmasını desteklemesi. Kabızlık sorunu çekenler mutlaka tüketmeli.
 Brokoli
 İşte bilim dünyasındaki herkesin üzerinde fikir birliği sağladığı bir besin; Kanser Savaşçısı Brokoli! içeriğindeki pek çok madde sayesinde brokoli tam bir şifa kaynağı. Vitamin, lif, kalsiyum yönünden de zengin olan brokoli aktif zayıflama sürecinde sofraların baştacı olmayı hak ediyor. İç Hastalıkları Uzmanı Dr. Ayça Kaya, brokolinin buharda haşlanıp, küçük parçalara bölünüp, üzerine limon, çok az zeytinyağı ve baharat ile yiyilmesini öneriyor.
 Beyaz lahana
 Beyaz Lahananın çok düşük kalori değeri, içeriğindeki yüksek lif sayesinde tok tutan gıdalar arasında olduğunu belirten Dr. Ayça Kaya ‘’ Dikkat! Lahana deyince aklınız başka yerlere gitmesin, son günlerde özellikle internette kendine ciddi bir pazar bulan lahana kapsüllerinden söz etmiyorum. Bildiğimiz pazardan, marketten alınan, öz be öz yapraklı lahanadan bahsediyorum. Pazarlama tuzaklarına sakın aldanmayın, siz siz olun her şeyin doğalını tüketin.
 Beyaz lahana
 Zayıflamaya karar verenler özellikle tüketmeli, “ben kilomdan memnunum” diyenler de haftada bir gün mutlaka yemeli. Ama zayıflayacağım diye günlerce sadece ve sadece lahana çorbası içmilmemeli…Unutmayın, beslenme denge işidir, lahanayla ömür geçmez!’’ diyor.
 Yeşil kabak ve balkabağı
 Her iki kabak türü de yüksek lif içeriği sayesinde tok tutanlar listesinin gözdesi! Yeşil kabağın idrar söktürücü etkisinin yanında kabızlığı giderici özelliği de var. Potasyum, fosfor, kalsiyum, magnezyum, sodium ve demirden yana zengin olan yeşil kabağı çiğken rendeleyip salatalara da katılabilir.
 Yeşil kabak ve balkabağı
 Lif zengini balkabağı da iyi bir karoten, c ve e vitamini, potasyum ve magnezyum kaynağıdır, üstelik kalorisi de düşüktür. Dr. Ayça Kaya balkabağını çok çok az suyla hiç şeker serpmeden haşlanıp, pişmiş balkabağına bol tarçın dökülerek yiyilmesini tavsiye ediyor.
 Sütlü kahve
 Light sütle yapılan bir hazır kahve, zayıflama sürecinde mükkemmel bir içecek olacaktır. Ara öğünlerde içilebilen bir fincan kahve ile uzun süre tok kalınabilir. Ama unutulmamalıdır ki her şeyin fazlası zarar.
 Hayvansal protein
 Her türlü hayvansal protein metabolizmayı çalıştırarak yağları yaktırır. Aynı zamanda tok tutar. Tavuk eti, yağsız köfte, balık, yumurta, kırmızı et veya peynir günlük beslenmede mutlaka olmalıdır.
 Hayvansal protein
 Saf protein diyetlerinden uzak durulması gerektiğine önemle dikkat çeken İç Hastalıkları Uzmanı Dr. Ayça Kaya ‘’hiç karbonhidrat tüketmeden sırf protein yediğinizde belki hızlı kilo verirsiniz ama kalpte ritim bozuklukları, kemik erimesi, tansiyon, kalp-damar hastalıkları ve gut gibi hastalıklar yakanıza yapışabilir.’’ diyor.
 Hürriyet