7 yıl evden bile çıkmadı
Geçirdiği kazanın ardından yüzünün büyük bölümü parçalanan ve 6 aydır yüz nakli bekleyen 33 yaşındaki Dilek Sürgün, mutluluğu evlilikte buldu.
Sürgün, "Yaklaşık 7 yıldır sokağa dahi çıkamıyordum, hayattan küsmüş kopmuştum, ancak Hüseyin beni yeniden hayata bağladı. Asla hayattan yılmasınlar ve mücadele etsinler" dedi.  


Dilek Sürgünün 25 Temmuz 2004 yılında, Elazığda güzellik salonu işletirken bindiği taksi mıcırda kayıp takla attı. Sürgün, kazada ağır yaralanırken, yüzünün büyük bölümü de parçalandı. Genç kız ile ailesi kazayı ve yaşadıklarını geride bırakmak için 7 yıl önce Elazığdan Muğlanın Milas ilçesine göç etti. Yüzündeki ameliyat izleri nedeniyle sokağa dahi çıkamayan Sürgün, 2 yıl önce tanıştığı Hüseyin Ünlü (38) ile evlenme kararı aldı. Genç çiftin nikahları Milas Belediyesi Evlendirme Salonunda kıyıldı. 60ın üzerinde yüz ameliyatı geçiren, 6 aydır da yüz nakli bekleyen Dilek Sürgünün düğününde, annesi Ayşe Sürgün, damadın babası İsmail Ünlü ile 300 davetli hazır bulundu. Şahitliği Milas Kaymakamı Bahattin Atçı ile işadamı Nihat Yıldırımın yaptığı nikahı CHPli Milas Belediye Başkanı Muhammet Tokat kıydı. Genç çiftin yüzüklerini ise Kaymakam Atçı taktı.  
  
DÜĞÜNDEN KARELER / Foto Galeri 


Nikahın ardından konuşma yapan Başkan Tokat, "Üzücü kaza sonucu yaralanan Dilek kardeşimizin hayata yeniden tutunma gücü, sabrı ve aşkı için evlilik yolunda attığı adım, tüm insanlık için örnek olmalı. Yaşantımızın her anında bu tür olaylar her birimizin başına gelebilir. Bu yolda Dileki yalnız bırakmayan Hüseyini de kutluyorum. Milas belediyesi olarak her iki kardeşimizin bundan sonraki yaşamlarındada yanlarında olacağız" dedi. Konfetiler eşliğinde kıyılan nikah sonrası yeni evli çift, dans edip, arkadaşları ile halay çekti.  


HAYATA KÜSMESİNLER  


Ankara Gazi Üniversitesinde birinci sırada yüz nakli bekleyen Dilek Sürgün, "Hüseyin hiçbir konuda asla benim üzülmememi istemedi. Beni hayata yeniden o bağladı. Yaklaşık 6 yıldır sokağa dahi çıkamıyordum. Hayattan küsmüş, kopmuştum. Hüseyin beni yeniden hayata bağlamayı başardı. Artık onun için yaşayacağım. Benim durumumda olan yüz veya organ nakli bekleyen insanların kesinlikle hayata küsmemelerini, heran yeni bir hayata başlayabilecekleri düşüncesiyle direnmelerini ve güçlü olmalarını istiyorum. Sevgi ve saygının her zorluğun üstesinden gelebileceğini öğrendik" dedi. 

 
  
 