Uykusuzluk kalp krizine ve felce neden oluyor
Uyku güçlüğü çeken insanların kalp krizi geçirme riskinin 2.3, felç riskinin 1.99 kat fazla olduğu belirlendi.
Tayvanlı araştırmacılar 4 yıl Ulusal Sağlık Sigortası veri tabanını inceledi. 45 yaş ve üstü 43 bin kişiden 10 bin 871inin uykusuzluktan mustarip olduğu belirlendi. 424 kalp krizi ve 3 bin 307 felç vakasında uykusuzluk hastalarının oranı diğerlerine göre 2 kattan fazla çıktı. Uzmanlar uykusuzluk ile kalp-felç arasında somut bağlantı olmadığını belirtirken, vücudun yeterli uyku almadığı anlarda savaş ya da kaç stratejisinin aktifliğinin buna neden olabileceğini bildirdi.