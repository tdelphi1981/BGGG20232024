Kemik iliği naklinin babası öldü
Löseminin en başarılı tedavi yöntemlerinden kemik iliği naklinin babası, doktor E. Donnall Thomas ABD'de hayatını kaybetti.
 Fred Hutchison Kanser Araştırma Merkezi, Thomas'ın dün Seattle'da 92 yaşında hayata veda ettiğini bildirirken, sözcüsü, ünlü doktorun ölüm nedenini kalp krizi olarak açıkladı.
 1990 yılında Nobel tıp ödülünü kazanan E. Donnall Thomas'ın çığır açan çalışması, löseminin en başarılı tedavi yöntemlerinden biri.
 Kemik iliği nakli ve kan kök hücre nakli, bazı kan kanseri hastalarının hayatta kalma oranlarını sıfır noktasından yüzde 90'lara çıkardı.
 Fred Hutchison Kanser Araştırma Merkezi'nin başkanı Larry Corey, Thomas'ın daima kemik iliği naklinin babası olarak tanınacağını söyledi.   AA