Hobisi olan emekli daha az hastalanıyor
'UNUMU eledim, eleğimi astım' deyip, evde oturanlar daha çabuk hastalanıyor.
 İstanbul Üniversitesi Onkoloji Enstitüsü'nden Doç. Dr. Yavuz Dizdar, hayatlarında bir anda büyük bir boşluğa düşen insanların savunma mekanizmalarının da çöktüğünü söyledi. Ruh yaralanıyorsa, vücudun da yaralandığına dikkat çeken Dizdar, şunları söyledi: Hayatı sadece çalıştığı yerden ibaret biri emekli olursa boşluğa düşüyor. Hayatın anlamlandırması gerekir. Kızına çeyiz hazırla, balık tut, tekne kullan... Yoksa ayakta kuruyan ağaçlardan bir farkınız kalmaz.