Renk körlüğünü ortadan kaldıracak gözlük
Bilim insanları, dünyanın dört bir yanından binlerce insanda bulunan renk körlüğü rahatsızlığını ortadan kaldıracak bir gözlük geliştirdi.
ABDde insan algıları, duyguları ve görme konularının çalışıldığı bir araştırma merkezinde geliştirilen teknolojik gözlük, renk körlüğü hastalığına çözüm olacak.

Genelde erkeklerde görülen bir hastalık olan renk körlüğü, kırmızı, yeşil veya mavi renklerden en az bir ya da birkaçını ayırt edememe durumu olarak biliniyor. ABDnin Boise State Üniversitesine 2AI Labortuvarlarında çalışan bilim insanları, renkleri ayırt edememe durumunu ortadan kaldıracak bir gözlük geliştirmeyi başardı.

Araştırmayı yürüten ekipte yer alan nörobiyolog Dr. Mark Changizi, renkleri görmenin tamamıyla renkler ve kanın fizyolojisi arasındaki ilişkiye dayalı olduğu teorisini 2006 yılında ortaya atmıştı. Aynı zamanda 2AI Laboratuvarlarının müdürü olan Changizi, aynı yıl üzerinde çalışmaya başladığı projelerle, oksijenleşmiş kanı daha keskin görmeyi sağlayacak gözlük geliştirmeyi amaçladı.

Doktor ve hemşireler için geliştirilmek istenen bu gözlükler üzerinde yapılan çalışmalar, Changizi ve ekibine renk körlüğü rahatsızlığını tedavi etmek için de çözümler sundu.

RENK KÖRLÜĞÜ TEDAVİ EDİLDİ
2AI Laboratuvarlarında geliştirilen gözlükleri kullanan deneklerin birçoğunda, rahatsızlığın ortadan kalktığı belirtildi. Denemelerin ardından, renk körlüğünü tedavi eden üç çeşit gözlük, İngilterenin Sussex Üniversitesinde profesör olan ve renk körlüğü çeken Daniel Bora gönderildi.

Profesört Bor, gözlüklerin işlevi hakkında bilgilendirildikten sonra kendi üzerinde deneme yaptı. Bor, Ishihara renk körlüğü testini çıplak gözle yaptığında 0/8 elde ederken, Oxy-iso gözlüğünü taktığında 8/8 sonucunu elde etti ve hemen ABDli meslektaşlarına sonuçları bildirdi. 

NASIL ÇALIŞIYOR?
Gözlük, derideki oksijenleşmeyi ayırt eden bir sistemle, hemoglobin yoğunluğundaki değişiminin algılanmasını saf dışı bırakıyor. Gözlük bu filtreleme sayesinde kırmızı-yeşil ayrımını keskinleştiriyor. Ancak bunu yaparken, bu gözlükler takılı oldukları zaman sarı-mavi ayrımını güçleştiriyor.

Dr. Changizi, bir sonraki aşamada, sarı-mavi ayrımı hiç etkilenmeden daha net çözüm aramak istiyor. Aynı laboratuvarda geliştirilen gözlükler güvenlik ve tıbbi amaçla da kullanılabiliniyor.

Changizi, Günlük hayatta taktığımız gözlükler insanların dünyasını gölgelemekle kalmıyor; aynı zamanda sosyal iletişimimizi de gölgeliyor. Bizim teknolojimiz de dünyayı gölgeliyor; ama sosyal hayatı gölgelemiyor ifadesini kullandı.

ÇOK AMAÇLI GÖZLÜKLER
2AILabsta şimdiye kadar üç farklı gözlük üretildi:

Oxy-Iso (Renk Körlüğü için)

Hemo-Iso: Travma detektörü. Hemoglobin yoğunluğunu gözlemleme amaçlı gözlük.

Oxy-Amp isimli daha çok klinik amaçlı kullanılan ve diğer iki gözlüğün en iyi iki özelliklerine sahip, kandaki oksijen seviyesinin görünürlüğünü iyileştiren gözlük.

Oxy-Iso gözlüğün piyası değeri ise şimdilik 297 Dolar.