Sıkı bir cilt için beyaz çay
 
 Yeditepe Üniversitesi Eczacılık Fakültesi Farmakognozi ve Fitoterapi Anabilim Dalı Başkanı Prof. Dr. Erdem Yeşilada,  beyaz çayın yeşil çay gibi  vücutta yağ üretimini baskılayıcı ve mevcut yağın parçalanmasını sağlayıcı etkiye sahip olduğunu, şişmanlık ve obeziteyle ilişkili sorunların tedavisinde yararlı olabileceğini söylüyor.
 
 Beyaz çay, yeşil çay ya da siyah çay gibi soldurma, fırınlama, kurutma ve fermentasyon işlemlerinden geçmediği için dem renginde bir dönüşüm gerçekleşmiyor. Yoğun antioksidan içeriği ile kanser türlerine karşı koruyucu olarak bilinen beyaz çay, bu özelliği ile tüm çay çeşitleri arasında nadide ve özel bir ürün olarak öne çıkıyor.  
 
 Beyaz çayın diğer çaylara göre daha yüksek antioksidan etkisiyle birlikte, cildin sıkılaşmasını sağlayan tazeleyici etkisi deneysel olarak ortaya konulmuştur. Literatürlerde, bu etkilere bağlı olarak romatoit artrit ve diğer yangılı hastalıklarda şikayetlerin hafifletilmesinde yardımcı olabileceği ileri sürülmektedir.  
 Ayrıca beyaz çayın yağ yakıcı ve vücuttaki yağ oranını dengelemeye yardımcı etkiye sahip olduğu ve dolayısıyla obezite ve obezite ile ilişkili sorunların tedavisinde yararlı olabileceği belirtiliyor.    
 
 YARARLARI SAYMAKLA BİTMİYOR
 
 •    Bağışıklık sistemini kuvvetlendirir, kanserden korur. 
 •    Erken dönemlerde kansere neden olan hücre mutasyonlarını engeller. 
 •    Cildi güzelleştirir. 
 •    Çok yüksek oranda antioksidan içerir. 
 •    Tansiyon ve kolesterolü düşürür. 
 •    Virüs ve bakterilere karşı etkisi yeşil çaydan daha kuvvetlidir. 
 •    Çok düşük oranda kafein içerdiği için, kafeinin zararlı etkilerinden korunmayı sağlar. 
 •    Zayıflamaya yardımcı olur. 
 •    Florit içeriği zengin olduğundan dişlerde plak ve çürük oluşmasını önler. 
 •    Yaşlanma, kırışıklık ve sarkmalara karşı olumlu rol oynar. 
 •    Pürüzsüz ve yumuşak bir cilt için etkilidir. 
 •    Kemiklere faydası olur. Osteoporozda faydalıdır. 
 •    Cildi kuvvetlendirici, hücre yenilemeyi destekleyici özelliği de vardır. 
 •    Ayrıca C ve K vitaminlerini de içerir.