Şizofreni hastaları takip edilecek
Tedavi gören ya da hiç hastaneye gitmemiş şizofrenlerin kayıt altına alınmasıyla şizofrenlerin suç işlemesinin engellenmesi amaçlanıyor 
  Emniyet yetkilileri, Antalya'da Ekim ayında 3 polisin öldürülmesi olayının faili Çağrı Danışman'ın şizofren olduğunun ortaya çıkması üzerine şiddet eğilimli şizofreni hastalarının polis kontrolünde tutulması için çalışma başlattı. 
 TEDBİR ALINACAK
  
 Sağlık Bakanlığı yetkilileriyle temasa geçen EGM yetkilileri, şizofrenlerin sağlık ve adres bilgilerini alıp karakollara bildirecek. Böylece her karakol, kendi mıntıkasında kaç şizofreni hastası bulunduğunu, bu hastaların nerede, kimlerle yaşadığını ve ne iş yaptıklarını bilecek. Polis, şiddet ve cinayet eğilimli hastaların durumunu periyodik olarak takip ederek, önleyici tedbirler alacak. 
 AA