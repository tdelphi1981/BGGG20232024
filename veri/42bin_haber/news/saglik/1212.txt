Bakanlık Twitter'dan zayıflatacak
Sağlık Bakanlığı, Obeziteyle mücadeleyi sosyal medyaya taşıyor.
Sosyal medya hesapları üzerinden vatandaşı bilgilendirmeye devam eden sağlık bakanlığı, Twitter üzerinden gerçekleştirdiği anında soru-cevap uygulamasını bu kez obeziteye ayırdı. 22 Şubat 2013 Cuma günü saat 14:00-16:00 arasında gerçekleştirilecek programda, vatandaşın obeziteyle ilgili merak ettiği tüm konular cevaplandırılacak. 

 
Kimler obez sayılır? Obezitenin yol açtığı hastalıklar nelerdir? GDOlu ürünlerin obeziteyle ilgisi var mıdır? Çocuklarda obezite problemi olur mu? Obezite uyku problemine yol açar mı? Beslenme şeklimiz nasıl olmalı? Obezitenin yol açtığı toplumsal sorunlar nelerdir? vb. konulara değinilecek olan etkinlikte hem kişisel hem de toplumsal duyarlılık konusunun üzerinde durulacak. 

 
Türkiye Halk Sağlığı Kurumu Obeziteyle Mücadele Daire Başkanı Doç. Dr. Nazan Yardım, Gazi Üniversitesi Tıp Fakültesi Hastanesi Endokrinoloji Bölümü Öğretim Üyesi Prof. Dr. İlhan Yetkin, Başkent Üniversitesi Beslenme ve Diyetetik Bölümü Öğretim Üyesi Prof. Dr. Murat Baş, Keçiören ve Eğitim Araştırma Hastanesi Çocuk Sağlığı ve Hastalıkları Eğitim Görevlisi Doç. Dr. Nesibe Andıran, iki saat boyunca vatandaşlardan gelecek soruları anında cevaplayacaklar. 

 
Vatandaşlar, 14:00-16:00 arasında, Sağlık Bakanlığı Twitter hesabına girerek, #obezite yazarak sorularını yöneltebilecekler.

 
  
 