O da nakil bekliyor
Kırklareli'nde, 2004 yılında ağabeyinin düğününde oynağı av tüfeğinin ateş alması sonucu yüzü parçalanan 21 yaşındaki Recep Kaya, birçok kez ameliyat olduğu halde eski haline kavuşamadı. Sokağa çıkmaya utandığını söyleyen Recep Kaya, yüz nakli olabilme umuduyla bekliyor.
Kırklareline bağlı Karahamza Köyünde hayvancılık yaparak geçimini sağlayan Dursun ve Mümine Kaya çiftinin 21 yaşındaki oğlu Recep Kaya, 2004 yılı Aralık ayında ağabeyinin düğününde oynadığı av tüfeğinin patlaması sonucu çıkan saçmaların yüzüne isabet etmesiyle çene, yanaklar, dudak, burun ve alın bölgesinden yaralandı. Yüzü tanınmayacak hale gelen ve o dönem 12 yaşında olan Recep Kaya, yakınları tarafından Kırklareli Devlet Hastanesine kaldırıldı.

 
40 AMELİYAT GEÇİRDİ 


Buradaki ilk müdahalesinin ardından Trakya Üniversitesi Tıp Fakültesi Hastanesine sevk edilen Kaya, 3 yılda Plastik Cerrahi bölümünde yaklaşık 40 ameliyat geçirdi. Bu ameliyatlar sırasında bacaklarından, sırtından ve kollarından alına deri, doku ve kemik parçası alınarak yüzündeki burun ve çene çevresine nakil yapıldı. Geçirdiği ağır ameliyatlar nedeniyle Recep Kaya, ağızdan yemek yiyemediği için serum ve sıvı gıdalarla damardan beslendi.

 
ANNESİ ÖLDÜ, HALASI BAKIMINI ÜSTLENDİ 


Oğlunun durumuna üzülen 57 yaşındaki annesi Mümine Kaya, 2007 yılında geçirdiği mide kanseri rahatsızlığı nedeniyle hayatını kaybetti. Bağ-Kur emeklisi olan 64 yaşındaki baba Dursun Kaya ise oğlunun eski yüzüne kavuşabilmesi içinde varını yoğunu harcadı. Baba Kaya, eşinin ölümünün ardından maddi yetersizlikler nedeniyle tedavi yeterince devam ettiremedi. Bunun üzerine Recep Kayanın 67 yaşındaki Halası Ulviye Peközer, yeğeninin bakımını üstlenerek, tedavi masraflarını karşıladı.

 
"BANA YARDIM EDİN, EVLENMEK İSTİYORUM" 


Yüzünün tanınmayacak durumda olması nedeniyle insanlardan kaçtığını ifade eden Recep Kaya, Türkiyede gerçekleştirilen yüz nakillerinin kendisi içinde umut ışığını olduğunu söyledi. Normal insanlar gibi yaşamak istediğini, hatta evlenmek istediğini anlatan Kaya şunları söyledi:

 
"2004 yılında ben 12 yaşındayken oynadığım av tüfeği patlayınca burun, dudak, damak, dişlerim kaza sonunda tahrip oldu. 40ın üzerinde ameliyat geçirdim. Antalyada bir vatandaşımızın tedavisini ve yüz naklini televizyondan gördüm. O ağabeyimizi gördükten sonra toplumdan etkilendim. En çok beni küçük çocukların bakışları rahatsız ediyor. Devlet büyüklerimizden, hayırsever bir vatandaşımızdan yardım elinin uzatılmasını istiyorum. Hastanede yattığım dönemlerde aynada kendimi gördüğümde moralim bozuluyordu. Sinir oluyordum, ben niye böyle oldum diye üzülüyordum. Tedavim sırasında hastanede psikolojik destek aldım. 2-3 yıl yüzümden dolayı arkadaşlarımın yanına gidemedim. Toplumdan sıkılıyordum, dışarı çıkamıyordum. Yeni yeni başladım dışarı çıkmaya. Annem durumuma üzülmesi sonucu mide kanseri oldu. Beş yıl önce annem vefat etti. Vücudumun çeşitli yerlerinden deri ve doku parçaları alındı. Sol elimden yedi santim, kemik alınarak çeneme konuldu. Alınan dokular yüzümde kullanıldı, bazen de alınan dokular yüzümde uyuşmadı. Artık normal bir hayatım olsun istiyorum. Yüzüm düzelirse artık evlenmek istiyorum." 
 
HALASI PEKÖZER: "ÇARE ARIYORUZ" 
  
Recep Kayanın bakımını üstlenip tedavi ettirmeye çalışan halası Ulviye Peközer, Antalya yapılan yüz nakillerinin kendileri içinde umut olduğunu ifade ederek, "Milletimizden, hayırsever bir vatandaşımızdan, devlet büyüklerimizde bir yardım bekliyoruz. Televizyonda izlediğimiz yüz nakli sonrası benim yeğenimin de yüz nakli ile çektiği acılar son bulmasını istiyorum. Gelinimiz olan Recepin annesi çok sevdiği evladına doyamadan genç yaşta mide kanaması sonucu hayata erken veda etti. Çocuklar bakımsız kalınca erkek kardeşimin çocuğu yeğenimi ben aldım. Yeğenim çektiği acılar ve yüzündeki son görüntü ile çok sıkılıyor, utanç duyuyor. Antalya da yüz nakli yapıldığını biliyoruz. Televizyonda gördük. Biz de bir çare arıyoruz. Dışarıya çıkamadığı çok zamanlar oldu. Bir yıldır yeni yeni dışarı çıkmaya başlayan yeğenim eş, dostla konuşmaya başladı. Tabiplerden çok rica ediyorum. Ben de bir ana olarak içim sızlıyor. Onlar benim için bir kardeş çocuğu değil bir evlat olarak görüyorum. Annesi öldükten sonra onu evladım gibi biliyorum" diye konuştu.

 
 