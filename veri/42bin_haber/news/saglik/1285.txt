Diş macununda Uzakdoğu tehlikesi
Samsun Diş Hekimleri Odası Başkanı Abdullah İlker, Türkiyeye Uzakdoğu ülkelerinden çok sayıda taklit edilmiş diş macunu getirildiğini belirterek, söz konusu ürünlerin insan sağlığını etkileyebildiğini söyledi.
Abdullah İlker, yaptığı açıklamada Uzakdoğu ülkelerinden Türkiyeye getirilen taklit edilmiş diş ve diş sağlığı ürünlerinin insan sağlığı için tehlikeli olabileceğini belirtti. 

 Diş macunları içerisinde yer alan flor miktarının çocuklara ve yetişkinlere göre ayarlandığına işaret eden İlker, Piyasada taklit edilmiş 1 liraya ya da 2 liraya satılan diş macunları var. Bunların büyük bir kısmı Uzakdoğu ülkelerinden getiriliyor. 

Bu ürünlerde diş macunlarında olması gereken standart sağlanamadığı için, insan sağlığını tehlikeye atabilecek durumlar oluşabiliyor. Diş macunlarının yurda girişinde gerekli denetimlerin yapılması amacıyla bir sistem kurulmalıdır. dedi.

 Dişlerini günde iki kez fırçalayan kişilerin diş fırçalarını 4 ayda bir değiştirmesi gerektiğini söyleyen İlker, normal diş fırçalama işleminin en az iki dakika sürmesi gerektiğini sözlerine ekledi.