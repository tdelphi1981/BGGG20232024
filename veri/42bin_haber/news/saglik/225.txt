Sadece 600'de 1 kişide çıktı
Sosyal Güvenlik Kurumu (SGK) personelinin diyabeti yok.
SGK'ya bağlı Genel Sağlık Sigortası Genel Müdürlüğü'nün 14 Kasım Dünya Diyabet Günü dolayısıyla düzenlediği etkinlikte, sağlık standı açılarak, SGK Başkanı Fatih Acar başta olmak üzere 600 kurum personeline diyabet testi yapıldı. Acar'ın test sonuçları sağlıklı çıkarken, sadece bir personelin diyabetik olduğu belirlendi. 

Genel Sağlık Sigortası Genel Müdürü Namık Kaya, kronik hastalıklar konusunda en önemli hususlardan birinin maliyet olduğunu söyledi. 

Maliyetli hastalıkların başında diyabetin geldiğine işaret eden Kaya, şunları kaydetti:
Türkiye'de 3,5 milyon raporlu diyabet hastası var. Uzmanların değerlendirmesine göre 3,5 milyon da bilinmeyen diyabet hastası bulunuyor. Diyabet hastalığı, bir anlamda çağın vebası olarak nitelendirilebilir. Avrupa'da ise nüfusun yüzde 10-11'i diyabet hastası. Türkiye'de de toplam 16 milyarlık ilaç harcaması içerisinde 1 milyar lirayı aşan kısmı diyabete ayrılıyor. 

Kaya, 2010'da diyabet hastalarının takip edilmesi için bir form hazırlanarak MEDULA sistemine konulduğunu dile getiren Kaya, Birtakım sağlıklı verileri toplarken diyabetle ilgili verilere bakıp, alınan verilerin bu hastalığın tedavisi için yeterli olup olmadığını inceliyoruz. Eğer veriler yeterli değilse, ek veriler için yeni formlar düzenliyoruz dedi.

 
  
 