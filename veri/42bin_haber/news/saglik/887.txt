Vejetaryenler yaşadı
 
 İngiltere’deki Oxford Üniversitesi’nden Dr. Francesca Crowe ve ekibinin araştırmasına, İngiltere ve İskoçya’da yaşayan 50-70 yaşında, yüzde 34’ü vejetaryen yaklaşık 45 bin kişi katıldı. 
 Yaşları, sigara içip içmedikleri, alkol kullanıp kullanmadıkları, sosyoekonomik çevreleri gibi kriterler göz önüne alınarak yapılan  araştırmada, katılımcılar yaşam tarzları ve sağlık durumlarıyla ilgili düzenli olarak bilgi verdi. 
 Araştırmada, vejetaryenlerin kalp-damar hastalıklarına yakalanma riskinin kırmızı ve beyaz et tüketenlere göre yüzde 32 az olduğu sonucuna varıldı. Crowe, farkın vejetaryen olmayanlarda kolesterol ve tansiyonun daha yüksek olmasından kaynaklandığını düşündüklerini vurguladı.
 
 
 AA