500 aileye bebek sevinci yaşattılar
DEÜ Tüp Bebek Merkezi, kurulduğu 2002 yılından bu yana yüzlerce çifte bebek sahibi olma mutluluğunu yaşattı.
 Dokuz Eylül Üniversitesi (DEÜ) Tıp Fakültesi Kadın Hastalıkları ve Doğum Anabilim Dalı Başkanı Prof. Dr. Ömer Erdil Doğan, DEÜ Tüp Bebek Merkezi'nin ruhsatını aldığı 30 Ekim 2002'den bu yana çocuk sahibi olamayan çiftlere tedavi sunduğunu söyledi.
 İlk bebeklerini 2003 yılında kucaklarına aldıklarını ifade eden Doğan, ''2002'den bu yana 2 binden fazla çift, çocuk sahibi olma isteğiyle merkezimize başvurdu. Tedavilerin ardından 500'ün üzerinde çiftin bebeklerine kavuşmasına vesile olduk. Aileler çocuklarını kucağına aldığında kendi çocuğumuz olmuş kadar seviniyoruz. Gebe kalamadıklarında ise onlar kadar üzülüyoruz'' dedi.
  
  