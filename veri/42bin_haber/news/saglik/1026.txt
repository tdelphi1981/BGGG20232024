Yattıkları uykudan uyanamıyorlar
 
 Yemek  yedikten kısa bir süre sonra derin uykuya dalarak uzun süre uyuyan ve fiziksel gelişimleri yavaşlayan Güney Sudanlı Maguret Jachudu Frade (11) ve Kenaladu Aizek (15) tedavileri için İstanbul’a getirildi. 
 Teşhisi konulmayan hastalığa yakalanan iki Güney Sudanlı çocuk Kimse Yok Mu derneği tarafından Türk Hava Yolları’na ait bir uçakla Kahire’den İstanbul’a getirildi. 
 Havalimanında dernek yetkilileri tarafından karşılanan Maguret Jachudu Frade ve Kenaladu Aizek’in sabah saatlerinde tedavisi için hastaneye götürüleceği öğrenildi. 
 'TEDAVİLERİN ARDINDAN SUDAN’A GÖNDERECEĞİZ'
  
 İki Güney Sudanlı çocuğun İstanbul’a getirilme süreci ile ilgili olarak açıklamalarda bulunan "Kimse Yok Mu?" Derneği Yurt Dışı Yatırımlar Sorumlusu Dr. Orhan Erdoğan şunları söyledi: 
 "Dernek olarak Güney Sudan’a gıda yardımı yapmak amacıyla gitmiştik. Orada sağlık bakanı müsteşarıyla yaptığımız görüşmelerde Güney Sudan içerisindeki bir bölgede sağlığı bozuk çocuklardan bahsetti. Günde 5-6 defa bu çocuklar sendrom geçiriyor ve bayılıyor. Bizde onlara yardımcı olabilmek amacıyla onlara iki çocuğu alıp Türkiye’ye getirelim orada tedavilerini gerçekleştirip tekrar Güney Sudan’a dönüp ülkede diğer çocuklara da ilaç yardımda bulunacağımızı söyledik. İnşallah önümüzdeki birkaç hafta içerisinde bu çocukların tedavilerini tamamlayıp Sudan’a götüreceğiz. Bu çocukların rahatsızlıklarından dolayı fiziksel gelişimleri yavaşlıyor. Bunun gibi o bölgede binlerce çocuk var." 
 TÜRK DOKTORLARI ÇOCUKLARIMIZI İYİLEŞTİRECEK 
 Güney Sudan Sağlık Bakanı Müsteşarı Dr. Felix Lado Johnson ise "Bu çocuklarımız 6 yıldan bu yana rahatsızlıkları var. yaşı 15 olmasına rağmen büyüyemiyorlar ve yemek yedikten sonra derin bir uykuya dalıyorlar. Biz Türkiye’ye ve 'Kimse Yok Mu Derneği’ne çok teşekkür ediyoruz. Bize yardımcı oldular ve çocukları Türkiye’ye getirdiler. Türk doktorların katkılarıyla bu çocuklarımız iyileşecek. Mutlu günleri inşallah hep birlikte yaşacağız" dedi. 
 DHA