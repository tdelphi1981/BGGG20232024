Gebelikte görülen karın ve kasık ağrıları ciddi olabilir
Uzmanlar, gebelikte görülen karın ve kasık ağrılarının acil durumu işaret edebileceğini söyledi. "Gebeler, ağrıyla birlikte görülen kanama, bulantı, kusma ve baş ağrısı gibi durumlarda hekime başvurmalıdır." diyen uzmanlar, gebeliğin 3 ayrı evresinde görülen ağrıların sebeplerinin farklı olabileceğini vurguladı.
Kadın Hastalıkları ve Doğum Uzmanı Op .Dr. Adli Şadi Karaman gebelikte karın ve kasık ağrıları ile ilgili önemli bilgiler verdi. Karaman, "Gebelik, anne ve karnındaki bebeğin birlikte değerlendirildiği bir durumdur. Bu nedenle her türlü patolojik ağrı, her ikisini de olumsuz etkileyebilmekte ve kalıcı kötü sonuçlar oluşabilmektedir." dedi. Normal dışı ağrı hissedildiğinde hekime müracaat edilmesi gerektiğine dikkat çekern Karaman, ağrıların gebelik evrelerinde ayrı ayrı değerlendirilmesi gerektiğini vurguladı. 

Gebeliğin 0-12 haftasındaki ağrıları 3'e ayıran Karaman, fizyolojik ağrıların dinlenme ile düşük belirtisi olan ağrıların hafif tedavi ile düzelebileceğini, dış gebelik ağrılarının ise cerrahi müdahale gerektireceğini belirtti. 

Gebeliğin ikinci evresi olan 13-26 arası haftalarda görülen ağrıları da değerlendiren Karaman, fizyolojik ağrıların bu evrede de tedavi gerektirmediğini, rahim ağzı yetersizliğine bağlı ağrıların ise rahim ağzına koruyucu dikiş konarak gebeliğin devamının sağlanması ile önlenebileceğini aktardı. İskelet sisteminin değişimine bağlı ağrıların kalsiyum ve magnezyum alınması, sert yatakta yatılması ile hafifletilebileceğini ekledi. 

Gebeliliğin üçüncü evresinde, yani 27-40 haftaları arasında görülen ağrıları 5 kategoride değerlendiren Karaman, "Bu evrede 5-6 saatte bir görülen, 5-10 saniye süren hafif şiddetli ağrılar görülebilir. Rahmin doğuma hazırlandığının belirtisidir. Patolojik değildir. Tedavi gerektirmez. Rahimdeki kasılmaların sıklaşması ve uzun sürmesi, erken doğumun önemli bir belirtisidir. NST testi denilen bir testle ağrıların şiddeti ve sıklığı tespit edilir. Patolojik bir durumdur. Bir takım ilaçlarla ağrıların durdurulması (tokolizis) ile gebeliğin devamı sağlanmaya çalışılır. Tüm gebelikte görülen en tehlikeli ve şiddetli ağrılardır. Karın tahta sertliğindedir. Ağrı kesicilere ve istirahate cevap vermez. Tansiyon düşmüştür, hasta şoka eğilimli bir haldedir. Bazen vajinal kanama da olabilir. Genellikle bebek kaybedilir. Anne hayatı da ciddi bir risk altındadır. Acil operasyon ve kan transfüzyonu gerektirir. Halk arasında gebelik zehirlenmesi denen bu hastalıkta gebenin tansiyonu yükselmiş, el ve ayakları şişmiş durumdadır. Baş ağrısı ve bulanık görme söz konusudur. Karın içinde karaciğer bölgesinde ve belde böbrekler tarafında şiddetli ağrılar vardır. Son derece ciddi bir durumdur. Acilen tansiyonun düşürülmesi ve hastanın en uygun zamanda doğurtulması gerekir. Bu konudaki en masum ağrı budur. 38. haftadan sonra gebeliğin başlamasıyla birlikte ortaya çıkar. Doğum olana kadar periyodik bir şekilde devam eder. Doğumun olması için bu ağrılar gereklidir ve durdurulmaz." ifadelerini kullandı.