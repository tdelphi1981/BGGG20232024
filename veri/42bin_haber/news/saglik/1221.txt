Sigarayı bırakmak moda oldu
Düzce Üniversitesi (DÜ) Tıp Fakültesi Göğüs Hastalıkları Anabilim Dalı Öğretim Üyesi Doç. Dr. Ali Nihat Annakkaya, toplumun sigara konusunda eskiye oranla daha fazla bilinçlendiğini belirterek, Eskiden içmek modaydı, şimdi bırakmak... Modaya doğru bir gidişat var dedi.Annakkaya, son 10 yılda Türkiye'nin dünyada sigara bırakma konusunda çağ atladığını anlattı.

Sigaranın toplumun en önemli sorunları arasında yer aldığına dikkati çeken Annakkaya, Ancak son 10-15 yıl içerisinde eskiye göre toplum çok fazla bilinçlendi. Eskiden içmek modaydı, şimdi bırakmak... Modaya doğru bir gidişat var. Bu, tabii kolay olmadı şeklinde konuştu.

Kapalı alanlarda sigaranın ilk yasaklandığındaki yaygarayı düşünün diyen Annakkaya, Şimdi herkes bunu kabullenmiş durumda. Sadece kamuya açık alanlar değil, bu bilinçlenme öyle bir düzeye ulaştı ki artık insanlar evlerinde de kapalı mekanda içme konusunda daha hassas davranıyorlar ifadelerini kullandı.
Annakkaya, aile bireylerinin torun ve çocuklarına daha fazla önem gösterdiğini ifade ederek, Eskiden evin herhangi bir odasında sigara içilirken, şimdi kesinlikle çocukların girmediği pencere önü veya balkon gibi mekanlar tercih ediliyor. Lokanta ve kafelerden ziyade bunlardan çok daha önemli olarak toplum bu yönde bilinçlendi. Ülkemiz sigarayı bırakmaya doğru gidiyor diye konuştu.

İnsanların gözleri kördü ve açıldı

Yasakların sigarayı bırakma konusunda çok fazla engel olmadığını savunan Annakkaya, yasakları delme yolunun her zaman bulunabildiğini söyledi.

Bir şeyi bir insana yasaklarsanız karşı tepki olarak bunu sürdürmeyi tercih edebiliyor diyen Annakkaya, İnsanların gözleri kördü ve açıldı. Görmeyen gözleri bazen düzeltmek gerekir. Kapalı alan yasakları da öyle. Yıllar önce bunu yapmak, doğal bir şeydi. Hiç de bundan rahatsız olmuyorduk. Orada bir şekilde gözlerimiz bağlanmıştı ama açılmasına vesile oldu diye belirtti.

Annakkaya, fiyatların artması, erişimin zorlaşması ve reklamların azalmasının toplumu bilinçlendirmeye etki ettiğine işaret ederek, şöyle devam etti: Tabii ki sigara alışkanlığı olan kişilerin ceplerine dokundu ama şu anda günümüzde sigara içenlere sorduğumuz zaman bu yasağı destekliyorlar. 'Bırakmayı istiyor musunuz?' diye sorduğumuzda sigara içicilerinin yüzde 99'unda, 'Evet, benim bundan bir şekilde vazgeçmem lazım' düşüncesi var. Eskiden bu şekilde değildi.
En önemli gelişme de kafada bırakma düşüncesinin olmasıydı. Bundan sonraki aşama bırakma düşüncesini eyleme geçirme aşamasıdır. Çünkü gerçekten çok sayıda kişi içmesine rağmen, 'Ben acaba bundan nasıl vazgeçerim?' diyor. Bırakanları kovalıyor, 'Siz nasıl bıraktınız, bunu nasıl yapmak lazım' şeklinde sorular yöneltiyor. Bu, çok çok önemli.

Nikotin, sigara alışkanlığındaki ön önemli sebeptir

Nikotinin sigara alışkanlığında en önemli sebeplerden birisi olduğuna dikkati çeken Annakkaya, vücutta haz bırakma, konsantre gücünü artırma, dikkati toplama ve metabolizmayı hızlandırma gibi etkilere neden olduğunu, alınmaması halinde el ve ayakta titreme, yorgunluk hissi, uyku düzeninde bozulma ve bağırsaklarda hareket değişikliği gibi etkiler yarattığını anlattı.

Annakkaya, sigara dumanının hızlı şekilde kana karışıp etki ettiğini, etkisinin çabuk geçtiğini, acıkma hissi yarattığına işaret ederek, Aralıklı şekilde sigarayı içtiğimiz zaman bu istek dayanılmaz şekilde devam ediyor. O nedenle azaltarak bırakmak, çok önerdiğimiz bir şey değil diye konuştu.

Günde iki paket sigara içen birinin bir paket içmesi bizim çok çok istediğimiz ve önerdiğimiz bir şey diyen Annakkaya, sözlerine şöyle devam etti: Belirli bir noktaya gider fakat daha da fazla azaltamazlar. Ondan sonrası gerçekten büyük bir eziyet haline dönüşüyor ve insanları karamsarlığa sürüklüyor. Sigara bırakma niyeti olan kişiler, öncelikle kendilerini nikotin bağımlısı olup olmadıklarını bir testle ölçebilirler. Bu testlerden negatif sonuç çıkarsa hekimlerden destek tedavisi almak gerekecektir. Hastanemizde hastalara randevu yoluyla destek tedavisi uyguluyoruz. Düzce KETEM yine sigarayı bırakma konusunda destek tedavisi uyguluyor. Bu tedavide, sadece konuşma, psikolojik destek yok, gerekirse bant, sakız ve hap gibi ilaç destekleri var. Bu ilaçlar size sigara gibi etki ediyor. Bu ilaçları aldığınız zaman devamlı bir etkisi var. Bunun sayesinde nikotine olan ihtiyaç, yavaş yavaş azalacak ve siz sigara bırakma sürecinde daha az sıkıntı yaşayacaksınız.

Tiyakilere öneriler

Annakkaya, sigaranın vücuttaki suyu attığını dile getirerek, nikotin bağımlılarının bol sıvı tüketmesi gerektiğini söyledi.

Sigara içilen ortamın sıklıkla değiştirilmesi gerektiğini vurgulayan Annakkaya, Bu sayede ritüel boyutuyla mücadeleye başlıyoruz. Önce bol sıvı içmek, her zaman içtiğimiz yerlerde içmemek, daha sonra da sigara içme adedini günde 10'a doğru çekmeye çalışmalıyız. Bunun sonucunda hala bağımlı isek, bir hekimden ya da sigara polikliniğinden kendimize uygun bir destek tedavisi almalıyız diye belirtti.