Sağlık Bakanlığı 52 ürünü teşhir etti!
Tıbbi cihaz ve kozmetiklere yönelik denetimlerde firmalara ceza yağdıran Sağlık Bakanlığı, sağlıksız olduğu belirlenen 52 ürünü daha teşhir etti.
Bakanlık daha önce isimleri açıklanan 37 ürünle sayıları 89'u bulan insan sağlığına zararlı tıbbi cihaz ve kozmetikler için toplam 2 milyon lirayı bulan ceza kesti.

Sağlık Bakanlığı Türkiye İlaç ve Tıbbi Cihaz Kurumu Denetim Hizmetleri Başkanlığı, 2012 yılında tıbbi cihaz ve kozmetiklere yönelik çok sayıda piyasa gözetimi ve denetimi gerçekleştirdi.

Geçen yılın ilk yarısında 916 tıbbi cihazın incelendiği denetimlerde 22 cihaz güvensiz bulunmuş, 11'inin teknik düzenlemeye aykırı olduğu tespit edilmişti. Aynı dönemdeki denetimlerde incelenen 500 kozmetikten de 15'i güvensiz, 55'i teknik düzenlemeye aykırı bulunmuştu.

-Yılın ikinci yarısında denetimler sürdü-

Sağlık Bakanlığı, tıbbi cihaz ve kozmetiklerden kaynaklanan ölüm, kaza ve yaralanmaları, istenmeyen etkileri önlemek, insan, hayvan ve çevre sağlığını korumak amacıyla 2012'nin ikinci yarısında ise çeşitli firmalar tarafından piyasaya arz edilen ürünlere yönelik denetimlerini sürdürdü.

Denetlenen 899 tıbbi cihazdan 48'i güvensiz, 7'si teknik düzenlemeye aykırı bulunarak firmalara toplam 695 bin 959 lira ceza verildi.

Denetlenen 876 kozmetiğin de 4'ünün güvensiz, 29'unun teknik düzenlemeye aykırı olduğu saptanarak toplam 551 bin lira para cezası uygulandı.

Böylece Sağlık Bakanlığı'nın 2012 yılındaki tıbbi cihaz ve kozmetik denetimlerinde güvensiz bulanan toplam 89 ürünle ilgili firmalara 1 milyon 790 bin 820 lira para cezası verildi.







Sağlık Bakanlığı'nın denetimlerinde güvensiz bulunan kozmetik ürünlerin listesi ise şöyle: