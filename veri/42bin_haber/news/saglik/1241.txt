Tıbbi cihaz pazarına medikal market kontrolü
Tıbbi cihaz sektöründe dünyada sadece Türkiyede uygulanacak olan yeni bir sistem hayata geçiyor.

Sağlık Bakanlığı Türkiye İlaç ve Tıbbi Cihaz Kurumu’nun uzun süredir üzerinde çalıştığı proje kapsamında üniversiteler, sektör temsilcileri ve sivil toplum kuruluşları ile birlikte ortak çalışmalar yürütüldü. Çalışma kapsamında yeni bir düzenleme yapacak olan Bakanlık, tıbbi cihaz sektörünü kontrolü altına alacak. 
Tıbbi cihazları TSE damgalayacak 
Bakanlığın yapacağı düzenlemeye göre artık tıbbi cihazlar gelişigüzel satılamayacak. Sağlık Bakanlığı, Türk Standartları Enstitüsü (TSE) ile işbirliği yaparak Türkiye’de üretilen veya yurtdışından ithal edilen ürünlerin ‘kontrol edilmiştir’ damgası vurduktan sonra piyasaya sunulmasına izin verilecek. Böylece bu ürünler daha sağlıklı bir şekilde vatandaşa ulaşacak. 
İşyerleri ruhsatlandırılacak 
Bu alandaki diğer bir yenilik ise tıbbi cihaz ürünleri satılan işyerlerine geliyor. Bakanlık gelişigüzel bir şekilde dükkan açarak tıbbi cihaz satışına son verecek. Tıbbi cihaz satılan yerler ruhsatlandıracak. Bakanlık denetimler sonunda uygun gördüğü işyerlerine ‘CE’ işaretli belge verecek. Ayrıca Bakanlık bu tıbbi ürünlerin saklandığı depolara da belge düzenleyecek.  
Sağlık Bakanlığı kayıt dışı satışların önüne geçmek için de tüm ürünleri kayıt altına alacak. Böylece  tıbbi cihazlar toplatılırken zaman kaybı yaşanmayacak, ürün satışına da standardizasyon getirilmiş olacak.