Müezzinoğlu'ndan 'tam gün yasası' açıklaması
Sağlık Bakanı Mehmet Müezzinoğlu 'Günlük Özel' programında Samanyolu Yayın Grubu Ankara Temsilcisi Abdullah Abdulkadiroğlunun sorularını cevapladı.
Canlı yayına Ankara Stüdyoları'ndan katılan Müezzinoğlu, tam gün yasasından, anne sütü bankası projesine kadar birçok soruyu cevapladı.

Tam gün yasasından vazgeçmeyeceklerini dile getiren Müezzinoğlu, ; öğretim üyelerinin üniversite dışında doktorluk yapamamalarını içeren Tam Gün Yasası nın nasıl değiştirileceğini anlattı. 

İlk hedef olarak 14 Mart Tıp Bayramı'nda yol haritalarını açıklayacaklarını belirten Müezzinoğlu, "Hekim alanında açığımız var. Hekim her yerde hekimlik yapabilmeli ama bunun bir sistemi olmalı. Hekim yine kurumunda devam etmeli ama kurum dışı istisnalarda yetki kuruma verilerek ihtiyaç karşılanabilmeli. Hocamız o üniversitenin hocasıysa tam günü o kuruma harcamalı Tam gün dışında da, Bakanlığın değil kurumunun yetkisiyle ihtiyaç noktasında gidebilir." Diye konuştu.

Anne sütü bankasıyla ilgili de merak edilenleri cevaplayan Müezzinoğlu, bir annenin sütü alındıysa onun yalnızca bir bebeğe verileceğini, kız annesinin sütünün bir başka kız çocuğuna, erkek annesinin sütünün de bir başka erkek çocuğuna verileceğini söyledi.

Süt çocuklarının nüfus kütüklerine de işleneceğini belirten Müezzinoğlu "Herkes kimin süt annesi olduğunu, kimin süt çocuğu olduğunu bilecek. 5 yılda 1 süt ailesi konusunda çocukların bizzat kendisine bilgilendirme yapılacak. Süt veren kişiler gönüllü annelerden oluşacak. Anneye süt parası ödenmeyecek. Diyanete de bilgileri gönderdik. İnanç değerleri açısından sıkıntı yok" Şeklinde konuştu.