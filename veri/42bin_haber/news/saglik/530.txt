MS'e göz testiyle takip
Johns Hopkins Üniversitesi uzmanları, Multipl Skleroz hastalığına daha erken yakalanan ve daha yoğun geçiren hastaların retinasının daha ince olduğunu belirledi 
 Nöroloji alanında yayın yapan Neurology dergisindeki habere göre, Johns Hopkins Üniversitesi Tıp Fakültesi'nden uzmanlar MS rahatsızlığı olan 164 kişinin göz tomografisi (Optical Coherence Tomograpy) üzerinde çalışma yaptı. Bu kişilerin retina tabakaları incelendi.  Uzmanlar, MS'e daha erken yakalanan ve daha yoğun geçiren hastaların retinasının daha ince olduğunu belirlediklerini açıkladı.  
 Göz tomografi cihazının muayenehanelerde de kullanılabileceğini belirten uzmanlar, söz konusu uygulamanın günlük yaşamda ne anlama geleceğini belirlemek için ayrıntılı çalışma yapılması gerektiğini söyledi. Ancak gelişmenin, MS takibinin basit bir göz testiyle yapılabileceği yönündeki umudu artırdığı kaydedildi.  
 BBC TÜRKÇE