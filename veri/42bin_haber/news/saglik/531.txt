Öksürük şurubu 12 can aldı
Pakistan'da içinde yüksek oranda alkol ihtiva eden öksürük şurubundan 12 kişi hayatını kaybetti. 10'dan fazla kişinin ise durumunun kritik olduğu ve hastanede tedavi altında tutulduğu belirtildi 
 Pakistan'ın Gujranvala ilinde içinde yüksek oranda alkol ihtiva eden öksürük şurubundan 12 kişi öldü.  İl Sağlık Müdürü Dr. Enver Amanullah, alkol içeren şurubun bazı alkol bağımlılarınca yüksek oranda tüketilmesi sonucu 12 kişinin yaşamını yitirdiğini söyledi.  Amanullah, durumu kritik 10'dan fazla kişinin hastanede tedavi altında olduğunu belirtti.  Pakistan'ın Lahor kentinde geçen ay eczanelerde reçetesiz satılan öksürük şurubundan 16 kişinin ölmesi üzerine sağlık bakanlığı söz konusu ilacın toplatılmasına karar vermişti.  AA