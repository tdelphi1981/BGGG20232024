16 yaşına kadar kalbindeki delikle yaşadı
Konyanın Hadim İlçesinde yaşayan Sedakatli çiftinin ilk çocuğu olan 16 yaşındaki Fatma Nur Sedakatli çabuk yorulma şikayetiyle ailesi tarafından Konyadaki bir hastaneye götürüldü. Doktorların muayenesinden sonra kalbinin büyüdüğü ortaya çıkan Sedakatlinin bu yaşına kadar yaşamasını doktorlar mucize olarak değerlendirdi. Tedavi için Selçuk Üniversitesi Tıp Fakültesi Hastanesine sevk edilen Sedakatliye, Çocuk Kardiyoloji Bilim Dalı Başkanı Prof. Dr. Bülent Oran başkanlığındaki ekip tarafından anjiyo yapıldı.
Hastamızın Kalbi Büyüyordu 

Selçuk Üniversitesi Tıp Fakültesi Çocuk Kardiyoloji Bilim Dalı Öğretim Üyesi Yrd.Doç.Dr. Derya Çimen, Bize sevk edilen hastamızın muayenesinden sonra kalpten çıkan 2 büyük damar arasında normalde doğumdan sonra kapanması gereken damarın açık olduğunu, bu yüzden hastamızın kalbinin büyüdüğünü tespit ettik. 7 milimetre genişliğindeki damara anjiyo işlemi ile damarı tıkayıcı cihaz yerleştirdik. Bu cihaz sayesinde hastamızın kalbindeki açığı kapattık. 30 dakika süren işlemimizi başarıyla gerçekleştirdik dedi.

Fatma Nur Sedakatlinin kalbindeki deliğin geç fark edildiğini belirten Yrd.Doç.Dr. Çimen, Bu damarın iltihaplanmaması sayesinde hastamız bu yaşına kadar hayatını sürdürmüş. Eğer bu damar iltihaplansaydı, hastamızın hayati tehlikesi ortaya çıkabilirdi diye konuştu.

Doktorlar 16 Yaşına Kadar Yaşaması Mucize Dedi
 
3 çocuk annesi Sultan Sedakatli, kızını çabuk yorulduğu için hastaneye götürdüğünü ve tesadüfen kalbindeki rahatsızlığı öğrendiklerini belirterek, İlk muayenede doktorlar kızımın bu yaşına kadar hayatını sürdürmesine çok şaşırdılar. Bunu duyunca çok panikledim. Diğer çocuklarım 15 yaşındaki Ümmiye ile 11 yaşındaki Abdullahı da muayeneye getirdim. Çok şükür onlarda herhangi bir sorun ortaya çıkmadı. Kızımın iyileşmesinde emeği geçen bütün doktorlara teşekkür ederim dedi.

50 Hastanın Kalbindeki Delik Kapatıldı 

Selçuk Üniversitesi Tıp Fakültesi Hastanesinde 5 yıldır 50inin üzerinde hastanın kalbindeki deliği başarılı müdahaleyle kapattıklarını söyleyen Çocuk Sağlığı ve Hastalıkları Anabilim Dalı Başkanı Prof. Dr. Bülent Oran, Nefes darlığı, çabuk yorulma gibi basit belirtiler kalpteki deliğin habercisi olabiliyor. Bu hastamız da bize çabuk yorulma şikayetiyle geldi. Anjiyo işlemiyle kalbindeki deliği kapattık. Hastanemizde başarıyla gerçekleştirdiğimiz bu işlem için hastalarımızın artık il dışına gitmesine gerek yok dedi. 

ZEKİ DURSUN-KONYA