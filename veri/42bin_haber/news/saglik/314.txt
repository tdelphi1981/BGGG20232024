Anne olmaya ve doğuma hazırlık
Hamilelik sürecinin sağlıklı bir şekilde tamamlanması ve bebeğin bakımına dair pek çok sorunun yanıtını arayan anne adayları için “Memorial Doğuma Hazırlık Kursları” başlıyor. 
Anne ve baba adayları için hamilelik ve doğum süreci her zaman heyecanlı, bir o kadar da stresli geçmektedir. Bu telaşlı günlerin stresini azaltmak da ancak doğru bilgilendirme ile mümkündür. 
Memorial Doğuma Hazırlık Kursları; Memorial Şişli ve Ataşehir Hastaneleri’nde 17 Ocak Perşembe günü başlıyor.  
40 hafta süren hamilelik yolculuğunda, anne adaylarının bilinçli ve mutlu bir hamilelik dönemi geçirmeleri için düzenlenen Memorial Doğuma Hazırlık Kursları halka açık ve ücretsiz olarak gerçekleştiriliyor. Bebek sahibi olacak çiftler uzman doktorlardan öğrenecekleri bilgiler ışığında bilinçli bir hamilelik süreci yaşayarak, yaşamsal önem taşıyan bazı sorunların da önüne geçebiliyorlar. Kursun haftalık programları ise şöyle; 
Birinci hafta 
Kursun birinci haftasında gebelik oluşumu, gebelik süresince anne adaylarında meydana gelen fizyolojik değişiklikler, gebelik süresince risk oluşturabilecek durumlar ele alınıyor. Ayrıca, anne adayı gebelik süresince dengeli ve yeterli beslenme hakkında beslenme ve diyet uzmanları tarafından bilgilendiriliyor. 
İkinci hafta 
Gebelik süresince ortaya çıkabilecek duruş ve yürüyüş bozukluklarını önlemek ve rahat bir doğum süreci geçirmek amacıyla uygulamalı gebelik egzersizleri anlatılıyor. Egzersizlerin yanı sıra; anne karnındaki bebeğin gelişimi, takibi ve gebelik süresince yapılması gereken testler de kadın hastalıkları ve doğum uzmanları tarafından anne ve baba adaylarına aktarılıyor. 
Üçüncü hafta 
Kursun üçüncü haftasında, kadın hastalıkları ve doğum uzmanları tarafından katılımcılar doğum hakkında bilgilendiriliyor. Anestezi doktoru da doğum ağrısını azaltıcı yöntemleri katılımcılarla paylaşıyor. Gebelik süresince oluşabilecek cilt sorunları ve tedavi yöntemleri de bu eğitimlerde anlatılan konular arasında yer alıyor. 
Dördüncü ve beşinci hafta 
Eğitimin son haftalarında erken doğum durumunda alınabilecek tedbirler, gebelik sürecinin ardından bebek doğduktan sonraki süreçle ilgili bebeğin beslenmesi, anne sütü ve emzirmenin önemi, bebeklik ve çocukluk dönemi aşıları ile bebek bakımı ile ilgili pratik bilgiler anlatılıyor. Bebeğin banyosu, göbek bakımı ve masajının yanı sıra; ilk zamanlar bebekle ebeveynler arasında doğru iletişim kurma yöntemleri de çocuk ve ergen psikolojisi uzmanları ve pedagoglar tarafından ebeveynler ile paylaşılıyor. 
Doğuma Hazırlık Kursu Programları 
Memorial Şişli Hastanesi 
17 Ocak – 14 Şubat 2013 
Her Perşembe / 18.00 – 20.00 (5 hafta boyunca) 
Memorial Şişli Hastanesi Konferans Salonu 
Memorial Ataşehir Hastanesi 
17 Ocak – 14 Şubat 2013 
Her Perşembe / 18.00 – 20.00 (5 hafta boyunca) 
Memorial Ataşehir Hastanesi Konferans Salonu 
Bilgi ve Kayıt: 444 7 888 
Katılım ücretsizdir.