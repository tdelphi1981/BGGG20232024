Her ödül çalışanı mutlu etmiyor
 
 Günümüzde insan kaynakları bölümleri rotasını insan ve yetenek yönetimine doğru çeviriyor. Yapılan araştırmalar, yetenek yönetiminde yüksek performans gösteren şirketlerin, adil ücretlendirme olanakları sunma ve çalışanlarını memnun etme konularında başarılı olduğunu ortaya koyuyor. 
 Bu durum beraberinde insan yönetiminin temel kavramı olan ödül yönetiminin gerekliliğini getiriyor. Peki, bir şirket çalışanlarını ödüllendirirken nelere dikkat etmeli? En önemlisi ise bu konuda yapılacak hatalar kurumlarda nelere mal olur?
  
 Families and Work Institute’un yaptığı bir araştırmaya göre; ücret ve ek yararların iş tatminine etkisi yüzde 2 iken, iş kalitesi ve işyeri desteği gibi psikolojiye dayalı ödül yöntemleri çalışanların motivasyonunda yüzde 70 oranında pozitif etki sağlıyor. 
 Konuyla ilgili 63 kurumda üç yıl süreyle yapılan araştırmada, çalışanların katılımıyla oluşturulan kararlarla belirlenen ücret politikalarının da motivasyonu yükselttiği, dahası toplu verilen kararların güçlü bir ödül duygusu meydana getirdiği ortaya çıkıyor. 
 ÇALIŞANIN BAĞLILIĞI ARTIYOR
  
 Kurum performansını ve verimliliğini artırmak amacıyla 27 yıllık psikolojik terapi birikimiyle profesyonellere yönelik eğitimler düzenleyen DBE Davranış Bilimleri Enstitüsü, Ödül Yönetimi Eğitimi ile kurumların ödüllendirme konusunda yaşadığı kafa karışıklığına son vermek istiyor.
  
 DBE Kurumsal Gelişim Merkezi Eğitmeni, Etik Danışmanı ve Koç Şebnem Ergül tarafından verilecek eğitimde; Ödül Yönetimi'nin temelini oluşturan motivasyon, performans değerlendirme ve öneri sistemleri ile ilgili konular üzerinde durulacak. Ödüllendirme politikalarının tanımının yapılacağı eğitimde; Ödül Yönetimi'nin kurumlarda yarattığı pozitif etki anlatılacak. Ayrıca katılımcılara, verimliliğin temel koşullarından olan çalışan bağlılığı ve performans yönetimi çerçevesinde, ödül yönetimi ve ödüllendirme stratejileri ile ilgili detaylı bilgi verilecek. 
 Ödül yönetiminin şirketlerin en kritik yönetim stratejilerinden biri olduğunu anlatan Şebnem Ergül ‘Ölçmediğinizi değerlendiremezsiniz, değerlendiremediğinizi iyileştiremezsiniz’ mottosuyla, çalışanlarının performansını, memnuniyetini ve potansiyelini ölçüyoruz. Amacımız üstün çalışanı diğerlerinden ayırmak; diğer bir deyişle yetenek yönetimi uygulamak. Bunun için kullandığımız “Ödül Yönetimi” modeli, bize sadece adaleti sağlamada değil, aynı zamanda çalışan bağlılığın artırmada da destek oluyor” diyor.
  
 Ödül Yönetimi eğitiminde, kurum kaynaklarının en değerlisi ve benzersizi olan çalışan bağlılığının üzerinde duracaklarını da anlatan Ergül, “Bu eğitimde; kurumdaki ödüllendirme politikalarının tanımı, söz konusu politikaların kurumlarda yarattığı fark, ödül yönetiminin temelini oluşturan motivasyon, performans değerlendirme ve öneri sistemleri, bireysel performansın ödül sistemine yansıtılması ve potansiyelin performansa dönüştürülmesi sürecinde yapılması gerekenler tartışılarak, konuyla ilgili değerlendirme ve yorum yapma şansına sahip olacağız” dedi.