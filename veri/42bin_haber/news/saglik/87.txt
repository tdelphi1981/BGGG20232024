Nefesler tutuldu ikizler ayrıldı
ABD'de göğüs ve karından yapışık siyam ikizleri, başarılı bir ameliyatla birbirinden ayrıldı.
Doktorlar, Philadelphia Çocuk Hastanesi'nde 7 saat süren ameliyatla birbirinden ayrılan 8 aylık ikiz kız kardeşlerin sağlık durumunun iyi olduğunu söyledi.
New York'ta doğan Allison ve Amelia Tucker kardeşlerin karaciğerleri, diyaframları, göğüs kemikleri ve kalp zarları yapışıktı. 

Kız kardeşlerin birkaç hafta hastanede kaldıktan sonra taburcu edilmesi bekleniyor. Cerrah Holly Hedrick, Tucker kardeşlerin hastanede ameliyat olan 21. siyam ikizleri olduğunu söyledi.

 
  
 