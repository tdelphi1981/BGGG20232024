Bakanlıktan cinsel hap uyarısı
Sağlık Bakanlığı, polis ve Interpol ile yürütülen ortak operasyonlarda ele geçirilen, kaçak ve sahte, çoğu cinsel ve zayıflama hapını açıkladı.
Cinsel ürünlerdeki etken madde miktarının, Bakanlığın açıkladığı listedeki 36 üründe farklı oranlarda olması dikkati çekti.

Sağlık Bakanlığı Türkiye İlaç ve Tıbbi Cihaz Kurumu Başkanı Saim Kerman, geçen yıl yapılan sahte ilaç denetimleri kapsamında, başta internet olmak üzere eczane dışı kanallardan cinsel içerikli ve zayıflama ürünü satıldığının tespit edildiğini bildirdi.

İnternet ortamından satışların arttığının tespit edilmesi üzerine, Bilgi Teknolojileri Kurumu ile yapılan işbirliği çerçevesinde belirlenen bine yakın internet sitesinin 'Güvenli İnternet Kapsamına' alınarak erişimlerin engellendiğini ifade eden Kerman, Radyo Televizyon Üst Kurulu'na (RTÜK) yapılan başvuruyla yüze yakın ürünün televizyon ve radyoda reklamının durdurulduğunu, Gümrük ve Ticaret Bakanlığı Reklam Kurulu'na yapılan başvuruyla da bu tip ürünlere cezai yaptırım uygulandığını söyledi.

-Bir milyondan fazla cinsel ürün-

Emniyet güçleri ve Interpol ile ortak yürütülen çalışmalarda, kaçak ve sahte 1 milyon 576 bin 101 cinsel içerikli, 200 bin 903 zayıflama, 96 bin 588 tıbbi ürünle ilgili işlem yapılarak, bunlarla ilgili internet sitelerinin kapatıldığını ve toplatma işlemi uygulandığını bildiren Kerman, valiliklere denetimlerin artırılması talimatı gönderildiğini ve cumhuriyet başsavcılıklarına suç duyurusunda bulunulduğunu kaydetti.

Kerman, şu uyarıları dile getirdi:

'İnternetten ilaç satışının yasak olduğunu ve ülkemizde ilaç satışının sadece eczanelerde yapılabileceğini hatırlatmak isterim. 2010 yılından beri dünyaya örnek niteliğinde başarıyla uyguladığımız İlaç Takip Sistemi ile eczanelerimizden alınan her ilaç takip ediliyor. Vatandaşlarımız, bakanlığımızdan ruhsatsız 'tedavi edici, iyileştirici, zayıflatıcı, cinsel gücü artırıcı, boy uzatıcı, sigara bıraktırıcı, kolesterol düşürücü' iddiasıyla mucizevi etkisi olduğu ileri sürülen ürünlere ilgi göstermemeli, sevdiklerinin ya da kendilerinin hayatını riske atabilecek bu tür ürünlerden uzak durmalı ve fırsatçılara imkan vermemelidir.'

Kerman, vatandaşlardan ayrıca bu tür ürünlerle karşılaştıklarında Bakanlığa ihbarda bulunmalarını istedi.

-'Bu ürünleri kesinlikle kullanmayın'-

Bakanlık, ele geçirilen ürünler üzerinde yapılan inceleme ve analizler sonucu, izinsiz olup içerisinde ilaç etken maddesi içeren ve kesinlikle kullanılmaması gereken ürünlerin listesini de açıkladı.

İçeriğindeki etken madde oranındaki farklılık dikkat çeken ürünler şöyle: