Diş ipi yararsızmış
Dişlerin sağlıklı kalması adına önerilen fırçalamanın yanı sıra kullanılan diş ipinin aslında düşünüldüğü kadar yararlı olmadığı iddia edildi.
 ABD'nin tanınmış diş hekimlerinden Ellie Phillips, "Dişçinize güle güle diyin" isimli kitabında diş ipinin, diş sağlığına bir yararı olmadığını yazdı. Ünlü hekim, sadece bir araştırmanın diş ipi kullanmanın yararlı olduğunu gösterdiğini belirtti. Bu araştırmanın da okula giden çocukların dişlerinin, bir uzman tarafından haftada 5 gün diş ipiyle temizlenmesiyle ilgili olduğunu kaydetti. Diş hekimi, İngiltere Dişçilik Dergisi'nde 2006 yılında yayımlanan araştırmanın da diş ipi kullananlar ile kullanmayanlar arasında bir fark olmadığını gösterdiğini yazdı. İngiltere'den bazı uzmanlar da diş hekimi Phillips'e destek çıktı. İngiliz hekim Graham Barnby, "Uzun vadede diş ipinin yararlı olduğunu gösteren bir kanıt yok." diye konuştu.
 CİHAN
  