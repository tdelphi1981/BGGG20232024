Gebelikte gün ışığı, göz için de gerekli
 
 BBC'nin haberine göre; Amerikalı bilim insanlarının fareler üzerinde yaptığı araştırmada, gebeliklerini tamamen karanlıkta geçiren farelerin bebeklerin gözlerinin gelişiminde bozukluk tespit edildi.  Sonuçları Nature dergisinde yayımlanan araştırma, çok küçük miktarda ışığın, gözün içindeki damarların gelişiminin kontrol edilmesi için gerekli olduğuna işaret etti.  Araştırmanın sonuçlarının, göz bozukluklarının nedeninin anlaşılmasına yardım edeceği umuluyor.  California Üniversitesi ve Cincinnati Çocuk Hastanesi Tıp Merkezi'nden bilim insanları, normalde yapılanması sırasında retinanın beslenmesine yardım etmek için hiyaloid damar ağının oluştuğunu, bu damarların daha sonra yok olduğunu, gözde kalmaları durumunda görüşü engelleyeceklerini söyledi.  Bilimciler, hamileliğin tamamen karanlıkta geçirilmesi durumunda bu sürecin yaşanmadığını kaydetti