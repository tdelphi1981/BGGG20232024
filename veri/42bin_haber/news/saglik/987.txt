Obezite D vitamini oranını düşürüyor
 
 "PLOS Medicine" bilim dergisinde yer alan makalede, 42 bin kişinin katıldığı ve 21 çalışmadaki genetik verilerin analiz edildiği açıklandı. 
 Araştırmaya göre, vücut ağırlığının boy uzunluğunun metre cinsinden karesine bölünmesiyle hesaplanan vücut kitle indeksi (VKİ) oranında yaşanan her yüzde 10’luk artışta, vücuttaki D vitamini oranı yüzde 4 oranında azalıyor. VKİ oranı 30 ve üstünde olanlar obez kabul ediliyor.  
 BBC’de yayımlanan haberde, araştırma ekibinden College London Üniveritesi Çocuk Sağlığı Enstitüsü’nden Dr. Elina Hypponen, obez ve aşırı kilolu insanlarda D vitamini eksikliğinin izlenmesi ve tedavisinde bu araştırmanın önemli rol oynayacağını söyledi.  
 Ulusal Obezite Forumu’ndan Prof. Dr. David Haslam, yeme alışkanlığı ve genetiğin obezitede rol oynadığını, yürümek ve koşmak gibi fiziksel etkinliklerin kiloyu dengeleyerek D vitamini eksikliğinin oluşmasına engel olacağının unutulmaması gerektiğini vurguladı.  
 D vitamini, hem güneş ışınlarından hem de vitamin takviyesiyle elde edilebiliyor. D vitamini seviyesi normalin üstünde ve altında olan çocuklarda raşitizm, yetişkinlerde kemik yumuşaması ve erimesi gibi durumlar görülebiliyor. 
 AA