Lazer epilasyon erkeklerde daha kolay sonuç veriyor
İstenmeyen tüylerden kurtulmada en etkili yöntem olan lazer epilasyon sadece kadın için değil, pek çok erkek için de başvurulacak ilk çare 
 Özellikle ense ve sırt bölgesindeki kıllardan şikayetçi olan erkeklerin lazer epilasyona yöneldiğinin altını çizen Esteworld Plastik Cerrahi Hastaneleri Uzmanlarından  Dermatolog Dr. Filiz Altıoğlu Çığ, lazer epilasyonun erkeklerde daha etkili olduğunu belirtti. 
 Vücutta istenmeyen tüylerin lazer ışığı kullanılarak yok edilmesine dayanan lazer epilasyon, son yılların en çok tercih edilen işlemlerinin başında geliyor. Isı enerjisiyle kıl kökünü tahrip eden ve bir daha çıkmasını önleyebilen yöntemin müdavimleri arasında erkekler ilk sırada yer alıyor. 
 Erkeklerin özellikle sırt ve ense bölgesindeki kıllardan şikayetçi olduğunu vurgulayan Esteworld Plastik Cerrahi Hastaneleri Uzmanlarından Dr. Filiz Altıoğlu Çığ, genç ve kariyer sahibi erkeklerin bu durumdan rahatsız olduklarını ve çözüm aradıklarını belirtti. 
 LAZER EPİLASYON ERKEKLERDE DAHA ETKİLİ
  
 Lazer epilasyonda en iyi sonucun açık renk ten ve koyu renk tüyden elde edildiğini söyleyen Dr. Vatansever “Erkeklerin kıl yapısı kadınlara göre daha farklıdır. Kıl kökleri daha koyu renkli olduğu için lazer epilasyona daha uygun olduğunu söyleyebiliriz. Seans sayısı, uygulama yapılan vücut bölgesi, cilt rengi, kıl rengi, kılın inceliği, kalınlığı ve hormonal faktörlere göre değişse de ortalama 5 ila 8 seans arasında. Oysa erkeklerde rahatlıkla 4-5 seansta memnun edici sonuç alabiliyoruz” dedi. 
 Kadınların yüz, koltuk altı, bikini ve bacak bölgeleri için tercih ettiği lazer epilasyonu, erkekler daha çok ense ve sırt bölgesi için tercih ediyor. 
 Uygulamanın muhakkak dermatoloji uzmanları gözetiminde yapılması gerektiğinin altını çizen Dr. Filiz Altıoğlu Çığ doğru hasta, doğru lazer tipi ve dozu ile kişinin cildinde hiçbir hasar oluşmadan işlemin yapıldığını söyledi.
 
 LAZER EPİLASYON İÇİN EN DOĞRU ZAMAN 
 Lazer epilasyon öncesi ve sonrasında solaryum ve güneşten kaçınılması gerektiğini belirten Dr. Filiz Altıoğlu Çığ, “kış ayları lazer epilasyon için en doğru zamandır” dedi. Zira kış aylarında cildin güneş ışığına maruz kalmaması ve kapalı kıyafetler giyilmesi nedeniyle tüylerin rahatlıkla uzatılabilmesi işlemden daha iyi sonuç alınmasını sağlıyor.
  