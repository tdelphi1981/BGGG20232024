Acar: e-reçetede şu ana kadar her şey yolunda
Sosyal Güvenlik Kurumu (SGK) Başkanı Fatih Acar, 15 Ocak'ta başlayan e-reçete uygulamasında her şeyin yolunda olduğunu, şu ana kadar hiçbir sıkıntının yaşanmadığını söyledi. Acar, bazı doktorların hala şifre almadığını da belirterek, doktorları uyardı.
Cihan Haber Ajansı (Cihan) muhabirine konuşan SGK Başkanı Acar, e-reçete ve intibak farkları ile ilgili açıklamalarda bulundu. Özellikle sistemde sıkıntı çıkıp çıkmayacağı merak edilen e-reçetede her şeyin yolunda olduğunu aktaran Acar, sistemin beklentilerin çok ötesinde olduğunu ve bir sorunun yaşanmadığını dile getirdi. Her hangi bir sıkıntı beklemediklerini de vurgulayan Acar, hala şifre almayan doktorların söz konusu olduğunu, onları da biran önce şifre almaya çağırdı. 

Daha önce açıkladığı gibi emeklilerin intibak farklarının 17 Ocak itibari ile hesaplarına yatmaya başladığını bildirdi. 

Bu arada SGK, 17 Ocak'tan itibaren zamlı aylıklarını alacak emeklilerin kafasının karışmaması için özel program hazırladı. Yapılacak olan özel uygulama ile emekliler TC kimlik numaralarını sisteme girerek, alacakları zammı görebilecek.