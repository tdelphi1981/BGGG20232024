Sağlıkçılar çekti GSK ödüllendirdi
GSK Türkiye'nin düzenlediği fotoğraf yarışmasında dereceye giren sağlık profesyonelleri belli oldu. Sağlıkçıların çalışmaları profesyonel fotoğrafçıları kıskandıracak kadar başarılı
 GlaxoSmithKline (GSK) Türkiye ve Atlas dergisi işbirliği ile bu yıl üçüncüsü düzenlenen 'Hekim ve Eczacı Gözüyle Hayatın Kadrajı' isimli fotoğraf yarışması sonuçlandı. Yarışma tıp doktorları ve diş hekimleri, eczacılar, tıp ve eczacılık fakülteleri öğrencileri olmak üzere üç kategoride yapıldı. Tıp doktorları ve diş hekimleri kategorisinde birinciliği Baran Bozkurt, ikinciliği Erdal Kınacı, üçüncülüğü ise Fahri Yılmaz aldı. Eczacılar kategorisinde Memduh Ekinci birinci, İhsan Selçuk ikinci ve Mete Andırın üçüncü oldu. Tıp ve eczacılık fakülteleri öğrencileri kategorisinde birinciliği Cengiz Gökhan, ikinciliği Zeki Oğuzhan Bayraklı ve üçüncülüğü Neslinur Kara kazandı. Sağlık profesyonellerinden büyük ilgi gören yarışmada birincilere Nikon D7000+18/105, ikincilere Nikon D5100+18/55, üçüncülere ise Nikon D3100+18/55 makine ödül verildi. Ayrıca mansiyon kazanan katılımcılar da birer adet Olympus Tough TG-310 fotoğraf makinesi kazandı Yarışma sonuçlarını değerlendiren GSK Türkiye Genel Müdürü Dr. Emin Fadıllıoğlu, hekim, eczacı ve genelde sağlık hizmeti veren profesyonellerin hayata çok farklı ve duyarlı açılardan bakabildiğini belirterek, 'Hekim ve Eczacı Gözüyle Hayatın Kadrajı yarışmamızda bu farklı bakışın en güzel örneklerini görme olanağı buluyoruz' dedi. Fadıllıoğlu, jürinin birbirinden güzel eserleri değerlendirmekte, dereceye girenleri ve mansiyon sahiplerini belirlemekte hayli zorlandığını ifade ederek, 'Ben yarışmaya katılan tüm hekimlerimizi, eczacılarımızı ve öğrencilerimizi kutluyor, kendilerine teşekkür ediyorum. Güzelliklerle dolu, keyifli bir etkinlik oldu. Sağlık profesyonelleriyle böyle bir etkinlikte bir araya gelmek GSK Türkiye olarak bizi çok mutlu etti' diye konuştu. 
 GSK, benzer çalışmalarla insanların daha aktif bir hayat sürmelerini ve yaşam kalitelerini yükseltmeye teşvik ediyor. Sonuçlara ve kazanan eserlere www.hayatinkadraji.com adresinden ulaşılabilir.