Skandala el koyuldu
İzmir Bozyaka Eğitim ve Araştırma Hastanesi Acil Servisinde elektrik kesilmesi sonrası yaşanan görüntüler Valiliği harekete geçirdi. İzmir Valisi Cahit Kıraç olaya el koydu.
hürriyet.com.trye açıklama yapan İzmir Valisi Cahit Kıraç, gerekli talimatları hemen verdiğini olayla ilgili inceleme başlatıldığını kaydetti. İzmir Bozyaka Eğitim ve Araştırma Hastanesinde 5 Şubatta yaşanan olayın görüntüleri dün basına yansıdı. Yeni birimlerin yapımı, onarım için yaklaşık iki hafta önce çalışma başlatılan hastanede hastalara hizmete devam edildi. Ancak  tadilat yüzünden elektrik kesilip, jeneratör de hemen devreye girmeyince zor anlar yaşandı.  
  
TADİLAT SEBEBİYLE KESİLDİ DEMİŞTİ 
  
Yaklaşık yarım saat boyunca acil servis yoğun bakım birimi karanlıkta kaldı. Acil serviste görevli doktorlar, hastalara cep telefonu ve el fenerleri ışığıyla müdahale etmeye çalıştı. Kalp krizi nedeniyle gözlem altında tutulan bir hastaya da aynı yöntemle yardımcı olmaya çalışıldı. Bir hasta yakını yaşananları cep telefonuyla görüntüledi. Görüntülerle ilgili konuşan  Hastane Yöneticisi Serdar Bayrak ise, acil serviste tadilat sebebiyle elektrik kesintisi yaşanmadığını iddia etti. 
   ACİL SERVİSTE EL FENERİYLE MÜDAHALE  
 