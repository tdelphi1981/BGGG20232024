Yapılırsa kanseri önlüyor!
Amerikan California Üniversitesi tarafından yapılan bir araştırma, kadınların göğüslerini hafifçe sıkarak göğüs kanserinin önüne geçilebileceğini ortaya koydu.
 San Francisco’daki Amerikan Hücre Biyolojisi Topluluğu’nda konuşan araştırma ekibinin lideri Dr. Gautham Venugopalan, laboratuar ortamında gerçekleştirilen araştırma çerçevesinde esnek silikonlara içinde kötü huylu epitel hücre bulunan jel enjekte edildiğini belirtti.
 Dr. Venugopalan, hücre büyümesi aşamasında kötü huylu hücrelerin bir bölümüne fiziki baskı uygulanırken, bir kısmına herhangi bir müdahale yapılmadığını kaydetti. Baskı uygulanmayan kötü huylu hücrelerin hızla büyümeye devam ettiğini 
 kaydeden Amerikalı araştırmacı, buna karşılık dışarıdan aralıklarla hafif fiziki baskı uygulanan kötü huylu hücrelerin normal ve düzenli bir şekilde büyüdüğünü bildirdi.Dr. Venugopalan, göğüs dokusunun oluşmasıyla beraber kötü huylu hücre büyümesinin tamamen durduğunu ifade ederek, “Buna karşılık, üzerinde baskı uygulanmayan kötü huylu hücreler anormal bir hızla ve düzensiz bir şekilde büyüyerek kanserli dokuya dönüştüler” dedi.
 Araştırmanın gerçekleştirildiği Berkeley Laboratuvarı’nın Müdürü Daniel Fletcher, göğüsleri sıkarak baskı yönteminin tek başına bir tedavi yöntemi olmadığını belirterek, bu yöntemin ilaçla birlikte yeni tedavi olanaklarının önünü açabileceğini söyledi. DHA