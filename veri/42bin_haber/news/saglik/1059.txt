Strese girince kuyruğunu kemirdiler
KONYAda Karatay Belediyesine ait hayvanat bahçesine bir ay önce getirilen maymunlar, kendi kuyruklarını kemirmeye ve koparmaya başladı.Ziyaretçilerin meraklı gözleri arasında kafes içerisinde hem oynayan, hem de kuyruklarını kemiren maymunlar ilginç bir görüntü oluşturdu. Uzmanlar, hayvanların strese girmesi, beslenmedeki değişiklik ve alerjinin buna neden olabileceğini belirtti. 

Kocaeli Darıca Hayvanat Bahçesi tarafından hibe edilen 10 maymun yaklaşık bir ay önce Karatay Belediyesine ait hayvanat bahçesine getirildi. Maymunlar 5erli olarak kendileri için ayrılan kafeslere konuldu. Ancak maymunlar ziyaretçilerin meraklı bakışları arasında bulundukları kafes içerisinde kuyruklarını kemirerek koparmaya başladı. Kafes içerisinde bulunan 5 maymundan 3ünün kendine zarar verdiği gözlendi. Maymunlardan birinin kuyruğunun tamamen koptuğu, diğer 2sinin ise kuyruğunu kemirmeye devam ettiği görüldü. İlk kez böyle bir durumla karşılaştıklarını dile getiren hayvanat bahçesi yetkilileri, maymunların bu hareketlerinin ortam değişikliğinden kaynaklanmış olabileceğini söyledi.

STRESE GİRMİŞ OLABİLİRLER

Selçuk Üniversitesi Veteriner Fakültesi Dekan Yardımcısı Prof. Dr. İsmail Şen, maymunların kuyruklarını kemirerek koparmalarına bir çok neden olabileceğini belirterek şunları söyledi:

"Bunlardan bir tanesi bulundukları ortamın ve beslenme alışkanlıklarının değişmesine bağlı olarak strese girerek kötü huylar edinmesini gösterebiliriz. Bu kötü huy da kuyruk ısırması olarak karşımıza çıkabilir. Diğer bir faktör ise hayvanların beslendikleri gıda maddeleri ve bulundukları ortamda alerji ile birlikte kaşıntıya neden olabilecek madde bulunabilir. Eğer kaşıntı noktası kuyruk bölümünde ise o bölgeyi ısırmaya ve kanatmaya çalışır."

MİNERAL EKSİKLİĞİDE NEDEN OLUR 

Hayvanlarda mineral eksikliğine bağlı olarak kötü huylar gelişebileceğini de belirten Prof. Dr. Şen, "Bu kötü huy kuyruk ısırması olabilir. Ayrıca hayvanın kuyruk bölgesinde mantar ve egzama gibi deri hastalığı başlamış ise o bölgeyi kaşıyabilir. Bu kaşıma ve ısırma esnasında kuyruğunu koparabilir" dedi. 

Alınması gereken tedbirler ve uygulanması gereken tedavi yöntemini de anlatan Prof. Dr. Şen, "Öncelikle olarak yapılması gereken hayvanın kuyruğa ulaşımı engellenmeli. Bu amaçla boyuna yakalık takılarak hayvanın kuyruk ısırması önlenmeli. Daha sonra buna sebep olan faktörler ne ise yapılacak olan tetkiklerle belirlenmeli ve gerekli tedavi uygulanmalı" diye konuştu.