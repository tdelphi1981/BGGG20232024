Bebekte kan şekerine dikkat!
Göz nöroloğu Prof. Dr. Pınar Aydın, yenidoğanların kan şekeri düşüklüğünün olumsuz sonuçları olacağını belirterek, 'Beynin görme merkezinde problem olduğu için gözleri normal olmasına rağmen hayat boyu görmede problem oluyor. Bebekler ya da çocuklar, baktıkları yeri ya da alt yarıyı göremeyebiliyor' dedi.
Aydın, yaptığı açıklamada, bebeklerin doğduktan hemen sonra 
çok kısa sürede beslenmeleri gerektiğini, aksi takdirde kan şekerinin düştüğünü, bunun sonucunda da kalıcı sorunların oluştuğunu söyledi. Beynin en önemli besininin kandaki şeker olduğunu vurgulan Aydın,'Bebeklerin, kan şekeri düşerse beyin beslenemediği için ve yenidoğan dönemi beynin gelişiminde hızlı davrandığı için durgunluk oluyor. Bu duruma yeni doğanın düşük kan şekerine bağlı hastalığı deniyor' diye konuştu.Aydın, şunları kaydetti: 'Örneğin yenidoğanın beyninin görme merkezinde problem olduğu için gözleri normal olmasına rağmen hayat boyu görmede problem oluyor. Bebekler ya da çocuklar, baktıkları yeri ya da alt yarıyı göremeyebiliyor. Sonuçta görmeleri 
hiçbir zaman yüzde 100 seviyesine çıkamayabiliyor. Gözlerinde titreme, hareket bozukluğu, sağa sola bakamama ya da kayma olabiliyor. İleri ki dönemde körlüğe kadar giden problemler oluşabiliyor. Bunun yanı sıra beynin diğer problemleri de etkilendiği için hareket bozuklukları, yürüyememe, kolunu kullanamama, yemek yiyememe, konuşamama, ağır zeka gerilikleri, otizm veya sara hastalığı ortaya 
çıkıyor.' 
 Erken doğumdan dolayı problem oluyor 
 
Prof. Dr. Pınar Aydın, bebeklerde görülen düşük kan şekeri hastalığının yakın zamana kadar bilinen bir hastalık olmadığını, şimdi beyin filmleri çekilen çocuklarda hangi bölgede, neden, niçin problem oluştuğunun belirlenebildiğini 
anlattı. Söz konusu hastalığa bağlı olarak problem sayısının arttığı uyarısında bulunan Aydın, sözlerini şöyle sürdürdü:
'Çoklu gebelikler, özellikle tüp bebek gebeliğine bağlı olarak ikiz, üçüz bebekler, erken doğdukları için kan şekeri düşüklüğü problem yaratıyor. Anne, sezaryen doğum yaptığı için doğum sonrası bebeğe hemen beslenme yapılmaz ve ihmal edilir ya da anne ve bebekle uğraşırken zaman kaybedilirse belli sorunlarla karşı karşıya kalınabiliyor.'Birçok ülkede aynı problemin olduğunu anımsatan Aydın, bu tür sorunların 
yaşanmaması için hastalıkta erken teşhisin çok önemli olduğunu söyledi. 
 
Nöbet geçiren beyin daha geriye gitmiş olur
 
Özellikle evde doğum yapan anneleri uyaran Aydın, bebeklerin doğumdan hemen sonra beslenmesi gerektiğine dikkati çekti.
Aydın, beslenemediği için nöbet geçiren bebeklerin beyinlerinin geriye gidebileceğini vurguladı.Hastalık nedeniyle görme bozukluğu yaşayanlarda rehabilitasyonun bir yere kadar görmeyi artırdığını ifade eden Aydın şunları kaydetti:'Ne yazık ki her çocukta mutlaka görme artacak gibi bir kural yok ama mutlaka uğraşmak, uygun gözlüğü kullanmak ve uygun rehabilitasyon yöntemlerini kullanmak gerekir.7 yaşında beynin görme merkezinin gelişmesi bitiyor. Böyle durumda hiç değilse 7 yaşına kadar göze ayrıca rehabilitasyon yaparak ve özel gözlükler vererek beynin görme merkezini geliştiriyoruz.'