Muz geleceğin besini olabilir
Isınan dünyada, muz patatesin yerini alacak.Küresel Tarım Araştırma Ortaklığı CGIAR'nin raporu, dünyanın ısınması ile birlikte, patatesin yerini muzun alabileceğini gösterdi.
 Rapor, gelişmekte olan ülkelerin bazılarında patatesin yerini muzun alabileceği, iklim değişikliğinin, milyonlarca insan için muz ailesinden gelen ürünlerin kritik beslenme kaynağı olabileceği belirtildi.
 Manyok ve az bilinen börülce ekiminin, sıcaklıkların artmasıyla çok daha önemli hale gelebileceği belirtilen raporda, sağladıkları kalori açısından dünyanın en büyük üç ürünü olan mısır, pirinç ve buğdayın, gelişmekte olan birçok ülkede azalacağı tahmin ediliyor.
 Soğuk iklimlerde daha iyi yetişen patates de sıcaklıkların artmasından olumsuz etkilenecek.
 Araştırmacılar, iklim değişikliğinin, şu anda patates yetiştirilen yüksek yerlerde bile ''muzun belirli türlerinin yetiştirilmesine neden olabileceğini'' savundular.
 Araştırmacılar, örneğin börülcenin Saharaaltı Afrika'da ''yoksul eti'' olarak tanındığını, kuraklığa karşı dayanıklı olduğunu ve sıcak iklimi sevdiğini belirterek, börülcenin bu nedenle soyaya alternatif olabileceğini söylediler. Börülcenin çekirdekleri hayvanlara yem olarak da kullanılabiliyor.
  
 Nijerya ve Nijer dahil olmak üzere bazı ülkelerde çiftçilerin şimdiden pamuktan börülce üretimine geçtikleri biliniyor. AA