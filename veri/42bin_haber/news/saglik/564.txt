E-reçeteye geçiş 15 Ocak'a ertelendi
Yurt genelinde daha önce 1 Ocak Salı günü başlayacağı duyurulan "e-reçete" geçiş tarihinin, 15 Ocak'a ertelendiği bildirildi. Tük Eczacıları Birliğı Genel Sekreteri Harun Kızılay, yaptığı açıklamada, görülen bazı eksikliklerin giderilmesi için e-reçete uygulamasının SGK Başkanlığı tarafından başlangıç tarihinin 15 Ocak'a ertelendiğini belirterek şunları söyledi:

"Sosyal Güvenlik Kurumu Başkanlığı tarafından yapılan açıklamalarda, 1 Ocak 2013 tarihi itibariyle hekimler tarafından yazılan tüm reçetelerin, e-reçete olarak yazılması gerektiği, bu tarihten itibaren yazılmış olan manuel reçetelerin eczaneler tarafından karşılanmayacağı belirtilmekte idi.

Yapılan bu açıklama sebebiyle Birliğimize meslektaşlarımız tarafından, e-reçeteye geçiş işlemleri için belirlenen 1 Ocak 2013 tarihi ve sonrasında yaşanacak sıkıntılar ile ilgili bildirimler ulaşmaktadır. Konu ile ilgili olarak Birliğimiz tarafından SGK yetkilileri ile görüşmeler gerçekleştirilmiş olup, e-reçete karşılanması ile ilgili tarihin SGK tarafından 15 Ocak 2013 olarak belirlendiği  bilgisi alınmıştır. E-reçete uygulaması 15 Ocak'tan itibaren başlayacaktır."