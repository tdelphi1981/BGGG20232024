Şehirlere 'uzay hastaneleri' geliyor
Başbakan Erdoğanın 9 yıllık hayalimdi dediği şehir hastaneleri milletvekillerine rapor olarak sunuldu. Sağlık Bakanı Mehmet Müezzinoğlunun sunduğu raporda şehir hastaneleriyle birlikte yapılacak yenilikler sıralandı:

- NİTELİKLİ ODA, ANNE EVİ: Hasta yatak odaları bir veya iki yataklı, bünyesinde lavabo, tuvalet ve duş olacak. Sadece annelere hizmet veren, çeşitli nedenlerle hastaneye ulaşımında zorluk yaşayan doğumu yaklaşan anne adaylarıyla yeni doğan yoğun bakım biriminde tedavi gören bebeklerin annelerine hizmet amacıyla anne evleri yapılacak. 
- BLOKLAR ARASINDA GOLF ARABASIYLA GİDİLECEK. Bloklar arasında hasta transferi elektrikle çalışan ginger ve golf arabalarıyla sağlanacak. Bölümlerde spor merkezi, kreş ve gündüz yaşlı bakımevi, market dini hizmet alanları olacak. 
- HELİKOPTER PİSTİ VE YEŞİL ÇATILI BİNA:  Helikopter pisti şehir içinden veya dışından acil hasta transferi için kullanılacak. Çevre bilincinde örnek teşkil eden yeşil çatılarla biyolojik çeşitliliğe katkı sağlanması, çevre havasının temizlenmesi, sıcak ve soğuk havalara karşı yalıtım sağlayacak. 
- ISI POMPASI, GÜNEŞ VE RÜZGAR ENERJİSİ: Hastanelerin soğutma ve ısıtma ihtiyacının karşılanması için binalarda toprak kaynaklı ısı pompaları kullanılarak enerji tasarrufu sağlanacak. Isıtma ve soğutma için tüketilecek enerjinin belli bir oranı güneş ve rüzgar enerjisinden elde edilecek 
- ŞEHİR HASTANELERİ TASARISI YASALAŞTI: ‘Şehir hastaneleri’ olarak bilinen sağlıkta kamu-özel ortaklığı modelini öngören tasarı, dün gece TBMM Genel Kurulu’nda kabul edilerek yasalaştı. Kanuna göre, Sağlık Bakanlığı, Hazine’nin mülkiyetindeki taşınmazlar üzerinde tesis yaptırabilecek ve 30 yıla kadar kiralayabilecek. 
 OTEL VE KONUKEVİ 
Klİnİk otel ve konukevine yürüyen bantlı koridor ve merdivenler kurulacak. Kongre merkezleri, ücretsiz modern otoparklar olacak. Vale hizmetleri bulunacak. Sosyal yaşam merkezleri kurulacak. 
YATAKLAR ARTACAK 
Kayserİ, Ankara Etlik, Ankara Bilkent, Elazığ, İstanbul İkitelli, Yozgat’ta ihalesi sonuçlandırılan şehir hastaneleriyle toplam 13 bin yatak kazanılmış olacak.  
KOJENERASYON SİSTEMİ 
Enerjİ hem elektrik, hem de ısı formlarında aynı sistemden beraber üretilecek. Böylece konvansiyonel sisteme göre enerji tasarruf sağlanmış olacak. 
GRİ SU SİSTEMİ 
Duş, lavabo, küvet sularının kullanım suyu olacak kalitede arıtılıp tekrar kazanılmasını sağlayan sistemler kurulacak. Ayrıca özel bir sistemle de çatılarda toplanan yağmur suları değerlendirilecek. 
DEPREM İZOLATÖRÜ 
 Deprem etkisini en aza indirgenmesini amaçlayan deprem izolatörü yapının ve yapıda bulunan cihazların sarsıntıdan en az zarar görmesini sağlayacak.