İnsan beyninin 'orkestra şefi' bulundu
İsrailli bilim adamları beyindeki mesajları tıpkı bir bilgisayarın anakartı gibi koordine eden hücreleri keşfetti.
Bilim adamları, insan beyni ile elektronik devreler arasındaki benzerliği ortaya çıkardı: Her ikisinde de devreleri düzenleyen bir anakart bulunuyor. Yıldız şekilli glial hücreler, beynin anakartı gibi görev yapıyor. İsrail'deki Tel Aviv Üniversitesi'nden araştırmacılar, beyinde çoğunlukta bulunan bu hücrelerin en büyüğü olan astrositlerin, aynı zamanda beynin çeşitli bölgelerindeki farklı sinirsel devreleri de birbirine bağladığını keşfetti. Astrositler, tıpkı anakartların bilgisayarda gördüğü işlev gibi beynin değişik bölgelerinden gelen bilgileri eş zamanlı olarak koordine ediyor. Bu, tıpkı bir orkestra şefinin orkestradaki tüm çalgılar arasındaki uyumu sağlamasına benziyor. Bilim dünyasında heyecanla karşılanan keşfin, nöron hücreleri arasındaki iletişime ışık tutarak beyni etkileyen hastalıklar ve bozuklukların anlaşılmasına katkı sağlaması bekleniyor.