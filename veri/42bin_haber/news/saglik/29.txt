İki reçeteden biri elektronik oldu
1 Temmuz tarihinden itibaren yazılan reçetelerin yüzde 50,56'sı elektronik ortamda oluşturuldu.
 Sosyal Güvenlik Kurumu, 1 Temmuz'da uygulamaya konulan e-reçete sistemiyle reçete sahteciliğinin önüne geçmeyi hedefliyor.
 SGK verilerine göre, e-reçete uygulamasının başladığı 1 Temmuz'dan 14 Ekim'e kadar yazılan reçete sayısı 89 milyon 616 bin oldu. Bu reçetelerin yüzde 50,56'sı, yani 45 milyon 380 bin 282'si, e-reçete olarak oluşturulurken, 44 milyon 236 bin 445 kağıt reçete yazıldı.
 Bu dönemde yazılan e-reçetelerden 38 milyon 6 bin 924'ü eczaneler tarafından elektronik ortamda karşılanırken, eczaneler 51 milyon 609 bin 703 reçeteye manuel işlem yaptı.
  