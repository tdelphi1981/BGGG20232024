Bacak kurtaran yöntem
ABDde Dr. Mehmet Çilingiroğlunun da içinde bulunduğu ekip, bacak damarlarındaki tıkanmayı optikli tomografi yöntemiyle ameliyatsız açmayı başardı. Bacak damarları yüzde 100e yakın tıkalı 30 hastada denenen yöntem, bacak kesilmelerinin de önüne geçti.
18 yıldır çalışmalarını ABDde sürdüren kalp ve damar hastalıkları uzmanı Dr. Mehmet Çilingiroğlu ve çalışma arkadaşları bacak damarlarındaki tıkanıklığı ameliyat etmeden tedavi etmeyi başardı. Halen Pittsburgh Üniversitesi Tıp Fakültesi Kalp ve Damar Hastalıkları Enstitüsünde görev yapan Dr. Çilingiroğlu ve ekibi, damar içi optikli tomografi yöntemini 30 hastanın bacak damarlarında denedi ve umut veren sonuçlar elde etti. Dr. Çilingiroğlu yöntemle ilgili sorularımızı şöyle yanıtladı: 

Bacak damarlarını ne tıkıyor? 

- Bacak damarlarida aynı koroner damarlarda olduğu gibi, yüksek kolesterol, yüksek tansiyon, şeker hastalığı ve sigara gibi risk faktörlerinden dolayı tıkanıyor.
 
Optikli tomogrofiyi nasıl çalışıyor? 

- Optikli tomografi yöntemi, lazer ışınlarının damar duvarına yansıtılmasına dayanıyor. Bu şimdiye kadar elimizdeki tüm görüntüleme yöntemlerinden daha ince ve detaylı çözünürlük seviyesine sahip olması nedeniyle damar duvarlarındaki yapıları en ayrıntılı şekilde görüntülememizi ve bilgi endinmemizi sağlıyor. 
 
Optikli tomogrofiyi bacak damarlarına nasıl uyguluyorsunuz?  

- Yeni geliştirilen kateter yontemiyle, optikli tomografinin lazer ışınını birlikte kullanıyoruz. Kateterin uçundaki lazer tamamen tıkanmış bacak damarlarında tıkanıklığın açılması için yol gösterici kılavuz. Bu nedenle en uzun damar tıkanıklıkları bile cerrahi yöntemlere gerek kalmadan başarıyla açılıyor. Damar açıldıktan sonra genellikle kalp damarlarında olduğu gibi stent yerleştiriliyor.  

Yöntem klinikte mi? Deneysel amaçlı çalışmalar mı sürüyor? 

- Evet, ABDde ilk çalışmalar ve insan deneylerini ilk olarak merkezimizde gerçekleştirdik. Kısa süre önce cihaz bu kullanım  için de FDA (Gıda ve İlaç Kurumu) onayı aldı. Haziran ayından beri başarıyla uygulanıyor.  

Her türlü bacak damarı tıkanıklığında etkili mi? Diyabete bağlı vs 

- Evet, bacak damarı tıkanıklıklarında yüzde yüze yakın etkili diyebilirim. En önemlisi de bu çaresiz hastaların ameliyattan veya bacak kesilmesinden kurtulması. 
 
Hangi yöntemlere alternatif olur? Cerrahiyi nasıl etkiler? 

- Biz merkezimizde artık hastalarımızı cerrahiye göndermiyoruz. Çünkü tamamen tıkalı olan damarlarını bu yöntemle açıyoruz. Bu yöntem cerrahi girişimleri, by-pas cerrahisini büyük oranda azaltacak.  

Yöntemi başka damar tıkanıklıklarında da kullanabiliyor musunuz?  

- Bagırsak damarlarına giden damar tıkanıklıklarını da basarıyla açabiliyoruz. 
 
30 vakalık deneyiminizin sonuçları ne oldu? 

- ABDde ilk olarak gerçekleştirdiğimiz 30 vakanın hepsinin yüzde yüze yakın olan tıkanıklığını bu yöntemle, cerrahi gerek bırakmadan açtık. Hastaların tıkanmaya bağlı yaşadığı bacak ağrısı, iyileşmeyen ülser, uzak mesafeleri yürümede güçlük çekme gibi belirtiler düzeldi. 6 ay sonra tekrar baktığımızda tıkanmanın tekrarlamadığını gördük. Yöntemimizin, çok önemli bir gelişme olduğunu düşünüyoruz.  
  
KALP VE ŞAH DAMARLARINDA KULLANILIYOR 
  
Dr. Çilingiroğlu ve ekibi optikli tomografiyi önce kalp damarlarında kullandı. Sonra da felç riskini önemli oranda artıran şah damarlarındaki tıkanıklıkta da denedi ve başarı elde etti. Görüntüleme yöntemi henüz tıkanıklık gelişmeden şah damarında oluşan hassas plak denilen oluşumlarının erken evrede yakalanmasına olanak veriyor. Sistemin üstünlüğü, diğer görüntüleme yöntemlerine göre 10 kat daha iyi görüntü vermesi. Dr. Çilingiroğlu ve ekip arkadaşlarının ABD, Avrupa Birliği ve Kanadada damariçi optikli tomografiyle ilgili 25in üzerinde patenti bulunuyor. Ekip her yıl bu konudaki çalışmaları için araştırma fon ve lisans bedeli alıyor.