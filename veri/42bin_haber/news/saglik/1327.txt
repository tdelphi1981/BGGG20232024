Meme kanseri erken teşhis ile önlenebilir
Son yıllarda toplumda en çok görülen hastalıklar arasında kanser yer alıyor. Beslenme alışkanlıkları,hareketsiz yaşam ve sigara gibi pek çok etken de kansere davetiye çıkarıyor. Kadınlar arasında en çok görülen kanser türünün ise meme kanseri olduğunu belirten Özel Medline KonyaHastanesinden Genel Cerrahi Uzmanı Op. Dr. Mehmetİnceköy, kadınları meme kanseri ile ilgili bilgilendiriyor.
Meme kanserinin en çok Akdeniz, Karadeniz ve İç Anadolu bölgelerinde görüldüğünü söyleyen Genel Cerrahi Uzmanı Op. Dr. Mehmet İnceköy: Meme kanseri, memenin süt bezlerinde ve üretilen sütü meme başına taşıyan kanalları döşeyen hücreler arasında, çeşitli etkenler sonucu kontrolsüz şekilde çoğalan ve başka organlara yayılma potansiyeli taşıyan hücrelerden meydana gelen tümöral oluşumdur. dedi.

Birçok hastalıkta olduğu gibi meme kanseri de erken teşhis ile önlenebilir. Bunun için kadınların belirtilere dikkat etmesi ve kontrollerini ihmal etmemeleri gerekir.

Bu belirtilere dikkat!

·Memede veya koltukaltında ele gelen kitle (sertlik, şişlik)

·Meme başında akıntı (tek kanaldan kanlı veyaşeffaf renkli)

·Meme başında içe doğru çekilme, çökme veyaşekil bozukluğu

·Meme başı derisinde değişiklikler (soyulma, kabuklanma)

·Meme cildinde yara veya kızarıklık

·Meme cildinde ödem, şişlik ve içe doğru çekintiler olması (portakal kabuğu görünümü)

·Memede büyüme, şekil bozukluğu veya asimetri ya da renginde değişiklik (kızarıklık vs.)

Meme kanserinde erken teşhis yöntemleri; hastanın taşıdığı risk faktörleri ve yaşına göre değişiklik gösterir. 20li yaşlardaki kişiler için elle muayene ve üç yıl bir doktor kontrolü yeterli olurken 40lı yaşlarda periyodik muayeneye ek olarak her yıl bir kez hekim tarafından muayene edilmeleri gereklidir. Ayrıca her yıl veya iki yıl ara ile mamogrofiyi çektirmeleri gereklidir. 50lili yaşlardan sonra ise ve her yıl bir defa hekim muayenesine devam etmeli ve mamografi dediğimiz meme filmini her yıl çektirmelidir. Her hangi bir şüpheli durumun olması halinde ise tanı için dört farklı yöntem uygulanır. Bunlar; klinik muayene, mamografi, ultrasonografi ve meme MR'ının çekilmesidir.

Meme kanserinden korunma

Meme kanserine neden olan yaş, cinsiyet, ailesel yatkınlık, beslenme gibi birçok risk faktörü vardır. Bunlardan bazıları değiştirilmez olsa da bir kısmınıortadan kaldırarak meme kanserinden korunmak mümkün olabilir. Sağlıklıbeslenme; kalp damar hastalıkları birçok sağlık probleminde olduğu gibi meme kanserinde de önemli bir yer alır. Bu nedenle tüketilen doymuş yağ ve şeker miktarının azaltılması, bol sebze ve meyve yenmesi önerilir. Aynı zamanda kırmızı et yerine balık ve tavuk tüketimine ağırlık verilmesi gerekir. Kilo kontrolü de oldukça önemlidir. Bu nedenle fiziksel aktivitelere de ağırlık vermek gerekir. Düzenli olarak spor yapılamıyorsa dahi her gün yarım saat tempolu olarak yürümek alışkanlık haline getirilmelidir. Tüm bunların yanında sigara kullanımıda meme kanserinin en önemli nedenleri arasında yer alır. Bu nedenle sigara en kısa sürede bırakılmalı hatta sigara içilen ortamlardan da uzak durulmalıdır.

ZEKİ DURSUN-KONYA