Baharı hangi besinlerle karşılamalı?
Bir ısınıp bir soğuyan havalar nedeni ile hastalıklar salgın halinde yayılabiliyor. Doğru beslenerek bağışıklık sistemini güçlendirmek gerekiyor. 
Memorial Ataşehir Hastanesi Beslenme ve Diyet Bölümü’nden Uzman Diyetisyen Şefika Aydın Selçuk, vücut direncini arttırmanın yolları hakkında bilgi verdi. 
Nelere dikkat etmeli? 

Bu aylarda hastalıklardan koruyucu besinlerin başında mandalina ve portakal geliyor. Yeşil yapraklı sebzeler özellikle maydanoz ve yeşil biber ile soğuktan korunmak mümkün... 

Muz, ceviz, badem ve ananas güneşin sıkça görülmediği günlerde sürekli yemek düşüncesini kişi aklından çıkarabiliyor. 

"Bölgesel kilo alma ve yağlanma oranı artmakta"

Hareketin gittikçe azaldığı bu aylarda ev içerisinde ya da dışarda yapılacak egzersiz hareketleri ile hem psikolojik hem de fizyolojik bir rahatlama sağlanabiliyor. 

Özellikle sebze yemekleri hem hafif hem de besleyici özelliği bakımından bu mevsime uyum sağlıyor. 

Kuru baklagiller hem demir hem de protein alımına yardımcı oluyor. 

Su tokluk hissi oluşturuyor 

 Su, vücudun asit ve baz dengesinde, midenin rahat çalışmasında ve kişiye tokluk hissi uyandırmakta oldukça etkili oluyor. 

Her yemek öncesi içilecek olan bir bardak su, hem tokluk hissi veriyor hem de midenin daha rahat çalışmasına yardımcı oluyor. 

Vücuda giren su kadar yağlar da önem taşıyor. Özellikle zeytinyağı ve sıvı yağlardan faydalanmak gerekiyor.  

Katı yağlar damar çevresinde toplanarak kalp ve damar hastalıkları başta olmak üzere obezite ve pek çok kronik hastalığa davetiye çıkarıyor. 

Sıvı tüketimi konusunda bitki çaylarından da faydalanılıyor. 

1 fincan rezene ile gaz sıkıntılarından kurtulmak mümkün... Papatya çayının rahatlatıcı, kuşburnunun soğuk algınlığı ve gripten koruyucu etkisi de bu aylarda etkin durumda. 

Sıvı alımı konusunda öne çıkan diğer bir besin de süt... Her akşam yatmadan önce içilen bir bardak süt vücudun kalsiyum ihtiyacını sağlıyor. 

Kadınlarda ileride yaşanabilecek kemik erimesi riskini düşürüyor. 

Gençlerin gelişiminde kemik ve diş sağlığı üzerine etkin rol oynuyor. 








 