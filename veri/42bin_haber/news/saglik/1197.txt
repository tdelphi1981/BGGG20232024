Doktorum'da bir mucize daha gerçekleştirildi!
Kanal D ekranlarında yayınlanan Doktorum programı, skolyoz hastası genç kızı bir yıl süren tedavi sonucunda iyileştirerek, hayata yeniden tutunmasını sağladı. Bursa’da yaşayan 15 yaşındaki Hilal’in skolyoz hastalığından dolayı omurgası gün geçtikçe yana doğru eğriliyor, günlük yaşantıda hareket etmesini ve nefes almasını zorluyordu. Genç kız, ailesinin dar gelirli olmasından dolayı tedavi olamıyor, her geçen gün daha da kötüye gidiyordu. Geçen sene Mayıs ayında Doktorum’a konuk olarak yardım isteyen genç kızın hayalleri gerçeğe dönüştü ve Doktorum programı tarafından büyük operasyon yapıldı. 

Hilal, Doktorum programının yönlendirmesiyle Prof. Dr. Ali Şehiroğlu ve ekibi tarafından tedavi edilerek, vücudundaki deformasyon düzeltildi ve nefes almasındaki problem çözüldü. Hastalığından dolayı çok zayıf olan Hilal’in, sağlıklı kilo alışı da sağlanarak genç kızı için mucize gerçekleştirilmiş oldu. Hilal’in en büyük hayali olan ve kendi deyimi ile mucize olduğunu söyleyen Hilal’in gözleri artık mutlulukla parlıyor. Doktorum programı sayesinde sağlığına kavuşan Hilal artık yaşıtları gibi koşup eğlenecek ve hayata umutla bakabilecek.