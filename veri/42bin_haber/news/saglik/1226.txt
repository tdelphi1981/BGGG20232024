Manisa'ya obez ambulansı!
SAĞLIK Bakanlığı tarafından Manisa'ya tahsis edilen obez ambulansı göreve başladı. İlk hasta olan 250 kiloluk Azeri uyruklu Mahsati Aksarova Gördes'den Manisa Devlet Hastanesi'ne getirildi.
Manisa'ya verilen 300 kiloluk hastalara kadar taşıma yapan tam donanımlı obez ambulansı ilk hastası için göreve çıktı. 250 kiloluk Azeri asıllı 39 yaşındaki Mahsati Aksarova, obezite ve obeziteye bağlı kalp ve dolaşım şikayeti üzerine ambulansla Gördes İlçesi'nden alınarak Manisa Devlet Hastanesi'ne getirildi.Manisa Sağlık Müdürü Mehmek Köş, obez ambulansının 300 kiloluk hastaları bile taşıyabilen özel krikolu sedyesi ve yoğun bakım ünitesi bulunduğunu, kişilerin evden indirilmesi sırasında da sedyesindeki özellikleri nedeniyle hastaya ve sağlık çalışanlarına konfor getirdiğini belirtti. Köş, "Manisa'da 42 acil merkezimiz ve 52 ambulansımız vardı. Geçtiğimiz günlerde Sağlık Bakanlığı 5 tam donanımlı ambulans ve bir de obez ambulansı verdi. Ambulans sayımız 58 oldu" dedi.