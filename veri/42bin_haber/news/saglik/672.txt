Ortopedistlere özel interaktif sunum
 
  Ayak bileği cerrahisi konusundaki başarılı çalışmalarıyla adından söz ettiren Öğüt, deneyimlerini dünyanın farklı ülkelerinden www.footinnovative.com sitesindeki sunuma katılacak ortopedik cerrahlarla paylaşacak. 
 Uzun yıllar ayak bileği cerrahisi konusunda önemli çalışmalara imza atan Liv HOSPITAL Ulus Ortopedi ve Travmatoloji Uzmanı Prof. Dr. Tahir Öğüt, ABD, Avrupa ve Türkiye’den genç ortopedistlere internet üzerinden bir sunum gerçekleştirecek. 
 ‘Ayak Bileği Eklem Deformitelerinin Ilizarov Cihazı ile Düzeltilmesi’ konusunda 16 Ocak Çarşamba günü saat 21:00’da düzenlenecek sunuma katılmak isteyenlerin sunum saatinden önce www.footinnovative.com sitesinden kaydını yaptırması gerekiyor. Kayıtlar ücretsiz olarak yapılıyor. 
 Prof. Dr. Tahir Öğüt, ABD’nin önde gelen ayak cerrahları tarafından düzenlenen organizasyona, Amerikan Ayak Cerrahisi Derneği’nin eski başkanı ve tüm dünyadaki ayak cerrahları için en önemli kitapların başında gelen ‘Surgery of the Foot & Ankle’ kitabının editörü Dr. M. Coughlin tarafından davet edildi. 
 Sunuma katılan ortopedik cerrahlar web üzerinden Prof. Dr. Tahir Öğüt’ü dinlemenin yanı sıra sorular da sorabilecek.