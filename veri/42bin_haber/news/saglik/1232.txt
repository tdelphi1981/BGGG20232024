E-Doktor geliyor
Dijital hastane ve tele tıp dönemi başlıyor, doktor hastalara sensörle müdahale edecek.
Sağlık Bakanlığı bir yeniliğe daha imza atacak. Sağlık Bakanlığı internet üzerinden tıbbi danışmanlık (e-aile hekimliği) hizmeti vermeye başlayacak. Evde sağlık hizmetleri mobil teknolojilerle destekleyecek. Yine doktorlar hasta dosyalarını ulusal düzeyde başka hastaneler yanında uluslar arası hastanelerin doktorlarına tele-tıp yöntemiyle sorup fikir danışabilecek. Kurumsal mobil uygulamalar ve giyilebilir-takılabilir kablosuz sensörler yardımıyla uzaktan hastalık takipleri yapılabilecek. 
Sağlık Bakanlığı'nın hazırladığı 2013-2017 Stratejik Planı'nda, atılacak yeni adımlar sıralandı. Buna göre sağlık hizmetine erişimi, hizmet sunumunun kalitesini ve etkinliğini arttırmak amacıyla sağlık bilgi sistemlerinin sağlık.net ile entegre çalışması sağlanacak ve bu yaygınlaştırılacak. 24 saat ücretsiz hizmet veren üreme sağlığı danışma hattı kurulacak.