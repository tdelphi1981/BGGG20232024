5 yaşındaki Rahmi 4 yıldır kanserle savaşıyor
ANTALYAnın Aksu İlçesindeki seralarda çalışan Süleyman ve Fatma Ateşin 5 yaşındaki çocukları Rahmi, 4 yıldır çocukluk çağı kanserleri arasında yer alan Germ Hücreli Tümör ile savaşıyor.Manisada evlenen Ateş çiftinin 1 yıl sonra dünyaya gelen çocukları Rahminin, 1 yaşına geldiğinde başını dik tutamadığı görüldü. Celal Bayar Üniversitesi Hastanesine götürülen çocuğun boynunda Germ Hücreli Tümör olduğu belirlendi ve ameliyatla temizlenmeye çalışıldı. Tümör, omurilik bölgesine bitişik olduğu için tamamen temizlenemedi ve tedaviye ilaçla devam edilmesi kararı alındı.

Kemoterapi tedavisinin Akdeniz Üniversitesi Hastanesi Pediatrik Hematoloji- Onkoloji Bölümünde yapılması tavsiyesi üzerine aile Antalyaya taşındı. Seralarda geçici işçi olarak çalışan 30 yaşındaki Süleyman Ateş ve 25 yaşındaki eşi Fatma Ateş, ayda 5 gün hastaneye götürdükleri çocuklarına kemoterapi aldırıyor.

Baba Süleyman Ateş, doktorların ilik nakline gerek görmediğini, ilaçla tedavi etmeye çalıştığını söyledi. Ateş, "Çocuğumuz kısacık ömründe çok zor bir yaşam süreci geçiriyor. Rahminin ilaçları sağlık bakanlığı ve Türkiye Eczacılar Birliğinin İthal ilaç Servisi aracılığı ile yurt dışından getirtiliyor. Biz Rahminin rapor ve reçetelerini Sağlık Bakanlığının ilgili bölümüne gönderiyoruz. İlaç parasını da devlet ödüyor" dedi.

Anne Fatma Ateş ise Rahminin kısa sürede sağlığına kavuşması için gayret eden Doç. Dr. Alphan Küpesiz, Doç. Dr. Elif Güler, Uzman Doktorlar Nursal Eker İlhan ve Funda Tayfuna teşekkür ettiğini söyledi. Anne Ateş, "Çocuğumun ilik nakline gerek kalmadan sağlığına kavuşacağı günlerin özlemi ile yaşıyoruz. Doktorların müjdeli haberi vereceği günün özlemi ile yaşıyoruz" diye konuştu.