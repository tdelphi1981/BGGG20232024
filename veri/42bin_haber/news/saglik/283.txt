Sağ kolu koptu, kendi mucizesini gerçekleştirdi
İZMİRin Seferihisar İlçesinde, geçen yıl 2 kişinin hayatını kaybettiği, 38 kişinin yaralandığı kazada sağ kolu dirseğinden kopan 15 yaşındaki Ege Eyioğlu, kendi mucizesini gerçekleştirdi.Ege, iradesi ve doktorların çabalarıyla, yerine dikilen kolunu, artık günlük yaşamında kullanmaya başladı. 1.5 yıldır büyük özlemini yaşadığı basketbol ve futbol oynamak için parka koşan lise öğrencisi Ege Eyioğlu, "Olmaz denilen hayalimi gerçekleştirdim. Zaman zaman yaşadığım zorlukları da aşacağım" dedi. 

8 Mayıs 2011 tarihinde Seferihisarın Ürkmez semtinde, Dokuz Eylül Üniversitesinin düzenlediği bahar şenliğinden dönen öğrenci ve okul görevlilerini taşıyan 28 yaşındaki Ersan Kozan, yönetimindeki 35 S 01226 plakalı servis otobüsünün hakimiyetini kaybetti. Yoldan çıkıp takla atan otobüsün altında kalarak hayatını kaybeden öğrencilerden Beden Eğitimi ve Spor Meslek Yüksekokulu 2nci sınıf öğrencisi 21 yaşındaki Ecem Pakize Korkmazın ayakta şarkı söylediği, aynı üniversitenin Denizcilik Fakültesi Gemi Güverte Bölümü son sınıf öğrencisi 22 yaşındaki Alper Pekgürlerin ise şiir okumak için beklediği ortaya çıktı. 

EGENİN ÇABASI SONUÇ VERDİ 

Kazada yaralanan 38 kişi çeşitli hastanelerdeki tedavilerinin ardından taburcu edildi. Ancak bu yaralılar arasında bulunan ve kazada sağ kolu dirseğinden kopan Ege Eyioğlunun hastane günleri de başladı. Önce kol yerine dikildi, ardından peşpeşe ameliyatlar geçirdi.

İlk mucize gerçekleşti ve yerine dikilen koldaki damarlar işlevini yerine getirince Ege, kolsuz kalmaktan kurtuldu. Bunun sonrasında da kolundaki yara, kalçasından alınan parçayla kapatıldı. Hastanedeki fizik tedavinin yanı sıra Ege Eyioğlu, yüzme egzersizleri de yaparak kolunun güçlenmesini sağladı. Ege yaklaşık 1.5 yıl süren çabaları sonrasında artık sağ kolunu kullanmaya başladı. 

ÇOK SEVDİĞİ TOPUNU ELİNE ALDI

Tüm bu çabalarının yanında eğitimini de aksatmayan ve Güzelbahçe İstanbul Merkul Kıymetler Borsası Lisesi Bilgisayar Bölümü 2nci sınıfına devam eden Ege Eyioğlu, kendi mucizesini yarattıktan sonra ilk olarak evinin yanındaki parka koştu. Diğer kolu gibi olmasa da artık sağ kolunu da hareket ettiren, bazı ihtiyaçlarını gideren Ege, büyük özlemini yaşadığı basketbol ve futbolu da, rahatlıkla oynamaya başladı. Önceden tek eliyle topa hakim olamadığı için zorluk yaşadığını bu nedenle de bu tür oyunlar oynamadığını söyleyen Ege Eyioğlu, "Olmaz denilen hayalimi gerçekleştirdim. Zaman zaman yaşadığım zorlukları da yeni çalışmalar ve ameliyatlarla aşacağım. Fizik tedavim devam ediyor. Artık kaza sonrasında yaşadığım üzüntüleri attım ve hayallerimi gerçekleştirmek için çabalıyorum" dedi. 

ANNENİN MUTLULUĞU 

Kaza sonrasında üniversitenin muhasebe bölümünde çalışan eşinin, kızının ve kolu kopan oğlu Egenin yanından biran olsun ayrılmayan Yasemin Eyioğlu da bir anne olarak en büyük mutluluğu yaşadı. Oğlu basketbol oynadığı sırada yanından ayrılmayan Yasemin Eyioğlu, "Kaza sonrasında büyük acı yaşadım. Oğlumun kolunun koptuğunu öğrendiğim an yıkıldım. Ancak sonrasında çok iyi gelişmeler yaşandı. Kol yerine kaynadı, doktorların ve Egenin de çabasıyla oğlum artık kolunu kullanmaya başladı. Bu bir başlangıç. Bu önümüzdeki günlerde daha da iyi olacak" dedi.

ŞOFÖR 8 YIL 4 AY HAPİS CEZASI ALDI 

Bu arada kazanın ardından tutuklu yargılanan otobüs sürücüsü Ersan Kozak ise, taksirle birden fazla kişinin ölümüne ve yaralanmasına neden olduğu gerekçesiyle yargılandığı İzmir 6ncı Ağır Ceza Mahkemesinde, 8 yıl 4 ay hapis cezasına çarptırıldı.