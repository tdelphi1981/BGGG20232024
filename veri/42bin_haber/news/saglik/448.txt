Talih kuşu para değil; depresyon getirirse
Yeni yıl herkes için yeni umutların yılı... Bu umutların can bulmuş hali ise piyango... Zengin fakir demeden herkes Bu sene bilet aldım, hissediyorum kesin bana çıkacak esprilerini yapmaya başladı bile Ancak espri sizi gerçekten etkilemeye başladıysa ve piyangodan size çıkmayan ikramiyenin üzüntüsü geçmek bilmiyorsa dikkat edin. Size ikramiye yerine depresyon çıkmış olabilir.
Özellikle ikramiye çıkmadığında Yeni yıla nasıl başlarsan öyle devam eder. mantığıyla bütün yılın kötü geçeceğini düşünerek umutsuzluğa kapılanların neler yapması gerektiğini Hisar Intercontinental Hospital Uzman Psikoloğu Gülşah Yahşi anlattı.

Biletinize Bir Şey Çıkmazsa Üzülmeniz Normal; Ancak Bu Üzüntü Uzuyorsa Dikkat!

Şans oyunlarına umut bağlayıp hayaller kurabilirsiniz. Ancak önemli olan ne derece umut bağladığınız ve olumsuz bir sonuçla karşılaştığınızda neler hissedebileceğinizdir. Yeni yılın ilk gününde yaşananlar, kişide sanki hayal kırıklığının etkisinde geçirilecekmiş tüm yıla yayılacak bir talihsizlik hissi yaratabilir. Bu tamamen yanlış bir inanıştır. Kişi, kendisine ikramiye çıksaydı neler yapacaktı ve çıkmadığı için ertelemek zorunda kalacağı şeyler neler? Bu gibi düşüncelere takılıp kalabilir. Bu noktada kişinin neden ikramiyeyi hayal ettiği ya da şans oyunlarına bel bağladığı önemlidir. Borç batağında olan ve sırf maddi sıkıntılarından kurtulmak isteyen kişi ile evindeki eşyalarını veya arabasını yenileme hayali kuran bir kişi eş değerde tutulamaz. Hayale bağlanmayı yaratan ihtiyacın bu hayal kırıklığındaki etkisi oldukça büyüktür. Bu gibi hayal kırıklığı yaşayan kişilerde üzüntü, umutsuzluk ve durgunluk görülebilir, çevresiyle iletişimde bir tavır sergileyip, sessizliği ve yalnızlığı tercih edebilir. Böyle durumlarda kişinin ailesi de durumun hassasiyetine önem vermeli ve durumun değerlendirmesinde dikkatli olmalıdır. Eğer kişi normalden farklı davranmaya başlamışsa, örneğin daha fazla yalnız kalmak istiyor ya da en ufak şeylere bile kolayca sinirlenebiliyorsa; özellikle zaman zaman da olsa ikramiye çıkmadığı için duyduğu üzüntüyü dile getiriyorsa bunlar dikkate alınmalıdır. Aile, kişiye öncesinde yaşanan sıkıntıları nasıl atlattığını hatırlatabilir, var olan sorunun bir tek ona özgü olmadığını, duyduğu üzüntüyü birçok kişiyle paylaşabiliyor olabileceğini hatırlatabilir. Kişinin sahip olduğu güzelliklerin farkına varmasını sağlayabilir. Önemli olan duyguları paylaşmak, durumun çok normal olduğunu anlamak ve kabullenmektir.