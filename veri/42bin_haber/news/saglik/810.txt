İlaç kullanmayı bilmiyoruz
Son yıllarda sağlık alanında çok önemli gelişmelere imza atıldığını belirten Sağlık İl Müdürü Dr. Hasan Küçükkendirci, Sağlık alanında işler yolunda gitmesine rağmen ilaç giderlerinde halen artış olmasının tek nedeni leblebi, çekirdek gibi ilaç tüketmemizden kaynaklanmaktadır dedi.
Leblebi Gibi İlaç Kullanıyoruz 

Bilinçsiz ilaç kullanımının tüm Türkiyede olduğu gibi Konyada da ciddi bir problem olduğunu söyleyen İl Sağlık Müdürü Dr. Hasan Küçükkendirci, Maalesef toplumumuzda halen eş, dost, akraba tavsiyesi ile ilaç kullananlar var. Kesinlikle insanlar birbirlerine ilaç tavsiye etmemelidirler.Yapılan araştırmalar toplumumuzun % 50sinden fazlasının doğru ilaç kullanmayı bilmediğini ortaya koymaktadır dedi.

Türkiyede ilaç kullanımında hekim tavsiyesinden çok kulaktan dolma önerilerin etkili olduğuna dikkati çeken Küçükkendirci, Bir vatandaşın sağlığına kavuşmasına neden olan ilaç başka bir insana tam tersi etki yapabilir. Hatta hastayı geri dönüşü olmayan bir sonuca dahi götürebilir diyerek vatandaşları uyardı. 

Bilinçsiz ilaç kullanımının insan sağlığına verdiği zararın yanı sıra parasal kaynakların da yanlış tüketilmesine neden olduğunu vurgulayan Küçükkendirci, Sağlık harcamalarına bakıldığında en önemli kalemlerden birini ilaç giderleri oluşturmaktadır. İlaç fiyatları son yıllarda yaklaşık üçte bir oranında azalmasına rağmen ilaç giderlerinin artarak devam ediyor olması tamamen bilinçsiz ilaç tüketiminin bir sonucudur dedi.

Bilinçsiz ilaç kullanımının ülke ekonomisini de olumsuz yönde etkilediğin altını çizen Küçükkendirci, Ömür boyu kullanması gereken bir ilacı bazı hastalar kendilerini iyi hissettikleri zaman keserken bazı vatandaşlarda grip, soğuk algınlığı gibi rahatsızlıklarda dahi antibiyotik vb. ilaçları bilinçsizce tüketmeye devam ediyorlar. Bu da ülke sermayesinin boşa harcanmasına neden oluyor dedi.

Halkın ilaç tüketimi konusunda bilinçlendirilmesi için Sağlık Bakanlığı ile işbirliği içerisinde hareket ettiklerini ve çeşitli çalışmalar yaptıklarını da hatırlatan Küçükkendirci, Akılcı ilaç kullanım ilkelerinin yaygınlaştırılmasına yönelik çalışmalarımız bütün hızıyla devam edecektir. Halkımız bu konunun önemini anlayıp hayatında uygulamaya koyuncaya kadar mücadelemiz sürecektir diyerek sözlerini tamamladı.