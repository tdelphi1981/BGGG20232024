Meme kanserine milimlik vuruş
Avrupada sadece Almanyada bulunan ve geçtiğimiz ay Türkiyedeki hastaların da hizmetine sunulan meme PET cihazı sayesinde 1.6 milimetreye kadarki tümörler bile tespit edilebiliyor. PET, özellikle nüks riski taşıyanların cankurtaranı.

KADINLARDA en yaygın görülen kanser türü olan meme kanserinin erken teşhisinde çığır açan PET cihazı Türkiyedeki hastaların  umut oldu. Özellikle nüks riski taşıyan hastalarda, kanser tekrarlasa bile daha yolun başındayken tespit ediliyor ve sorun büyümeden tedavi yapıldığı için tedavi başarısı da artıyor. Liv Hospital Nükleer Tıp Merkezinden Dr. Nurhan Ergül, cihazın kanser hastaları için önemini şu sözlerle vurguluyor: Meme PET, hastalığın evrelendirmesi ve yayılımının belirlenmesini de en doğru şekilde saptamamızı sağlıyor. Böylece tedavi planı tam ve doğru şekilde yapılıyor, ayrıca gereksiz biyopsi ve operasyonları da önlüyor. En önemlisi de sağ kalımın artmasına katkıda bulunuyor. PETin onkolojide kullanılan PEM cihazından farkı çok daha yüksek çözünürlükte çekim yapılabilmesi. Böylece 1.6 milimetreye kadarki tümörleri bile gösterebiliyor.
Cerrahın yol haritası
Dr. Ergül, Meme kanseri tanısı almış olan bir hasta operasyon öncesinde doktoru tarafından PEM için yönlendirilebilir. PEM ile memede diğer görüntüleme yöntemleriyle tespit edilemeyen oluşumlar varsa bunlar yüksek duyarlılıkla tespit edilerek hastalığın memedeki yayılımı kesin ve net bir şekilde ortaya konabilir. Böylece operasyon alanı daha doğru bir şekilde değerlendirilerek sonrasında yeniden operasyon geçirme riski ortadan kaldırılır. Ayrıca operasyon düşünülmeyen ve diğer tedavi yöntemlerinin uygulanacağı hastalarda tedavi öncesi ve sonrası yapılacak analizlerle hastalığın tedaviye yanıtı çok net bir şekilde değerlendirilebilir. Cihazı ayrıca meme kanseri tedavisi görmüş hastalarda hastalığın nüks edip etmediğini kontrol ediyor diye konuşuyor.
SGKlı yararlanabiliyor
Her 8 kadından birini vuran meme kanserinde erken tanı ve hastalığın hangi evrede olduğunun saptanması hayat kurtarıyor. Dr.  Ergül, Meme PET de tıpkı mamografi gibi yapılıyor. Her iki meme, ayrı ayrı iki dedektörün arasına yerleştirilerek yaklaşık 10ar dakika süren çekimler tamamlanıyor ama mamografideki gibi can yakmıyor. Liv Hospitalda kanser hastaları için sağlanan SGK anlaşması sayesinde SGKlı hastalar da bu cihazdan faydalanabiliyor dedi.