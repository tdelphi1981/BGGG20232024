3D yazıcıdan kafatası protezi
Amerikan Oxford Performance Materials şirketi, beyin hastalıkları ve ağır travmalar nedeniyle zarar gören kafatasını onarmak için 3D yazıcıyla protez tasarladı.
BEYİN hastalıkları veya ağır travmalar nedeniyle kafatası zedelenen hastaları sağlığına kavuşturacak teknoloji, 3D yazıcıdan geldi. Amerikan Amerikan Oxford Performance Materials şirketi, 3D yazıcıyla kafatasının dijital ortamda tarayarak, anatomiye en uygun modeli çıkardı. 3 boyutlu yazıcının modelin en uygun ayrıntısına kadar kalıba döktüğü protezle bir hastanın kafatasının yüzde 75'i onarıldı. 

FDA'dan resmi onay aldı

Discovery Newsin haberine göre, şirket 18 Şubat'ta protezi denemek için Amerikan Gıda ve İlaç Dairesi'nden (FDA) resmen izin aldı. 4 Mart'ta yapılan ameliyat başarılı geçti. Yurt dışına 3D yazıcılarda üretilen protezler satan şirket, hükümetten aldığı iznin ardından ABD içinde de protez tedariki yapmaya başladı. Tıp alanında büyük bir atılım sağlayan 3D yazıcı üretimli protezlerin, anatomiye uygun, kusursuz ve detaylıolması, beyin hücrelerinin yeniden oluşmasını hızlandırıyor ve kemiklerin kaynamasını kolaylaştırıyor. Şirket, yeni teknolojiyle ABD'De her ay 500 hastaya protez nakli yapılabileceğini duyurdu. Kafatası protezi, kafatası kemiği kanserli olan, kazalarda hasar gören veya ABD ordusunda tedavi bekleyen kişilere umut olacak.