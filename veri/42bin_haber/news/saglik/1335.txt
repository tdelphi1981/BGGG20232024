Akıllandırdı
İnsan beyni hücrelerinin nakledildiği yavru fareler daha akıllı hale geldi.
Amerikalı bilimadamlarının yaptığı araştırma, beyin destek dokusu glianın nakledildiği farelerin öğrenme ve hafıza becerisinin arttığını gösterdi. Bu dokuların nakledildiği yavruların, yetişkin hale geldiğinde, hedefe yönelik ve koşullu çağrışım görevlerini daha hızlı öğrenebildiğini belirten bilimadamları, hayvanların beynindeki sinirsel bağlantıların da daha fazla öğrenme özellikleri gösterdiğini vurguladı. 

Araştırma sonuçlarının insandaki beyin dokularının kemirgenlerinkinden işlevsel bağlamda farklı ve öğrenmeyle bağlantılı olduğunu gösterdiği bildirildi.
Cell Stem Cell dergisinde yayımlanan araştırmada, farelere yapılan doku nakillerinin şizofreni ve Huntington gibi hastalıkların tedavisine ışık tutabileceği kaydedildi.

 
 