Çocuk altını ıslatıyorsa, mutlaka şekerini ölçtürün
Uzmanlara göre; şeker hastalığı her çocukta farklı belirtiler gösterebiliyor.
Hastalığın ne kadar erken fark edilirse o kadar iyi olduğuna işaret eden Çocuk Hastalıkları Uzmanı Dr. İsmail Özcan, "İhmal edilirse sonuçları da bir o kadar ciddi olacaktır. Gece idrara çıkma ve özellikle tuvalet terbiyesini almış bir çocuğun tekrar gece altını ıslatmaya başlaması, kilo kaybı, büyüme geriliği ve cilt enfeksiyonları çocuktaki şeker belirtileri arasındadır. Altını ıslatan çocukların şekerini ölçtürmekte fayda var." dedi. 

Diyabetin genel olarak her yaşta görülebilen bir hastalık olduğunu anlatan Uzm. Dr. İsmail Özcan, tip 1 diyabetin insüline bağımlı diyabetin çocukluk çağında en çok görülen şeker hastalığı tipi olduğunu söyledi. Özcan, şunları kaydetti: "Çocuklukta en sık görüldüğü yaşlar 57 yaş arası ve ergenlik dönemidir. Ancak erişkinlerde de görülebilir. En sık ergenlik çağında özellikle 1315 yaş grubundaki çocuklarda görülür. Şişmanlık, ailede tip 2 diyabet hikâyesi veya annede gebelik sırasında diyabet görülmüş olması, 'sedanter' dediğimiz az egzersiz yapılan ya da hiç yapılmayan bir yaşam tarzı, belli etnik gruplar, polikistik over sendromu gibi durumlar ek risk faktörleridir. Şeker hastalığı bir çocukta çok çeşitli belirtiler verebilir. Durum ne kadar erken fark edilir ve çocuk doktora ne kadar erken götürülürse hastalık o kadar hafif; durum ne kadar geç fark edilir ya da ihmal edilirse bir o kadar ciddi geçer."

Çocuk Hastalıkları Uzmanı Dr. İsmail Özcan, şeker hastalığının belli başlı belirtilerini 'Yorgunluk, çok susama, çok idrara çıkma, gece idrara çıkma, kilo kaybı, bazen genel olarak büyüme geriliği, cilt enfeksiyonları ve kız çocuklarda genital bölgede pişiği andıran mantar enfeksiyonları' olarak sıraladı.