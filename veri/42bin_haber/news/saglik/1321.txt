Erkekler daha çok korkuyor!
On Dokuz Mayıs Üniversitesi Diş Hekimliği Fakültesi'nce gerçekleştirilen araştırmada erkeklerin diş tedavilerinde kadınlardan daha fazla korktuğu ortaya çıktı. 
Araştırma, OMÜ Diş Hekimliği Fakültesi kliniklerine tedavi olmak için müracaat eden 650'si erkek bin 335 kişi üzerinde yapıldı. 

''Diş hekimi ve diş tedavisi korku düzeyleri ile nedenleri'' üzerine yapılan araştırmayı yürüten Diş Hekimliği Fakültesi Öğretim Üyesi Yrd. Doç. Dr. Emre Bodrumlu, hastaların korku düzeylerini belirleyerek korku uyandıran durumların dikkate alınıp tedavinin ona göre gerçekleştirilmesi amacıyla yapıldığını söyledi. 

"Hastaların yüzde 59'u diş hekimi ve diş tedavisinden korkuyor" 
'Araştırma sonucunda hastaların yüzde 59'unun diş hekimi ve diş tedavisinden korktuğunu belirlendi. 

Bodrumlu açıklamalarına "Bu hastaların toplam 19 ayrı konuda değerlendirilen korku analizlerinde, erkeklerin diş hekimi ve diş tedavisi korkularının kadınlardan yüzde 12 oranında daha fazla olduğunu tespit ettik.Erkeklerin korku sırasında nefes alıp vermesi ve kalbinin hızlı çarpması izlenirken, kadınlarda kasların kasılması ve kalbin hızlanmasını gözledik.'' şeklinde devam etti.  
En fazla korkunun ''iğnenin görülmesinde ve iğne yapılırken'' oluştuğunu da ekledi. 