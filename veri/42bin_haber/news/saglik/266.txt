Necmettin Erbakan Üniversitesi'nde hastalara moral desteği
Necmettin Erbakan Üniversitesi Meram Tıp Fakültesi Hastanesi Psikiyatri Kliniği hastaların moral ve motivasyonlarını artırmak, sosyal ilişkilerini geliştirmek, hastaların özgüven kazanmasını ve eğlenceli vakit geçirmelerini sağlamak amacıyla Mutluluk Her Yerde isimli program düzenledi.
Psikiyatri Kliniği Anabilim Dalı Başkanı Prof. Dr. Nazmiye Kaya, Psikiyatri Klinik Sorumlu Hemşiresi Ayla Sönmez, Selçuk Üniversitesi Müzik Bölümü Öğretim görevlileri ve öğrencileri ile Psikiyatri Kliniğinin diğer görevlilerinin destek ve katkılarıyla düzenlenen programda hastalar çeşitli şiirler okuyarak, şarkılar söyledi. Ayrıca programda Halk Eğitim Merkezinin görevlendirdiği iki öğretmenin yönlendirmesiyle hastaların yaptıkları takı, tasarım ve ahşap boyama gibi eserlerde sergilendi.

Hastaların doyasıya eğlendiği programda konuşan Klinik Sorumlu Hemşiresi Ayla Sönmez bu tür etkinliklerin, tedavi yönteminin bir parçası olduğunu belirterek Bu programlar hastalarımız için iyi oluyor. Hastalar deşarj oluyorlar. Hastalarımızın kendilerine güvenleri artıyor, motivasyonları artıyor, eğlenceli vakit geçiriyorlar. 

Eğlence programlarının dışında da etkinliklerimiz oluyor. Hastalarımızla birlikte her sabah başta spor yapmak olmak üzere çeşitli etkinliklerde bulunuyoruz. 

Bu tür programlarımızı yeni etkinliklerle birlikte önümüzdeki günlerde de gerçekleştirmeye devam edeceğiz şeklinde konuştu.