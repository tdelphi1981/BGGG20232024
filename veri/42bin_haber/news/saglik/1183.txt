Öyle bir hal aldı ki
Sanal iletişim hayatımızda günden güne daha fazla yer kaplarken, insanların büyük bir çoğunluğunun aynı evin içinde bile cep telefonu ya da bilgisayarla iletişim kurdukları ortaya çıktı.
Araştırmaya katılanların yüzde 45'i, yan odaya gitmektense iletişim kurmak için telefon, mesaj, tweet ve e-mail kullandığını belirtti. İnsanların beşte 1'i ise telefonda konuşmayı ya da Facebook gibi sosyal paylaşım sitelerinden mesaj göndermeyi, yüz yüze iletişime tercih ettiklerini açıkladı.   
  
İşte en çarpıcı sonuçlardan bir diğeri ise şu ki; insanların yüzde 73'ü telefon, laptop ve mp3 çaları olmadan, sadece bir gün geçirmekte çok zorluk çekiyor.  
  
Teknolojinin hayatımıza bu denli girmesiyle bambaşka bir nesil ortaya çıktı. İnsanların yüzde 25'i sabah kalkar kalkmaz ve gece yatarken e-mail ve mesajlarını kontrol ettiklerini, yüzde 10'u ise banyoda bu işlemi yaptıklarını itiraf etti.  
  
İngiltere'de yaşayan 2500 yetişkin üzerinde yapılan araştırmada birçok insan akıllı telefonlarındansa evlilik ya da nişan yüzüklerini kaybetmeyi tercih ettiklerini söyledi.  
  
Psikolog Dr. Aric Sigman bu durumun tüm yaş grupları için bir sorun olduğunu ve ilişkilerin ciddi anlamda bozulmasına sebep olduğunu söyledi.  
   TEKNOLOJİ SİZİN HAYATINIZI NE KADAR ELE GEÇİRDİ? 
MESAJINIZI YAZIN YAYINLAYALIM