"Doktorlar grip olur mu?"
Sağlık Bakanlığı, vatandaşın sorularını "Twitter"dan yanıtlıyor. Bakanlık, Twitter üzerinden uzman eşliğinde soru-cevap hizmetinin ilkini gerçekleştirdi. Vatandaşlar saat 14.00-15.00 arasında, griple ilgili merak ettiklerini sosyal paylaşım sitesi aracılığıyla sordu.

Prof. Dr. Hürrem Bodur tarafından cevaplanan sorular arasında, "Nezle ile grip aynı şey midir?", "Grip en çok hangi aylarda yaşanır?", "Grip aşısı ne zaman kullanılmalıdır?", "Gripte antibiyotik etkili midir?", "Kuş gribi ve diğer griplerle nasıl mücadele edebilirim?", "Gripken duş alabilir miyim?", "Kuş gribi ve domuz gribi bir salgın bu sene de olur mu?", "Hamileyken grip olduğumda antibiyotik kullanabilir miyim?" yer aldı.

Vatandaşların yönelttikleri, "Doktorlar grip olur mu?", "Grip cinsel gücü etkiler mi?", "Annem grip olunca yaptığı yemeği yesem ben de grip olur muyum?" gibi tebessüm ettiren sorular da dikkati çekti.

Bakanlığın, uzman eşliğinde soru-cevap hizmeti bundan sonra da devam edecek. Antibiyotik, zehirlenmeler, obezite, beslenme, diyabet, HIV/AIDS gibi vatandaşları yakından ilgilendiren konularda 15 günde bir, Sağlık Bakanlığı'nın Twitter hesabı üzerinden yöneltilen sorular, uzmanlar tarafından yanıtlayacak.