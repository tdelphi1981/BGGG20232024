Tek reçeteyle 6 aylık ilaç
Sağlık Uygulama Tebliği'ndeki değişiklikle, 10 hastalık grubu için sağlık raporuna dayanarak düzenlenmiş tek reçete ile 6 aya kadar ilaç verilecek 
 Sosyal Güvenlik Kurumu (SGK) Sağlık Uygulama Tebliği'nde (SUT) Değişiklik Yapılmasına Dair Tebliğ, Resmi Gazete'de yayımlandı.  Yapılan düzenlemelerle HIV enfeksiyonu (AİDS), göz hastalıkları, doğuştan metabolik hastalıklar, Hepatit C gibi hastalıkların tedavilerinde yenilik getirecek yeni moleküller, ilgili branş hekimlerinin de görüşleri alınarak ödeme kapsamına dahil edildi.  Uzun süreli ilaç kullanımının gerekli görüldüğü, bu durumun sağlık raporu ile belgelendiği, raporda hastanın tedavi şemasının açıklandığı hastalıklardan seçilen bazı hastalık grupları için tek reçete ile 6 aya kadar ilaç karşılanması uygulaması başlatıldı.  Eski uygulamada ilk reçetede ve bazı ilaç gruplarında 1 aylık ilaç verileceğine dair düzenleme, 28 tablet içeren ürünlerin birden fazla kutu reçete edilmesine, bu durum da yersiz ilaç tüketimine ve ilaç israfına sebep olmaktaydı. Yeni düzenlemeyle 1 aylık süre 28 gün olarak tanımlandı.  Tek reçeteyle 6 aya kadar ilaçların karşılanacağı hastalık grupları şöyle:  ''Kalp yetmezliği, koroner arter hastalığı, arteriyel hipertansiyon, hiperkolesterolemi ile hiperlipidemi, diabetes mellitus, parkinson hastalığı, demans, glokom, kronik ve nükseden üveitler, tiroide bağlı oftalmopati ve sempatik oftalmi, keratoplasti red reaksiyonu ve kuru göz sendromu.''  AA