Michaelangelo'nun eliyle ikinci hayat
NGİLTERE'DE dört yıl önce geçirdiği jet ski kazasında sağ elini kaybeden 58 yaşındaki Chris Taylor biyonik el sayesinde hayatındaki engelleri ortadan kaldırdı.
İNGİLİZ mühendis Chris Taylor, İngiltere'de 'Michaelangelo Eli' adı verilen biyonik ele sahip olan ilk hasta olarak tıp literatürüne geçti. Chris Taylor'ın 47 bin Sterlin ödeyerek sahip olduğu biyonik eli, beyinden kol kaslarına gönderilen sinyalleri elektrotlar yardımıyla beş parmağa iletiyor. El üst kısım üzerindeki buton sayesinde açık ya da kapalı hale getiriliyor. Alman Otto Bockun ürettiği Michelangelo adlı protez sayesinde hasta kaybettiği elini kusursuz bir biçimde kullanıyor. Ütü, yemek ve temizlik gibi ev işlerini proteziyle hiç bir sıkıntı yaşamadan yapabildiğini söyleyen Taylor, "Biyonik el sayesinde hayata yeniden bağlandım" dedi. Silikondan tasarlanan biyonik el 4 saatlik şarjla 20 saat kullanılma imkanı tanıyor. Hastalara protez takılmadan önce eli nasıl kullanacaklarına dair eğitim veriliyor. Firma sahipleri 'Michaelangelo Eli'ne 5 yıl garanti veriyor.