Bu tampon hayat kurtarır
ANTALYALI firma ile Hacette Üniversitesi'nden bilim insanları önemli bir çalışmaya imza attı.
 Ortaklaşa geliştirilen tampon ve sprey, uzuv kopmalarından ateşli silahla yaralanmalara kadar ciddi sebeplerle oluşan kanamayı '30 saniye-3 dakika' arasında durduruyor. Ürünün tanıtımı Antalya'da, 7. Avrupa Acil Tıp Kongresi'nde yapıldı. İMHB Biyomedikal Genel Müdürü Metin Azıtepe, özellikle uzuv kopmalarında 3 saate kadar bölgede yeniden kanama meydana gelmediğini söyledi. Sağlık Bakanlığı'ndan izin alındığını kaydeden Azıtepe, 'Asıl amacımız okullarda, araçlarda, ilk yardım çantalarında ve Silahlı Kuvvetler'de bu ürünün kullanılması. Tampona emdirilen sıvı yaranın çevresinde 'tül' şeklinde bir tabaka oluşturuyor, tabaka kalınlaşarak kanamayı durduruyor. Ürün, 8 bitki kullanılarak  yapıldı'' diye konuştu. AA