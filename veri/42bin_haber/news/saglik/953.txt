Televizyon karşısında büyük tehlike
 
 Harvard Halk Sağlığı Fakültesi'nden bilim adamları, 18-22 yaşındaki 189 erkekten alınan sperm örneklerini inceledi ve katılımcıların yaşam tarzlarına ilişkin bilgi aldı. 
 
 Buna göre, haftada 20 saatten fazla televizyon izleyen erkeklerin sperminin, televizyon karşısında daha az vakit geçirenlere göre yüzde 44 az olduğu görüldü. Haftada 15 saat ya da daha fazla spor yapan erkeklerin sperminin ise, haftada 5 saatten az spor yapanlardan yüzde 73 fazla olduğu ortaya çıktı. 
 
 Bununla beraber, yine de araştırmaya katılanların spermi çocuk sahibi olmaya yeterli düzeyde bulundu. 
 
 Araştırma, "British Journal of Sports Medicine" dergisinde yayımlandı. 
 
  