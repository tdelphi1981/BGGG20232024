Şok iddia: Hastalıklı et yiyoruz!
A Haberde yayınlanan Mehmet Ali Önel Yönetimindeki Deşifre Programı, şok bir gıda skandalını daha ortaya çıkardı.
Dr.Can Demir, Veteriner Prof. Dr. Veysi Aslan, Tarım Bakanlığı Gıda Kontrol Genel Müdür Yardımcısı Habib Can ve Besici Sayman Saygılının katıldığı programda, son aylarda büyükbaş hayvanlarda toplu ölümlere neden olan, üç gün hastalığı mercek altına alındı.

Artan yem ve saman fiyatlarından dolayı zor günler geçiren hayvancılık sektörü bir darbe de üç gün hastalığından yedi Hastalık nedeniyle yurt genelinde 50 bin büyük baş hayvan telef oldu. Peki bu hastalıklı hayvanların etleri ne yapıldı? Bu sorunun yanıtı programa telefonla bağlanan Adana ve Hatay Veteriner Hekimler Odası Başkanlarından geldi. 

 HASTA HAYVANLARIN ANTİBİYOTİKLİ ETLERİ VATANDAŞA YEDİRİLDİ

Adana Veteriner Hekimler Odası Başkanı Gaffar Aktoz: Yapmış olduğumuz araştırmalar neticesinde şu ana kadar üç gün hastalığı nedeniyle Adanada 3 bin hayvan telef oldu. Ne yazık ki bu hayvanların etleri kilosu bir iki liradan kasaplara satılıyor, vatandaşa yediriliyor. dedi. 

Hatay Veteriner Hekimler Odası Başkanı Yahya Hamurcu ise: Hatayda da üç gün hastalığı nedeniyle toplu hayvan ölümleri gerçekleştiğini belirtirken, özellikle Suriyeden gelen hayvanların hastalığın bulaşmasında önemli risk teşkil ettiğine dikkat çekti 



AVRUPADA KEDİ KÖPEK MAMASI YAPILIYOR, TÜRKİYEDE VATANDAŞA YEDİRİLİYOR 

Hayvan İç Hastalıkları Uzmanı Prof. Dr. Veysi Aslan, Avrupada üç gün hastalığından ölen hayvanların etinden, kedi köpek maması yapıldığını belirtirken, Türkiyede bu etlerin vatandaşa yedirilmesi vicdansızlıktır şeklinde konuştu. 

TARIM BAKANLIĞI: ABARTILACAK BİR DURUM YOK, GEREKEN ÖNLEMLERİ ALIYORUZ

Programa Ankaradan katılan Gıda Tarım ve Hayvancılık Bakanlığı, Gıda Kontrol Genel Müdür Yardımcı Habib Can, resmi rakamlara göre şu ana kadar 3 bin hayvanın öldüğünü belirtirken Paniğe gerek yok olayın boyutları abartıldığı kadar değil, bakanlık olarak gereken önlemleri alıyoruz ifadelerini kullandı.