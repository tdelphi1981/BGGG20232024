Hava kirliliği kalp krizini tetikliyor
Açık kalp ameliyatı yapmak için Batmana gelen İstanbul Koşuyolu Eğitim ve Araştırma Hastanesi Kalp Cerrahı Başkanı Dr. Mehmet Balkanay, Batmanda hava kirliliğinin had safhada olduğunu belirterek, kirli havanın kalp krizlerini tetiklediğini söyledi.
Batman Bölge Devlet Hastanesi bünyesinde kurulan Kalp Cerrahi ve Anjiyo Ünitesi'nde açık kalp ameliyatlarını yapmak için gelen İstanbul Koşuyolu Eğitim ve Araştırma Hastanesi Kalp Cerrahı Başkanı Dr. Mehmet Balkanay, Batmanda hızla artan kalp rahatsızlıklarının başında hava kirliliğinin olduğunu söyledi.

KÖMÜR KALBE ZARAR VERİYOR

İstanbul Koşuyolu Eğitim ve Araştırma Hastanesi Kalp Cerrahı Başkanı Dr. Balkanay kalp krizlerinin nedenleriyle ilgili yaptığı açıklamada, Hava kirliliği insan vücudunda başta akciğer olmak üzere kalp ve diğer organları etkiliyor. Batman çukurda bu nedenle hava kirliliği kentin üzerine çöküyor ve buda kalp krizini tetikliyor. Kömürün etkisi çok, kömür kalbe zarar veriyor. dedi. Kalp krizini hava kirliliğinin haricinde şeker, tansiyon gibi hastalıklarında tetikleyici olduğunu dile getiren Dr. Balkanay, Stresten uzak durulması gerektiğini vurguladı.