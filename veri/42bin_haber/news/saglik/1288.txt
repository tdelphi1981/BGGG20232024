"Süt kütüğü" Osmanlı'da da varmış
Anne Sütü Bankacılığında alıcı ve verici bilgilerinin Osmanlı İmparatorluğu döneminde de nüfus kütüğüne işlendiği belirlendi. 
Sağlık Bakanlığı'ndan alınan bilgiye göre, ''Anne Sütü Bankacılığı'' projesinin önemli ayaklarından birini, ''süt kardeşlik'' inancı nedeniyle alıcı ve verici bilgilerinin nüfus kütüğüne  işlenmesi oluşturuyor.  
Yetkililer bunun için Nüfus Hizmetleri Kanunu'nda düzenleme yapılması ve Süt Bankası Yönetmeliği çıkarılması gerektiğini söylüyor. 

Benzer bir uygulamanın Osmanlı İmparatorluğu döneminde de yapıldığı ve ''süt kütükleri' tutulduğu belirlendi. 

Süt kütüğü uygulaması başlıyor 

Anne Sütü Bankacılığı'yla süt kütüğü uygulaması yeniden başlayacak. 
Bu uygulamaya göre anne sütüne ihtiyacı olan bir bebek, sadece bir vericiden süt alabilecek. Bu da her iki ailenin kütüklerine işlenecek.

Süt anneler, muhafaza sorunu olmadığı için sütü çok olanlardan seçilecek. Süte ihtiyacı olan bebeklere ve ne kadar süreyle bu şekilde besleneceklerine hekimleri karar verecek. 