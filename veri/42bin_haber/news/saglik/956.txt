Televizyon spermleri öldürüyor
 
 ABD'li bilim insanları, 18 ile 22 yaşları arasındaki 189 erkek üzerinde yaptıkları araştırmada, spor, beslenme ve televizyon alışkanlıkları ile sperm üretimi arasındaki ilişkiyi inceledi. 
 “British Journal of Sports Medicine” adlı tıp dergisinde yayınlanan araştırma sonuçlarına göre, çok fazla oturup televizyon izleyen erkekler, diğer hemcinslerine kıyasla daha az sperm üretiyor. 
 Haftada 20 saat ya da daha fazla süre televizyon izleyen erkekler, çok az ya da hiç televizyon izlemeyen erkeklere kıyasla ortalama olarak yüzde 44 daha az sperme sahip. 
 SPOR-SPERM İLİŞKİSİ 
 Sporun erkeklerin hayatında önemli bir role sahip olduğu belirtildi. Araştırmaya göre, hafta 15 saat ya da daha fazla yoğun şekilde spor yapan erkeklerin, haftada beş saat ya da daha az süre spor yapan erkeklere nazaran yüzde 73 oranında daha fazla sperm ürettikleri ifade dildi. 
 Araştırmacılar, az sayıda katılımcı olduğu ve her erkekten tek bir sperm örneği alındığı için çalışma sonuçlarının sınırlı olduğunu bildirdi. Ancak şunu da eklemeyi unutmadılar: “Tüm bu kısıtlamalara rağmen araştırma, hareket tembeli ve televizyon meraklısı hantal erkekler için bir de teselli sunuyor: 
 Araştırma kapsamında incelenen tüm erkekler çocuk yapabilecek durumdalar.” 
 DW Türkçe