Büyük göğüs kabus olabilir
Sırt ve bel ağrıları, bir türlü istenilen kıyafetleri giyememek büyük göğüslü kadınların en büyük sorunu. Yurt dışında ve özellikle Avrupa'da meme silikonları daha fazla yapılsa da Akdeniz ülkesi olması dolayısıyla büyük göğüs sorunu yaşayan birçok kadın var.
Meme küçültme ameliyatı en çok istenen ama en çok tedirgin olunan operasyonlardan. Plastik cerrahi uzmanı Dr. Güncel Öztürk meme küçültme ameliyatı ile ilgili akıllara takılan soruları yanıtladı.  
  
Büyük meme nedeni ile kronik sırt ve boyun ağrıları çeken  kadınlar yaşam kalitelerini arttırmak için meme küçültme operasyonlarından faydalanıyorlar. Göğüsler değişik sebeplerden dolayı büyük olabilir; ailesel, genetik ve hormonal faktörler veya bazı hastalıklar sonucu, vücut oranları ile uyumsuz büyük göğüsler oluşabilir. Kadınlarda ciddi şikayetlere yol açan bu problemin çözümü kadınlarda hem bedensel hem psikolojik büyük bir rahatlama sağlar. Berbaberinde özgürleşme ve özgüven artışı getirir. Bu operasyon 18 yaşından itibaren yapılabilir. 
 
Meme küçültme operasyonu nasıl yapılır?
 
Estetik meme küçültme operasyonunda büyük olan meme dokusu kişinin vücut ölçülerine göre yeniden şekillendirilir. İzsiz meme küçültme estetiği dışında, diğer tekniklerde fazla meme dokusu ve üzerindeki deri çıkartılır. Meme başı olması gereken yere taşınır. Hangi yöntem uygulanırsa uygulansın meme başı etrafında iz kalır.  Ancak bu izler başlangıçta belirgindir, zamanla belli belirsiz hale gelebilir. Operasyon sonrası izlerin derecesi, memenin büyüklüğüne, kullanılan operasyon yöntemine ve nihayet hastanın derisinin iz bırakma özelliğine bağlıdır. 3-4 saat süren operasyon genel anestezi altında yapılır. 
 
MEME KÜÇÜLTME ESTETİĞİNDEN SONRA EMZİRME  
  
Bir kadının meme küçültme operasyonundan sonra emzirme yeteneği memedeki süt bezlerinin ne kadarının çıkarıldığına ve kalan süt bezlerinin hala meme başı ile bağlantılarının olup olmamasına bağlıdır. Meme küçültme operasyonlarının bir tekniğinde meme başı ve areola serbest olarak kaldırılmaktadır ancak diğer bir teknikte ise memedeki salgı bezlerine dokunulmamaktadır.
 
Ayrıca operasyon ve emzirme arasında geçen süre de önem taşımaktadır. Emzirme ile operasyon arasındaki süre ne kadar uzunsa süt verebilme başarısı da o kadar artmaktadır. Eğer meme küçültme estetiğinden hemen sonra çocuk emzirmeyi düşünüyorsanız bu konuyu plastik cerrahınızla paylaşmalısınız. 
  
OPERASYON TEKNİKLERİ  
  
İzsiz meme küçültme estetiği; Bu teknikte uygun göğüslerde liposuction denilen yağ dokusunun emilerek azaltıldığı bir yöntem kullanılır. Klasik meme küçültme ameliyatındaki gibi kesi izleri göğüslerde oluşturulmaz. 3mm çapındaki kanül denilen küçük bir tüp, göğüs altında açılan küçük deliklerden içeriye gönderilir ve yağ dokusu çekilerek azaltılır. Bu medot yalnızca ameliyat izlerini görünmez kılmakla kalmadığı gibi geleneksel meme küçültme ameliyatlarının aksine meme başı ve areola bölgesine dokunulmamasını sağlar.
 
Halka, lolipop veya ters 'T' şeklindeki tekniklerde; Meme büyüklüğü, şekli ve dokusuna göre operasyon tekniği belirlenir. Büyük olan göğüs yapısı estetik meme küçültme operasyonuyla kişinin vücut oranlarına göre yeniden tasarımı yapılıp şekillendirilir.  İzlerin derecesi ve durumu, göğüs yapısının büyüklüğüne, şekline, kullanılan operasyon tekniğine ve kişinin deri kalitesinede bağlı olabilmektedir.
 
İYİLEŞME SÜRECİ  

Hastanın iyileşme sürecini hızlandırması için doktorunun önerilerini dikkatle uygulamalıdır. Hastanede bir gece kalınır. Operasyon sonrası rahat geçer ve sonuçları hemen görünür. Operasyon sonrası göğse özel bir sargı veya sporcu sütyeni giydirilir. Pansuman 2 gün sonra kontrol edilir. 7 gün sonra sargılar açılır. Erken zamanlarda şişlik, meme başında hissizlik ve deri üzerinde pempemsi renk değişimi olabilir. Bu durumlar kısa sürede kendiliğinden geçer. İş kolunuza bağlı olarak 1 hafta içinde iş hayatına dönebilirsiniz. Yaklaşık 6 hafta sporcu sütyeni giyilmesi önerilir.  Uygun hastalarda iz kalmadan yapılan izsiz meme küçültme operasyon tekniği, göğüs küçültme operasyonları arasında hızla popülerlik kazanmaktadır. Yalnızca iz kalmadığı için değil daha hızlı iyileştiği için de daha çok tercih edilmektedir. Plastik cerrahi hekiminiz sizin hangi tip teknik  operasyon için uygun olup olmadığınızı değerlendirecek ve size operasyon hakkında gerekli bilgileri verecektir.