Döner onu, sütü bebeğini zehirledi
Adıyamanda, gece yedikleri tavuk dönerden zehirlenen 9 kişi hastanelik oldu. Tedavilerine başlanan 1i henüz 3 günlük bebek 9 kişinin sağlık durumlarının iyi olduğu bildirildi.
Olay, sabah saatlerinde Bahçecik Mahallesinde meydana geldi. Önceki gün doğum yaparak bir erkek bebek dünyaya getiren Ayşe Atlamazı yakınları dün gece ziyarete gitti. Ziyarette Atlamaz ve yakınlarına, mahalledeki bir işyerinden alınan tavuk döner dürüm ikram edildi. Ayşe Atlamaz ve yakınları sabah saatlerinde kusma ve karın ağrısı şikayetiyle komşularından yardım istedi. Komşular sağlık ekiplerine haber verdi. İhbar üzerine eve gelen sağlık görevlileri 7si çocuk 9 kişiyi ambulanslarla Adıyaman Eğitim ve Araştırma Hastanesine götürdü. Tedavisine başlanan Atlamaz ailesi ve yakınlarının genel sağlık durumlarının iyi olduğu bildirilirken, anne sütü yoluyla zehirlendiği saptanan 3 günlük bebeğin ise bir süre doktor gözetiminde tutulması kararlaştırıldı. 


Ailenin yedikleri tavuk dönerden zehirlendiklerini söylemesi üzerine, evde bulunan dönerden de numune alınarak tahlil için Tarım, Gıda ve Hayvancılık İl Müdürlüğü laboratuvarına gönderildi. Olayla ilgili soruşturma sürdürülüyor.

 
  
  
 