Tam Günde beklenen uzlaşma haftaya
İstanbul ve Ankara'daki hocalarla Tam Gün Yasası konusunda görüştüklerini söyleyen Sağlık Bakanı Müezzinoğlu "Türk Tabipler Birliği ile bir araya geleceğiz. Haftaya ideale yakın bir ortaklık arzu ediyoruz" dedi.

BAKAN MÜEZZİNOĞLU: TÜRKİYE SAĞLIKTA MARKA OLACAK   
Sağlık Bakanı Mehmet Müezzinoğlu, Tam Gün uygulamasına yönelik çalışmalarla ilgili paydaşlarla görüşmelere başladıklarını belirterek, İstanbul ve Ankarada hocalarımızla görüştük. Önümüzdeki hafta sonuna kadar görüşmeleri tamamlayacağız dedi. Sağlık muhabirleri ile bir araya gelen Müezzinoğlu, Tam Gün Yasası ve Anne Sütü Bankası gibi konuları değerlendirdi. Sağlık personelinin hastanelerde Tam Gün çalışmasını öngören yasa nedeniyle çok sayıda doktor görevinden istifa etmişti. Doktorları geri çağırmak ve sağlığın daha iyi bir noktaya gelebilmesi için paydaşlarla birlikte hareket etmeye dikkat çeken Müezzinoğlu şunları kaydetti:
Üniversiteler önemli
Bu paydaşlardan biri üniversiteler. Üniversitelerimizin diğer paydaşlarımıza göre 2 özelliği var. Bir taraftan sağlık hizmetlerini dinamik bir şekilde vermelerini arzu ederken diğer taraftan tıp eğitiminin dinamiklerini de çok daha iyi hale getirmemiz lazım. Türkiye sağlıkta bölgede marka olmalı. Bunun ana kaynağı da tıp öğrencileri, hekimler ve tıp alanında üniversitelerimizin standartının daha iyi noktaya gelebilmesiyle olacaktır. Bu anlamda özel sektörle, İstanbul ve Ankaradaki hocalarla görüştük. Bugün de Türk Tabipleri Birliği ile görüşeceğiz. İdeale yakın bir ortaklığı arzu ediyoruz.
Yasadan vazgeçmek yok
Müezzinoğlu, Tam Gün uygulamasından vazgeçmeyi düşünmediklerini belirterek, Şu anda durduğum nokta tam günü üniversitelerde de eğitim hastanelerinde de uygulayabilmek ve tıkanıklıkları aşmak. Bazı değişiklikler gerekiyorsa da bu yalnız belki üniversite hocaları için gerekecektir. Ama biz tam gün uygulanabilir, geliştirilebilir olsun istiyoruz dedi.
KIZ BEBEĞE KIZ SÜT KARDEŞ
Bakan Müezzinoğlu süt bankası konusundaki tartışmalara da ilişkin Diyanet İşleri Başkanlığı ile Yahudi ve Hristiyan cemaatinden görüş istendiğini belirterek Anne sütünü, bunu alamayan bir bebeğe vermek Sağlık Bakanlığı olarak sorumluluklarımız arasında. Tedbirler kapsamında bir annenin kendi çocuğuyla aynı cinsiyette ve sadece bir süt çocuğu olmasını, alıcı ve vericinin rızası olması, süt kardeşliğinin nüfus kütüğüne işlenmesi, bundan her iki tarafın kardeşlerinin de bilgi edinmesini, 5er yıllık periyotlarla bilgilendirme yapılmasını öngörüyoruzdedi. Diyanet İşleri Başkanlığının anne sütü bankacılığının dinen caiz olmadığı görüşü bulunduğunun öne sürülmesi üzerine Müezzinoğlu, Diyanet İşleri Başkanlığınca Sağlık Bakanlığına bu konuda olumlu görüş bildirildiğini belirtti.
SİGARAYI BIRAKANA TAKIM ELBİSE
YAKLAŞIK 10 yıl önce sigara içen eş dost ve yakınlarına bırakmaları halinde takım elbise almaya başladığını söyleyen Bakan Müezzinoğlu, ilk kıyafet aldığı kişinin o gün İstanbul Valisi bugün İçişleri Bakanı olan Muammer Güler olduğunu anlattı. Müezzinoğlu Bugüne kadar 110 kişiye elbise aldım. Masrafı ağır ama ülkeye katkısı var. Bugün bıraktım diyen 3 ay sonra gelsin kıyafet alıyorum. Yaklaşık 25 yıl ortalama günde bir adet keyif sigarası içtim ama torunum vesili oldu tamamen bıraktım diye konuştu.  