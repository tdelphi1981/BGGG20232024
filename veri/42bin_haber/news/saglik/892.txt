Kansere Yeşil Tedavi
Giderek artan sayıda bilimsel araştırma kanser tedavisinde tamamlayıcı tedavide doğal ve bitkisel ürünlerin yararlı olabileceğini gösteriyor. Ege Üniversitesi Tıp Fakültesi Tülay Aktaş Onkoloji Hastanesi İç Hastalıkları ve Tıbbi Onkoloji Uzmanı Doç. Dr. Canfeza Sezgin, yaklaşan 4 Şubat Dünya Kanser Günü sebebiyle bitkisel tedavilerin önemine bir kez daha dikkat çekiyor. Sezgin, kemoterapi ve radyoterapi gibi tedavilerin yan etkilerinin azaltılmasında, kanser tedavisinin etkinliğini ve hastaların yaşam kalitelerinin arttırılmasında destek olarak tamamlayıcı doğal/bitkisel antikanser tedavilerden faydalanabileceğini belirtiyor.
 Yeşil tedavi doğal olan, doğaya saygılı ve insan vücuduyla uyumlu tedavi yaklaşımlarının genelidir. Doğal–bitkisel ürünler, beslenme, egzersiz, meditasyon (dua, yoga), akupunktur, hipnoz, masaj, müzik tedavisi bunlardan bazılarıdır.
 Yeşil tedavide kullanılan bazı bitkiler hemen her kanserde yararlıdır. Bununla birlikte bazı bitkisel ürünlerin ilaçların etkisini bozabileceği unutulmamalıdır. Bitkisel ürünlerin hepsi değil, tedavilerine uygun olanları seçilerek kullanılması önerilir. Bitkisel destekleri daha çok kaliteli ve standardize ekstraktlar (özütler) arasından seçmek önemlidir.   
 En büyük destekçi brokoli filizi...
 Brokoli filizinde bulunan sülforafan isimli doğal bileşik, kanser hücrelerinin yanı sıra kanser kök hücrelerini öldürmektedir. Ayrıca hava kirliliği, sigara içilmesi, hepatit hastalığı, kolesterol yüksekliği gibi durumlarda insanlarda ciddi yararı olduğu bilimsel çalışmalarda gösterilmiştir. Bu nedenle üzerinde en çok durulan antikanser doğal ürünler arasında gelmektedir. Bilimsel alanda yapılan yüzlerce araştırmada kaliteli standardize brokoli filizinin gerek laboratuar, gerek hayvan, gerekse insan çalışmalarında ciddi bir yan etkisi olmadığı gösterilmiştir. Kanser riskini arttırdığına dair hiçbir bilimsel çalışma bulunmamaktadır. Brokoli ve benzeri grupta bulunan sebzelerin sağlık için yararı bilim dünyasında tartışmasız kabul görmektedir. Daha yeni yapılan ve Annals of Oncology dergisinde Aralık ayında yayımlanan yüz binlerce sağlıklı insanın değerlendirildiği meta-analizde başını brokolinin çektiği sebzelerin bol miktarda tüketilmesinin kalınbağırsak kanserini riskini belirgin şekilde azalttığı gösterilmiştir.
 Özellikle; alkol tüketimi, sigara tüketimi, ciddi hava kirliliği, damar sertliği, şeker hastalığı, sinir sistemi hastalıkları ve kanser gibi hastalıklarda serbest oksijen radikali olarak isimlendirilen ve normal sağlıklı hücrelerin gerek hücre duvarına gerekse genetik şifresine hasar vererek hücrelerin yapısının değişmesine, fonksiyonlarının bozulmasına neden olan maddelerin vücuttaki miktarı artar. Doğal antioksidan bileşenler (brokoli filizinde, sulforafan; zerdeçalda, curcumin; zenzefildeki, gingerol gibi) bu hasarın azaltılmasında, normal hücrelerin korunmasında yararlı olmaktadır ve bu birçok bilimsel araştırmada gösterilmiştir. Günümüzde de saygın bilim adamları tarafından tamamlayıcı ‘Yeşil Tedavi’ konsepti bilimsel araştırmalar neticesinde geliştirilmiş ve uygulanmaktadır. 
 Bu nedenle tamamlayıcı destek olarak sulforafan içeriği yüksek kaliteli ve standardize tohumlardan geliştirilen, arkasında John Hopkins Üniversitesi’nden araştırmacıların olduğu brokoli filizi çayını öneriyorum. Ülkemizde eczanelerde standardize ve kaliteli ürün olarak brokoli filizi çayı bulunmaktadır. Kanser hastalarına ve kanser riski taşıyanlara  günde 1 - 2 fincan brokoli filizi çayı içmelerini öneriliyor.
 Kanserlerde faydalı olabilecek destekler...
 Akciğer kanseri: Çin geveni, çörekotu, ışgın, reishi mantarı, yeşil çay, zencefil, zerdeçal/karabiber ikilisi, zeytin yaprağı.
 Kalın bağırsak kanseri: Akgünlük, brokoli filizi, çemen otu, çörek otu, deve dikeni, ginkgo biloba, karahindiba, reishi mantarı, yeşil çay, zencefil, zerdeçal/karabiber ikilisi.
 Meme kanseri: Akgünlük, brokoli filizi, karahindiba, ökseotu, pelinotu, reishi mantarı, yeşil çay, zencefil, zerdeçal/karabiber ikilisi, zeytin yaprağı.
 Brokoli filizi: En güçlü doğal antikanser sulforafanı içerir. Kanser kök hücreleri ile çeşitli kanser hücrelerinin öldürülmesi, ilaçların etkisinin arttırılmasında çok yararlıdır.
 Çin geveni: Bağışıklık sisteminin uyarılması, kanser tedavisinin başarısının arttırılmasında kullanılır.
 Çörekotu Yağı: Kanser hücrelerinin öldürülmesi, kanser ilaçlarının etkinliğinin arttırılması, karaciğer ve böbrek fonksiyonlarının korunmasını sağlar.
 Koenzim Q10: Kanser tedavisinin başarısının arttırılması, kalbin korunmasında kullanılır.
 Reishi mantarı: Bağışıklık sisteminin uyarılması, kanser hücrelerinin öldürülmesi, aşı, kemoterapi, akıllı ilaçların etkinliğinin arttırılması ve yan etkilerin azaltılmasıda faydalanılır.
 Yeşil çay: Çeşitli kanser hücrelerinin öldürülmesi, ilaçların etkisinin arttırılması için kullanılır.
 Zerdeçal: Kanser kök hücrelerinin öldürülmesi, kanser ilaçlarının etkisinin arttırılması. Zerdeçal ekstraktlarının emilimi iyi olmadığı için karabiber ekstraktıyla beraber kullanılmalıdır. 
 Gelişmiş ülkelerde bitkisel tedaviler, tedavilerin bir parçası olarak olarak uygulanıyor. Ülkemizde onkolog olmayanların yaptığı bitkisel tedaviler sonucuyla hayati  tedavilerin etkinliğinin bozulmasıyla karşılaşılıyor. Bu yüzden kanser tedavisinde bitkisel destekler hem onkoloji hem de fitoterapi bilgisi olan bir uzman kontrolünde kullanılması önerilmektedir.
  