Kurs bitti annecim
Geçtiğimiz yıl oğluna yazdığı duygusal mektupla Türkiye'nin gündemine oturan İzmirli genç anne Gamze Akbaş, uzun süre lösemiye karşı savaş verdi. Tek çarenin ilik nakli olduğunun söylenmesi üzerine ise 'Gamze için bir tüp kan' kampanyası başlatıldı. Binlerce insan Gamze için kan vermeye koştu ama umudun sesi çok uzaklardan geldi. İtalyan bir donörün iliği 10'da 10 uyumlu çıkınca kök hücre İtalya'dan getirildi. Gebze'de 17 Mayıs gecesi başlayan operasyonla Akbaş'a nakil gerçekleştirildi. Daha sonra yine heyecanlı bir süreç vardı çünkü iliğin vücuda uyum sağlaması beklendi. Sonunda Gamze kurtuldu ve biricik oğlu Atakan'a kavuştu. İşte o en mutlu sonun hikayesi...
  
Telefonda capcanlı bir ses... Bunca acının ardından yaşama sevincini kaybetmemiş Gamze Akbaşın sesi... 
  
GAMZE VE MUTLU AİLE TABLOSU / Foto Galeri  
  
Sonra, incecik bir ses daha: Anneciğim, anneciğim. Benimle konuş... Bu da Atakan... Gamzenin lösemisi tekrarlayıp ve tek çıkar yolun ilik nakli olduğu söylendiğinde, Kursa gidiyorum anneciğim diyerek hastane yollarına düştüğünde geride bıraktığı Atakan... 
  
VE ANA-OĞUL BİRBİRLERİNE KAVUŞTU  
  
Gamzenin, tedaviye gittiği Gebzede her saniye adını sayıkladığı, telefonda masallar anlattığı Atakan... Şimdi annesinin yanında, mutlu çocuk şımarıklığını çevresine, telefonun öbür ucundaki bana bulaştırıyor. Bir kez daha anlıyorum ki, ancak bir çocuk insanın hem gözlerini doldurup hem mutluluktan deli ediyor. Çünkü müjdeyi annesi veriyor: Kursum bitti anneciğim.  
  
Çok değil, daha bu yıl, takvimler 11 Şubatı gösteriyordu Gamze Akbaşın ismini ilk kez duyduğumda. Oğlu Atakan henüz 2 yaşındaydı, o ise 28. Seyahate giden anne gibiyim başlıklı o mektup sonrasında, annelerin sosyal paylaşım ağı Nurturiadaki kadınlar kenetlendi, tek ses olup, Gamze ve ilik bekleyenler için bir tüp kan verin çağrısını akıllarımıza kazıdı. Sonra biz de düştük yola. Dokuz Eylül Üniversitesi Hastanesinin bahçesinde Gamzenin ailesiyle görüşürken biz de, onlar da az sonra uyanacağımız bir kabusu görür gibi tutuk ve acemiydik. Görüşemediğimiz Gamze bize hastane penceresinden el salladı. Sonra da tüm iyi yürekli, dayanışmayı bilen insanlara iletildi Gamzenin çığlığı. Seninleyiz Gamze sözü lafta kalmadı, binlerce kişi kan bankalarına koşup kan vermek için sıralara girdi.  
  
ATAKAN'LA BÜYÜDÜK  

Sonra üç aya yakın bir bekleme süresinin ardından, mayısta uygun donör müjdesi İtalyadan geldi. 17 Mayısta nakil gerçekleşti. Sonra Gamzenin bünyesinin uyması beklendi. Yine en büyük iş, yani kesintisiz gülümseyebilmek, umudunu yitirmemek Gamzeye düştü. Yanıbaşından ayrılmayan, telefonda konuşurken bile sonsuz sevgisini hissedebildiğiniz eşi Emrahtan, sadece Gamze için değil gücünü diğer lösemi hastaları için seferber eden babası İbrahim Cansevenden aldık haberlerini. Atakan da İzmirde annesinden ayrı üç yaşına bastı. Atakan annesinden uzak büyürken, Gamze de dayanışmanın, paylaşmanın mutlaka sonuç verdiğini göstererek bizleri büyüttü. Şimdi kavuştular. O güzel fotoğraftaki mutluluk bozulmadı.  
  
BENDEN MUTLUSU VAR MI  

Ayrıldığı gün zıbınını çıkarıp kokusunu adeta yüreğine kazıdığı Atakanla şimdi sohbet ediyor, koca adamla konuşur gibi... Uyurken bıraktığı Atakan yine yanında uyurken fırsat bulduğu o kısa zamanda yazabildi: Kurs bitti anneciğim. Savaştık, tüm ekip kazandık. Ve muhteşem an, kavuşma anını uzun uzun anlatmak istiyorum ama tatlı kuzum uyandı onunla ilgileneceğim, kahvaltısını yaptıracağım. Benden mutlusu var mı? Uyurken bir şeyler yazmak istedim, çok vakit bulamıyorum daha doyamadım. Yaşamı kazanmaktan büyük mutluluk var mı? 
  
İTALYAN DONÖR BAĞIŞ YAPTI 
  
Geçtiğimiz yıl İtalyan bir vericinin iliği Gamze'ye 10'da 10 uyumlu çıkmış ve 17 Mayıs'ta kök hücre nakli gerçekleştirilmişti. İzmir'de yaşayan Akbaş'ın lösemi ile savaşı uzunca bir süre gündemde olmuştu.  
  
  
  
  
 