Tansiyon ve kanserin yeni umudu kereviz sapı
California Üniversitesinde yapılan araştırmada kereviz ve sapının tansiyonu düşürdüğü ve tümör hücrelerini kontrol ettiği ortaya çıktı.

KEREVİZ kokusundan dolayı çok tercih edilmeyen bir sebze. Ancak bu sebzenin kalp ve damarlar üzerinde öyle bir etkisi var ki eminim faydasını öğrenenler kerevize mutfağında daha sık yer verecek. Kerevizin sağlık mucizesi tansiyon üzerine. Bu sebzenin tansiyonu düşürücü etkisi bilimsel raporlarla kanıtlandı. ABDnin California Üniversitesinde yapılan araştırmada kereviz sapı ile hazırlanan taze sebze suyunu günde yarım litre kadar içenlerin ilaçtan bağımsız tansiyonu dengeleyici etkiye sahip olduğunu gösterdi. 
Büyüyen tümörleri kontrol ediyor
Kereviz sapında bulunan maddeler büyüyen tümör hücrelerini de kontrol eden önemli maddeler olarak tanımlanıyor. Ayrıca kerevizde bulunan fenolik bileşikler prostaglandin denilen hormon benzeri maddelerin zararlı etkilerini ortadan kaldırarak risk yaratacak kansere duyarlı hücrelerin de oluşmasını engelleyebiliyor. Bunun dışında kereviz sapında kumarinler vardır. Kumarinler de vücuda, hücrelerimize zarar veren bileşiklerin ortadan kaldırılmasında görev yapıyor. 
En etkili detoks karışımı 
Peki kerevizi nasıl daha sık yiyebiliriz. Kereviz sapı salatalara çiğ olarak doğranabilir veya katı meyve sıkacağından suyunu içebilirsiniz. Kereviz sapları yüksek lif içerdikleri ancak çok düşük kalori sağladıklarından dolayı da uzun süre tok tutan serbest yenilebilecek ara öğün alternatifleridir. Yoğurda doğrayabilir veya çiğ limon suyuna batırarak bol bol yiyebilirsiniz.