İdrar kaçıranlara botoks tedavisi!
 
 1. Gün içinde iki saatte birden daha fazla mı idrara çıkıyorsunuz? 
 2. Yattıktan sonra bir kereden fazla idrara çıkıyor musunuz? 
 3. Sıkıştığınız zaman tuvalete yetişmekte güçlük çekiyor musunuz? 
 4. Her gittiğiniz yerde tuvalet arıyor musunuz? 
 5. Tuvalete yetişemeyeceğinizi hissettiren “tetikleyiciler” var mı? (Akan su, tuvalet kapısının kilitli olması gibi). 
 6.  İdrar torbanız yaşamınızı kötü yönde etkilemeye başladı mı? 
 Yukarıdaki sorulardan en az birine cevabınız evet ise bu durum, idrar kontrolünü kaybettiğiniz anlamına gelir. Ancak şunu bilmeniz gerekir ki sık idrara çıkma ve idrar kaçırma kolayca tedavi edilebilir bir durumdur. 
 Diyetinizde yapacağımız basit düzenlemeler, idrar torbası egzersizleri, pelvik kas eksersizi ve  ilaç tedavisinin hastaların yaşam kalitelerini iyileştirdiğine değinen Jinekolojik Onkoloji Cerrahisi Uzmanı Prof. Dr. Ates Karateke “Bu tedavilerin etkili olmadığı çok ciddi olguları, botulinum toksini (botoks) idrar torbası kasına enjekte ederek tedavi edebiliyoruz. Bu olgularda manyetik sandalye tedavimize çok yardımcı olmaktadır” dedi. 
 HAFTADA 2 KEZ 20 DAKİKA YETERLİ
  
 Karateke "Çok yeni bir tedavi yöntemi olan manyetik sandalyenin herhangi bir yan etkisi yoktur. Haftada 2 kez 8-10 hafta uygulanmaktadır. Hemşire tarafından doktorun öngördüğü şekilde uygulanır. Her tip idrar kaçırmada etkilidir. Ayak üstünden yapacağımız posterior tibial sinirin uyarılması ile dirençli olgular da tedavi ediliyor" dedi. 
 KOLAY VE AĞRISIZ BİR YÖNTEM
  
 "Manyetik sandalye" adı verilen manyetik dalgalarla tedavide pelvik taban kasları ve sinirleri aralıklı olarak manyetik dalgalarla uyarılıyor. Kaslar her manyetik dalgada kasılı gevşiyor. Hasta da tedavi süresince pelvik taban kaslarının kasılıp gevşediğini hissediyor. Bu uyarı idrar boşaltım kanalının tonusunu artırıyor, idrar torbasının kasılmasını azaltıyor ve pelvik taban kaslarını güçlendiriyor. 
 Hastaya diğer konservatif tedavi yöntemlerindeki gibi vajene ya da rektuma herhangi bir alet uygulanmadığına vurgu yapan Prof. Karateke “Hasta bir sandalyede 20 dakika süreyle elbiseleri ile oturur. İdrar kaçırmaya, gaz ve dışkı kaçırma da eşlik ediyorsa bu şikayetler de tedavi sonrasında düzeltilebilmektedir” dedi. 
 Tedavi sırasında ve sonrasında hasta ağrı duymaz. Tedavi biçimi hastanın şikayetine göre mutlaka hekim tarafından düzenlenmelidir. Manyetik tedavinin hekim tarafından öğretilen pelvik taban egzersizleriyle desteklenmesi başarıyı artırmaktadır" dedi. 
 CİNSEL BOZUKLUKLARDA DA ETKİLİ
  
 Karateke bu yöntemin manyetik tedavi yalnızca idrar kaçırmada değil, orgazm problemlerinde, cinsel fonksiyon bozukluklarında gaz ve dışkı kaçırmada, gece idrar kaçırmada, uzun süreli kasık ağrısında uygulandığını da sözlerine ekledi. 
 SADECE BU KİŞİLER KULLANMAMALI!
  
 Karateke, manyetik sandalye kalça protezi, kalp pili ve ciddi aritmisi olanlarda bu yöntemin uygulanılmaması gerektiğini de belirtti.