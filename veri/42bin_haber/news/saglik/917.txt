Beyaz ekmek bir tür bağımlılık
Beyaz unu buğdayın şekere dönüşmüş hali olarak tanımlayan Dr. Yavuz Şeker obeziteye davetiye çıkaran ve tıpkı sigara gibi bağımlılık yapan bir madde. Gıdaların üzerine uyarı konmalı dedi.

Başbakan Tayyip Erdoğan’ın beyaz ekmek tüketimi ile ilgili uyarılarına tıp dünyasından da destek geliyor. 
Obezite Cerrahisi Genel Sekreteri ve İstanbul Bilim Üniversitesi Genel Cerrahi Anabilim Dalı Öğretim Üyesi Doç. Dr. Yunus Yavuz, Başbakan’ın sözlerine atıfta bulunarak “Beyaz un, buğdayın en çok işlenmiş hali. Beyaz un aslında buğdayın şekere dönüşmüş hali ve ‘obeziteye davet’ demek. Yani beyaz un, şeker demek. Şeker ise bağımlılık yapan ve vücut için tehlikeli bir madde ki, tıpkı sigara gibi bu gıdaların üzerine de ‘ölümcül etkisine dikkat çeken’ uyarılar konulması lazım, hatta yasaklanması lazım. Uluslararası çalışmalar gösteriyor ki şekerin yarattığı bağımlılık uyuşturucu bağımlılığından farklı değil. Çünkü beynin aynı merkezi etkileniyor” dedi. 
Kepek ekmeğine dikkat 
Kepekli ekmeklere de dikkat çeken Doç. Dr.  Yavuz, şu uyarılarda bulundu: İçine gıda boyası katılan kepek ekmeği çok. Kepekli ekmek yumuşaksa, sağlıklı değlidir. Kepek ekmeği sert olur. Aslında en sağlıklısı organik kepek ekmeği. Ama fiyatı yüksek. Bu yüzden organik tarımı da teşvik etmek lazım. Halk Ekmek’in organik tam buğday ekmekleri en sağlıklı. Beyaz ekmekte buğdayın yararlı her yerini atıyor, insanlara posa yediriyorusunuz. Ödün verdiğiniz en önemli şey de lif. Yani vücudun en çok alması gereken gıda. Bağırsak kanseri riskini yükseltiyorsunuz. Obeziteyle savaşta ana besin öğesinin içeriğinin önemli olması lazım. Türkiye’de bu ana besin maddesi beyaz ekmek işte. 
‘ÖNLENEBİLİR’  İKİNCİ ÖLÜM NEDENİ 
Sağlık Bakanlığı’nın obezitenin teşhis ve tedaviyle ilgili komisyonuna da üye olan Doç. Dr. Yavuz, onlarca obez hastayı ancak ameliyatla sağlığına kavuşturabildiklerini belirterek sözlerini şöyle sürdürdü: Sağlık Bakanlığı obeziteyle mücadelede önyelici tedbirleri harekete geçirmeye çalışıyor. Okullardaki kantinlerle ilgili mücadele başlattılar. Erişkinlerdeki obezite oranımız yüzde 32’lere çıktı. Amerika’yla aynı seviyeye geldik. Bu ne demek, 20 milyon insanımız obez. Kişi obez olduğu zaman yüzde 25 ihtimalle diyabet, yüzde 65 ihtimalle tansiyon, kanser, kalp hastalıkları vs hedefi haline de geliyor. Oysa obezite sigaradan sonra önlenebilir ikinci ölüm nedeni. Ülkemiz dinamiklerine bakarsak da bunun başında beyaz ekmeğin sofradan kalkması geliyor. 
TARIM İLAÇLARI DA OBEZ YAPIYOR 
Organik tarımın teşvik edilmesinin obeziteyle mücadelede önem taşıdığını ifade eden Doç. Dr. Yavuz “Tarım ilaçları sadece kansere değil, obeziteye de sebep oluyor. Aldığımız gıdalarla günde ortalama 5-8 farklı tarım ilacı artığı giriyor vücudumuza. 180’e yakın şeker ya da obezite yapan tarım ilacı var. Organik tarımı teşvik ederseniz talep de artar, talep arttıkça arz gelir, ürünler ucuzlar. Buğdayın da tıpkı diğer gıdaladaki gibi vitamini kabuğunda. Buğdayı ayrıştırırken en baştan kepeğini ayırmamak gerekiyor” dedi.