Epilasyonda renk sıkıntı değil ama +18'i unutma!
Güneş ışınlarının azaldığı bu dönem istenmeyen tüylerinizden kurtulmanız için de çok uygun...
 ArtPlast Estetik Cerrahi Kliniği'nden Op. Dr. Orhan Murat Özdemir, cildi çok koyu renkli olan kişilerde bile artık başarı düzeyi yüksek olan yöntemle ilgili uyarıyor: 18 yaşından önce tüylerinizden lazerle kurtulmaya çalışmayın:
 - Lazer denildiğinde ilk akla epilasyon geliyor ama 40 yıldır tıbbın birçok alanında kullanılıyor. Işınlar cildin altındaki kıl köklerini hedeflediği için kılcal damarlar, kas ve sinir dokusuna zararı olmaz. 
 - 18 yaşın altında kimseye önermiyoruz. 18 yaş ve üzeri kadın-erkek herkese uygulanabilir. Sadece hamilelere ve ilaçla akne tedavisi görenlere tavsiye etmiyoruz. 
 - Lazer epilasyonda en tercih edilen açık ten ve koyu tüylerdir. Ancak bilimadamları tüm ten renklerinde uygulanabilen bir cihaz araştırmasına girdiler. Örneğin FDA onaylı 'Silk Touch' yöntemi hem her mevsim hem de bronz tenli kişileri bile istenmeyen tüylerinden arındırmayı hedefliyor.
  