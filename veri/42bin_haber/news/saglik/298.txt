Erkekler daha şikayetçi
Çalışma ve Sosyal Güvenlik İletişim Merkezi, 1,5 yılda 4 bin 28 adet mobbing (çalışma hayatında psikolojik taciz) çağrısı aldı.
Çalışma ve Sosyal Güvenlik Bakanı Faruk Çelik, BDP Diyarbakır Milletvekili Nursel Aydoğan'ın yazılı soru önergesine verdiği yanıtta, Başbakanlık genelgesinin yayımlandığı 19 Mart 2011 tarihinden Eylül 2012 tarihine kadar toplam 4 bin 28 mobbing çağrısı alındığını bildirdi. 

Çelik, bu çağrıların 1890 adedinin kadınlardan, 2138 adedinin erkeklerden geldiğini aktardı. Çelik, apartman görevlisi olarak 32 adet mobbing çağrısı alındığını, bu çağrıların 29'unun erkek, 3'ünün kadın vatandaşlara ait olduğunu ifade etti.

 
  
  
 