Kırıklara 'kemik yapıştırıcı'
 
 Kırılan kemikleri tedavi etmek bundan böyle çok daha kolay olabilir. İsveçli bilim insanları, kırık ve çıkıkları, bugüne kadar görülmemiş hızla iyileştiren bir yapıştırıcı icat etti.  Mucize yapıştırıcı, iyileşmesi aylar alan kırıkları kısa sürede tedavi ediyor.  Uzmanlar, yapıştırıcı sayesinde genel anesteziye ihtiyaç kalmayacağını, lokal anestezi uygulanan hasta, 2-3 gün içinde hayatına kaldığı yerden devam edebileceğini söylüyor.  İsveçli bilimcilerin buluşu, eklemlerde gerçekleşen ciddi kırık ve çıkıkların tedavisinde de kullanılabilecek.  Özellikle yaşlı nüfustaki artış hesaba katılınca, kırık ve çıkıkları bu şekilde kolayca tedavi etmek hayatı kolaylaştıracak gibi görünüyor.  Yapıştırıcı, kemikler iyileştikten sonraysa, hiçbir zarara yol açmadan çözülüp vücuttan atılıyor.  Testlerden olumlu sonuç alınırsa, buluş 2013 sonunda ameliyatlarda kullanılmaya başlanacak.