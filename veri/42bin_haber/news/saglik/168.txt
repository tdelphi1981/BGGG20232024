Migren kadınların beynine zarar
Migren ağrısı çeken kadınlarda bu hastalığın karar verme yetisini etkilediği görüşünü çürüten yeni bir araştırma yayımlandı 
 Amerikan Tıp Derneği Dergisi’nde yayımlanan araştırma, sanılanın aksine migreni olan kadınların beyinlerinde herhangi bir olumsuz etkiye rastlanmadığını ortaya çıkardı. ABD Ulusal Nörolojik Bozukluklar Enstitüsü’nden araştırmaya imza atan Dr. Linda Porter, uzun zamandır, migreni olan kadınların beyinlerinde birtakım değişiklikler olduğuna inandıklarını ancak son yapılan araştırmada bu hastalığın kadınlarda beynin yapısını hiç etkilemediğini anladıklarını söyledi. 
 Porter, daha önce yapılan araştırmalarda, migrenli kadınların beyinleri manyetik rezonansla (MR) incelendiğinde beyinde beyaz lekelere rastlandığını, bunun da beynin karar verme, ezberleme, konsantre olma mekanizmalarını etkilediğine inanıldığını ifade etti. 
 Ancak son yapılan araştırma, lekelerin beynin karar verme mekanizması üzerinde aslında herhangi bir etkisi olmadığını, migrenle beraber oluşmadığını ve doğuştan geldiğini ortaya koydu. 
 AA