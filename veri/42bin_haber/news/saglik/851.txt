Sağlık raporu artık ücretli
İŞE girişlerde alınması zorunlu olan sağlık raporları yeni iş sağlığı ve güvenliği kanuna göre ücretli hale geldi. Aile hekimliklerinden ücretsiz olarak alınan sağlık raporları artık Çalışma ve Sosyal Güvenlik Bakanlığınca yetkilendirilen ortak sağlık güvenlik birimleri ile Sağlık Bakanlığı'na bağlı çalışan sağlık birimlerinden 50 ile 100 TL arasında değişen ücret karşılığı alınabilecek.
6331 sayılı İş Sağlığı ve Güvenliği Kanunu'na göre 1 Ocak 2013 yılından itibaren işe girişlerde temin edilmesi istenen sağlık raporları sadece yetkilendirilmiş sağlık birimlerinden ücret karşılığı alınacak. İl Sağlık Müdürlüklerinin, müdürlüğe bağlı kurumlarda çalışan tüm hekimlere mevzuat hükümlerini ilettiği yazıda, 1 Ocak 2013'ten itibaren işe giriş sağlık raporları işyeri hekimlerinden, Çalışma ve Sosyal Güvenlik Bakanlığınca yetkilendirilen ortak sağlık güvenlik birimleri ile Sağlık Bakanlığı'na bağlı çalışan sağlık birimlerinden alınabileceği duyurusunu yaptı. 'İşe giriş raporu almak isteyenlerin dikkatine' ibaresi ile işe giriş sağlık raporu alınacak merkezlerin listesi ve iletişim bilgilerini internet aracılığıyla yayınlandı. İşe girişlerde alınan sağlık raporlarına vatandaşlar sadece yetkilendirilmiş kurumlardan belirlenen ücret karşılığı alıyor.