Abdi İbrahim zirveye sponsor oldu
Pazarlama alanındaki çalışmalarına ara vermeden devam eden Abdi İbrahim, 2012 yılında da Pazarlama Zirvesi'nin ana sponsorluğunu üstlendi.
 5-6 Aralık 2012 tarihleri arasında İstanbul Lütfi Kırdar Uluslararası Kongre ve Sergi Sarayı'nda gerçekleştirilen Pazarlama Zirvesi'nin 13'üncüsü binlerce üst düzey yöneticiyi bir araya getirdi. 
 HER yıl farklı bir tema ile katılımcılarını etkilemeyi başaran Pazarlama Zirvesi'nin bu yılki teması 'Sizin hikayeniz ne?' oldu. Her büyük markanın bir hikaye anlattığı fikrinden yola çıkılarak belirlenen tema kapsamında Abdi İbrahim Satış ve Pazarlamadan Sorumlu Genel Müdürü Okan Öncel de 2012 yılında asırlık şirketler arasına giren Abdi İbrahim'in tarihe tanıklık ettiği başarı hikayesini dinleyicilerle paylaştı. 
 ABDİ İbrahim'in bir asırlık hikayesini ve bu hikayeyi yazarken ilham aldığı tarihi olayları dinleyicilere aktaran Öncel, 'Başarı zordur, fakat o başarıyı sürdürülebilir kılmak çok daha zordur.  Biz bugün; köklü geçmişimiz ve bünyemizde çalışan binlerce profesyonelin omuzları üzerinde taşıdığı tarihe geçen bu başarıyı 2003 yılından bu yana aralıksız sürdürerek sektör liderliğini üstlenmenin gururunu yaşıyoruz ' diye konuştu.