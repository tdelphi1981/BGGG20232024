Kiloları gitti yaşamları değişti
Aşırı kilolu oldukları için kendilerini beğenmeyip aldatan eşlerinden boşanan iki kadın, Denizli Pamukkale Üniversitesi Tıp Fakültesi Hastanesindeki mide küçültme ameliyatlarının ardından zayıflayarak normal kilolarına kavuştu.
120 kilodan 60 kiloya düşen 42 yaşındaki Dilek Köktaş ile 110 kilodan 50 kiloya düşen 40 yaşındaki Dilşah Kalkan, kendileri gibi mide küçültme ameliyatlarıyla kilo verenlerle buluştu, moral depoladı. 


İzmirde mali müşavirlik yapan Dilek Köktaş, 120 kilo olduğu için beğenmeyip, kendini başka bir kadınla aldatan eşinden boşandı. Daha sonra psikolojik sorunlar yaşamaya başlayan Köktaşın imdadına, bir arkadaşının önerisiyle başvurduğu Denizli Pamukkale Üniversitesi Tıp Fakültesi Hastanesi Genel Cerrahi Ana Bilim Dalı Başkanı Prof. Dr. Koray Tekin yetişti. Prof. Dr. Tekinin mide küçültme ameliyatı yaptığı Dilek Köktaş, 1.5 yılda, 120 kilodan 60 kiloya düştü. Zayıflamasıyla birlikte şişmanken çektiği rahatsızlıkların da geçtiğini belirten Köktaş, "Yeni bedenimle barıştım. Psikolojim düzeldi. İş hayatım değişti. Ekonomi hukuku üzerine yüksek lisans yapıyorum. Boşandığım eşim beni yeni halimle görünce çok pişman oldu. Tekrar biraraya gelmek istiyor. Ancak bu artık mümkün değil" diye konuştu. 
  
EŞİ ALDATTI 60 KİLO VERDİ 


Denizlide kitap ve kırtasiye dükkanı bulunan Dilşah Kalkan da Dilek Köktaş gibi aynı kaderi paylaştı. 110 kilo olduğu için kendisini başka kadınla aldatan eşinden boşanan Dilşah Kalkanın yolu da bir şekilde Prof. Dr. Tekinle kesişti. Prof. Dr. Tekinin mide küçültme ameliyatı yaptığı Dilşah Kalkan, 8 ayda 110 kilodan 50 kiloya düştü. Dilşah Kalkan da aşırı kilolarından kurtulduktan sonra yaşama bir başka gözle bakmaya başladığını, psikolojinin düzeldiğini söyledi. 


Dilek Köktaşla Dilşah Kalkan, Prof. Dr. Koray Tekin ve onun kendileri gibi midelerini küçültüp aşırı kilolardan kurtulmalarını sağlayan kadınlarla Denizli Suada Restaruantda düzenlenen yemekte buluştu. Yemekte kebaplar yendi ardından hatıra fotoğrafları çekildi, moral depolandı. 


Aşırı kilolu kadınlara yaptığı ameliyatlar yeni bir yaşam hazırlayan Prof. Dr. Tekin, "Bugüne kadar yaklaşık 400 mide küçültme ameliyatı yaptım. sağlık bakanlığı obeziteyi oluşmadan engellemek için kampanya başlattı. Ancak bu kampanyaya cerrahi müdahale de dahil edilmeli" dedi.



 
  
 