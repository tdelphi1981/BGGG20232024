Rahim kanserinde süpriz gelişme
 
 Yale Üniversitesi araştırmacıları, kemoterapiye direnç gösteren, agresif bir rahim kanseri türü olan uterus seröz karsinom (USK) tümörlerinin genetiğini belirleyerek, tıp dünyasında önemli bir buluşa imza attı. 
 Yale Üniversitesi'nde jinekolojik kanser, genomikler ve hesaplamalı biyoloji bölümlerinden uzmanların gerçekleştirdiği araştırmada, USK içinde mutasyon geçiren yeni genler tespit edildi. Yapılan kapsamlı genetik analizin sonuçları, 28 Ocak'ta National Academy of Science Bildirisi'nde yayımlandı. 
 Yeni genlerin bulunmasıyla kişiye özel tedavinin yolu da açılmış oluyor. Araştırmacılar, tümörün agresif davranışının moleküler temelini belirlemek amacıyla USK'dan etkilenen 57 hastadan tümör örnekleri toplayarak bir çalışma yürüttü. 
 Tümörlerin tüm genlerini sıralayan araştırmacılar, tümörlerin büyümesi için gerekli olan genetik mutasyonları belirledi. Ayrıca, mutasyon geçirmeyen, ancak tümörlerin içinde sağlamlaşarak büyümesi için ortam sağlayan değişik genetik varyasyonları da analiz etti. 
 Araştırmayı yürüten Yale Üniversitesi Tıp Fakültesi jinekoloji ve üreme bilimleri profesörü Alessandro Santin, “USK tümörlerinden sorumlu mutasyonları kesin olarak belirledik. 
 Önceden bilinen kanser genlerine ek olarak, daha önce kanserle ilişkilendirilmeyen 3 yeni gen tespit edildi. Bu buluş, tedavide yeni ve kişiye özel yöntemlerin geliştirilmesinin de yolunu açıyor.” dedi. 2012 yılında sadece ABD'de 47.000 yeni tanının konduğu ve 8.000 ölüme neden olan endometriyal kanser, kadınlarda en sık görülen jinekolojik tümörler arasında yer alıyor. 
 Tip I endometriyal kanser tümörlerinin tedavisinde genelde olumlu sonuçlar alınabilirken, Tip II veya USK tümörlü hastalarda, hastalığın tekrar etmesi ya da ölümler