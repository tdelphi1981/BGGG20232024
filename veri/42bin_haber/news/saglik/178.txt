'Sadakat hormonu' da bulundu
Asırlardır sadakat için fal, büyü gibi uygulamalarden medet umulurken bilim adamları sadakati sağlayan asıl etkeni keşfetti. Oksitosin isimli hormon tek eşli erkeklerin çekici kadınlara karşı daha iradeli davranmalarını sağlıyor.
Aşk hormonu olarak da bilinen oksitosin hormonunun erkeklerin, çekici kadınlardan uzak kalmalarını sağladığı ortaya çıktı. Tekeşli ilişki yürüten 57 heteroseksüel erkek üzerinde yapılan araştırmada, burun spreyiyle oksitosin verilen erkeklerin tanımadıkları çekici kadınlarla aralarındaki mesafeyi, placebo kullanan kontrol grubundaki erkeklere göre 10-15 cm daha uzun tuttuğu görüldü.  
  
Spreyin bir diğer enteresan noktası da bekar erkekler üstünde etkisi olmaması. Bonn Üniversitesi'nden Dr. Rene Hurlemann, hormonun insanlarda sadakati desteklediğini söylüyor.  
  
Hormon, aynı zamanda aile ve çocuklar arasında da güven duygusunu artırıyor, çiftler arasındaki çatışmayı önlüyor. Bu yılın başlarında bir çalışmaya göre ilişkinin en başlarında oksitoksin seviyesi yüksek olan çiftlerin altı aydan daha fazla beraber olma şansı daha fazla. 
  
Ancak şimdiye kadar çiftlere oksitoksin verilmesinin ilişkinin sürmesine herhangi bir katkısı keşfedilmedi. Araştırma bugün Neuroscience isimli bilimsel dergide yayınlandı.