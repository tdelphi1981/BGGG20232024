Acı çorba midesini deldi
Çinde aşırı acı bir çorbadan içen 26 yaşındaki adamın midesinin delindiği ortaya çıktı.
İngiliz Daily Mail gazetesinin haberine göre, söz konusu olay Wuhan kentinde yaşandı. Talihsiz müşteri, menüde geleneksel bir çorba türü olan malanın en acısından sipariş verdi. Bir süre sonra midesine kramp giren ve kan kusmaya başlayan kişi hastaneye kaldırıldı. 
Doktorlar muayenede adamın midesinde delik açıldığını tespit etti. Daha önce ülser ya da gastroentestinal rahatsızlığı olmayan kişinin, yediği aşırı acı çorba yüzünden hastalandığı anlaşıldı. 
Japon Rocket News 24 haber sitesine göre, hastaneye mideyle ilgili gelen şikayetlerin yüzde 15i acılı yemeklerden kaynaklanıyor.