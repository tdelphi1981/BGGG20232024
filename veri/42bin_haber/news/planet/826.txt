Bu keşif bilim dünyasını şaşkına çevirdi
Arkeologlar leğen kemiğinde üzerinde dört deforme diş ve bir kemik bulunan bir tümör olan bir kadın iskeleti keşfetti. Bu keşif bilim dünyasını şaşkına çevirdi. Çünkü o kadar eski dönemlerde bu tür hastalıkların olduğuna dair elde hiç kayıt yoktu.
Uzmanlar İspanyanın Katalunya bölgesindeki Lleida yakınlarında bir mezarlıkta bulunan 30 yaşlarındaki kadının yaklaşık 1600 yıl önce öldüğüne inanıyor. 
İskeleti inceleyen bilim insanları kadınların topta yumurtalık teratomu olarak bilinen bir hastalıktan mustarip olduğuna hükmetti. 
Bu tür tümörler yumurtaları oluşturan hücrelerdeki mutasyonlardan kaynaklanıyor ve üzerlerinde saç, diş, kemik hatta göz gibi daha gelişmiş organlar bile oluşabiliyor. 
Bilim insanları ilk defa bu kadar eski dönemlere ait bir insan kalıntısında böyle bir teratom bulunduğunu ifade etti. 
 
SIRA DIŞI BİR ÖRNEK
Sonuçları International Journal of Paleopathology dergisinde yayımlanan araştırmayı yürüten bilim insanları, Bu sadece eskiliği nedeniyle değil aynı zamanda arkeolojik kayıtlarda daha önce görülmemiş olması dolayısıyla da sıra dışı bir örnek yorumunu yaptı. 
Uzmanlar tuhaf olmasına karşın yaklaşık 4,5 santimetre çapındaki tümörün kadın için hayattayken herhangi bir rahatsızlık yaratmadığını da sözlerine ekledi. Ancak aynı zamanda kadının genç yaşta ölümünün sebebi olabileceği ihtimali üzerinde de duruluyor. 
Araştırma ekibinin lideri, Barselonada bulunan Universitat Autònomadan Nuria Armentano, LiveSciencea yaptığı açıklamada, En azından hayatının büyük bir bölümü boyunca tümörden habersiz yaşadı. İlerleyen dönemde komplikasyonlara bağlı olarak acı çekmiş olabilir diye konuştu.