ABD Senatosundan Obama'ya altın yetkisi
ABD Senatosu, son bir yıl içinde üçüncü kez, nükleer programı nedeniyle İrana yönelik uygulanan tek taraflı yaptırımları sertleştirme kararı aldı. Karar, ABD'nin "Türkiye'nin İran'la altın oyununu bozma" girişimi olarak yorumlandı.
New Jersey Senatörü Demokrat Partili Bob Menendez ve Illinois Senatörü Cumhuriyetçi Mark Kirk tarafından hazırlanan, 100 üyeli Senatoda hiç karşı oy olmadan 94 kişinin desteğiyle geçen tasarı, ABD Başkanına İranın yaptırımları aşmak için Türkiyede yaptığı gibi altın türü değerli maden satın almasını da yaptırım kapsamına alma hakkı tanıdı. 
İran, ABD yaptırımları nedeniyle Türkiye'ye verdiği gaz karşılığındaki alacaklarını transfer edemiyordu. Tahran bu nedenle Türkiye'nin TL olarak yatırdığı bedelleri altına çeviriyordu. 
Paket, ağırlıklı olarak İranın enerji ve taşımacılık sektörlerini hedef alıyor. Ve İrana alüminyum, çelik gibi hem gemi yapımı hem de nükleer santral yapımında kullanılabilecek malzemelerin satışının cezalandırılmasını öngörüyor. 
  ABD'DEN ÇOK SERT UYARI 
TÜRKİYE'NİN ALTIN OYUNUNU BOZACAĞIZ  
BABACAN AÇIKLAMIŞTI
Uzun süredir gündemde olan ancak dün apar topar oylamaya sunulan tasarıyı hızlandıran gelişme, önceki hafta Başbakan Yardımcısı Ali Babacanın Ankaradaki Meclis Plan Bütçe Komisyonu'nda milletvekillerinin sorularını yanıtlarken, İran'dan alınan gazın parasını Türk Lirası olarak ilgili bankaya yatırdıklarını, İranın da parayı döviz olarak kendi ülkesine götüremediği için bununla Türkiyeden altın aldığını açıklaması olmuştu. Babacanın açıklamasının ardından, İrana tarihin en katı tek taraflı yaptırımlarını uygulayan ve sadece İran şirketlerini değil, İrandan petrol alan 23 ülkeyi de yaptırım uygulanabilir ülkeler arasında sayan ABD Dışişleri Bakanlığı, geçen haziran Türkiyeye bu kapsamda sağladığı yaptırım muafiyetini önümüzdeki aya denk gelen 6 aylık gözden geçirme toplantısında tekrar değerlendireceğini açıklamıştı. 
  BAKAN YILDIZ'DAN ABD UYARISINA CEVAP  
OBAMA'NIN ONAYI GEREKİYOR
Tasarının yasalaşması için şimdi en son ABD Başkanı tarafından onaylanması bekleniyor. Oylamadan önce tasarıyı desteklemediğini açıklayan Beyaz Sarayın ise uygulamayı yürürülüğe sokmak için 90 günlük süresi bulunuyor. Tasarı, ABD Başkanına ulusal güvenlik çıkarları söz konusu olduğubnda istisna uygulama hakkı da tanıyor. Menendez ise tasarıyı savunurken yaptığı açıklamada , En son kabul edilen yaptırımlar işliyor ama İran denemeyi bırakmıyor dedi.