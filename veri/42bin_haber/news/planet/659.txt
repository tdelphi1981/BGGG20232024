Savaş ona yaradı
Sakin ve renksiz kişiliği nedeniyle Bay Normal olarak diye anılan Fransa Cumhurbaşkanı Hollandeın Maliye saldırı düzenlemesi ve eşcinsel evlilikte ısrar etmesi üzerine Fransız basınında, Nihayet Cumhurbaşkanı manşetleri atıldı.
TUTUMLU, uyumlu, sakin, usturuplu. Halefi Nicolas Sarkozyden geçtiğimiz yıl mayıs ayında koltuğu kapan Fransa Cumhurbaşkanı François Hollande, genellikle bu sıfatlarla anılıyor ve ona Mösyö Normal deniyor. Ancak hafta sonuda yaşanan hızlı gelişmeler, bir bakıma Hollandeın içindeki hırçın, saldırgan, kararlı, yumruğunu masaya vuran yönü ortaya çıkardı. Fransa cuma günü Malide, İslamcı radikallerin ilerleyişini durdurmak amacını taşıyan bir operasyon başlattı. Bir anda başkomutan havasına bürünen Mösyö Normal, ekrana çıktı ve Mali Cumhurbaşkanının yardım çağrısına, Fransız halkı adına yanıt verme kararı aldım. Fransa teröristlerin şantajına boyun eğmez diyerek Serval Operasyonunu resmen duyurdu. Hem sağdan hem soldan birçok siyasi aktör ve lider de Mali hamlesine destek verince, Hollande bir anda farklı bir karaktere bürünmüş oldu.
Haftasonu Öteki Hollandeı ortaya çıkaran bir diğer konuysa, eşcinsellere evlenme izni veren hükümet projesi oldu. Aşırı sağ ve radikal Katoliklerin yanı sıra muhafazakâr ve merkez sağın da destek verdiği, en az yarım milyon kişiyi sokağa döken Paris eylemiyle protesto edilen proje konusunda Hollandeın ne yapacağı merak konusuydu. Cumhurbaşkanı, seçim kampanyasının öne çıkan hiçbir sözünden geri adım atmayacağını açıkça ilan etti; ilgili bakanlar da dün yaptıkları açıklamalarla bunu destekledi. 
ARTIK BİR ŞEF 
Le Journal du Dimanche gazetesi, iki cephede savaş veren Fransa liderini Nihayet Cumhurbaşkanı! diye selamladı. Le Monde gazetesine konuşan bir hükümet yetkilisiyse, Bu bir dönüm noktası. Onun kararsız, hakkındaki şüphe bulutlarını dağıtmaya gerek görmeyen biri olduğu söyleniyor. Ama Mali konusunda özelde ve kamuoyu önünde takındığı tavrı gördüğünde, artık bir Şefin olduğunu anlıyorsun diye konuştu. Sosyalist Parti kulislerinde Cumhurbaşkanından Yeni Hollande diye bahsedildiği ifade ediliyor. 
Koalisyon genişliyor 
FRANSAnın Malideki operasyonu, Batının büyük güçlerinin tam desteğini aldı. İngiltereden sonra ABD ve Almanya da Serval Operasyonuna lojistik destek sağlayacağını duyurdu. Almanya Dışişleri Bakanlığı sözcüsü Andreas Peschke, insani ve tıbbi yardım sözü verdi, iki ülke yönetimlerinin, Malideki durum hakkında yakın işbirliği içinde olduğunun altını çizdi. Ayrıca NATO da Fransız müdahalesini destekledi. Örgüt sözcüsü Oana Lungescu, Fransanın, terör örgütlerinin saldırılarını süratle karşılayan hamlesini destekliyoruz dedi. ABD Başkanı Başkanı Barack Obama, Kongreye hitaben kaleme aldığı  mektupta, Amerikan askeri güçlerinin, Fransanın Somaliye düzenlediği operasyona tümden dahil olmadığını, sadece sınırlı teknik destek sağladığını belirtti. 
İSLAMCILARDAN TEHDİT 
Maliye askeri müdahalede bulunan Fransaya, Malinin kuzeyinde iktidarla çatışan cihatçı örgütlerden biri olan Batı Afrika Cihat ve Birilik Hareketi Mujaodan açık tehdit geldi.Mujao örgütü yöneticilerinden Ebu Dardar, Fransanın merkezini vuracağız dedi. Bu arada El Kaide bağlantılı militanların Timbuktu dahil Malinin kuzeyindeki bazı kritik kentlerden çekildiği öğrenildi.