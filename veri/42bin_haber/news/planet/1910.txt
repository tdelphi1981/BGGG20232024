Narkotik kutlama
ABD Dışişleri Bakanlığı raporunda, uyuşturucu trafiğinde hâlâ transit ülke konumunda olsa da Türkiyenin bu zehrin üretim ve satışına darbe vurduğunun altı çizildi.
ABD Dışişleri Bakanlığının her yıl yayınladığı 92 ülkeyi kapsayan uyuşturucu raporundan bu yıl Türkiyeye övgü çıktı. Resmi adı Uluslararası Uyuşturucu Kontrol Stratejisi 2013 olan raporun Türkiye bölümünde Ankaranın uyuşturucu ile mücadelede kaydettiği ilerlemelerin takdir edildiği ifadeler dikkat çekiyor. Bu ay başında ABD Kongresine sunulan raporun ana hatları şöyle:  
Türkiye, uyuşturucuda transit ülke olmaya devam ediyor. Türkiye üzerinden yapılan uyuşturucu ticaretini Kürtler ve İranlı kaçakçılar yönetiyor. Kürt kaçakçılar operasyonlarını Türkiye ve Avrupanın büyük kentlerine doğru genişletti.  
Son verilere göre Türkiyeye eroin Afganistandan, ham değil bitmiş halde getiriliyor. Bunun da nedeni yapılan baskınların ardından 2008den beri Türkiyede eroin imalatı yapan laboratuvar kalmaması. Bununla birlikte Türkiyede ele geçirilen amfetamin miktarı yüzde 30 artışla 1 milyon 750 bine ulaştı. Yine, 2012de ele geçirilen metamfetamin miktarı 70 kilogram artışla 446 kilograma ulaştı.  
Kürt kaçakçılara karşı ABD ve Türkiyenin yaptırımları meyva veriyor. ABD Ticaret Bakanlığı, geçen yıl Moldova ve Romanyada üslenen PKKyla bağlantılı kaçakçılara yaptırım uyguladı. Türkiye ise geçen yıl Temmuz ayında 1700 polis ve askerle operasyon yapıp PKKnın Güneydoğuda yürüttüğü kaçakçılık faaliyetlerine büyük darbe vurdu. Geçen yıl 9 ayda 11 tondan fazla eroin ele geçirildi. 
Rapor, şöyle devam ediyor: Türk makamları uyuşturucu ile mücadelede uyumlu hareket ediyor. Emniyet, Jandarma, Sahil Güvenlik ve gümrük uyuşturucu ticaretine karşı işbirliği içinde yoğun çaba sarf ediyor. Türk mali istihbarat birimi potansiyel kara para aklama faaliyetlerini soruşturuyor.  
Uyuşturucu ticaretinden elde edilen gelir Türkiyede döviz ticareti yapan yerler, kuyumcular ya da geleneksel havale yöntemleriyle gayrıresmi yollardan aklanıyor. Bu da bu faaliyetlerin soruşturulmasını güçleştiren bir etken.