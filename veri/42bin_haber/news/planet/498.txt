Küçük su şişelerinin satılması yasaklandı
ABD'nin Massachusetts eyaletinin Concord kentinde bir litreden az miktarda su içeren küçük su şişelerinin satışı yasaklandı.
BBC'nin haberine göre yasak, Concord kentinde atıkların azaltılması ve çeşme suyu kullanımının teşvik edilmesi yönünde üç yıl süren kampanyanın sonucunda 1 Ocak itibarıyla yürürlüğe girdi. 
Kentte yasağı ilk ihlal edenler uyarı alacak, ikinci kez yasaklı küçük şişelerin satışını yaparken yakalananlar 25 dolar ceza ödeyecek. İhlaller sürerse cezalar 50 dolara yükselecek. 
   Sizce bu yasak doğru mu? Türkiye'de de plastik su şişesi satışı sınırlandırılmalı mı? 
MESAJINIZI YAZIN YAYINLAYALIM  
Avustralya'nın Bundanoon kenti 2009 yılında su şişelerine tamamen yasak getirmişti. 
ABD ve dünya genelinde 90'dan fazla üniversitenin yanı sıra bazı yerel yönetimlerin de plastik şişe satışına kısıtlamalar getirdiği biliniyor. 
Amerikalıların her yıl 50 milyar küçük su şişesini tükettiği belirtiliyor. 
  DÜNYADAN İLGİNÇ YASAKLAR 1000 YILDA YOK OLUYOR

Yapılan araştırmalara göre bir pet şişe doğada bin yılda, teneke kutu 25 yılda, sigara izmariti ise 2 yılda yok oluyor.