Kalaşnikof emekliye ayrılıyor
Rusya tarafından 1947 yılından beri üretilen ve insanlık tarihinde nükleer dahil tüm silahların toplamından daha fazla can alan AK-47 Kalaşnikof emekliye ayrılıyor. Rusya Savunma Bakanlığının aldığı kararla çağın gereksinimleri gerisinde kaldığı ilan edilen eski AK-47nin yerini yine Rus yapımı AK-12 alacak.
Rusyada Kalaşnikof otomatik silahın emekli edilerek, yenisinin kullanımına geçilmesine öngören devir teslim süreci yarın başlıyor. 
Ural dağları bölgesinde İjmaş fabrikası tarafından hazırlanan ilk parti AK-12 otomatik silahı önceki gün Moskovaya getirilerek özel tatbikat alanında pratik deneylerden geçirilmek için hazırlandı.  
Moskovadaki Hassas Mekanik Düzenekler Enstitüsünün Genel Müdürü Dmitriy Semizorov açıklamasında, Eski Kalaşnikofun yerini alacak yeni silah üç aya yakın değişik koşullarda bir dizi dayanıklılık testinden geçirildikten sonra ordu tarafından kullanılması vizesi alacak. Eski AK-47 otomatik silahından farklı zifiri karanlıkta bile bir kilometreye kadar nişan alma imkanı sağlayan elektronik düzenekli yeni AK-12 ayrıca yakın çatışma koşullarında da komandolar tarafından kullanılabilecek dedi.  
İjmaş fabrikası ise yeni geliştirdiği silahın şimdiden tüm testleri başarıyla geçeceğinden emin bir şekilde, Rusya AK-12 ile ivedi bir şekilde Amerikan yapımı M-16 silahını tarihe gömmüş olacak açıklaması yaptı. 
Emekliye ayrılan AK-47nin geçen 65 yılda 70 milyon adet üretildiği söyleniyor. Elli ülkenin ordusunda yer alan bu silah 27 ordunun da resmi piyade silahı sayılıyor. Milyonlarca AK-47 silahının yarısından en az bir merminin bir insanı öldürdüğü hesap edildiğinde ortaya 35 milyon can çıkıyor.