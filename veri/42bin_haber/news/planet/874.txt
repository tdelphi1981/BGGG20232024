Mısır'da kanlı cenaze
Mısırda El Mısri takımının taraftarlarına verilen idam cezalarına yönelik protestolar sırasında yaşanan çatışmalarda hayatını kaybedenlerin cenazeleri sırasında polisin vatandaşlara ateşle ve göz yaşartıcı gazla müdahale etti. En az bir gösterici hayatını kaybetti, çok sayıda kişi de yaralandı.
Port Saidde düzenlenen cenaze töreni sırasında tansiyonun yükseldiği, binlerce kişinin hükümet karşıtı sloganlar atarak kortejin peşinden yürüdüğü belirtildi. 
Geçen yıl El Ehli ve El Mısri taraftarları arasında oynanan maçta 72 El Ehli taraftarı hayatını kaybetmişti. Mahkeme El Ehli destekçilerinin kasten hedef alındığına hükmederek 21 kişinin idamla cezalandırılmasına karar vermişti. 
Dün tansiyonu düşürmek için şehirde ordu devreye girmişti. 
Hüsnü Mübarekin devrilmesiyle sonuçlanan ayaklanmaların ikinci yıldönümü için başlayan gösteriler de bugün üçüncü gününde devam etti. 
Zagazig şehrinde polis hükümet yanlısı gruplarla muhalifler arasındaki çatışmaları dağıtmak için biber gazı kullandı. Süveyşte ise göstericiler ekonomik meselelerde verdiği sözleri tutmadığını söyledikleri Cumhurbaşkanı Muhammed Mursiyi protesto etmek için bir polis karakolunu ateşe verdi.