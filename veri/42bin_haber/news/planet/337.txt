Cinsiyet değiştirmedim hâlâ erkeğim
Ameliyatla cinsiyet değiştirdiği yönünde çıkan uydurma haberlerin internette yayılması üzerine açıklama yapmak zorunda kalan eski dünya boks şampiyonu Mike Tyson, "Hâlâ erkeğim. Kadın olmaya niyetim yok" dedi.
Yaptığı absürt haberlerle tanınan NewsBiscuit sitesinde yayımlandıktan sonra Afrika merkezli birçok saygın haber portalı tarafından da duyurulan iddiaya göre, Tyson 16 saat süren bir operasyonla cinsiyet değiştirdi. Tyson'ın ismini "Michelle", "Demir Mike" (Iron Mike) olan lakabını da "Demir Bakire" (Iron Maiden) olarak değiştirdiği öne sürülen haberin kısa süre içinde yayılmasının ardından bir açıklama yapan efsane boksör iddiaları yalanladı. 
Tyson'ın, haberi kullanan sitelerden olan SpyGhana'da yayımlanan açıklamasında, "Hâlâ bir erkeğim ve kendimi her zaman bir erkek gibi hissettim, öyle de davrandım. Kadın olmak gibi bir niyetim yok" dedi. 
Tyson, "İddialar gerçek dışı ve aptalca. Cumartesi akşamı Pacquiao-Marquez dövüşünü izliyordum ve sanıırım bir erkek gibi göründüğüm aşikârdı" ifadesini kullandı. 
 