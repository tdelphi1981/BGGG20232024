Pakistan'da şurup dehşeti: 36 ölü
Pakistan'ın Pencap eyaletinde öksürük şurubunun yol açtığı ölümlerin sayısı 36'ya çıktı.
Pakistan sağlık bakanlığı yetkilileri, eczanelerde reçetesiz satılan öksürük şurubunun toplanması için güvenlik birimlerine talimat verildiğini açıkladı. 
Anadolu Ajansı'nın haberine göre, ülkede son birkaç gün içinde içtikleri öksürük şurubu nedeniyle ölenlerin sayısı 36'ya yükseldi. Lahor ve Gujranvala illerinde onlarca kişinin de söz konusu şurup nedeniyle tedavi altında olduğu belirtildi. 
Yetkililer, hayatını kaybeden kişilerin, şuruptan aşırı miktarda içtikleri için mi yoksa ilacın kendisinde mi bir sorun olduğunu araştırdıklarını belirtti. 
Pakistan'ın Pencap eyaletinde geçen ay da yüksek oranda alkol içeren öksürük şurubu içen 29 kişi yaşamını yitirmişti. 
SEBEBİ BU MADDE OLABİLİR  
Şurubun etken maddesi Dextromethorphan yan etkileri arasında ani ölüm sendromu, ateş, kusma, zor nefes alma, halüsinasyon görme, hipertansiyon gibi etkiler bulunuyor. Yaygın olarak öksürük şurubunda kullanılan bu etken madde hap, sprey olarak da kullanılabiliyor.  
Ani ölüm sendromu ise tıbbi olarak öngörülmeyen veya kişinin tıbbi geçmişinde bir risk olmamasına rağmen gerçekleşen ölüm çeşidine tıbben verilen isimdir.  
 