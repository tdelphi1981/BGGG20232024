ABD: Venezüella'da yeni sayfa açılıyor
Venezüella Devlet Başkanı Hugo Chavez'in ölüm haberi Rusya'dan ABD'ye dünyanın dört bir yanından tepkilere neden oldu. ABD'den yapılan açıklamada, "Yeni bir sayfa açılıyor" denildi.
Uzun süredir kanser tedavisi gören 58 yaşındaki Venezüella liderinin ölüm haberini, yardımcısı Nicolas Maduro açıkladı. 
Haziran 2011'de Küba'da leğen kemiğindeki tümörün alınmasıyla başlayan kanserle mücadelesi dün ölümle sonuçlanan Chavez, yaklaşık 14 yıldır Venezüella devlet başkanıydı. CHAVEZİN UNUTULMAYAN KONUŞMALARI 
Chavez, kanser ameliyatları geçirdiği Küba'dan geçtiğimiz hafta Venezüella'ya dönmüştü. Bu gelişme, "Chavez son nefesini kendi topraklarında vermek için ülkesine döndü" yorumlarının yapılmasına neden olmuştu. 
HALKININ KAHRAMANI CHAVEZ'İN HAYATI/ FOTO ANALİZ 
Venezüella Dışişleri Bakanı Elias Jaua, Chavez'in ölümünün ardından Maduro'nun geçici devlet başkanı olduğunu ve seçimlerin 30 gün içinde yapılacağını belirtti. 
  İrem Köker yazdı 
ABDDEN NEFRET EDER, BEYZBOLA BAYILIRDI  
YEDİ GÜNLÜK ULUSAL YAS
Venezüellada Chavez'in ölümünün ardından yedi günlük ulusal yas ilan edildi.  
Chavez'in cenazesinin başkent Caracas'taki Askeri Akademi'nin salonunda bulundurulacağı belirtildi. Chavez'in nereye defnedileceği konusunda ise açıklama yapılmadı. 
  HUGO CHAVEZ: BİR SİYASETÇİDEN ÖTESİ  
HAVAİ FİŞEKLİ KUTLAMA İDDİASI
BBC muhabiri Irene Caselli'nin Venezüella'dan geçtiği haberlere göre, Caracas'taki bazı Chavez karşıtları dün akşam saatlerinde kutlamalara başladı.
 
Caselli'nin iddiasına göre, kentteki bazı Venezüellalılar Chavez'in ölümünü havai fişeklerle kutladı. Buna karşın Caracas'ın büyük bölümünde matem havası hakim. Chavez'in tedavi gördüğü hastaneye giden çok sayıda Venezüellalı gözyaşlarına boğulurken, birçoğu da liderlerinin arkasından dua etti. 
  Rusya Trajedi, ABD Yeni sayfa açılıyor dedi  
  CHAVEZE AĞLADILAR / FOTO GALERİ  
ABD'Lİ DİPLOMATLAR SINIR DIŞI EDİLDİ
Venezeülla Devlet Başkan Yardımcısı Maduro, Chavez'in ölümden dış mihrakları sorumlu tuttu. 
Maduro, Chavez'in hastalığının arkasında "Venezüella'nın ezeli düşmanlarının" çevirdiği gizli saklı işler olduğunu iddia etti. 
Chavez'in ölüm haberinden birkaç saat önce Caracas hükümeti, ABD Büyükelçiliği'nde görevli iki askeri ataşenin Venezüella ordusu hakkında casusluk yaptıkları iddiasıyla sınır dışı edilmelerine karar verdi. 
CHAVEZ ABD'Yİ SUÇLAMIŞTI
Venezüella Devlet Başkanı Chavez, tedavi gördüğü dönemde yaptığı bir açıklamada, Güney Amerikalı liderlerin son dönemde peş peşe kansere yakalanmasına ilişkin ilginç bir iddia ortaya atmıştı.
 
Bu durumu "son derece garip" bulduğunu belirten Chavez, ABD'nin "kanseri yaymak için yeni bir teknoloji geliştirmiş olabileceğini" öne sürmüştü. ABD ise Venezüella liderinin iddialarına tepki göstermiş, Dışişleri Bakanlığı Sözcüsü Victoria Nuland iddiaları "menfur ve korkunç" olarak nitelendirmişti. 
GÜNEY AMERİKALI LİDERLERİN KANSER KABUSU / FOTO ANALİZ 
TÜRKİYE'DEN İLK YORUM
Ak Parti Genel Başkan Yardımcısı Hüseyin Çelik, Chavez'in ölümünün ardından Twitter üzerinden yaptığı açıklamada şu ifadeleri kullandı: 
"Venezuela Devlet Başkanı Hugo Chavez öldü. Ülkesini Küba modeline göre şekillendirmeye çalışıyordu. Geçen yıl Venezuella'yı ziyaret ettim. Bu petrol zengini ülkede insanların önemli bir bölümü sefalet içinde yaşıyor. Başkent Karakas'ta bile neredeyse şehrin yarısı çok ilkel evlerde yaşıyor. Bizdeki gecekondular bunların yanında saray kalıyor. Suudi Arabistan'dan sonra dünyadaki en bol petrole sahip olan Venezuella, tam bir zıtlıklar ülkesi. Zenginler çok zengin,fakirler tam sefil. İlginç lider Chavez, Amerika'ya değil kansere yenildi. Umarız,bu güzel ülke, Küba modelinden yakasını kurtararak demokrasiyle yola devam eder."

 
 HUGO CHAVEZ HAYATINI KAYBETTİ 
...