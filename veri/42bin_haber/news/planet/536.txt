Kitap satmakla terörist olunmaz
İngilterede Temyiz Mahkemesi, Londradaki 7 Temmuz saldırısını yapanlar da dahil birçok teröristin evinde kendi sattığı kitaplar bulunan Ahmed Faraz adlı İngiliz kitapçı hakkında terörizmden verilen mahkumiyet kararını bozdu.
Ailesi Pakistanlı olan, İngiltere doğumlu Faraz (33) 10 yıldır Birmighamdaki Maktabah adlı kitabevini işletiyordu. El Kaidenin ilham kaynaklarından olduğu söylenen Seyyid Kutub imzalı Meâlim fit-tarîk adlı kitaba bizzat bir önsöz de yazdı.  
YÜZDE 26Sİ DÜKKANDÂN 
2005te Londrayı vuran terör saldırılarının ardından kitabevine polis baskınlar düzenledi. 2007de gözaltına alınan Faraz, 2011e kadar tutuksuz yargılandı. Sonunda terörist yayınlar bulundurmak ve dağıtmaktan  2 yıl hapse mahkum edildi. Terör zanlılarının evlerine yapılan baskınlarda ele geçen yayınların yüzde 26sı Maktabahta satılmış olduğu için İngiliz basını Farazı teröristlerin favori kitapçısı diye niteledi. 
İFADE ÖZGÜRLÜĞÜ SAVUNMASI 
İfade özgürlüğü hakkım çiğneniyor. Ayrıca ben sadece cihat değil, fıkıhtan tasavvufa tüm İslami konularda kitap satıyorum diyen Faraz, Temyiz Mahkemesine başvurdu. Mahkeme, dün İngiliz gazetelerinin geniş yer ayırdığı son sözü söyledi:  Savcılığın getirdiği tek delil, sanığın sattığı kitapların terörizmden mahkum olanların evinde bulunmuş olması. Bu delil, bu yayınların insanları terör eylemleri yapmaya teşvik ettiğini kanıtlamaya yeterli değil. Kaldı ki, bu kitaplara sahip olup da şiddete bulaşmayan kaç genç Müslüman olduğunu da bilmiyoruz.
Başsavcılık, temyiz hükmünü beraat kararı saydığını ve yeniden yargılama talep etmeyeceğini açıkladı.