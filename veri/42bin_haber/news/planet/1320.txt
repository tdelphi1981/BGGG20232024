Tataristan'da Nur Cemaati operasyonu
KİEV - Rusya Federasyonuna bağlı Tataristan Cumhuriyetinde Nur Cemaati ile bağlantılı olduğu öne sürülen 30'dan fazla kişi gözaltına alındı.
Tataristan İçişleri Bakanlığı, ihbar sonucu cemaate ait olduğu iddia edilen 23 daireye baskın düzenlendiğini duyurdu.

Turkrus.com sitesinin Rus basınına dayandırdığı haberine göre, Tataristanın Naberejnıye Çelnı (Yarçallı) kentindeki dairelere düzenlenen operasyonlarda 1 milyon ruble nakit paraya, Rusyada mahkeme kararıyla yasaklanan Said-i Nursi kitaplarına, bildirilere, broşürlere, gazete kupürlerine, diz üstü bilgisayarlara, sabit disklere ve eğitim CDlerine el konuldu. 
Gözaltına alınanların çoğu daha sonra serbest bırakılırken, bir erkek ve bir kadın hakkında yasa dışı örgüt üyesi olmak suçundan dava açıldı. Rusya, Nur Cemaatinin faaliyetlerini radikal olduğu gerekçesiyle 2008 yılında yasaklamış, terörist ve bölücü örgüt listesine almıştı.

Rusyada geçtiğimiz haftalarda Kaliningrad Mahkemesi de, Said-i Nursinin 16 kitabını "aşırı" olduğu gerekçesiyle yasaklamıştı. 
  SAİD NURSİ'NİN KİTAPLARI RUSYA'DA YASAKLANDI  