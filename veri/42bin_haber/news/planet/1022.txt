NATOdan Esada Kaddafi uyarısı
SURİYEde yaşanan iç karışıklıktan dolayı NATO şemsiyesi altında Türkiyeye Patriot füze sistemlerinin kurulmasının ardından, üst düzey NATO yetkilileri Devlet Başkanı Beşar Esada, Libyanın devrik lideri Muammer Kaddafiyi örnek gösterdiler. Yetkililer, Esadın Türkiyeye Patriotların kurulmasının ardından ateşle oynayacağını sanmıyoruz. Her zaman tehdit söz konusu ancak Kaddafi de son dönemdeki umutsuz hamlelerinden başarılı bir sonuç elde edemedi dediler.
Brükseldeki NATO Merkezinde Hürriyete değerlendirmelerde bulunan üst düzey yetkililer, Türkiyenin Patriot füze sistemi talebinin birkaç saat içinde üye ülkelerin oybirliğiyle onaylandığını belirterek, şunları söylediler: 
TEHDİT VAR
Türkiyeye Patriot sisteminin kurulması NATOdaki diğer kararlar gibi konsensusla alındı. Demek ki NATOdaki 28 ülke de Suriyeden Türkiyeye yönelik bir tehdit olduğunu düşünüyor. Alınan bu karar NATOnun ortaklığının gücünü de gösteriyor. 
Şubat ayı sonunda Patriot füze sistemleri tam operasyon kapasitesini elde edecek. NATO büyük bir caydırıcı güç. Türkiyeye, Patriotların kurulumu caydırıcı olacaktır. Bu da ülkenizin güvenliği için bir garanti.  
ATEŞLE OYNAMAYACAKTIR
Esadın, Patriotlara rağmen Türkiyeye saldırarak ateşle oynayacağını düşünmüyorum. Belki ateşle oynayabilir ama bu da içine düştüğü umutsuz durumdan yaptığı bir hamle olur. Kaddafinin umutsuz hamleleri başarılı olmadı, son günlerini tüm dünya gördü. Acınacak bir durumdu. Türkiyeye konuşlandırılan Patriotlarla, NATOnun Esada mesajı açık; Ateşle oynama. 2012 yılının son aylarında oynadığın küçük oyunları bir kenara bırak. Bu bir kırmızı çizgidir. Suriyenin içindeki kriz dışarıya taşmasın. 
RUSYA TIKADI
Suriye krizi sonrasında Rus hükümeti, Libyada yaşananları yaşamak istemediğini belirterek tüm uluslararası adımları baştan tıkadı. Hala akıllarda Suriyede uçuşa yasak bölge ilan edilse daha iyi olabilirdi görüşü var.  
NATO TÜRKİYEYİ SAVUNACAKTIR
Patriotları tedarik eden Amerika, Almanya ve ya Hollandanın, Türkiyeye gönderdiği askerlere, Esad yönetiminden bir tehdit gelmesi halinde bunun NATO askerine tehdit olarak yorumlanacağını belirten bir diğer üst düzey NATO yetkilisi de şöyle konuştu: 
Esadın elinde kimyasal silahlar var. Umarım bu silahları kullanmaz. Kimyasal silahların varlığından sadece Suriyeliler ya da komşu ülke Türkiye değil tüm uluslararası toplum endişelenmeli. Bu silahlar Türkiyeye karşı kullanılırsa şüphesiz NATO devreye girip Türkiyeyi savunacaktır.