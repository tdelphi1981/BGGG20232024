Kadın vekilinden grup başkanına ayakkabı
Irak Meclisinde geçen haftaki gergin bütçe görüşmelerinde bir kadın milletvekili, kendisine küfreden bir diğer milletvekiline ayakkabısını fırlattı.
Muhalefetteki El Irakiye Koalisyonu Meclis Grubu Başkanı Salman Cumali, bütçenin Şiiler öncülüğündeki hükümetin çıkarına olduğunu söyleyerek partisinden diğer milletvekillerini oy vermemeleri konusunda tehdit etti. Buna itiraz eden El Irakiyeli kadın milletvekili Alya Nuseyf, Cumalinin kendsine küfretmesi üzerine sinirlenerek ayakkabasını çıkarıp grup liderine attı. Cumali ayakkabının yüzüne isabet etmesiyle neye uğradığını şaşırırken olay mecliste gülüşmelere yol açtı.  
Irak televizyonu El Ehada konuşan Nuseyf, Tarih onu asla affetmeyecek diyerek Cumaliye dava açacağını söyledi. Meclisteki ayakkabılı kavga sosyal medyada da esprilere yol açtı. Facebookta paylaşılan bir mesajda, Meclise artık ayakkabıyla girilmesine izin verilemez denildi. Olayın Kadınlar Gününden bir gün öncesine denk gelmesine dikkat çeken bir Twitter kullanıcısı da İşte ötekileştrilen kadınlar notu düştü.