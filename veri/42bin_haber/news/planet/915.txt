Türkiye'de sakal bıyık turizmi
Türkiye'de saç, sakal ve bıyık ektirme oranının giderek artması, Belçika basınına konu oldu.
Belçika'nın '7sur7' adlı medya organı, özellikle Türk TV dizilerinin Orta Doğu ve Orta Asya ülkelerinde rağbet görmesi sonrasında, dizi aktörlerine kendilerini benzetmek isteyenlerin İstanbul'a akın ederek 'kıl ektirme' turizmi gerçekleştirdiklerini belirtti.  
Özel bir kliniğin başında görev yapan Dr. Selahattin Tulunay'ın görüşlerine yer veren gazete, üç yıldan beri 'bıyık ekme' operasyonu yapan Türk hekimin, kendilerine, 'Bıyık ve sakalım olmadığı için beni ciddiye almıyorlar' diyen insanlara hizmet verdikleri yönünde açıklamasını duyurdu.  
BIYIKSIZ ERKEK, BALKONSUZ EV GİBİ
Tulunay, Türk TV dizilerinde oynayan aktörlerin, Arap ülkelerindeki erkekler üzerinde etkisi olduğunu belirterek, hastalarının genellikle bu ülkelerden geldiğini söyledi. Bir başka klinikte görev yapan Dr. Meral Tala, her hafta 50-60 kişiyi saç ekimi, 7-8 kişiyi de bıyık ekimi için klinikte ağırladıklarını belirtti ve 'Bu sayı giderek artıyor dedi.  
Belçika gazetesi, Türkiye'de 'Bıyıksız erkeğin, balkonsuz ev' olarak görüldüğü yorumunu yaptı ve İstanbul'da antropolog olarak görev yapan Fransız Benoit Fliche'nin Türkiye'de, 'Bıyığa göre siyasi görüş'ün belirlendiği sözlerine yer verdi.  
  ORTADOĞUDA BIYIK PATLAMASI