Irak'ta kanlı gün: Hedef askeri üs
Irak'ın başkenti Bağdat'ta bir otomobile yerleştirilen bombanın patlaması sonucu en az 25 kişinin öldüğü, 30 kişinin de yaralandığı bildirildi.
Saldırınının hedefinin Bağdat'ın kuzeyindeki Taci kasamasında bulunan bir askeri üs olduğu belirtildi. Ölen ve yaralananların büyük bir kısmının üssün kapısı önünde toplanan acemi askerler olduğu belirtildi. 
Yaşanan patlama, ABD askerlerinin ülkeden ayrılmasının üzerinden 11 ay geçmiş olmasına rağmen, Irak askerlerinin ülkede güvenliği sağlamayı başaramadığı yönündeki kaygıları yeniden güçlendirdi. 
İçişleri Bakanlığı'ndan yapılan açıklamada ölü sayısının 32, yaralı sayısının ise 46 olduğu belirtildi. Ölenlerin 22'sinin asker olduğu belirlendi. 
Enformasyon Daire Başkanlığı'ndan bombalı terör saldırısı için kınama mesajı verildi. Mesajda ''Ülkemiz bugüne kadar olduğu gibi bundan sonra da terörle mücadele alanında dost ve kardeş Irak halkıyla dayanışma içinde olacaktır.'' denildi. 
 