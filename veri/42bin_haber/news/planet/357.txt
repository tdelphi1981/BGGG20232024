Uyanır uyanmaz halkını sordu
Kanser tedavisi gören Venezuela Devlet Başkanı Hugo Chavezin Kübada geçirdiği son ameliyatın ardından sarf ettiği ilk sözlerin, Halkım nasıl olduğu açıklandı.
VENEZUELA İletişim Bakanı Ernesto Villegas, Salı günü dördüncü kez ameliyat masasına yatan ve altı saat süren operasyon sırasında kanama geçiren Chavezin iyileşmekte olduğunu ve yakınlarıyla konuştuğunu söyledi. Chavezin sözcüsü Teresa Maniglia ise Twitter hesabından yaptığı 
açıklamada, Ameliyatın ardından ailesiyle ilk kez konuşan Chavezin ilk sorduğu soru Halkım nasıl? oldu ifadesini kullandı. 

KANSERİ AÇIKLANMIYOR 
İlk kez Haziran 2011de kanser teşhisi konulan Chavez, üç kez Havanada ameliyat olmuş, kanserin tekrarlaması üzerine Salı günü bir kez daha ameliyata alınmıştı. Ekim ayındaki seçimde üçüncü kez devlet başkanı seçilen Chavezin 10 Ocakta yapılacak yemin törenine katılması beklenmiyor. Venezuela hükümeti, Chavezin yakalandığı kanser türü hakkında halen net bir açıklama yapmadı ancak doktorlar geçtiğimiz yıl 58 yaşındaki siyasetçinin leğen kemiği bölgesinden greyfurt büyüklüğünde bir tümör alındığını belirtmişti.  
 