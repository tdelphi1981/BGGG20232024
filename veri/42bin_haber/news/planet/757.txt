Obama yemin töreninde ikinci dönemin önceliklerini belirledi
ABD Başkanı Barack Obama, bugün halk önünde ikinci kez yemin ederek dört yıllık ikinci dönemine başladı. İkinci dönemine dair ipuçları olarak da, yemin konuşmasında daha önce hiç olmadığı kadar küresel ısınmayla mücadeleden bahsetti, eşcinsel haklarına vurgu yaptı ve ABDnin içeride 10 yıllık savaş döneminin ardından ekonomik krizin yaralarını sararken başta Ortadoğu ülkeleri olmak üzere dışarıda demokrasilere destek olacağını açıkladı.ABD Başkanı Barack Obama, başkent Washingtonın keskin soğuğunda kendisini dinlemeye gelen yaklaşık 600 bin kişiye yargıç huzurunda yemin edip ikinci dört yıllık dönemine başladı. Herkesin Obamanın ikinci dönemine dair ipucu aradığı tarihi yemin konuşmasında ise şu konular öne çıktı: Küresel ısınmayla mücadele, eşcinsel hakları, 10 yıllık savaş döneminin ardından ekonomik krizin yaralarının sarılması ve dünyada yeşeren demokrasilere destek olunması. 
BERABER ÇALIŞMA ZAMANI 
 Zaman değiştiğinde kendimizin de değişmesi gerektiğini biz her zaman anladık diyen Obama, bireysel özgürlükleri korumak için Amerikalıların ortak hareket etmeleri gerektiğini söyledi. Obama şöyle devam etti: Amerikan halkı artık bugünkü dünyanın ihtiyaçlarını karşılamak için yalnız hareket edemez. Hiç kimse çocuklarımızın geleceğini şekillendirmek için ihtiyacımız olacak matematik ve fen öğretmenlerini tek başına eğitemez. Ya da yeni iş alanları yaratacak yolları, ağları, araştırma laboratuvarlarını tek başına inşa edemez. Şimdi, şimdi her zamankinden daha fazla bunları beraber yapmalıyız. 
10 YILLIK SAVAŞ BİTTİ 
 Bu Amerikan jenerasyonu, dayanıklılığımızı çelik gibi yapan krizlerle test edildi diyen Obama ardından 10 yıllık savaş döneminin bittiğine işaret ederek ekonomik açıdan yaraları sarmaya başladıklarını söyledi. Obama, bunu yaparken orta sınıfın taşıdığı öneme de değinerek, Bu dünyanın ortaya koyduğumuz kaliteye gösterdiği sınırların ötesinde talep için Amerikanın seçenekleri sınırsızdır. Gençlik, çeşitlilik, açıklık ve risk kapasitesi. Gittikçe daha da daralan bir grubun halinin çok iyi olup gittikçe büyüyen bir kesimin idare edebilir bir şekilde olmasıyla bu ülkenin başarı kazanamayacağını halk anlıyor. Biz Amerikanın refahının yükselen orta sınıfın omuzlarında olacağına inanıyoruz diye konuştu. 
KÜRESEL ISINMAYLA SAVAŞ 
 Obama kampanya döneminde hiç değinmediği için ağır eleştiriler aldığı küresel ısınmaya bu kez büyük bir bölüm ayırdı. Obama şöyle dedi: Küresel ısınma tehdidine, başarısızlığımızın çocuklarımız ve gelecek kuşaklara ihanet anlamına geleceğini bilerek cevap vereceğiz. Bazıları belki bilimin ezici bir çoğunlukla oluşturduğu kanaati inkâr ediyor olabilir. Ancak kimse yangınların, korkutucu kuraklığın ve güçlü fırtınaların yıkıcı etkisinden kaçınamaz. Yenilenebilir enerjiye olan yol uzun ve zaman zaman zor olacak. Ama Amerika bu geçiş dönemine direnemez. Bizim buna liderlik etmemiz gerek. Ancak bu şekilde Tanrı tarafından bizim kontrolümüze verilen gezegenimizi koruyabiliriz. 
DÜŞMANI DOSTA ÇEVİRME 
 Obama dış politikaya değindiği bölümde ise önce savaşlarda hayatlarını kaybeden Amerikan askerlerini andı. İleride Amerikanın güvenliğini ancak bu insanların yapacakları fedakârlıklarla koruyabileceklerini söyledi. Aynı zamanda işin diplomasi kısmına vurgu yaparak, Ancak biz aynı zamanda sadece savaşı değil barışı kazanan, yeminli düşmanları dosta dönüştürenlerin mirasçılarıyız. Bu dersleri şimdiki zamana da taşımalıyız dedi. Dünyada hiç kimsenin en güçlü ulustan daha fazla barışa ihtiyaç duyamayacağını belirten Obama, Asyadan Afrikaya, Güney Amerikadan Ortadoğuya demokrasiyi destekleyeceğiz. Çünkü bizim menfaatlerimiz ve vicdanımız, bizi özgürlük isteyenlerle beraber davranmaya zorluyor diye konuştu.   Törenden notlar 
         Tören baştan sonra ABDnin kozmopolit yapısını yansıtıyordu. Başkanın siyah olduğu partide açılış duasını da bir siyah yaptı. Sunucu Yahudi senatör Chuck Schumerdı. Konuşmayı takdim konuşmasını Güneyli bir senatör yaptı. Kapanış duasını da İspanyolca konuşan Latin bir rahip            Tören Obamanın 2009daki yemin törenine göre daha mütevazıydı. 1.8 milyon kişinin izlediği ve 170 milyon doların harcandığı 2009daki yemin törenine kıyasla bu sefer Washingtonda yaklaşık 600 bin kişi toplandı ve harcamalar 100 milyon dolar civarında tutuldu.            Obama, yaşanan mali zorluklar nedeniyle kentte geleneksel olarak düzenlenen resmi yemin töreni balolarını da ikiye indirdi. Obama çifti, 2009da 10 ayrı resmi baloya katılıp dans etmişti.            Yemin töreni, tarihte ikinci kez Martin Luther King (MLK) Gününe denk gelince kentte savaş karşıtlarının kutladığı MLK Günü ve yemin töreni geçidi iç içe geçti. Göstericilerin ellerinde MLKnin Vietnam Savaşı dolayısıyla dönemin başkanı Lyndon B. Johnsona söylediği, Kimsenin size Tanrının tüm dünyanın polisi olması için Amerikayı seçtiğini düşündürtmesine izin vermeyin sözünün olduğu pankartlar vardı.            Organizasyon komitesi, yemin töreni için Amerikanın Geleceğine İnanç konseptini seçti. 2009daki yemin töreni için ise Özgürlüğün Yeni Doğumu sloganı bulunmuştu.            Yemin töreninde ünlüler de yine ön planda yer aldı. Obamanın yemininin ardından Ulusal Marşı ailenin en çok sevdiği şarkıcılardan Beyoncé söyledi.   İŞTE AJANDASI            Obama ikinci döneminin hemen başında önce Kongre ile borç tavanı pazarlığına oturacak.            Silah kontrolü tasarısını geçirmek için silah lobilerine karşı çok büyük bir kavgaya girişecek.            Afganistan Savaşını planlanandan önce bitirmenin yollarını arayacak.            Suriye ve İranda Amerikayı çatışmadan uzak tutmanın formülünü bulmaya uğraşacak.            Ve 2008den beri süren ekonomik krizin yaralarını sarıp işsizliği azaltmak için çalışacak.   
 