Dede Hasanın düşmanı delik deşik edildi
Rusyada mafya babası Dede Hasan'ın geçtiğimiz hafta Moskovada suikast sonucu öldürülmesinin ardından eski Sovyetler coğrafyasında büyük bir mafya savaşının başladığının yeni sinyali alındı.
Öldürülen Dede Hasanın azılı düşmanı olarak bilinen Astik Suhumski (Korkunç Sohumlu) lakaplı mafya lideri Astamur Guliya, Abhazya özerk cumhuriyetinde sokak ortasında kurşuna dizildi. 
Abhazya güvenlik güçlerinin açıklamasına göre, basına yeni yansıyan bu saldırı 19 Ocakta meydana geldi. Yani Dede Hasanın öldürülmesinden üç gün sonra. 
Abhazyanın başkenti Sohumdaki işlek bir cadde üzerindeki bir restorandan çıkan 31 yaşındaki Suhumskinin, bir araçtan açılan yaylım ateşi sonucu dokuz mermi yarası alarak hayatını kaybettiği açıklandı. 
Abhazyada saldırı sonucu öldürülen Suhumski ile Moskovada suikast soncu öldürülen Dede Hasanın liderliğini yaptığı çeteler arasında geçen yıl büyük bir gerginlik yaşanmıştı. Suhumski, Dede Hasanın razılığını almadan kendini bölge mafya lideri ilan etmişti. Bunun üzerine Dede Hasan, Suhumski ile çetesini suç dünyasında aforoz eden bir ferman çıkartmıştı. 
  DEDE HASANA SIR CENAZE