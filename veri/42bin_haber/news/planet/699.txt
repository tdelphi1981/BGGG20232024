İran, ABD ve İsrail'i işaret etti
İran, Paris'te üç PKK'lı kadının öldürülmesiyle ilişkisi olabileceği yönünde hem BDP kanadından, hem de AK Parti'li vekillerden yapılan açıklamalara yanıt verdi.
Türkiye'de İmralı ve BDP'liler ile devlet görevlileri arasında başlayan barış sürecini "desteklediklerini" vurgulayan İran Dışişleri Bakanlığı sözcüsü, öldürülen üç PKK'lı kadın konusunda ise isim vermeden ABD ve İsrail'i işaret etti.  
İran'ın Ankara Büyükelçiliği tarafından Türkiye'deki basın yayın organlarına iletilen İran Dışişleri Bakanlığı sözcüsünün açıklamasında, İran'ın Türkiye'nin istikrar, toprak bütünlüğü ve güvenliğini "kendi güvenliği gibi gördüğü" ifade edilerek, şöyle denildi: 
"İran İslam Cumhuriyeti ve Türkiye Cumhuriyeti arasındaki ilişkiler, sürekli olarak karşılıklı saygıya ve iyi komşuluk ilişkilerine dayanmıştır. Bu yaklaşım, İran'ın Türkiye'nin istikrarını, toprak bütünlüğü ve güvenliğini, kendisinin istikrarı ve güvenliği olarak görmesine neden olmuştur. 
  AK PARTİ'Lİ ENSARİOĞLU: 
"Cinayetlerin arkasında Rusya ve İran olabilir"  
"SÜRECİ DESTEKLİYORUZ..."
 
Türkiye'de başlayan süreci "desteklediklerini" belirten İran Dışişleri Bakanlığı Sözcüsü Ramin Mihmanperest, "İran İslam Cumhuriyeti, devletler ve etnik gruplar arasındaki barışı daima desteklemiştir ve Türkiye'de başlayan süreci de desteklemektedir" ifadesini kullandı.
 
ABD VE İSRAİL'İ İŞARET ETTİ
 
Mihmanperest, öldürülen üç PKK'lı kadın konusunda ise isim vermeden ABD ve İsrail'i işaret ederek, şu ifadeyi kullandı: 
"Biz, bölge ötesi ülkelerin bölgedeki istikrarsızlığın en önemli etkeni ve tetikleyicisi olduğuna inanıyoruz. Siyonistlere yakın çevreler ve medya organları, yıllardır İran'ı Türk kamuoyuna kötü göstermeye çalışıyorlar. Ancak iki ülke ve millet arasındaki derin bağlar nedeniyledir ki, bu çabalar başarısız olmuştur." 
  BDPLİLER İRAN VE SURİYE'Yİ İŞARET ETTİ  
  NYT: BAZI PKK'LILAR İRAN'I İŞARET ETTİ