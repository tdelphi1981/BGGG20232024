Şansları varmış
ABDnin San Diego kenti hiç beklenmedik bir kazaya sahne oldu. 70 yaşındaki sürücü fren yerine gaza basınca bariyerlerden uçup bir çocuk hastanesinin içine daldı.
Hastaneden bir sözcü, aracın roket gibi uçup metal bariyeri aşıp hastaneye girdiğini söyledi. 
Bir görgü tanığı, erkek sürücünün park yeri otomatına fişi gösterirken zorluk yaşadığını, sonra aracını geri geri çıkardığını, birden hızlanan aracın saatte 50 km hıza ulaşıp kazaya yol açtığını söyledi. 
Yayalar son anda kendilerini yana atıp kurtarırken, şans eseri kazada yaralanan ya da ölen olmadı. Ancak itfaiye ekipleri, araçta sıkışıp kalan yaşlı adamı çıkarabilmek için 40 dakika uğraşmak zorunda kaldı.