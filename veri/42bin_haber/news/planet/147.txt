"Erdoğan'ın söylemi benimkinden farklı"
Dan Dombey'in Cumhurbaşkanı Abdullah Gül'le yaptığı röportajın devamı bugün, İngiliz gazetesi Financial Times'ta yayımladı. Birçok farklı konuya değinen Gül, Başbakan Recep Tayyip Erdoğan ile ilgili olarak da, "söylemlerinin farklı olduğunu" belirtti.
Financial Times'ın 'Cumhurbaşkanı Türkiye'yi Avrupa Birliği yolunda kalmaya çağırdı' başlıklı haberinde, Gül'ün, Türkiye'nin Avrupa Birliği'ne girme çabasıyla ilgili açıklamalarına yer verildi. 
"Ankara'nın son on yılda yaptığı reformlara bakacak olursanız, AB'ye girme çabasının kazanımlarıdır... Ama burada duramayız. Reformlara devam etmeliyiz" diyen Cumhurbaşkanı Gül, Çankaya'da verdiği röportajda Başbakan Recep Tayyip Erdoğan ile ilgili de şunları söyledi: 
 BU GELİŞMELER BENİ DERİNDEN ÜZÜYOR Cumhurbaşkanı Abdullah Gül, Türkiyedeki gazeteci ve yazarların tutuklu olmasından en çok üzüntü duyan kişinin kendisi olduğunu, bu durumun Türkiyenin ilerlemesine gölge düşürdüğünü söyledi. Detayı için tıklayınız  
"ONUN SÖYLEMİ BENİMKİNDEN FARKLI"  
"Onun -Erdoğan'ın- söylemi benimkinden farklı... Ben, Cumhurbaşkanı olarak siyasetçi değilim... Ben, resme daha geniş bir açıdan bakıyorum veya -onu- temsil ediyorum ve herkesi kucaklıyorum... [Ama] İnanmadığım bir şeyi de söylemem." 
BAŞBAKANLIK SORUSU 
Türkiye'nin güçlü bir muhalefete ihtiyacı olduğunu da belirten Cumhurbaşkanı Gül, başbakanlığı düşünüp düşünmediği sorusuna ise "Henüz -konuşmak için- çok erken. Bu görevde hala iki yılım var" yanıtını verdi. 
"RUSYA ÖNEMLİ AKTÖR" 
Suriye konusunda, Rusyanın Birleşmiş Milletler Güvenlik Konseyindeki veto yetkisine ve Suriyedeki askeri üssüne gönderme yapan Cumhurbaşkanı, "Burada en önemli aktör Rusya. Rusyayı diyaloga çekmek için Moskovanın şu anki konumunu değiştirmesine izin verecek ancak itibarını da zedelemeyecek bir formül bulunması gerekiyor" diye konuştu. 
  TIMES: ERDOĞAN GÜÇLÜ GÖRÜNME BASKISI ALTINDA  
"ANAYASA MUTABAKAT TEMELLİ OLMALI" 
Türkiyedeki anayasa değişikliği ve başkanlık sistemi tartışmaları konusunda da fikirlerini beyan eden Gül, "Yeni bir anayasa olması önemli; bu anayasa ortak mutabakat temeline dayanmalı" dedi.