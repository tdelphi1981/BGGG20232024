Mali için savaş suçu soruşturması
Uluslararası Ceza Mahkemesi (UCM) savcısı, Mali'de Ocak 2012'den bu yana işlendiği iddia edilen suçlara ilişkin soruşturma açtı.
UCM'den yapılan açıklamada, savcının Mali'de cinayet, tecavüz ve işkencenin de içinde bulunduğu suçları soruşturacağı kaydedildi. 
Açıklamaya göre, savcı Fatou Bensouda, Mali'deki çatışmaların her aşamasında farklı silahlı grupların aşırı şiddet kullanarak insanların acı çekmesine neden olduklarını, bu çatışmalarda işlenen suçların Roma Statüsü'ne göre savaş suçu mahiyeti taşıdığını düşündüğünü belirtti. 
Bensouda, tarafsız bir soruşturma yürüteceklerini ve işlenen suçların faillerinin yargı önüne çıkmasını sağlayacaklarını ifade etti. 
Merkezi Hollanda'da bulunan UCM, soykırım, insanlığa karşı suç ve savaş suçları gibi suçların faillerini yargılıyor.