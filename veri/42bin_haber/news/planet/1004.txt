Dede Hasanın katil zanlısı tutuklandı
Rusyada 16 Ocakta suikast sonucu öldürülen Kürt asıllı mafya babası Dede Hasanın baş düşmanı olan ve şüpheliler listesinde ilk sırada yer alan Cemo lakaplı Cemil Mikeladzenin tutuklandığı açıklandı.
Güvenlik güçlerinin basına yaptıkları açıklamaya göre, Rus gizli servisi FSB elemanlarıyla polis komandoları Cuma akşamı Mikeladzenin saklandığı Moskova yakınlarındaki Odintsovo kasabasında bir evi kuşatma altına aldı. Birkaç dakikada gerçekleştirilen operasyon sonucunda Cemo ele geçirilirken, evde yapılan aramada iki el bombasıyla 10 gram uyuşturucu bulunduğu belirtildi. 
Şimdilik sadece silah ve uyuşturucu bulundurma suçundan gözaltına alınan Cemo lakaplı Mikeladzenin Dede Hasan suikastıyla bağlantısı olup olmadığı hakkında ön bilgi verilmedi.  
Cemo, tıpkı öldürülen Dede Hasan gibi Gürcistan kökenli. Güney Osetya doğumlu Mikeladze geçen yıl kendini Rusyadaki Gürcü mafyasının lideri ilan etmişti. Cemonun başına buyruk hareketlerine kızan Dede Hasan ise genç mafya liderini aforoz etmişti.