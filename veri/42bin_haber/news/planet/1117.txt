Güneş fırtınasından önce son 30 dakika
Bilim insanları, Güneş'te her 200 yılda bir gerçekleşen "süper fırtına" Dünya üzerindeki etkisini göstermeden önce "sadece 30 dakikamız olacağını" açıkladı.
Cep telefonu ve GPS gibi iletişim ağlarını etkileyen güneş fırtınası en son 1859da Dünya'yı vurdu. 
Daily Mail gazetesinin haberine göre, İngiltere Kraliyet Mühendislik Akademisi yayımladığı raporda, yeni bir radyasyon patlamasının kaçınılmaz olduğunu belirterek, İngiliz hükümetini bir Uzay Hava Yönetimi kurmaya çağırdı. 
Söz konusu Güneş fırtınası Dünya'yı vurmadan yalnızca 30 dakika önce uyarı yapılabileceğinin ifade edildiği raporda, "Mesajımız şu: Panik yapmayın ama hazırlık olun. Süper fırtına bir gün gerçekleşecek ve buna hazırlıklı olmalıyız" denildi. 
Raporda, süper fırtına nedeniyle yörüngedeki her 10 uydudan birini devre dışı bırakabileceği ve GPS sinyallerinin bir ila üç gün arasında kesilebileceği belirtildi. Bu durumun geniş çaplı elektrik kesintilerinin yanı sıra deniz ve hava ulaşımında aksaklıklarının yaşanmasına neden olabileceği ifade edildi. 
 