Tek istediği saçlarının uçuştuğu bir fotoğraftı
20 yaşındaki Çinli Xiao Linin tek istediği saçlarının uçuştuğu 'sanatsal' bir fotoğraftı. Bunun için Çinin güneyindeki Hunan Eyaletinde önce rayların üzerinde fotoğraf çektirdi, daha sonra arkadaşından tren geçerken saçlarının havada uçuştuğu bir poz yakalamasını istedi.
Ancak raylara çok yaklaştığını fark etmeyen kızın omzuna saatte 145 kilometre hızla giden tren çarptı. Darbenin etkisiyle yere savrulan kız yaralandı.  
İngiliz Daily Mail gazetesinin haberine göre Xiao Li olayın ardından Raylara çok yaklaştığımı fark etmedim. Omzum kötü çürüdü ama hayatta olduğum için çok şanslıyım ifadelerini kullandı. 
CEZA ALMAYACAK 
Bir dahaki sefere belki iç mekânlarda fotoğraf çekeriz diyen Xiao Li, yaşadığı için kendini şanslı hissettiğini söyledi. Polis sözcüsü raylara yaklaşmanın yasak olduğunu ancak genç kızın yaşadığı korkuyla zaten cezasını çektiğini, bu yüzden de para cezası almayacağını açıkladı.