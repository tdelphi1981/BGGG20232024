Rusya: Suriyeye silah var ama İskender yok
Rus üretimi silahların yurt dışına satışından sorumlu tekel şirket Rosoboronexport Genel Müdürü Anatoliy İsaykin, Suriye yönetimiyle önceki yıllarda yapılan askeri anlaşmalar gereğince bu ülkeye askeri malzeme sevkiyatını sürdürdüklerini açıkladı.
Moskovada düzenlediği basın toplantısında Suriyeye silah satışı konusuna geniş yer ayıran İsaykin, Suriye ile askeri işbirliğimiz devam ediyor. Ancak bunun niteliğini de çok iyi anlamak gerekir. Şu anda şirketimiz Suriyeye sadece hava savunma sistemleri ve bunlara ait yedek parçaları sağlıyor. Saldırı amacıyla kullanılabilecek, hele İskender türü taktik füzelerin Şam rejimine teslim edilmesi kesinlikle söz konusu değil. Suriye ile aramızda İskender füzeleri meselesi hiçbir zaman masaya gelmemiştir dedi. 
Suriyede çalkantıların iç savaşa dönüşmesinin ardından ABD hükümetinin iddia ettiğinin tersine Rusyanın Suriyeye savaş helikopterleri göndermediğini de belirten Rosoboronexport Genel Müdürü, Suriyeye yeni savaş helikopterleri sattığımız haberleri gerçekleri yansıtmıyor. Son bir yılda Şam rejimine savaş helikopterleri gönderilmedi. Suriye ile aramızda imzalanmış ancak şu anda yerine getirilmemiş birkaç silah anlaşması daha var. Bu anlaşmaların içeriği hakkında şu anda bilgi veremem diye konuştu. 
ABD hükümeti, geçen yıl Rusyanın, Şam rejimine muhalefete karşı koyabilmesi için silah verdiğinin tespit ettiğini açıklamış ve Amerikan şirketlerinin Rus Rosoboronexport ile ilişkiye geçmesini yasaklamıştı.