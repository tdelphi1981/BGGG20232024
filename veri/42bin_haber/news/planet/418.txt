Suriyeli mülteci en güzel Arap
Mısırın başkenti Kahirede geçen pazar günü düzenlenen 6. Miss Arap Dünyası güzellik yarışmasını Nadine Fahad isimli Suriyeli mülteci güzel kazandı.Arap kültürüne ve geleneklerine göre ülkesini en iyi şekilde temsil eden ideal Arap kızının seçildiği güzellik yarışmasında Mısırın adayı Rovan Yusuf ikinci, Tunusun adayı Nadya Halifa üçüncü sırada yer aldı. 15 adayı geride bırakarak kraliçe seçilen Nadine, ünvanını 2011 Mart ayından beri isyanın sürdüğü ülkesine ve ikinci evi olarak adlandırdığı mülteci olarak sığındığı Mısıra adadı. Güzellik yarışmasında Doli Shahine ve Marwa isimli şarkıcılar sahne aldı.