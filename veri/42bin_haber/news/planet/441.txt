Bangladeşi bölen dava
Bangladeşin bitmek bilmeyen siyasi davası 2013te büyük bir kriz yaratabilir. 1971de üç milyon Bangladeşlinin öldürülmesiyle sonuçlanan katliamda Pakistanla işbirliği yapmakla suçlanan eski Cemaat-i İslami lideri Prof. Ğulam Azzam idamla yargılanıyor. Kritik dava özetle şöyle:
Pakistan 1947de kurulmuş, 1956da yeni bir anayasa ile İslam Cumhuriyeti ilan edilmişti. Çıkan içsavaşın ardından Bangladeş, 1971de Pakistandan ayrıldı. 
 Pakistan ordusu bu süreçte Bangladeşli yetkililere göre 3 milyon, Pakistanlı yetkililere göre 26 bin sivil öldü. Bağımsız gözlemciler bu etnik temizliği, Nazilerin Polonyada yaptığı soykırımdan beri en korkunç, en hesaplı katliamlar diye niteledi. 
Bağımsızlığı istemediler 
Hindistanın İngiliz sömürgesi olduğu dönemde kurulan ve hızla Bangladeşin en yaygın İslami örgütü haline gelen Cemaat-i İslami, Pakistana karşı verilen bağımsızlık mücadelesine karşı çıktı. Örgüte göre İslam Cumhuriyetinden kopmak, İslama aykırıydı. 
Bangladeşte milliyetçiler kazanınca, Pakistana yakın İslamcılar vatan haini ilan edildi. Bangladeş Birinci Cumhurbaşkanı Şeyh Mucibur Rahman, Cemaat-i İslami lideri Prof. Ğulam Azamı vatandaşlıktan çıkardı. Azam Londraya, örgütün diğer kurmayları Ortadoğuya sürgüne gitti. 
Rahman 1975te suikasta kurban gidince ordu darbe yaptı. Cemaat-i İslami liderleri ülkelerine geri döndü, siyasi faaliyetleri yeniden başladı. Ama 1990da cunta sona erip yönetim yine sivillere geçince eski defterler bir kez daha açıldı. 
 
Bangladeş Yüksek Mahkemesi, Cemaat-i İslami aleyhine delilleri yeterli görmedi. Partileşen örgüt 2001-2006 yılları arasında hükümet ortağı oldu. Ama yolsuzluklar ve Pakistan bağlantıları yüzünden halkın gözünden düştüler. 2008 Aralık seçimlerinde iktidardan oldular. 
GÖZDEN DÜŞÜNCE  
Uluslararası Ceza Mahkemesi Mart 2010da bağımsızlık savaşında suç işleyen Bangladeşlileri yargılamak üzere kuruldu. BMden bağımsız, yerel düzeyde çalışan mahkemenin yöntemlerini uluslararası insan hakları örgütleri eleştiriyor.
 Bugün 91 yaşında olan Ğulam Azam ve diğer 11 sanık geçen pazartesi hakim karşısına çıktı. Eurasia Reviewun yorumuna göre bu dava nedeniyle Bangladeş, 2013 genel seçimleri öncesinde patlamaya doğru ilerliyor.  
Bilgi notu 
İsmi uluslararası olsa da mahkemeyi Bangladeş Başbakanı Şeyh Hasina, bağımsız olacağı vaadiyle kurdurdu. Hasina, amacın geçmişle yüzleşmek olduğunu söylese de mahkemenin muhalefeti bastırmayı amaçladığı iddiaları var. Muhalefete göre Hasina, sanıkların bir an önce idam edilmesini istiyor. Son olarak, mahkeme başkanı ile Belçikada yaşayan bir Bangladeşli hukuk uzmanının Skype görüşmesini The Economist dergisi sızdırmış, bu nedenle sanıklar davanın baştan görülmesini talep etmişlerdi.  
Ğulam Azamdan Ankaraya selam 
CEMAAT-i İslaminin kurucusu olan Seyyid Ebul Ala Mevdudi, Mısırdaki Müslüman Kardeşlerin kurucusu Hasan el Benna ve en önemli teorisyeni Seyyid Kutub gibi liderleri etkilemiş bir isim. Örgütün mevcut lideri Ğulam Azamın yargılandığı davanın başkent Dakkada bir buçuk saat süren son duruşmasını, Türkiyede Bakanlar Kurulu kararıyla kurulan Uluslararası Hukukçular Birliğinin Genel Sekreteri Necati Ceylan, Yeni Yüzyıl Üniversitesi Hukuk Fakültesi Dekanı Prof. Dr. Refik Korkusuz ve biri Saadet Partisinden olmak üzere toplam 11 Türk avukat izledi. Ceylan, Azamın, Türkiyeye ve Türk hükümetine davaya yaklaşımlarından ötürü çok teşekkür ederim, onlara selamlarımı gönderiyorum dediğini aktardı.