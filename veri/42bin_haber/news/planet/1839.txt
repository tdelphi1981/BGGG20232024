Bozdağ: Yangını haber verip ilk müdahaleyi yapan bir Yunan
Başbakan Yardımcısı Bekir Bozdağ, Almanya'da yedisi çocuk sekiz Türk'ün ölümüne neden olan yangını fark ederek, polise haber veren kişinin Yunan asıllı olduğunu söyledi. Binanın arka tarafındaki "Club Merlin" adlı gece kulübünün işletmecisi olan Christos Kiroglou, yangına müdahale ederek, anneanne ve iki çocuğu kurtardı.
Bozdağ, AA muhabirine yaptığı açıklamada, Almanya'da meydana gelen yangın faciasıyla ilgili değerlendirmelerde bulundu. 
Birisi anne, yedisi çocuk olmak üzere 8 vatandaşın hayatını kaybettiğini kaydeden Bozdağ, Hadisede hayatını kaybeden vatandaşlarımıza Allah'tan rahmet diliyorum, yakınlarına sevenlerine ve milletimize başsağlığı diliyorum ifadelerini kullandı. 
Olayın derin bir üzüntüye neden olduğunu belirten Bozdağ, olayın duyulmasıyla Stuttgart Başkonsolosluğu ve Berlin Büyükelçiliği'nin harekete geçirildiğini dile getirdi. 
İŞTE FACİANIN YAŞANDIĞI O APARTMAN 
  Nilgün Tekfidan Gümüş yazıyor 
YİNE İÇİMİZ YANDI  
Yurtdışı Türkler ve Akraba Toplulukları Başkanlığı'ndan da bir heyetin olay yerine intikal ettiğini kaydeden Bozdağ, şunları söyledi:
Oluş vaktine ilişkin, gece 04.30 suları ifade ediliyor. 3 katlı bir bina, ikinci katta aile oturuyor, birinci katta da Alman Türk Kültür Merkezi var. Yangını orada Yunan asıllı birisi görüyor ve itfaiye ile polise haber veriyor. Olaya da müdahale ediyor. Anneanne ile birisi 10 diğeri 14 yaşında iki çocuğu da kurtarıyorlar. Tabii o sırada da itfaiye olay yerine intikal ediyor. Şu anda iki çocuk hastanede duman zehirlenmesi nedeniyle tedavi görüyorlar. Anneannenin durumu daha iyi, o hastanede değil. Şu anda yakınlarının yanında. Hayatını kaybeden vatandaşlarımız olay yerinden çıkarılmış durumda. Yakınları keşifte bulunuyorlar. SEBEP ELEKTRİK KONTAĞI MI 
DHA
Yangının çıkış sebebi henüz kesinlik kazanmazken, Alman polisi şu ana kadar yabancı düşmanı bir saldırı ya da bir kundaklama izine rastlanmadığını açıkladı. 
Yangının elektrik kontağından çıktığının tahmin edildiğini ifade eden polis sözcüsü, yangının aşırı sağcılar tarafından yapılan bir kundaklama olduğu yönünde şimdilik bir ipucunun bulunmadığını söyledi.  
Savcılığın ve polisin duyulmasıyla olaya müdahil olduklarını, inceleme ve soruşturmanın da devam ettiğini belirten Bozdağ, şöyle devam etti: 
Bütün dileğimiz hadisenin gerçek sebebinin ortaya çıkarılması ve herhangi bir şüpheye mahal bırakmayacak bir biçimde aydınlatılmasıdır. Bütün seçeneklerin incelenmesini, her tür sorulması gereken sorunun sorulup cevabının araştırılmasını biz bizzat oradaki yetkililerimiz vasıtasıyla ilgili yetkililere de ilettik. Olay yerine Eyalet İçişleri Bakanı geldi. Orada konsolosumuzla beraber incelemelerde bulundular. Bizim mesajlarımız da kendilerine iletildi. 
Bozdağ, Stuttgart'ın bağlı bulunduğu Baden-Württemberg Eyaleti Başbakanı Winfried Kretschmann'ın da olay yerinde büyükelçiyle inceleme yapacağını dile getirdi. 
  Cumhurbaşkanı Gül: Her ihtimali düşünerek hareket ediyoruz 
"DİLERİZ KUNDAKLAMA DEĞİLDİR"
Olayın gerçek nedeninin kısa süre içerisinde ortaya çıkarılması gereğine işaret eden Bozdağ, bütün soruların ve cevaplarının açıklıkla ortaya konulmasını, araştırmanın herhangi bir ihtimali dışlamadan bütün ihtimalleri göz önünde bulundurarak ortaya çıkan maddi gerçeğin kamuoyuyla paylaşılmasını istediklerini ifade etti. Bozdağ, sözlerini şöyle sürdürdü: 
Dileriz ki bu bir kundaklama hadisesi değildir. Böyle olmamasını arzu ederiz, temenni ederiz. Ama bütün bunlar kundaklama mı değil mi, evdeki herhangi bir nedenden mi ortaya çıktı, başka bir durum mu var? Bütün bunlar elbette ki polisin ve savcının yapacağı incelemelerden sonra ortaya çıkacaktır. Biz Türkiye olarak bunların takipçisi olduğumuzu, yapılanları da yapılacakları da takip ettiğimizi kendilerine ifade ettik. Şu anda da zaten Büyükelçimiz, Konsolosumuz, Yurtdışı Türkler'den uzmanlarımız orada. STK'lardan vatandaşlarımız hadiseyi, olay yerini takip ediyorlar. Umarız kısa sürede maddi gerçek ortaya çıkar. 
Bozdağ, olayın kundaklama olup olmadığına ilişkin olarak da ellerindeki veriler doğrultusunda yönlendirici bir değerlendirme yapmanın doğru olmayacağını bildirerek, şunları söyledi: 
Eğer süreç uzarsa ve bütün ihtimalleri göz ardı eden değerlendirmeler yapılırsa, kamuoyuyla gerçek paylaşılmazsa o zaman tabi insanların aklına başka sorular ve şüpheler gelebilir. Biz böyle soruların ve şüphelerin oluşmamasını, gerçeğin ortaya çıkarılmasını istiyoruz. Kundaklama ihtimali var mıdır, yok mudur bunu şu anda söylemek için çok erken. Eldeki veriler net olmadan bu konuda değerlendirme yapmak fevkalade yanlış olur. Dileğimiz böyle bir kundaklamanın olmamış olmasıdır. Bu noktada şüpheleri ortadan giderecek şey de kundaklama ihtimalini göz önüne alarak geniş kapsamlı soruşturma yapıldıktan sonra maddi gerçeğin kamuoyuyla gecikmeksizin paylaşılmasıdır. Umarız ki Alman yetkililer de bu noktada gerekli hassasiyeti gösterir. Göstereceklerini tahmin ediyoruz. 
ALMAN HÜKÜMETİYLE TEMAS KURULDU
Olayın duyulması ardından Alman hükümetiyle diyaloğa geçtiklerini belirten Bozdağ, hem eyalet İçişleri Bakanı'nın hem de Başbakanı'nın bu konuda hassasiyet gösterdiklerini dile getirdi. 
Baden-Württemberg Eyaleti Başbakanı Winfried Kretschmann'ın Türklerle diyaloğunun iyi olduğunu kaydeden Bozdağ, Orada incelemeleri onlar da sürdürecekler. Hem İçişleri Bakanı hem Başbakan düzeyinde orada hadise takip ediliyor. Hem konsolosumuz hem büyükelçimiz de olayı yakından takip ediyorlar. Hadisenin aydınlatılması konusunda hükümetimizin isteklerini ve Türkiye'nin beklentilerini karşı tarafla paylaşıyorlar biz zaten kendileriyle görüştük şeklinde konuştu.

CENAZELERİN DURUMU
Cenazelerin durumuyla ilgili adli tıp süreci sonrasında karar verileceğini bildiren Bozdağ, Bütün bunlar önümüzdeki zaman içerisinde netleşecek. Kararını aile verecek. Ama şu anda anneanne hayatta ama olay nedeniyle bunu konuşmak için çok erken. İki çocuk hastanede tedavi görüyor. Bunlar daha sonra konuşulacak şeyler. Anne ve çocukların Afyonlu olduğunu biliyoruz. Ona dair bir bilgimiz var. Ama şu anda cenazeler orada mı defnedilecek, Afyon'da mı defnedilecek henüz buna dair alınmış bir karar yok ifadelerini kullandı. 
ESKİ KİRACI ELEKTRİK KAÇAĞINI BİLDİRMİŞ
Yangında beş yeğenini kaybeden amca Cengiz Soykan, evin önceki kiracısının elektrik kaçağı sorununu bildirdiğini öğrendiklerini söyledi. 
Backnang'da bulunan gazetecilere bilgi veren amca Soykan, yanan evin önceki kiracısını tanıdıklarını ve onun bu evde 22 yıl yaşadığını ifade ederek,  bu kişinin daha önce ev sahibine elektrik kaçağı bildiriminde bulunduğunu öğrendiklerine dikkati çekti. Soykan, ağabeyinin üç yıldır bu evde oturduğunu kaydetti. 
DEVLET YARDIMIYLA GEÇİNİYORLARDI
Cengiz Soykan, sabit bir işi olmayan ağabeyi Sami Soykan ile Nazlı Özcan'ın 14 senedir geçimlerini devlet yardımı ve çocuk parasıyla sağladıklarını ifade etti. 
Yangında hayatını kaybeden Nazlı Özcan'ın ilk eşinden dört ve ağabeyinden altı çocuğunun olduğunu anlatan Soykan, yangından kurtulan İbrahim Soykan'ın çiftin en büyük çocuğu olduğunu söyledi. 
Soykan, Nazlı Özcan'ın büyük kızı Semiha'nın evli olduğunu ve büyük oğlu Halil'in de yangın gecesi teyzesinde kaldığı için ikisinin kurtulduğunu öğrendiklerini belirtti. 
  ALMANYADAN YÜREĞİMİZİ YAKAN YANGINLAR  
  ALMANYADAKİ YANGINDA İKİ BÜYÜK ŞÜPHE