Kıyamet kopmasa da epey ıslanacağız
21 Aralıkta kıyamet kopar mı tartışmaları süredursun, açıklanan son rapor, kıyamet kopmasa da, Dünya sakinleri olarak ciddi ölçüde endişe etmemiz gerektiğini ortaya koydu. Rapora göre son 20 yılda 4 trilyon ton buz tabakası eridi, dünya okyanuslarında su seviyesi 11 milimetre yükseldi.
SON 20 yılda Grönland ve Antarktikada 4 trilyon tondan fazla buz tabakası eriyerek okyanuslara aktı. Bu da deniz seviyelerinin 11 milimetre yükselmesine yol açtı. Tam da 21 Aralıkta kıyamet kopar mı spekülasyonlarının yapıldığı bir dönemde açıklananan bu bulgular saygın bilim dergisi Sciencede yayımlandı. 
Onlarca bilim insanından oluşan uluslararası bir ekibin şimdiye dek küresel ısınmanın etkileri konusunda yaptığı en iyi ölçümü içeren araştırmada, 10 uydudan elde edilen veriler kullanıldı. Araştırmayı yöneten İngiliz Leeds Üniversitesinden Andrew Shepherd, Şunu kesinlikle söyleyebiliriz ki, hem Grönland hem de Antarktika kütle kaybediyor. Sıcaklıklar yükseldikçe daha da buz kaybedecek diye yazdı. Araştırma, iki dev buz plakasının erimesinin, 20 yılda deniz seviyelerinde 11 milimetreden fazla yükselmeye yol açtığını gösterdi. Grönlandın da 1990ların başından bu yana 5 kat daha fazla buz kütlesi kaybettiği belirlendi.