Fukuşima isyanı
Japonya 2011de yaşanan deprem ve tsunami felaketinin yıldönümünde bugün anma törenlerine ve nükleer karşıtı gösterilere hazırlanırken, tsunamiye karşı erken uyarı sistemi de kullanıma sokulacak.
11 Mart 2011de yaşanan 9 büyüklüğündeki deprem ve tsunami felaketinde yaklaşık 20 bin kişi ölmüştü. Büyük maddi kayba yol açan tsunaminin yaralarını hâlâ sarmaya çalışan ülke, yeni felaketlerin önlenmesi için erken uyarı sistemi geliştirdi. Halen kullanımda olan sistemden çok daha gelişmiş olan uyarı sistemi deniz altına yerleştirilen sensörlerle tsunami dalgalarını önceden tespit ediyor. Nükleer karşıtları da Japonyanın Kobe kentinde Atom bombalarına hayır yazısını oluşturarak eylem yaptı. Bu arada deprem sonrası hasar gören ve nükleer sızıntı nedeniyle dünyada büyük endişe yaratan Fukuşima Santralinde iki yıl sonra bile radyasyon seviyesinin çok yüksek olduğu açıklandı. Özellikle ormanlık bölgelerde radyasyon seviyesinin yüksek olması nedeniyle bazı bilim-insanları ağaçların bir an önce kesilmesi önerisinde bulundu. Olay sonrası giderek güçlenen nükleer karşıtı hareket önceki gün başkent Tokyoda düzenlenen gösterinin ardından bugün de sokağa çıkacak. Ayrıca Fransa ve Almanyada da nükleer karşıtları felaketin yıldönümümde gösteriler düzenleyecek. 
No nukes: Nükleer bombalara hayır