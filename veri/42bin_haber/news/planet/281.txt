Eşcinsellere açık ilk cami hizmete girdi
Hürriyetin daha önce duyurduğu, Müslüman eşcinsellere açık ilk ibadethanesi Fransanın başkenti Paris yakınlarındaki bir banliyöde dün kılınan Cuma namazı ile hizmet vermeye başladı.
Fransız Müslüman Eşcinseller Derneği (HM2F) Başkanı Muhammed Lutfi Ludovic Zahedin (35) öncülüğünde kurulan yeni ibadethane, Parisin Val de Marne banliyösündeki bir Budist tapınağına ait, 10 metrekare genişliğinde mütevazı bir odadan ibaret. Camide erkeklerle aynı safta namaz kılmak isteyen kadınlar da yararlanabilecek. 
Tapınağın eşcinsel rahibi Federico Joko Procopionun izniyle küçük odayı camiye çeviren Muhammed Zahed, Buraya insanlar oldukları gibi gelebilirler. Herkese açık güvenli bir alan. Politik değiliz. Buradaki Müslümanlar bizim neden bu camiye gerek duyduğumuzu anlamadılar. Ama onlara diğer camilere ya da imamlara karşı olmadığımızı anlattık. Bu kamuya açık camilerde namaz kılmaktan korkan ya da hoşlanmayan kişiler için özel bir cami. Eşcinseller de Allah tarafından böyle yaratılmış. Eşcinsel olmak inanca engel değil dedi. Zahed, ibadethanenin Budistlerle paylaşılması hakkında ise, Burada ortak bir amaç etrafında bileşmemizin ötesinde, bu kadar hassas bir konuda bir dinin başka bir dine el uzatması gibi güçlü bir sembolik mesaj da var ifadelerini kullandı. 
Paris Camisi karşı 
Fransadaki Müslüman topluluklar ise Zahedin açtığı ibadethaneye karşı çıktı. Fransız İslam Konseyinin (CFCM) İslamafobi İzleme Komisyonu Başkanı Abdullah Zekri, Müslüman eşcinseller var. Bu doğru. Ama bunun için camii açmak kabul edilir değil. Çünkü din bu değil diye konuştu. Paris Camisi Başkanı Dalil Boubaker ise Eşcinsellik İslam tarafından resmen reddedilmiştir. Kuran ayetlerine tamamıyla aykırıdır. Bu cami tanınamaz. Bu topluluklar üzeri bir oluşum diye konuştu.  
 