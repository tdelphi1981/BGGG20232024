Ağlama Duvarında büyük tartışma
İsrail'de Başbakan Binyamin Netanyahu, kadınların "tallet" ve "tefilin" ile erkekler gibi Kudüsteki Ağlama Duvarı önünde dua etme yasağının yeniden gözden geçirilmesi için talimat verdi.
Kadınlar, Ağlama Duvarında erkek ve kadınların beraber dua edebileceği üçüncü bir bölme açılmasını, kendilerine tallet atma ve Tevratı sesli okuyarak dua etme haklarının verilmesini istiyor.  
Tallet ve tefilin Yahudi kadınlar için kutsal emanetler olarak görülüyor. Ancak Hanuka haftasında kadınların bu özel dua şallaruyla Ağlama Duvarı'na gitmesi yasaklandı. 
İsrail polisinin, şalları ile Ağlama Duvarına giden dört kadını gözaltına alması Yahudi diasporasında tepki çekmiş ve ülkede büyük bir tartışma başlattı.  
Başbakan Netanyahu, tartışmayı sona erdirmek için Yahudi Ajansının başkanı Natan Şaranski'yi görevlendirdi. Şaranskinin konuyu inceleyerek birkaç hafta içinde hükümete önerilerden oluşan bir dosya sunacağı belirtildi.