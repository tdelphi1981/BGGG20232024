Siyonizm çıkışına ABD de tepki gösterdi
Beyaz Saraydan Başbakan Erdoğanın dün Medeniyetler İttifakı forumunda yaptığı konuşmada kullandığı Tıpkı siyonizm gibi, tıpkı antisemitizm gibi, tıpkı faşizm gibi, İslamofobinin de bir insanlık suçu olarak görülmesi kaçınılmaz hal almıştır açıklamasına İsrailden sonra ABD ve Birleşmiş Milletler'den de tepkiler geldi.
Beyaz Saray Sözcüsü Tommy Vietor tarafından yapılan açıklamada Başbakan Erdoğanın Siyonizmin bir insanlık suçu olduğu yorumunu reddediyoruz. Bu yorum saldırgan ve hatalıdır denildi. 
Vietor, Tüm inançlardan, kültürlerden ve görüşlerden herkese, nefret eylemlerini kınama ve çağımızda yaşanan farklılıkların üstesinden gelme çağrısı yapıyoruz dedi. 
'AŞINDIRICI ETKİ'
Beyaz Sarayın bu açıklamasından kısa bir süre sonra da üst düzey bir ABDli yetkili Erdoğanın sözlerinin fazlasıyla saldırgan olduğunu ve iki ülke ilişkilerinde aşındırıcı etki yapacağını söyledi. 
ABD Dışişleri Bakanı John Kerrynin Türkiyeye geldiği saatlerde basın mensuplarına açıklama yapan yetkili, Açık söylemek gerekirse Siyonizmi bir insanlık suçu olarak nitelendirmek fazlasıyla saldırgan bir tavır. İlişkilerimiz üzerinde aşındırıcı bir etkisi var dedi. 
ABD DIŞİŞLERİ BAKANI TÜRKİYE'DE 
Adının açıklanmasını istemeyen yetkili, Dışişleri Bakanının bunları duymakla ne büyük bir hayal kırıklığına uğradığımız konusunda çok açık olacağına eminim diye konuştu. 
BAN: TALİHSİZLİK
Birleşmiş Milletler Genel Sekreteri Ban Ki-mun'un ofisinden yapılan açıklamada ise Genel Sekreter'in Erdoğan'ın konuşmasını bir çevirmen aracılığıyla dinlediği ve Başbakan'ın sözleriyle ilgili, "sorumlu liderlik başlığı altında yapılan bir toplantıda böylesine yaralayıcı ve ayrıştırıcı yorumlar yapılmasının talihsiz olduğunu" söylediği belirtildi. 
İsrail Başbakanı Binyamin Netanyahu da dün akşam bir açıklama yaparak Erdoğanın sözlerini, Benzerlerinin dünyadan silindiğini düşündüğümüz karanlık ve hakaretamiz bir ifade olarak nitelendirdi. Netanyahu, Türkiye Başbakanı'nın Siyonizm'le Nazizm arasında yaptığı kıyaslamayı kınıyorum yorumunu yaptığı belirtildi. 
  ERDOĞANIN SÖZLERİ İSRAİLİ ÇILDIRTTI  
İsrail kamuoyunun ve ADL ve Bnai Brith International gibi dünyanın önde gelen Yahudi örgütlerinin temsilcilerinin yanı sıra Yahudi cemaatinden de Başbakana eleştiri geldi. 
Moskova Başhahamı ve Avrupa Hahamlar Konferansı Başkanı Pinchas Goldschmidt, Erdoğanın Siyonizm eleştirisinin anti-Semitizm boyutlarına vardığını belirtti. 
Goldschmidt yaptığı yazılı açıklamada, Bu Yahudi halkına ve özünde barış olan bir harekete yapılmış cahilce ve nefret dolu bir saldırıdır. Başbakan Erdoğanı anti-Siyonizmi anti-Semitizm için bir hüsnütabir olarak kullanan [İran Cumhurbaşkanı] Mahmud Ahmedinejad ve Sovyet liderlerinin seviyesine indirmiştir dedi.