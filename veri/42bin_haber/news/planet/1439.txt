Merkel: Türkiye'nin AB üyeliğine şüpheyle bakıyorum ama...
Almanya Başbakanı Angela Merkel, yarın gerçekleştireceği iki günlük Türkiye ziyareti öncesi önemli mesajlar verdi.
Haftalık video mesajında Türkiye'nin AB üyeliği hakkında da konuşan Merkel, bu konuya şüpheyle yaklaştığını ancak Ankara ile yeni fasılların açılmasından yana olduğunu söyledi. 
Merkel, "Önümüzde uzun bir müzakere yolu olduğunu düşünüyorum. Bu konuda şüphelerim olmasına karşın, üyelik görüşmelerinin sürmesinden yanayım... Son dönemde müzakereler bir şekilde tıkandı. Ama yol katetmek için yeni bir fasıl açılmasından yanayım" dedi. 
Alman lider, "Bu görüşmeleri sonucu açık halde (tam üyeliğe varmama ihtimalini de dikkate alarak) yürütüyoruz" ifadesini kullandı. 
Merkel'in açıklamaları, Fransa'nın, tıkadığı beş başlıktan 22 numaralı faslın önündeki engelini kaldırmasının ardından geldi. Fransa Dışişleri Bakanı Laurent Fabius, Paris'te bir araya geldiği Dışişleri Bakanı Ahmet Davutoğluna Avrupa Birliği ile müzakerelerde Bölgesel Politika ve Yapısal Araçların Koordinasyonu konulu 22nci faslı açacaklarını bildirmişti. 
  MERKEL'E ALTI MADDELİK GURBETÇİ DOSYASI