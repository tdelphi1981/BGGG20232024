Suriye'de geri sayım başladı
Suriye'nin Golan Tepeleri'nde alıkonulan Birleşmiş Milletler (BM) barış gücüne mensup 21 askerin tahliyesi için çatışmalara ara verildi.
Merkezi Londra'da bulunan Suriye İnsan Hakları Örgütü (SNHR), BM barış gücüne mensup 21 askerin bölgeden tahliye edilmesi için çatışmaların durduğunu açıkladı. 
SNHR sözcüsü Rami Abdurrahman, Cemla bölgesinde hava bombardımanının durduğunu, muhaliflerin de çatışmalara ara verdiğini kaydetti. 
Bir barış gücü askeri bu sabah El Arabiyaya verdiği röportajda güvende olduklarını ve iyi muamele gördüklerini söyledi.  
İsrail ile Suriye arasındaki ateşkesin gözlemciliğinin yapıldığı Golan Tepeleri'nde geçen Çarşamba günü BM barış gücü askerleri Suriyeli muhalif güçler tarafından alıkonulmuş, rejim güçleri Cemla köyünden çekilinceye kadar askerlerin serbest bırakılmayacakları belirtilmişti.
        