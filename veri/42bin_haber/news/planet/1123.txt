Konsolos'un eşi dokunulmazlığını kullanmayacak
Bebekte geçtiğimiz günlerde kendi kullandığı cipiyle bir motosiklete çarpan İsviçrenin İstanbul Konsolosu Florian Köppelin eşi Andrea Köppelin diplomatik dokunulmazlığıyla ilgili tartışmalar bir son buldu. Köppel'in dokunulmazlığını kullanmayacağı bildirildi.
İsviçre Dışişleri Bakanlığı Dış İlişkiler Birimi Genel Sekreteri Pierre-Alain Eltschinger, Hürriyet Daily Newsden Erdem Güneşe yaptığı yazılı açıklamada, Andrea Köppelin eşinden doğan diplomatik dokunulmazlığını kullanması gibi bir durumun söz konusu olmadığını belirtti. 
İsviçrenin İstanbul Başkonsolosu Monika Schmutz Kırgöz de Andrea Köppelin mahkeme karşısına çıkmaya hazır olduğunu, Türk yetkililerle tamamen işbirliği içinde olduklarını ve yasal sürece bağlı kalacaklarını söyledi. 
Andrea Köppelin 5 Şubatta Bebekte aşırı hızla giderken motosikletli bir çifte çarpıp olay yerinden kaçtığı iddiasıyla önceki gün yurtdışına çıkışı yasaklanmıştı. Köppelin her hafta Cuma günleri karakola gidip imza atması istenmişti. 
Kazada motosikletteki Filiz İnal ağır yaralanmıştı. Görgü tanıkları Andrea Köppelin aşırı hızlı olduğunu ve çarptıktan sonra olay yerinden cipiyle kaçtığını söylemişti. 
Yabancı ülkelerin diplomatik temsilcileri ve onların ailelerinin yararlandığı diplomatik dokunulmazlık ise davanın seyri konusunda akıllarda soru işareti yaratmıştı. 
  EŞİNİ YERDE GÖRÜNCE GÖZYAŞLARINI TUTAMADI  
  KONSOLOSUN EŞİNE ŞARTLI TAHLİYE