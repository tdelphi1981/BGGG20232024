İngilterede kölelik devam ediyor
Sosyal Adalet Merkezi tarafından modern kölelik üzerine yayınlanan bir rapor İngilterede seks kölesi olarak çalıştırılan 16 yaşında bir kızın, sadece bir hafta sonunda tam 90 farklı erkek tarafından tecavüze uğradığını ortaya çıkardı. Raporda adı açıklanmayan kurbanın şu anda güvende olduğu belirtildi.
Raporda 2011-2012 yıllarında İngilterede bin yetişkinin seks kölesi olarak çalıştırıldığı ancak gerçek rakamın bundan çok daha fazla olduğuna inanıldığı da belirtildi. 
İngilterede köleliğin birçok formda hala devam etmekte olduğunun altını çizen rapor, ülkede özellikle yabancıların seks kölesi olarak kullanıldığını, suç işlemeye zorlandığını ya da ağır şartlarda ev işleri yapmak üzere çalıştırıldığını ortaya çıkarttı. 
Sosyal Adalet Merkezi yöneticisi Christian Guy raporla ilgili yaptığı açıklamada Hükümet bu konuda harekete geçmeli. Kurbanlar yasadışı göçmen olsalar bile korkmadan yardım isteyebilmeli dedi. 
Raporda seks kölesi olarak kullanılan kadın ve çocukların yarısının İngiliz vatandaşlığı sahibi olduğu da belirtildi. 
Konuyla ilgili bir açıklama yapan İngiltere İçişleri Bakanlığı İnsan ticareti nefret uyandırıcı bir suç ve İngiltere hükümeti bu suçun her türlü formuyla savaşmaya kararlı. Kurbanlara yardım edebilmek için özel olarak eğitilen çalışanlar, veri toplama sisteminde yapılan düzenlemeler ve kurbanlara sunulan daha kişisel yardım olanakları şimdiden bir fark yarattı dedi.