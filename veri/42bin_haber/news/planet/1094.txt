Rus savaş uçağı Japonya'nın hava sahasına girdi
Rusya'ya ait iki savaş uçağının Japonya'nın hava sahasına girdiği bildirildi.
Japonya Savunma Bakanlığı'ndan yapılan açıklamada, Rus uçaklarının Hokkaido adası açıklarında birkaç saniye Japonya'nın hava sahasında kaldığı belirtildi. 
Açıklamada, Rus uçaklarının hava sahasına girmesinden hemen sonra dört Japon savaş uçağının havalandığı kaydedildi. 
Rusya'nın Kamçatka ile Japonya'nın Hokkaido bölgeleri arasında yer alan Kuril adaları nedeniyle iki ülke arasında toprak anlaşmazlığı bulunuyor.