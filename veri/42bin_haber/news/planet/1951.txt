İstanbuldan krizin göbeğine
ABD Başkanı Barack Obama, 11 Eylül 2012de Bingazideki Amerikan Misyonuna yönelik saldırılarda öldürülen Büyükelçi Chris Stevensın yerine altı ay sonra Deborah Jonesu atadı.
Böylece halen bulunamayan saldırıların faillerini takip etme görevi, 2005-2007 arasında da İstanbul Başkonsolosu olan Jonesa düştü. En son 2008de Kuveyt Büyükelçiliğine atanan ve 2011de görevini tamamladıktan sonra Washingtondaki Ortadoğu Enstitüsüne geçip olası bir hükümet ataması için düşük profilli bir dönem geçiren Jonesun şu anda ABDnin dünyadaki en kritik misyonlarından birine atanması, Türkiyeye gönderilen Amerikalı diplomatların kalibresinin de bir göstergesi oldu. 
Diyaloğa öncelik verecek 
Çok iyi derecede Arapça konuşan Jones, Dışişleri kariyeri boyunca Birleşik Arap Emirlikleri (BAE), Irak, Suriye gibi bölgenin en zor yerlerinde görev yapmıştı. Jones, kendisi gibi bir Dışişleri mensubu olan Richard Olson ile evli. Beyaz Saray Sözcüsü Caitlin Hayden, bu hafta kente gelen Libya Başbakanı Ali Zeydanın Ulusal Güvenlik Danışmanı Tom Donilon ile yaptığı toplantıya, ataması için henüz Senatoda ifade vermemesine rağmen Jonesun da katıldığını duyurdu.