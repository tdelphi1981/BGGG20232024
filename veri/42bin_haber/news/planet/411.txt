Suriye'de korkunç bilanço
Suriye'deki şiddet olaylarında 21 ayda 45 binden fazla kişinin öldüğü bildirildi.
Suriye İnsan Hakları Örgütü, ülkede 15 Mart 2011'den bu yana ölen 45 bin 48 kişiden 31 bin 544'ünün sivil olduğunu duyurdu. 
Merkezi Londra'da bulunan örgütün başkanı Rami Abdülrahman, şiddet eylemlerinde 11 bin 217 asker ile 1511 ordudan ayrılan ve muhalif saflarına geçen askerin öldüğünü belirtti. 
Abdülrahman, ölen 776 kişinin kimliğinin ise belirlenemediğini ifade etti. 
Bu bilançoya tutukluyken kaybolan binlerce kişi ile rejim yanlısı milislerin dahil olmadığı açıklandı.