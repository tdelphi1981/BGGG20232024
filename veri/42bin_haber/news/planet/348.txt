Okul katliamında sahte katil muamması
ABDde dün yaşanan ve 20si çocuk toplam 27 kişinin hayatını kaybettiği Sandy Hook İlkokulu saldırısının ardından ilk saatlerde bir saldırgan muamması yaşandı.
Olayın hemen ardından FBI ve Connecticut polisinin saldırgan ilan ettiği Ryan Lanza, Hoboken'daki evinde gözaltına alındı. Hatta Lanzanın Hobokendaki dairesinden elleri arkadan kelepçeli çıkarılırken çekilmiş görüntüleri yayınlandı. 
 
Ancak daha sonra gerçek saldırganın Ryan değil kardeşi Adam olduğunun ortaya çıkması güvenlik güçleri ve ABD medyası için de bir utanç kaynağı oldu. Sadece New York Post gazetesi gün boyunca ölen saldırganın Adam Lanza olduğunu bildirmişti.  
TWITTER UYANIĞI
Öte yandan, isim benzerliği olan bir başka Ryan Lanza, saldırgan olduğu iddia edilen Lanza'nın Facebook fotoğraflarını kullanarak Twitter hesabından, "Ölmedim, yaşıyorum" diye mesaj gönderince ilgi odağı oldu.  
İlerleyen saatlerde yeni bir mesaj gönderen sahte Lanza, "Twitter hesabımda 20 takipçim vardı. Bunu artırmak için şaka yapmıştım" diye bir başka mesaj gönderdi. Güne 20 takipçi ile başlayan genç adam gün sonunda 5 bin takipçiye ulaştı. 

  
haha i didnt kill anyone, stop spamming my twitter please. and all my other tweets were just jokes because i only had around 20 followers Ryan Lanza (@Ryan__Lanza) December 14, 2012