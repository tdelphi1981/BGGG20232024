Merkelin işi zorlaştı
AVRUPA Birliği (AB) Komiseri Günther Oettingerin Brükselde bir toplantıda Türkiyenin AB üyeliği ile ilgili yaptığı konuşmalar, Alman medyasında da geniş yer buldu.
Der Spiegelin internet sayfasında yer alan haberde, Oettingerin, İddiaya girerim ki, 10-20 yıl içinde bir Alman başbakanı yanına Fransız mevkidaşını da alarak dizlerinin üstünde sürünerek Ankaraya gidecek ve Türklere Bize katılın teklifinde bulunacak sözlerinin Almanya Başbakanı Angela Merkel tarafında sevinçle karşılanamayacağı yorumunda bulunuldu.  
SÖZLER HATIRLATILACAK 
Spiegel, yıllardır AB kapısında bekletilen Türkiyede Oettingerin sözlerinin büyük bir gururla karşılandığını belirtti. Pazar günü Türkiyeye gelecek olan Almanya Başbakanı Angela Merkele, Türk tarafının bu sözleri hatırlatacağı iddiasında bulunan Spiegel, Egemen Bağışın konuyla ilgili yaptığı yorumlara da yer verdi. Spiegel, Oettingerin yaptığı açıklamalarla Türkiye gezisinde Merkelin işini zorlaştırdığını öne sürdü. 
AB: Şahsi görüşü 
Tepkiler üzerine AB Komisyonunun enerji işlerinden sorumlu komiseri Günther Oettingerin sözcüsü de bir açıklama yaptı. Sözcü, AB Komiseri, Türkiyenin AB üyesi olmak için gösterdiği çabaya dikkat çekti. Türkiyenin çabasına karşılık AB ve AB üyesi ülkelerin de Ankara ile daha sıkı ilişkiler için çalışmalarının zorunlu olduğunun altını çizdi dedi. AB Komisyonu ise Diz çökecekler açıklamasının komiserin şahsi görüşü olduğunu açıkladı. 
 