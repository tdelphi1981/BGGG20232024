Vatikan'a yıldırım
Katoliklerin ruhani lideri Papa 16'ncı Benedikt'in 28 Şubat'ta görevini bırakacağını açıkladı. Yeni Papa'nın önümüzdeki ay içinde seçilmesi beklenirken, en güçlü adayın Kardinal Peter Turkson olması akıllara "Papalar Kehaneti"ni getirdi. Dünyan dün istifanın şokunu yaşadığı saatlerde St Peter Kilisesi'nin kubbesine yıldırım düştü. Papanın istifasının ardından Kardinaller Koleji Dekanı Angelo Sodanonun Sakin gökten sanki bir yıldırım düştü sözlerinden sonra yaşanan olay kimileri tarafından kutsal bir işaret olarak algılandı.
1730dan beri Papa seçilen en yaşlı kardinal olan Ratzingerin birçok papa gibi görevinin başında öleceği düşünülüyordu. Selefi 2nci Jean Paulun ağır hasta olduğu dönemde istifa edeceği söylentilerini hep yalanlayan Vatikan, Benedikt son günlerde iyice güçten düşerken hiç yorum yapmadı. Ve üç yıl önceki bir röportajında Fiziksel ve zihinsel sağlığım el vermezse, yüzyıllar sonra istifa eden ilk papa ben olabilirim diyen Alman asıllı dini lider, en yakın yardımcıları da dahil herkesi şaşırtarak dün dediğini yaptı. 
ZİHİN VE VÜCUT GÜCÜ 
    O gelecek ve yedi tepeli şehir yerle bir olacak  İstanbul ile Romayı birleştirmek istiyordu!  Papa'nın istifasına Türkiye'den ilk tepki  
1.1 milyar Katolikin ruhani lideri olan Papa, Vatikanda bir kilise meclisi toplantısında kardinallere Latince şu ifadelerle seslendi:  İlerlemiş yaşım nedeniyle güçlerimin Aziz Petrusun makamının gereklerini yerine getirmeye artık yetmediğine kesin kanaat getirdim. Aziz Petrusun gemisini sürmek ve İncili duyurmak için hem zihin, hem de vücut gücü gereklidir. Son birkaç ayda benim gücüm, bana emanet edilen makamın gereklerini hakkıyla yerine getiremeyeceğim ölçüde azaldı. Ruhum ve bedenim, dua etmeyi ve acı duymayı artık kaldıramıyor. Bana verilen sorumluluğu iade etmek zorundayım. Bu nedenle, bu eylemin ciddiyetinin farkında olarak ve tamamen özgür iradeyle, bana 19 Nisan 2005te kardinallerce tevdi edilen Roma Piskoposluğundan ve Aziz Petrusun hilafetinden istifa ediyorum. 28 Şubat 2013 saat 19.00dan itibaren Papalık makamı, özel kardinaller meclisi (conclave) Yüce Papayı seçene dek boş kalacaktır. 
HEPİMİZİ BİRAZ ŞAŞIRTTI 
Son aylarda Vatikan içinde dahi mobil platform üstünde seyahat etmek zorunda kalan Papanın istifasını son ana kadar yakınlarına dahi duyurmadığı bildirildi. Vatikan sözcüsü Federico Lombardi, dünkü basın toplantısında Papa hepimizi biraz şaşırttı. Kendisini iyi hissediyor. Kararını son birkaç ay içinde vermiş. Herhangi baskı altında alınmayan kişisel bir karar dedi. Lombardi, 24 Martta başlayacak kutsal Paskalya haftasına kadar yeni bir papanın seçileceğini söyledi.  
Son istifa 1415teydi 
VATİKANdaki gelişmeyle Benedikt ismini taşıyan ikinci papa istifa kararı almış oldu. 1045te 9. Benedikt, 1046da 6. Gregory, 1294te 5. Celestine ve son olarak 1415te 12. Gregory farklı nedenlerle istifa etmişti. 7. Piusun 1804te muhtemel bir Napoleon işgaline karşı hazırladığı ihtiyati istifa yürürlüğe konmamıştı.  
O DA SAĞLIK DEMİŞTİ 
Bir papa istifa edebilir mi tartışmasını tüm şüpheleri silerek bitiren ise 5. Celestine olmuştu. Sağlığını gerekçe göstererek istifa eden ilk (ve düne kadar tek) papa olan 5. Celestine, 1294te verdiği bu karardan sadece 5 ay önce bir fetva yayınlayıp papaların istifa edebileceğini hükme bağladı.  
SATAN BİLE OLDU 
9. Benediktin 1045teki istifa nedeni, bu makamı vaftiz babası olan rahip John Gratiana satmaktı. Papa olan Gratian, kendisine 6. Gregory ismini seçti, makamı parayla satın aldığı ortaya çıkınca mecburen istifa etti. 16ncı Benediktten önce istifa eden son papa ise 12nci Gregory idi.  
    Yeni Papa nasıl seçilecek  Papa'nın başını ağrıtan skandallar  Papa'nın istifasına gelen ilk tepkiler  
Dayanak madde 
Kilisenin modern tarihinde bir ilk olan Papanın istifa kararı, Kilisenin tüm hukuki altyapısını oluşturan Kanon Yasasının 1983 tarihli 332nci maddesinin 2. fıkrasına dayanıyor. Bu fıkra şöyle: Aynı zamanda Romanın da Başpiskoposu olan Papa, görevini yerine getiremediğini anladığı an görevinden feragat edebilir. 
Çok şahsi bir iz bıraktı 
Almanya Başbakanı Angela Merkelin sözcüsü: Hükümetimiz, hayatı boyunca yaptıkları için Kutsal Babaya büyük saygı ve minnet duymaktadır. Katolik âlemi için bir düşünür ve bir çoban olarak o Kilisede çok şahsi bir iz bıraktı. (16. Benedikt, 1000 yıl sonra Papa olan ilk Almandı)
ABD Başkanı Barack Obama: Tüm Amerikalılar adına Michelle ve ben, Papa cenapları 16. Benedikte dualarımızı ve takdirlerimizi iletiyoruz.
İtalya Cumhurbaşkanı Giorgio Napolitano: Çok cesur bir karar aldı. Son zamanlarda güçlük çektiğine tanık oluyorduk.
İtalya Başbakanı Mario Monti: Bu beklenmedik haber beni çok sarstı.
Kardinaller Meclisi Başkanı Angelo Sodano: Sakin gökten sanki bir yıldırım düştü. 
4 soru 4 cevap 
İstİfa sonrasında ne yapacak?
Vatikandaki Mater Ecclesia manastırına kapanması bekleniyor. Ama manastır hazırlanana kadar Castel Gandolfo yazlık rezidansında kalacağı söyleniyor. 
Eski soyadını mı alacak?
Münih Üniversitesinden Stephan Haeringe göre böylesi bir durum için düzenleme bulunmuyor. Ama Benedikt adını koruması bekleniyor. 
Emeklilik maaşı alacak mı?
Papalara normalde bir maaş ödemesi yapılmıyor. Vatikandaki her şey onun kabul ediliyor. Ratzingerin kitaplarından elde etmekte olduğu telif hakkının kendisine ömür boyu yetebileceği söyleniyor. 
Vatikanda çift başlılık yaratır mı?
Yeni Papanın Papa 16ncı Benediktten farklı bir çizgi benimsemesi durumunda tabi ki, emekli Papanın müdahale etme olasılığı bulunuyor. Bunun da Vatikanda ikilik yaratma riski söz konusu.