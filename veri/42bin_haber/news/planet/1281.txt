15 metre geriye
Mescid-i Haramda bulunan tarihi Osmanlı revaklarının, Kâbeyi Genişletme Projesi kapsamında sökülmesine başlandı. Tek tek numaralandırıp özenle paketlenen revaklar, yapılacak bakımın ardından 15 metre geri çekilip yeniden inşa edilecek.
YIKILDI yıkılacak derken, Mescid-i Haramdaki Osmanlı eseri tarihi revakların, Kâbeyi Genişletme Projesi kapsamında sökülmesi işlemine başlandı. 80 milyar Riyale (yaklaşık 38 milyar TL) mal olacağı belirtilen projede, Türkiye için de en hassas bölüme gelindi.  
NUMARALANDIRILDILAR 
Suudi Arabistan Kralı Abdullah bin Abdülaziz el Suud, geçen yıl, Osmanlı revaklarının hac sezonu sonunda tamamen yıkılması için onay vermişti. Ancak revakların, Başbakan Tayyip Erdoğanın devreye girmesi ve yine Kral Abdullahın emriyle, yıkılması yerine, söküldükten sonra aslına uygun olarak restore edilip tekrar konulmasına karar verildi. Özellikle Hac ve Ramazan umresinde büyük izdihama neden olan tavaf alanında, Osmanlı revaklarıyla ilgili restorasyon çalışması, Kâbeyi Genişletme Projesini üstlenen Bin Ladin Grubu tarafından, Türkiyede altyapı, üstyapı ve tarihi eser restorasyonu alanında uzman Türk şirketi Gürsoy Grupa verildi. Yenileme kapsamında, sökümüne başlanıp tek tek numaralandırıp özenle paketlenerek muhafaza edilen revaklar, yine Kâbede kalacak. Bab-u Sefa Kapısı da proje kapsamında, yeniden aslına uygun olarak restore edilecek. 
KÂBE REVAKLARI KURTARILDI / FOTO GALERİ 
 
KOT FARKI KALMAYACAK 
Kâbedeki Osmanlı revaklarının zemin kodu, avlu seviyesine, yani tavaf alanının koduna indirilip, aradaki kot farkı ortadan kalkacak. Kubbe alemleri, rozet ve kitabeler taş dendanlar, cephe ve ayakları taş kaplamaları, kalemişi bulunan sıvalar, orijinal kubbelerin tuğlaları, kemer taşları, sütün, başlık ve kaideleri gibi mimari ögelerin tamamı da yine  numaralandırılarak sökülüp, korumaya alınacak. Sökülen revaklar, bakımdan geçirildikten sonra 15 metre geri çekilip, tavaf alanıyla aynı seviyede olacak şekilde yeniden inşa edilecek. Proje tamamlandığında, şu anda 50 bin kişilik olan tavaf kapasitesi 200 bine, 400 bin olan cemaatle aynı anda namaz kılma kapasitesi 1,5 milyona çıkacak.  
Aslına uygun yapılacak 
TOPLAM 500 adet olan ve Osmanlıdan bu yana birçok kez restore edilerek günümüze kadar ulaşan revakların bir bölümü de sonradan inşa edilmişti. Tavaf alanını genişletme projesi kapsamında orijinal olmayan 40 civarında beton sütun yıkılırken, tarihi revakların tamamı Türk şirketi tarafından korunacak. Sonradan Suudi hükümetinin yaptırdığı revaklar ise yine, orijinal taşların çıkarıldığı ocağın bulunmasıyla, aslına uygun olarak yapılacak. Sökümden çıkan tüm mimari öğeler, bakımı yapıldıktan sonra yerine konulacak. 
Helikopter pisti olacak 
YENİ planda, acil durumlarda hacıların tahliyesi için düzenleme de yapılacak. Tavaf ve say arasında, kadınlar için 2 bin kişilik yer açılacak. Kâbenin 1inci katı, yaşlı ve özürlü hacıların tavaf alanı olarak kullanılacak. Her kat, saatte 6 bin hacı ağırlayacak. Kâbenin ana giriş kapısı Kral Abdullah adını alacak ve 2 minareli olacak. Böylelikle Kâbedeki minare sayısı 11e çıkacak. Mescid-i Haramın her yeri klimalı olacak. Ayrıca, 5 vakit cenaze namazı kılınan Kâbede, cenazelerin kolay giriş çıkışı sağlanacak. Projede ayrıca asansörle çıkılan 2 tane de helikopter pisti bulunuyor. Genişletme çalışmasında Osmanlı revaklarıyla ilgili projeyi yürüten Gürsoy Grup, bugüne kadar Süleymaniye Camisi, Piyalepaşa Camisi, Yenikapı Mevlevihanesi, Mısır Konsolosluğu, Feshane binası, Miniatürk, 1453 Panorama Müzesi ile Ataşehirde yapılan Mimar Sinan Camisi gibi projelerin yapımını tamamladı. Grup bünyesinde 120 Türk mühendis mimar ve restoratör hummalı bir şekilde çalışıyor. Projenin tamamında 5 bin işçi görev alırken, 3 yıl içinde tamamlanacak.