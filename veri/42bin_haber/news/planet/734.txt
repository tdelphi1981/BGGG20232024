40 dakikalık ANESTEZİYET
Anestezi filminde anlatılanların bir benzerini İngilterede genç bir kadın yaşadı. Hatalı narkoz verilen kadın, 40 dakika süren karın açma ameliyatının her dikişini hissetti.
İNGİLTEREde iki çocuk annesi Sarah Newton (32), 2004 yılında şiddetli baş ağrısına yol açan, körlüğe de neden olabilen kafa içi yüksek tansiyon hastalığına yakalandı. İlaç tedavisi sırasında doktorlar, beyninden midesine kadar sıvıyı boşaltmak için ameliyat edilmesi gerektiğini söyledi.  
HASTANE TAZMİNAT VERDİ 
Böylece Sarahın beynine basınç azaltılacaktı. 1.5 yıl önce ameliyat masasına yatan kadın tam bir kâbus yaşadı. Ameliyatta karnı kesilirken gözleri kapalı ama bilinci açıktı. Tüm operasyonu hissediyordu. 40 dakika süren ameliyatın her detayını hatırladığını söyleyen kadın, Tüm dikişleri saydım. Karnımı keserlerken cerrahların konuşmalarını duyuyordum. Çığlık atmaya çalıştım ama hareket edemiyordum. Daha önce böyle bir panik yaşamadım. Gerçekten öleceğime inandım dedi. Coventrydeki Üniversite Hastanesi, bir doktorun anesteziyi erken kapadığını kabul ederek hastaya 30 bin sterlin tazminat verdi.  
FİLMDEKİ GİBİ 
2007 YAPIMI Anestezi (Awake) filminde Clay (Hayden Christensen) karakteri, geçirdiği açık kalp ameliyatı sırasında anestezik farkındalık adı verilen durumu yaşadı. Clay, operasyonu tüm acısıyla hissedebiliyordu ancak anestezinin etkisiyle vücudu hiçbir şeye tepki gösteremeyecek şekilde paralize olduğundan, ameliyat ekibinin bundan haberi yoktu.