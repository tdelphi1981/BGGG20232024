Türk doktorun tarihi başarısı
Tıp tarihinde beş organ nakli yapılan bir hastanın ilk defa bir bebek doğurmayı başardı. ABDnin Miami şehrinde Türk cerrah Akın Tekinin yaptığı ameliyat ile yeni bir karaciğer, pankreas, mide, küçük ve büyük bağırsak nakli yapılan hasta aradan geçen beş yıl sonra doğum yaptı.
Tıp tarihinde beş organ nakli yapılan bir hastanın ilk defa bir bebek doğurmayı başardığı kaydedilirken, sezeryenle gerçekleştirilen doğumda hastaya 2007 yılında organ nakillerini yapan Türk cerrah Akın Tekin de gözlemci olarak hazır bulundu. 
Katarlı Fatma Al Ansari, (26) Miamideki Jackson Memorial hastanesinde yapılan basın toplantısında gazetecilere yeni doğan bebeğini gösterirken doktor Tekineteşekkür ederek Duygularımı anlatmak çok zor. Dünyadaki en güzel his diye konuştu. 
Al Ansari, henüz 19 yaşındayken bağırsaklarına giden ana damarlarından birinde  kan pıhtısı oluşması sonrasında organ nakline ihtiyaç duymuştu.  
Şimdiye kadar beş organ nakli birden yapılan 600 hasta bulunmasına rağmen ABD ulusal organ nakilli doğum kayıtlarında bu hastalardan ilk defa birinin başarılı şekilde doğum yapabildiği belirtildi. 
Doğumu gerçekleştiren Dr. Shalih Y. Yasin ise geçmişte özellikle Avrupada iki organ nakli yapılan hastalar arasında doğum yapanların olduğunu ancak 5 organ nakli yapan bir kadının doğum yaptığını duymadığını söyledi. 
Doktor Yasin beş organ nakli geçiren bir kadının sağlıklı bir doğum yapmasının bir mucize olduğunu ve kadının tüp bebek yöntemi ile hamile kaldığını ifade etti. 
BİR MUCİZEYE İMZA ATTI
Dr. Akın Tekin, geçtiğimiz yıl dünyada bugüne kadar sadece 82 kişide görülmüş olan Wolcott-Rallison sendromu hastalığından mustarip 6 yaşındaki Arnavut asıllı Angela Bushiye 14 saat süren operasyonu sonucu yeni bir karaciğer, iki böbrek ve pancreas nakli yapan ekipte de yer alarak adını duyurmuştu. 
  MUCİZE AMELİYATTA TÜRK DOKTOR