Putine tokat gibi mektup
Rusya'da görme engelli bir kızın Vladimir Putin'e yazdığı mektup yankı uyandırdı.
Rusyada doğuştan görme engelli 16 yaşındaki kız çocuğu Nataşa Pisarenko, Amerikan vatandaşlarına Rusyadan çocuk evlat edinmelerine yasak getiren yasanın Devlet Başkanı Vladimir Putin tarafından onaylanması üzerine başkana bir açık mektupla seslendi. Mektupta, Sizden ülkemizde hasta 4-5 kimsesiz çocuğu evlat edinmenizi bekliyorum. Atacağınız bu adım sizin gerçekten Rusyadaki kimsesiz hasta çocukları sadece lafta savunmadığını gösterecek ifadeleri yer aldı. 
Rusyada basın aracılıyla Devlet Başkanı Vladimir Putine seslenen kör kız çocuğu yazdığı mektupta şu satırlara yer verdi: Siz ülkemizin bilgili yöneticisi olarak (Dima Yakovlev) yasasını onaylarken önemli bir hususu göz ardı ettiniz. Bizim ülkemizde doğuştan sakat kimsesiz çocuk sayısı binlerle ulaşıyor. Bu hasta çocukların çoğu bağlı kaldıkları yataklarda tekerlekli sandalyelerde ölümü beklemekten başka çareleri bulunmuyor. Çoğu zaten 20 yaşını doldurmadan ölüp gidiyor. Rusyada kimsesiz hasta çocukları tedavi edecek gerekli tıbbi alt yapı bulunmuyor. Siz evlat edinme yasasını onaylamakla işte bu kimsesiz çocukların son umudunu da elinden almış oldunuz. Durum bu aşamaya geldiğine göre şimdi sizin bir adım daha atmanız gerek. Rusyada devlet ve toplumun kimsesiz çocukları sadece lafta düşünmediğini göstermek için 4-5 kimsesiz hasta çocuğu evlat edinirseniz halkımıza iyi bir örnek olursunuz. Çünkü binlerce sakat çocuk sizin (kötü insanlar) olarak tarif ettiğiniz batılı anne ve babaları bekliyordu. Mesela benim görme engelim doğuştan. Rusyadaki doktorlar beni muayene ettiğinde hiçbir teşhis koyamadan dosyamı kapattı. Beni ömür boyu görme engelli yaşamaya mahkum etti. Şimdi onuncu sınıfa gidiyorum ve benim durumu dikkate alan ne okul ne de başka kurumdan hiçbir destek görmedim. Rusyada bana böyle davranılırken Alman ve Amerika doktorlar neden görme engelli olduğumu buldu. Bende hatalı bir gen varmış. Bu gene müdahaleyle gününü birinde görebileceğim vadi veriyor. Görüyor musunuz yaşlandıkça insan daha bilgili oluyor derler ifadelerine yer verdi. 
10. sınıf öğrencisinin Putine yazdığı şamar gibi mektubun basın tarafından yayınlanması üzerine anında tepki veren Devlet Başkanı Vladimir Putinin sözcüsü Dmitriy Peskov, Ruskaya Slujba Novostey ajansına konuşarak Hitap biçimi doğru olmamakla birlikte genç kızımız Nataşanın mektubunda gündeme getirdiği konular hakkında neler yapılabileceği araştırılacaktır. Bundan kimsenin şüphesi olmasın açıklamasını yaptı.