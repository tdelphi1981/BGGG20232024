Benim kızım öldü siz de öleceksiniz
Çin'in orta kesimindeki Hıbey eyaletinin Fıngning kasabasında bir araç sürücüsü, okuldan evlerine dönen 23 öğrenciye çarparak 13'ünü yaraladı. Sürücünün, daha önce öldürülen kızıyla ilgili bir intikam eylemi planlamış olabileceğinden kuşkulanılıyor.
Şinhua ajansının haberine göre, Fıngning Manzu Özerk Kasabası'nda bir sürücünün kullandığı araç, okuldan evlerine dönen 23 öğrenciye çarptı. Olayda yaralanan 13 kişi hastaneye kaldırılarak tedavilerine başlandı.  
Sürücüye yapılan kan testinde alkol ya da uyuşturucu madde kullandığına dair bir bulguya rastlanmadığı bildirilirken, kazanın intikam amaçlı bir eylem olabileceği yönünde şüpheler belirdi. 
Sürücüyle ilgili bilgi veren kaynaklar, kızının üç sene önce öldürüldüğü ve mahkemenin bu olayla ilgili kararını tatmin edici bulmayan ebeveynin itirazlarını dikkate almadığına dikkat çekti. 
Bu arada, sürücünün 23 öğrenciye çarptıktan hemen sonra bagajındaki patlayıcı madde ve gaz tüpünü içerden ateşlemeye çalıştığının görüldüğü bildirildi. 
Çin polisinin, "toplumdan intikam alma psikolojinde olduğundan şüphelendiği" sürücünün eylemine ilişkin açıklama yapmayı reddettiği aktarıldı.