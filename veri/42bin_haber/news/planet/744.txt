Moskovadan Suriyeye hayır, Maliye evet
Suriye'de Beşar Esad yönetiminin karşısında duran olan Batılı ülkelere destek vermeye yanaşmayan Rusya, Fransanın Malideki askeri harekatına tam destek verdiğini açıkladı. Bu beklenilmeyen gelişme Rusya'nın, Esad yönetimine karşı olan sert tutumundan Fransa'yı vazgeçirme çabası olarak yorumlanıyor.
Rusyanın Fransaya tam destek verdiğini, hatta askeri açıdan da işbirliğine hazır olduğunu dün Fransa Dışişleri Bakanı Laurent Fabius açıkladı. Çıktığı televizyon programlarından birinde Mali konusunda Moskova'nın Parise tam destek verdiğini söyleyen Fabius, Rusya Dışişleri Bakanı sayın Sergey Lavrov ile görüşmemizde sadece Malide başlattığımız harekatı destek sözü almadım. Lavrov, Rusyanın ihtiyaç duyulması halinde Maliye aktaracağımız askeri personel ve erzak gibi konularda ulaştırma desteği vermeye hazır olduğunu bana aktardı dedi. 
Rusya Dışişleri Bakanlığı Fabiusun bu açıklamasından bir gün önce aynı telefon görüşmesi hakkında resmi bir açıklama yaparak, Rusya, BM Güvenlik Konseyinin 20 Aralık'ta kabul ettiği 2085 sayılı Mali kararının arkasında durmaktadır. Fransayı bu konuda desteklemektedir. Konu hakkında temaslarımız sürecektir demişti. 
Moskova'daki siyasi gözlemcilere göre Rusya, Mali'de göz kırptığı Fransa'yı, Suriye yönetimine karşı sergilediği sert tutumdan vazgeçirmeye çalışıyor.