Rüşvetin belgesi İspanya'yı sarstı
İspanyanın önde gelen gazetelerinden El Paisin bugün yayınladığı rüşvet belgeleri ülkede ortalığı karıştırdı. Başbakan Mariano Rajoy ve iktidardaki Halk Partisi (PP) iş dünyasından başbakana ve partinin diğerlerine ödemeler yapıldığı iddialarını reddetti.
El Paisin bugün yayınladığı haberde PPnin mali sorumlularının yaklaşık 20 yıldır tuttuğu kayıtların kopyalarına yer verildi. El yazısıyla tutulmuş kayıtlarda Rajoya 11 yıl boyunca yılda 25,200 euro ödeme yapıldığı görülüyor. 
Gazetede bu kayıtların partinin resmi mali kayıtlarına paralel gayrı resmi bir sistem olduğu belirtildi. Söz konusu kayıtlar çoğunluğu inşaat sektöründen şirketlerinden gelen düzenli bağışlar yapıldığına işaret ediyor. 
Parti içinden bir kaynak iddiaların partinin faaliyetleri konusunda ciddi etik endişeler uyandırdığını çünkü bu ödemelerin yapıldığı dönemin İspanyadaki inşaat patlamasına denk geldiğini belirtti.  
Kaynak, Rüşvet gibi görünüyor. Belgeler eğer doğruysa suçun kanıtı gibi dedi. 
PP'DEN YALANLAMA
Ancak PP iddiaları yalanlayarak, Partimiz yayınlanan içeriğe sahip el yazısı notlar konusunda bilgi sahibi değildir ve bu notlar hiçbir şekilde partimizin mali kayıtları olarak değerlendiremez açıklamasını yaptı. 
Açıklamada partinin çalışanlarına ve liderlerine yapılan ödemelerin her zaman yasal olduğu ve vergi yasaları çerçevesinde gerçekleştirildiği de ifade edildi. PP ayrıca bu kişilere resmi maaşları dışında sistematik ödemeler yapıldığı iddialarını da reddetti. 
Başbakanlık sözcüsü ise Reuters haber ajansına yaptığı açıklamada, Rajoyun geçtiğimiz günlerdeki, Yolsuzluk yapmadım açıklamasının arkasında durduğunu belirtti. 
YENİ SORUŞTURMA GELİYOR
Ajansa konuşan mahkeme kaynakları ise PPnin de adının karıştığı dört yıllık yolsuzluk davası kapsamında İspanya Yüksek Mahkemesi Yargıcı Pablo Ruzun savcılardan parti yetkililerine yapılan gizli ödemeler konusunu soruşturmalarını istediğini ve paralel bir soruşturma başlatılabileceğini söyledi. 
PP ise hesaplarının denetlenmesi için bağımsız bir kuruluşa başvurdu.