Facebook yaşını söylemesine izin vermiyor
ABDde yaşayan 104 yaşındaki Marguerite Josephin büyük bir derdi var: Facebook kimlik bilgilerine gerçek yaşını yazmasına izin vermiyor. Joseph yaşını Facebook'ta küçültmek zorunda kalıyor.
Michiganın Gross Pointe Shores kentinde yaşayan Joseph, 1908 yılında doğdu.  
Ancak torunlarıyla haberleşmek için açtığı, Facebook profiline bakılırsa üç yıldır 99 yaşında. Zira 1908 olarak girdiği doğum tarihini Facebook 1928 olarak değiştiriyor. 
Torunu Gail Marlow, yerel televizyon kanalı WDIV-TVye yaptığı açıklamada, Doğum yılını 1908 olarak giriyorum ama hesap ayarları buna izin vermiyor. Değişiklik yaptığım zaman karşıma bir hata mesajı çıkıyor. Büyükannemin gerçek yaşını Facebookta görmeyi çok isterdim. Nisan ayında 105 yaşında olacak ve bu çok özel bir durum dedi. 
ZUCKERBERG'E DE BAŞVURMUŞ
Bu tuhaf hatayı bildirmek için Marlow, Facebook CEOsu Mark Zuckerbergle bağlantı kurmaya da çalışmış ancak bir sonuç alamamış. Genç kadın, Bunun teknik bir hata olduğunu düşünüyorum diyor. 
Yaşını olduğu gibi yazamaması Josephin Facebook performansını ise pek etkilememiş. Düzenli olarak hesabını kontrol eden, mesajlarını cevaplayan büyükannenin, 109 arkadaşı ve fotoğraf albümlerinde 84 fotoğrafı var.  
Marlow, gözleri görmeyen ve ağır işiten Josephin sosyal medya sayesinde kendisini genç hissettiğini belirterek, Bu benim büyükannemi dünyayla paylaşmam için bir fırsat ve internette olmanın büyükannemin genç kalmasını sağladığına inanıyorum dedi.