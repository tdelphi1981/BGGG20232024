Fransanın Roboskisi
Üç PKK üyesinin öldürülmesiyle ilgili BDPnin öfkesi Fransaya yöneldi. Dün Parise giden BDP eşbaşkanları Selahattin Demirtaş ile Gültan Kışanak, cinayette Fransız hükümetinin de sorumluluğu olduğunu iddia etti.
Paristeki Ahmet Kaya Kürt Kültür Merkezinin önünde toplanan 3 bin kişiye hitap eden Demirtaş ve Kışanak, ardından yürüyerek cinayetin işlendiği Kürdistan Enformasyon Bürosunun önüne geldiler. Burada Fransa ve Türkiyeye seslenen Demirtaş, Bu olay Fransanın Roboskisidir. Sorumluları önce Türkiye, sonra da Fransadır. Bunu aydınlatmayan altında kalır diye konuştu. BDP, 28 Aralık 2011de Türk jetlerinin alınan yanlış istihbarat sonucu Uluderede 34 kaçakçıyı bombalaması olayını Roboski katliamı olarak anıyor. 
Roboski, Uluderenin Kürtçe adı.  
Demirtaş, faillere ilişkin, Şu ülke bu ülke yaptı demeye gerek yok, kim Kürdistanı ve Kürtleri eziyorsa, Kürtü esir almak, diz çöktürmek istiyorsa onlar yapmıştır. Bu olay faili meçhul bir olay değildir. Ellerindeki bilgi ve belge neyse derhal kamuoyuyla paylaşmalarını bekliyoruz ifadelerini kullandı.  Demirtaş, cinayet çözülmezse  Kürtlerin eyleme geçeceğini de söyledi.  
  "PKK ÖYLE BİR CİNAYET İŞLEYECEK ÖRGÜT DEĞİL"  
Fransa çözsün protestosu 
PARİS Kürt Kültür Merkezinde, Sakine Cansız, Fidan Doğan ve Leyla Söylemez için taziyeler kabul ediliyor. Fransanın Berlin Büyükelçiliği önüne de siyah çelenk bırakıldı. Berlindeki Brendenburg Kapısının önünde PKK yandaşları, protesto pankartları taşıyarak Fransanın cinayetleri aydınlatmasını istediler. 
Cansız kırmızı bültenle aranıyordu 
ÜÇ PKKlı ile ilgili sabıka kayıtları ortaya çıktı. Interpol kayıtlarına göre Sakine Cansız, terör örgütü yöneticiliğinden kırmızı bültenle aranıyordu. 2007de Alman polisince Hamburgda yakalanan Cansız, Türkiyenin iade talebine rağmen 40 gün gözaltından sonra serbest bırakılmıştı. 
Leyla Söylemez hakkında kırmızı bülten yok ancak Türkiyede örgüt üyeliği suçlamasıyla gıyabi tutuklama kararı var.