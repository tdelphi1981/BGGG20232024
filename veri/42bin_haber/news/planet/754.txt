Obamaya Beyonceli yemin töreni
Kasımdaki genel seçimleri kazanıp koltuğunu koruyan ABD Başkanı Barack Obama, bugün Beyaz Sarayda ailesinin katılacağı dar kapsamlı bir törende yemin edecek.Obama yarın bu kez Washingtonda meydana çıkacak ve yüzbinlerin önünde aynı yemini tekrar edecek. Törende ABD marşını, dünyaca ünlü şarkıcı Beyonce okuyacak. Ancak Obama, dün başlayan ve üç gün sürecek yemin törenleri ile balolarını bu kez daha düşük bütçeli tutmayı tercih etti. Her ne kadar Katy Perry, Brad Paisley gibi ünlü isimler sahneye çıkacaksa da, dört yıl öncesinin aksine bu kez büyük ve uzun konserler olmayacak. Önceki yemin töreninde bir milyon 800 bin kişiye evsahipliği eden Washingtondaki Ulusal Meydana bu kez 600 ila 800 bin kişinin gelmesi bekleniyor. Dünkü ilk törenlerdeyse eski başkanlardan Bill Clinton ile görevi devredecek Dışişleri Bakanı Hillary Clintonın kızı Chelsea Clinton ve ünlü aktris Eva Longoria konuşmalar yaptı.