Bangladeş ayakta
Bangladeşte Cemaat-i İslami partisinin liderlerinin savaş suçundan yargılandığı davada ülke yine karıştı. Çıkan son müebbet kararını protesto eylemleri, şok bir ölümle son 20 yılın en kalabalık gösterisine dönüştü. 100 bin kişi idam talep etti.
BAŞKENT Dakkadaki Uluslararası Savaş Suçları Mahkemesi, Pakistana karşı 1971de verilen bağımsızlık savaşında tecavüz, işkence ve 381 silahsız sivilin öldürülmesini azmettirmek dahil 6 suçtan yargılanan partinin dört numaralı ismi Abdülkadir Mollaya (65) müebbet hapis cezası vermiş, Molla mahkemeden gülerek zafer işaretiyle ayrılmıştı. Mollanın asılmasını isteyen göstericiler, 12 gündür eylem yapıyordu. Eylemleri internetten organize eden mimar Rajib Haider önceki akşam protesto gösterisinden döndükten sonra evinin dışında bıçaklanarak öldürülünce 100 bini aşkın gösterici idam talebiyle sokaklara döküldü. Haiderın cenazesinin taşındığı gösteride Nasiruddin Yusuf adlı film yapımcısı Ölümü ruhlarımızı tazeledi dedi. Parti lideri Gulam Azam (91) da idam istemiyle yargılanıyor.