Güney Kore'nin ilk kadın devlet başkanı görevine başladı
Güney Kore'nin ilk kadın Devlet Başkanı Park Geun-hye, yemin ederek görevi Lee Myung-bak'tan devraldı.
Başkent Seul'de düzenlenen törende konuşan Park, Pyongyang'ın nükleer hırslarından vazgeçerek barış için çalışması gerektiğini belirtti. 
Dünyaca ünlü Güney Koreli şarkıcı Park Jae-Sang (PSY), binlerce kişinin katıldığı törende Gangnam Style şarkısını seslendirdi. Törende, askeri birliklerin geçişi de yapıldı. 
Ülkede 1963 ve 1979 yılları arasında iktidarda olan diktatör Park Chung-hee'nin ilk çocuğu olan Park Geun-hye, 19 Aralık 2012'de yapılan seçimle devlet başkanı oldu. Sanayileşmiş ülkeler arasında en yüksek cinsiyet eşitsizliği oranına sahip Güney Kore'de ilk kez bir kadın devlet başkanı seçildi.