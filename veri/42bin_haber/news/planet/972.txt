Umut'a beş Rus anne talip
Antalya'da Gülsüm Kabadayı tarafından dört yıldır bakılan Umut için Rusya'da "Oğlum olabilir" diyen kadın sayısı beşe çıktı.
Gülsüm Kabadayı'nın Rus televizyonuna çıkmasının ardından Tatyana Kuklina isimli bir kadın, Umut'un oğlu Pavel olduğunu söylemişti. Ancak dün akşam programın ikinci bölümünde dört kadın daha Umut'un annesi olduğunu belirtti. Kadınlardan üçü Rus, ikisi ise Moldovalı. Programın sonunda sunucu, kadınlardan alınan DNA numunelerinin Türkiye'ye gönderilerek, Umut'un DNA'sıyla karşılaştırılacağını söyledi. 
Antalyada 2008 yılında bir otobüsün çarpması sonucu komaya giren ve üzerinden kimlik çıkmayan gencin bakımını 4 yıldır üstlenen Gülsüm Kabadayı, Umut olduğu söylenen Pavel Kuklin isimli gencin, 2004 yılında kaybolduğunu ve 27 yaşında olduğunu belirtti. 
Umutun kemik yaşının 21 olduğunu söyleyen Kabadayı ayrıca Umutun Pavele benzemediğini dile getirdi. Kabadayı, Annesi olduğunu iddia eden Tatyanayı evimde misafir edebilirim. DNA testi de yaptırabilir. Ama Umutu devletim izin vermediği sürece kimse elimden alamaz dedi. 
 
Gazeteye tepki vermedi  
Umutla konuşurken elini tuttuğunu ve sorduğu soruların cevabı evet ise elini sıktığını kaydeden Tatar Türkü Leyla Şamiloğlu, Umuta gazetedeki fotoğrafı gösterdim ve Bu sen misin? dedim. Elimi sıkmadı. Ona Pavel diye seslendim. Tepki vermedi diye konuştu.