Samarasın ofisine Kalaşnikof mermisi
Yunanistanda iktidar partisi merkez-sağcı Yeni Demokrasinin (ND) Atinadaki Genel Merkezi dün sabaha karşı kimliği meçhul şahıslar tarafından Kalaşnikof tipi makinalı tüfeklerle tarandı.Saat 03.00de kimliği meçhul iki saldırgan Singru Bulvarı üzerindeki ND Genel Merkezine gelerek binaya doğru rastgele ateş etmeye başladı. Mermilerden biri ND lideri Andonis Samarasın çalışma odasının penceresine isabet etti. Terörle mücadele dairesi polisi en az 9 mermi kovanı buldu. Saldırıyı üstlenen olmadı. Güvenlik kameralarını incelemeye alan polis, daha önceki saldırılarında Kalaşkinof kullanan Devrimci Mücadele, Sehta ve Opla adlı terör örgütlerinden şüphe ediyor. Ayrıca, saldırının kendilerini iktidar karşıtı olarak tanımlayan anarşistler tarafından gerçekleştirildiği ihtimali üzerinde de duruyor. Atinada son günlerde polis ile anarşistler arasında savaş ilan edildi. Anarşistler, polisin düzenlediği operasyona tepki amacıyla geçen hafta kendileri için olumsuz haber ve yorum yapan 5 ünlü gazetecinin kaldıkları apartmanların girişlerini kundakladı. Hükümet Sözcüsü  Simos Kedikoglu, ND merkezine saldırının demokrasiyi hedef aldığını belirterek Şiddetin iyisi kötüsü yoktur: Yunan toplumu şiddetin başını ezmelidir dedi.