Akşam hanımla evde kriz var
Dışişleri Bakanı Ahmet Davutoğlu, Yunanistan Dışişleri Bakanı Dimitri Avramopulos ile Ankarada Türk Yunan dostluğu örneği sergileyerek, barış mesajları verdi. Davutoğlu, Eskiden Türk ve Yunan yetkililer buluştuğunda basın ne kriz çıkacak diye bakardı. Bugün bu anlamda basına ekmek çıkmayacak. Mükemmel görüşmeler yaptık dedi. Davutoğlunun, Aramızda bir tek kriz var. Ben Atinaya eşimle gittim. Dimitri buraya yalnız geldi sözlerine Avramapulos, Asıl bu sözleriniz üzerine, bu akşam evimde kriz olacak esprisi yaptı.
Davutoğlu ve Avramopulos 4-5 Martta İstanbulda iki ülke arasında düzenlenecek Yüksek Düzeyli İşbirliği Konseyi (YDİK) toplantısının hazırlıklarını ele almak üzere dün Ankarada buluştu. İki bakanın görüşmenin ardından düzenledikleri basın toplantısında iki ülke arasında kriz nedeni olan Kıbrıs konusuna hiç değinilmezken, espriler havada uçuştu.   
BEN EŞLİ GELDİM O EŞSİZ
Davutoğlunun, Aramızda bir tek kriz var. Ben Atinaya eşimle gittim. Dimitri buraya yalnız geldi sözlerine Avramapulos, Asıl bu sözleriniz üzerine, bu akşam evimde kriz olacak esprisi yaptı. 
Davutoğlu da Avramopulosun bu gelişini resmi ziyaret sayıyoruz ama dost ziyareti saymıyoruz. Tekrar bekliyoruz yanıtını verdi.  
PSİKOLOJİK MESAFEYİ KALDIRACAĞIZ
Türkiyeye gelmeden önceki bir anısını paylaşan Avramopulos şöyle konuştu: 
Şoförüm bu sabah havaalanına giderken ne zaman döneceğimi sordu. Çünkü akşam katılmam gereken bir yemek var. 19.00 civarında Atinada olacağımızı söyledim. Türkiye bu kadar yakın mı? dedi bana. İki ülke arasındaki mesafe kilometre ile ilgili değil, psikoloji ile ilgili. Biz bu mesafeyi değiştirmeye kararlıyız.  
SINIR İHLALİ BİLGİSİ GELDİ
Konuklarını genellikle konutunda ya da bakanlıkta ağırladığını, Avramopulosu ise özel olarak Ankara Palasta ağırlamayı seçtiğini belirten Davutoğlunun sözleri başta Avramopulos olmak üzere tüm salonu güldürdü. 
Davutoğlu, şöyle konuştu: 
Kendisine Atatürk ve Venizelosun 27 Ekimde çektirdikleri burada asılı bir fotoğrafı gösterdim. O dönemde atılan dostluk tohumları güçlü işbirliğine dönecek. Dimitri, bu kapsamda sembolik bir adım attı ve gelirken uçağına Türk Büyükelçiyi de aldı. Gelirken hava sahası ihlal ettikleri bilgisi bize ulaştı. Dönerken de Yunan hava sahasını ihlal edecekmiş bizim büyükelçi.