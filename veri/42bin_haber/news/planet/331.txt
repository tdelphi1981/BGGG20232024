Egede göçmen dramı: 18 ölü
Egede yeni bir insanlık dramı yaşandı. Yunan Sahil Muhafaza güçleri, şu ana kadar Midilli adası açıklarında 18 kaçak göçmenin cansız bedenine ulaştı, dokuz kaçak göçmen ise halen kayıp.
Yunan Sahil Muhafaza Güçleri, Cuma günü Midilli adasının Thermio sahili açıklarında dalgalarla boğuşan bir kaçak göçmeni kurtardı.  
Kurtarılan 20 yaşındaki kaçak göçmen ifadesinde Türkiyeden Yunanistana gelmek üzere Perşembe gece yarısından sonra 28 kişinin küçük tekneye bindirildiklerini, bir saat sonra ise kötü hava şartları yüzünden teknenin battığını söyledi.  
Teknedeki herkesin Iraklı olduğunu ve kaçakçılara adam başı 2 bin dolar ödediklerini belirten göçmenin ifadeleri üzerine alarm durumuna geçen Yunan Sahil Muhafaza güçleri Midilli adası açıklarındaki aramalarda 18 kişinin cesedine ulaştı.  
Kayıp oldukları sanılan dokuz kaçak göçmenin bulunmasına yönelik arama çalışmaları sürdürülüyor. Kazanın üzerinden iki gün geçmesi nedeniyle kayıpların canlı bulunmaları ihtimali çok zayıf.  
 