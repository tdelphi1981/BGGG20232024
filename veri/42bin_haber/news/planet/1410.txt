Birbirlerini suçladılar
70 binden fazla kişinin öldüğü Suriye içsavaşında dün şiddetin merkezi Şamın en çok korunan Mezra semtiydi. Rus Büyükelçiliği ile Baas Partisi merkezi arasında patlayıcı yüklü minibüs patlatıldı. 17 araç, içindekilerle birlikte yandı. Aralarında askerlerin ve öğrencilerin de bulunduğu 61 kişi öldü. İki taraf da terör dedi, birbirini suçladı.
SURİYEnin son birkaç haftadır şiddetli çatışmalara sahne olan başkenti Şam, dün Devlet Başkanı Beşar Esad liderliğindeki Baas Partisi merkezini ve Rusya Büyükelçiliğini hedef alan bombalı saldırıyla sarsıldı. Ülkenin en çok korunan bölgelerinden biri olan Şamın merkezindeki Mezra semti, bombalı araçla düzenlenen saldırı sonrası savaş alanına döndü.  
  ÖSO: LÜBNAN'I VURMAYA BAŞLADIK  
Suriye devlet televizyonu, Şamın Mezra mahallesindeki Abdullah Bin Zübeyir Okulu ile Haresta ve Duma minibüs durakları yakınında bomba yüklü aracın infilak etmesi sonucu, aralarında çocukların da bulunduğu 53 kişinin öldüğünü, onlarca kişinin de yaralandığını duyurdu. Suriye İnsan Hakları Gözlemevi ise 15i asker az 61 kişinin hayatını kaybettiğini bildirdi. En az 200 kişinin yaralandığı patlamanın yaşandığı Baas merkezi ve Rus elçiliği ortasında kalan kontrol noktasında büyük bir krater oluştu. İki binanın tamamen yıkıldığını belirten devlet televizyonu, 17 aracın içindekilerle beraber yandığını ve 40 aracın da hasar gördüğünü bildirdi. Çevredeki birçok binanın camları kırılırken, Rus elçiliği ve Baas merkezinde ciddi bir hasar olmadığı bildirildi. Çok sayıda sivil aracın yandığı olayda ölenlerin büyük bölümünün sivil olduğu sanılıyor. Suriyedeki kaynaklar kontrol noktası yakınında bir okul olduğunu, ölenler arasında öğrenciler ile minibüs durağında bekleyen sivillerin de bulunduğunu duyurdu. Ayrıca bir Filistinli siyasetçi de yaralandı. Devlete bağlı El İhbariye televizyonu, yoğun dumanların yükseldiği bölgede, güvenlik görevlilerinin paramparça olmuş cesetleri taşıdığı görüntüleri yayınladı.  
  17 ARAÇ İÇİNDEKİLERLE BİRLİKTE YANDI  
En iyi korunan bölge 
Lübnandaki El Cezire muhabiri, bölgenin Suriyedeki en iyi korunan yerlerden biri olduğuna ve buraya girmek için çok sayıda kontrol noktasından geçmek gerektiğine dikkat çekti. Patlamadan kısa bir süre sonra Şamda iki ayrı saldırı daha meydana geldi. Ordu merkezine düzenlenen havan topu saldırısında, binanın tadilatta olması nedeniyle ölen ya da yaralanan olmadı. Berze mahallesinde de bir patlama meydana geldi, ancak haberlerde ayrıntı yer almadı. 
  Ürküten açıklama 
48 SAAT MÜHLET VERİYORUZ  
İKİ TARAF DA TERÖR DEDİ 
Özgür Suriye Ordusu (ÖSO) patlamadan hemen sonra patlamayla ilgisi olmadığını belirtip rejimi suçladı. Mısırın başkenti Kahirede dün toplantı yapan muhaliflerin en büyük çatı örgütü Suriye Ulusal Koalisyonu (SUK) ise olayı terör saldırısı olarak niteledi. Örgüt, Niyeti ne olursa olsun sivilleri hedef alan her türlü terör saldırısını kınadığını belirtti. Anadolu Ajansına konuşan SUK Ürdün Siyasi Bürosu üyesi Muhammed Gaddah da, Şamdaki patlamalar için Esad yönetimi tarafından muhalefeti kötü duruma düşürmek için yapılmış çirkin bir saldırı dedi. Suriyeden bazı kaynaklar ise saldırının ardında aşırı dinci El Nusra Cephesi olduğunu öne sürdü. Öte yandan SUK, Kahiredeki toplantı sonunda yayımladığı bildiride barış görüşmelerine hazır olduğunu, ancak Esadın bu süreçte yer alamayacağını belirtti.  
Bir ülke ölüyor 
The Economist dergisi son sayısında Bir ülkenin ölümü başlığıyla Suriyeyi kapağa çıkardı. Dergi, bu konuda hiçbir şey yapmayan ABD Başkanı Barack Obamaya Mutlaka bir şeyler yapmalısın çağrısı yaptı. 
 