İsrail'de seçim öncesi anketlerde Netanyahu ve Lieberman önde
İsrail'de 22 Ocak'ta yapılacak genel seçimler yaklaşırken tüm partiler seçim kampanyalarını hız kesmeden sürdürüyor.
Son kamuoyu araştırmaları Başbakan Binyamin Netanyahu'nun başında bulunduğu Likud Partisi ile Avigdor Lieberman'ın başkanlığını yaptığı 'Evimiz İsrail' partisinin yarışı önde götürdüğünü gösteriyor. 
Smith Research isimli kamuoyu araştırma şirketi açıkladığı son kamuoyu yoklaması, seçimlere ortak listeyle girecek olan Binyamin Netanyahu'nun başında bulunduğu Likud ile Avigdor Lieberman'ın başında bulunduğu Evimiz İsrail Partisi'nin, 120 sandalyeli İsrail meclisinde 34 sandalye alacağını gösteriyor. 
Aynı kamuoyu araştırmasına göre İşçi Partisi'nin seçimlerde 18 milletvekili çıkarması bekleniyor. Geçen seçimdeki koltuk sayısını koruyacağı görünen İşçi Partisi'nin yeni lideri Shelly Yachimovich, yeni bir rüzgar yakalayamamış görünüyor. 
ilk kez Yachimovich'in liderliğinde genel seçime girecek olan İşçi Partisi, bir önceki seçimde de 17 koltuk alarak tarihlerinin en büyük seçim yenilgisini yaşamıştı. 
Dini eğilimli Shas Partisi'nin 11, Yesh Atid'in 10, yeni parti kurarak seçimlere katılma kararı alan eski Kadima lideri Tzipi Livni'nin 10, Birleşik Tevrat Partisi'nin 6, Sosyalist Meretz'in 4, Hadash ve Balad'ın ise 3'er milletvekili çıkaracağı öngörülüyor."