Bir tek bebekleri kurtuldu
New Yorkun Brooklyn bölgesinde yaşayan Hasidik (Ortodoks Yahudi) Raizy ve Nathan Glauber çifti ilk bebeklerinin doğumu için evlerine araç çağırdı. Gece yarısından sonra hastane doğru yola koyulan çift yanlarından geçen sedan bir otomobilin çarpması sonucu hayatını kaybetti.
İkisi de 21 yaşında olan Glauber çiftinin bebekleri ise doktorların yoğun çabası sayesinde hayata tutunmayı başardı. Hastaneye ulaştığında hayatını kaybetmiş olan annesinden alınan bebek yaşadığı ciddi solunum problemini atlattı.    
Raizy ve Nathan Glauberın Brooklyn'deki cenaze törenine yüzlerce kişi katılırken, anne ve babasını doğduğu gün kaybeden erkek bebeğin bakımını aile üyeleri üstlendi.  Bebeğin, çocuklarından geriye kalan bir hediye olduğunu ifade eden aile onu sevgiyle yetiştireceklerini belirtti. 
Dün gece gerçekleşen kazada hatanın hangi tarafta olduğu henüz belirlenemezken polis olayı araştırmaya devam ediyor.