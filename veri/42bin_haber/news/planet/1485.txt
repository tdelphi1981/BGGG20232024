Depardieu sonunda Çeçen de oldu
Fransadaki yüksek vergi yasasından kaçarak Rus vatandaşlığına geçen ünlü sinema oyuncusu Gerard Depardieu şimdi de "Fahri Çeçen vatandaşı" oldu. Kafkas dansı yapan Depardieu'ya bir de beş odalı daire hediye edildi.
Çeçen Cumhurbaşkanı Ramzan Kadirovun davetlisi olarak Rusyanın Saransk şehrinden Grozniye gelen Depardieu, görkemli karşılama töreni sonrasında şerefine düzenlenen yemeğe katıldı.  
Gecenin ilerleyen saatlerinde Kadirov ile Depardieu huzurunda Çeçen halk dansları gösterisi başladı. Sıra Kafkasların vazgeçilmez Lezgin dansına gelince ilk önce sahneye Ramzan fırladı. Çeçen liderini sahnede yalnız bırakmayan Depardieu fazlaca kilolarına rağmen kıvrak Kafkas dansını icra etmeye çalıştı. 
Şerefine düzenlenen gecede bir de konuşma yapan ünlü sinema oyuncusu, Ben sadece Rusyayı değil, Çeçenistanı da çok seviyorum. Burada çok cana yakın insanlar yaşıyor. Çeçen kültürü de dünyada tanıtılmalı dedi. 
Depardieu'ye "Çeçenistan'ın Fahri Vatandaşı" unvanı ile beş odalı bir daire hediye eden Kadirov ise ünlü aktörün artık misafir değil "fahri vatandaş" olduğunu söyledi. 
  DEPARDIEU KAFKAS DANSI YAPTI