Ankara Filipinli askerler için yol arıyor
Suriyeli muhaliflerin Golan Tepelerinde görevli 21 Filipinli BM Barış Gücü askerini kaçırmasını Ankara yakın takibe aldı.Dışişleri Bakanı Ahmet Davutoğlu Yemen Konferansı için bulunduğu Londrada hem kendisiyle birlikte olan, hem de Ankaradaki kurmaylarına BM Barış Gücü askerlerinin hangi muhalif güçler tarafından kaçırıldığının tam olarak anlaşılması talimatını verdi.   Youtubeda yayınlanan görüntülerde askerleri kaçıranlar kendilerini Yermük Şehitleri Tugayı olarak tanıtmışlardı.   Hürriyete bilgi veren kaynaklar, Kaçırma olayının arkasında hangi güçlerin bulunduğu tam olarak belli değil. Bunu tespit etmeye ve anlamaya çalışıyoruz. Bunu tespit ettikten sonra rehinelerin serbest kalması için gereken girişimi yaparız. Olayın bölgedeki tansiyonu daha fazla yükseltmeden olumlu sonuçlanmasını arzuluyoruz dedi.   Türkiye geçen yıl Suriyede kaçırılan İran ve Lübnanlıların serbest bırakılması için Katarla birlikte devreye girmişti. İran da Suriyede rejim yanlılarınca kaçırılan Türk gazeteciler Adem Özköse ile Hamit Coşkunun serbest bırakılmasında rol oynamıştı.   Golan Tepelerinde görev yapan BM Barış Gücündeki Filipinli askerlerin kaçırılmasını BM Güvenlik Konseyi de bir bildiriyle kınamıştı.     SURİYE KRİZİ FİLİPİNLER'E SIÇRADI