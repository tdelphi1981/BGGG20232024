Gece kulübünde yangın faciası
Brezilya'nın Santa Maria şehrinde bir gece kulübünde bir müzik grubunun konseri sırasında düzenlenen gösteri nedeniyle çıkan yangında şu ana kadar 180 kişinin cansız bedenine ulaşıldığı, ölü sayısının 200'ü geçebileceği bildirildi.
Rio Grande do Sul eyaleti itfaiye birliğinin komutanı Guido Melo, acil durum görevlilerinin hala ölüleri saymakta olduğunu yüzlerce kişinin de hastaneye kaldırıldığını belirtti. 
KULÜPTEKİLERİN YAKINLARI OLAY YERİNE KOŞTU / FOTO GALERİ 
Melo, İtfaiye erleri diğer kurbanları arıyor. Tam sayı veremiyoruz. İnsanlar paniğe kapılmış ve birbirlerini ezmişler dedi. 
Yerel gazetelerden Estado de S.Paulo olay sırasında gece kulübünde en az 2 bin kişi olduğunu duyurdu. Gece kulübünün sadece bir kapısı olduğu ve yangın çıktığı anda insanların paniğe kapılarak izdihama neden olduğu da bildirildi. 
Yangın şu an söndürülmüş durumda. Olay yerinden ölenlerin cesetleri çıkarılıyor. 
 
Olayın yaşandığı Santa Maria şehrinin eyaletin başkenti Porto Alegrenin 300 kilometre batısında olduğu ifade edildi. 
Rio Grande do Sul eyaletinin valisi Tarso Genro, Twitter'dan yaptığı açıklamada, "Üzücü bir pazar!" derken bütün önlemlerin alındığını belirtti.