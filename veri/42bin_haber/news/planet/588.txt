PKK'lıların İran'ı işaret ettiği öne sürüldü
SAKİNE Cansız, Fidan Doğan ve Leyla Söylemezin Fransanın başkenti Paristeki Kürdistan Enformasyon Bürosunda silahlı saldırı sonucu öldürülmesinin yankıları sürüyor.
ABDnin saygın gazetelerinden New York Timesda Dan Bilefsky imzasıyla yayınlanan haberde, PKKnın kurucularından olan ve 55 yaşında öldürülen Sakine Cansızın erkek kardeşi Metin Cansızın görüşlerine yer verildi.  
Metin Cansız ve diğer aktivistlere göre Sakine Cansız, son yıllarda PKK için para topluyor ve siyasi destek arıyordu. Bayan Cansız (öldüğü güne kadar) âsilere silah sağlanmasında da rol oynamış olabilir diye yazan gazete, ardından ABD ve ABnin PKKyı terör örgütü olarak kabul ettiğini hatırlattı. 
AMAÇ SÜRECİ ÖLDÜRMEK 
Metin Cansız, kız kardeşinin Türkiye ile İmralı arasındaki yeni süreci baltalamayı amaçlayan profesyonel bir suikasta kurban gittiğini belirterek Kardeşim barış sürecini destekledi ve bunu canıyla ödedi. Bunu kim yaptıysa süreci öldürmek istiyor dedi.  
Cansız, bir dönem kendisinin de kardeşiyle beraber hapis yattığını ve onun yetkililere karşı duran tek mahkum olduğunu belirtti. Cansıza göre kız kardeşi hapisten çıktıktan sonra askeri eğitim aldı, gizli toplantılara katıldı, Güneydoğudaki dağlarda PKK kamplarını gezdi, Suriyenin yanı sıra Lübnan ve Kuzey Irakta kaldı ve son olarak Almanyada PKK için para toplamaya başladı.  
İRAN SPEKÜLASYONU 
Almanyada 2007de sorgulandıktan sonra Parise yerleşen Sakine Cansızın sıkı takip altında olduğuna inandığını belirten erkek kardeşi, Yeni yılı Rotterdamda kutladık. Güvenliğinden endişeli değildi. Hiç korkmuyordu. Mutluydu dedi.  
Gazeteye göre bazı PKKlılar, müttefiki Suriyeye karşı duran Türkiyeyi istikrarsızlaştırmak için İranın böyle bir saldırının sponsorluğunu yapmış olabileceğini tahmin ediyor. 
  
 