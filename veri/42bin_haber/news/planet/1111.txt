Cadı diye diri diri yaktılar
Papua Yeni Ginede 20 yaşında bir kadın, cadı olduğu gerekçesiyle çırılçıplak soyuldu, üzerine benzin dökülerek onlarca kişinin önünde diri diri yakıldı.
Mount Hagen kentinde dün yaşanan olayda evli ve 8 aylık kız çocuğu annesi Kepari Leniatanın cadı olduğunu düşünen bir grup, önce kalabalığın önünde genç kadına sıcak maşayla işkence etti. Sonra da yanan odunların arasına atarak öldürdü.  
CADI DİYE DİRİ DİRİ YAKTILAR 
Aralarında öğrencilerin de olduğu grup, olay yerine gelen itfaiye ekiplerini de kovaladı.  
Leniata midesindeki hastalık nedeniyle hafta başında hastanede hayatını kaybeden sekiz yaşındaki bir çocuğun ölmesi için kara büyü yapmakla suçlanıyordu.  
Avustralya kıtasındaki ada ülkesi Papua Yeni Ginede cadı olduğu iddiasıyla kadınların yakıldığı olaylara çok sık rastlanıyor.