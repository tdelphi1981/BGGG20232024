Yemen'de yine kaçak Türk silahları ele geçirildi
Yemen, Türkiye'den kaçak yollarla ülkeye sokulmak istenen 3 bin 780 adet tüfek ele geçirildiğini açıkladı. Tüfekler, üzerinde "ev eşyası" yazılı kolilerden çıktı. Daha önce de Mersin'den Yemen'e gönderilen bisküvi kolilerinden binlerce silah çıkmıştı.
Yemen resmi haber ajansı Saba'ya konuşan Aden Limanı Gümrük Müdürü Muhammed Zumam, plastik ev eşyası olarak etiketlenen 63 kolide 60'ar otomatik tüfek bulunduğunu söyledi. 
Sevkiyatın kim tarafından yapıldığı veya alıcının kim olduğu konusunda bilgi vermeyen Zumam, ele geçirilen silahlardan 115'inin T14 tipi av tüfeği olduğunu belirtti.  
Silahları taşıyan geminin Aden Limanı'na 16 Kasım'da yanaştığı bildirildi. 
BİSKÜVİ KOLİLERİNDEN SİLAH ÇIKMIŞTI 
Yemen Savunma Bakanlığı Kasım ayının başında yine Aden'e gelen bir gemide, bisküvi kutularına saklanmış binlerce Türk yapımı silah bulunduğunu duyurmuştu. 
Türk Dışişleri yetkilileri, Mersin Limanı'ndan yola çıkan kargonun bir Türk şirketi tarafından Yemen'e gönderildiğini doğrulayarak, konunun soruşturulduğunu açıklamıştı. 
İŞTE BİSKÜVİ KUTULARINDAN ÇIKAN O SİLAHLAR / FOTO GALERİ 
  SUSTURUCULU TÜRK BİSKÜVİSİ  
MART 2011'DE DE 16 BİN TAKLİT TABANCAYA EL KONMUŞTU