ABDnin son Suriye formülü
Türkiyeyi de kapsayan Ortadoğu gezisine çıkacak olan ABD Dışişleri Bakanı Kerry, yönetiminin yeni Suriye formülüne destek arayacak. Kerrynin başta Ankarayı ikna etmeye çalışacağı çözümü, muhalefetin Esad Rejimi ile barış müzakeresine oturması.
ABD Yönetimi, Obamanın ikinci döneminde Suriyede nasıl bir politika izleyeceğini bu hafta net bir şekilde ortaya koydu. Başkan Obama, Birliğin Durumu konuşmasında Suriyeden sadece tek bir cümleyle bahsedip, orada da daha önce Esada karşı belirlediği tonu oldukça yumuşatırken, yeni Dışişleri Bakanı John Kerry de Obamanın konuşmasına atıf yaparak, Başkanın bu konudaki politikası su gibi berrak. Yönetimin tercihi, eğer mümkünse politik bir çözüm dedi. 
POLİTİK ÇÖZÜM 
Washingtonda Ürdün Dışişleri Bakanı Nasır Cude ile görüşmesinin ardından düzenlenen basın toplantısında Kerry, Suriye hakkında yöneltilen bir soru üzerine şunları söyledi: Burada tercih edilen sonuç, müzakere edilmiş bir siyasi çözüm ama Esadın iktidardan ayrılışıyla neticelenecek bir sonuç. Sanırım Başkan da bunun olacağına inanıyor.  Esadın şu anki hesaplarıyla ilgili ise sorunu ele almaya ihtiyacımız var. Onun şu anki algılamalarını değiştirmek için yapılabilecek ilave şeyler olduğuna inanıyorum. Bunların ayrıntılarına şimdi bugün girmeyeceğim, burada, işte yeniyim, ama neler önerebileceğimize dair iyi bir hissiyatım var. Yeniden herhangi bir kamuoyu açıklaması yapmaya başlamadan önce birçok oyuncuyla gerçekten istişare etmemiz gerekiyor.
Amerikan diplomatik kaynakları, Kerrynin bahsettiği oyunculardan kastın ise büyük oranda Türkiye olduğunu belirtiyorlar. Dışişleri Bakanı Davutoğlu, iki hafta önce Münih Güvenlik Konferansında yaptığı konuşmada 60 bin kişi öldükten sonra rejimle diyalog kurulmasını isteyenlerin yanıldığını söylemişti. Kerrynin ay sonunda yapacağı Avrupa ve Ortadoğu turunda, Türkiyeye bu planın ayrıntılarını sunması bekleniyor. Politik çözüme ulaşılması için de, bu konuda nihai karar verecek olan Suriye muhalefeti olsa da, Türkiye ile Esad Rejimini temsilen muhalefetin kimle ve nerede müzakere yürütülebileceğinin ele alınması bekleniyor. 
Obama, Esada yumuşadı mı 
Hürriyete bilgi veren Amerikan Yönetiminden üst düzey bir yetkili, Türkiye ve ABD arasında Suriyede hedef olarak politik bir çözüme ulaşılmasında bir farklılık olmadığını savundu. Söz konusunu yetkili, daha önce Suriye konusundaki açıklamalarında öncelikle Esadın ayrılmasına vurgu yapan Obamanın, son Birliğin Durumu konuşmasında ise Suriyeden sadece, Suriyelilerin haklarına saygı gösteren muhalefet liderlerini destekleyip, kendi halkını öldüren Suriye Rejimi üzerinde baskı kurmaya da devam edeceğiz diyerek bahsetmesinin ise bir yumuşama göstergesi olmadığını belirtti. Ancak politik gözlemciler, Kerry, Başkanın bu konudaki politikası su gibi berrak dese de, Obamanın son açıklamasının Esada bir yumuşama belirtisi olduğu konusunda mutabık. 
 