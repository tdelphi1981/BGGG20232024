Rusya'da milletvekiline şok suikast
Rusyada Devlet Başkanı Vladimir Putinin partisinin önde gelen isimlerinden Boris Jerukovun bir suikasta kurban gittiği bildirildi. Jerukov, Kafkasyadaki Kabardino-Balkarya bölgesinin milletvekillerinden biriydi.
RIA Novosti haber ajansının aktardığına göre, aynı zamanda Kabardino-Balkarya Devlet Tarım Üniversitesinin rektörü olan 54 yaşındaki Jerukov, kimliği belirsiz iki kişi tarafından Nalçikteki ofisinde öldürüldü. 
Polisin iki saldırganı aradığı bildirildi. 
PUTİN'İN PARTİSİNDEN
Jerukov, liderliğini Putinin yaptığı Birleşik Rusya partisinin bölge parlamentosu grubundaki başkanlığını yapıyordu. Birleşik Rusya, İçişleri Bakanı Vladimir Kolokoltsevden cinayet soruşturmasıyla şahsen ilgilenmesini istedi. 
Parlamentonun başkan yardımcısı Sergey Neverov da Jerukovun hunharca öldürülmesinden dolayı duyduğu öfkeyi dile getirerek saldırganların çok ağır cezalandırılacağını söyledi. 
Rusya Soruşturma Komitesi Sözcüsü Vladimir Markin de müfettişlerin, cinayetin nedenini bulmaya çalıştıklarını belirtti. Markin, Jerukovun profesyonel nedenlerle öldürülmüş olabileceğini ancak suçun yasadışı silahlı örgütlerce de işlenmiş olabileceğini ifade etti. 
ÜÇÜNCÜ REKTÖR CİNAYETİ
Bu olay Rusyada son birkaç yıl içinde düzenlenen üçüncü rektör cinayeti oldu. 

Haziran 2011de Dağıstan Teoloji ve Uluslararası İlişkiler Enstitüsü Rektörü Maksud Sadıkov, Makaçkalada arabasında öldürülmüştü. Geçtiğimiz Eylül ayında ise St. Petersburg Hizmet ve Ekonomi Üniversitesi Rektörü Aleksandr Viktorov silahlı bir saldırıya kurban gitmişti. 
5 Aralıkta da aynı kentte devlet televizyonu sunucu Kazbek Gekiyev sokak ortasında yine iki kişinin silahlı saldırısıyla öldürülmüştü.