Harvard'daki kopya skandalında cezalar belli oldu
Dünyanın en saygın üniversitelerinden Harvard'da Ağustos ayında patlak veren toplu kopya skandalının faturası kesildi.
Üniversite yönetiminden yapılan açıklamada 125 öğrencinin karıştığı olayla ilgili soruşturmanın tamamlandığı ve bu öğrencilerin yarıdan fazlasının okuldan uzaklaştırıldığı belirtildi. 
Alınan kararları üniversite yönetimi adına çalışanlara ve öğrencilere duyuran Fen-Edebiyat Fakültesi Dekanı Michael Smith, diğer öğrencilerin ise disiplin cezası aldığını ifade etti. 
Üniversite yönetimi, Ağustos ayındaki bir final sınavında çok sayıda öğrencinin "cevaplar üzerinde uygunsuz biçimde işbirliği yaptığı ve cevapları birbirleriyle paylaştığının" ortaya çıkmasının ardından soruşturma başlatmıştı.