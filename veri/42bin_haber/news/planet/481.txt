Kozmetik endüstrisi zorda
İngiltere'de hükümet, Fransız PIP şirketinin ürettiği kansere neden olduğu belirlenen meme silikonu skandalının sonrasında hastaların güvenliğini sağlamak ve agresif satış yöntemlerinin önüne geçmek için önlemler almaya hazırlanıyor.
Estetik ameliyat olmak isteyen hastalara artık ameliyat sonrası oluşabilecek morlukların ve izlerin fotoğrafları gösterilerek gereksiz ameliyatların önüne geçilmesi planlanıyor. 
Ayrıca hastalara herhangi bir operasyona karar vermeden önce daha fazla zaman tanınacak. İngilterede botoks'tan meme implantı operasyonlarına kadar farklı uygulamalar için yeniden düzenlenen kurallar ilke sahibi olmayan kliniklerin çalışmasını düzenleme amacını taşıyor. 
İki alana bir bedava, sınırlı süreli satış imkanı gibi etik olmayan satış teknikleri artık kozmetik ameliyatların pazarlanması için kullanılamayacak. 
ÜCRETSİZ MUAYENELER YASAKLANSIN 
47 bin İngiliz kadına indirimli fiyatlar karşılığında medikal olmayan ve yatak şiltesi doldurmada kullanılan silikon maddesiyle doldurulmuş meme implantlarının takıldığı biliniyor. Bu endüstriyal silikonlar medikal olanlara oranla altı kat daha fazla yırtılma riski taşıyor.  
Konuyla ilgili yaşanan bir diğer endişe ise deneyimsiz güzellik salonu çalışanlarının kırışık giderici botoks enjeksiyonları yapıyor olmaları. Botoks iğnelerinin uzman bir hekim tarafından reçete edilmiş olması gerekirken yarım gün eğitim almış güzellik uzmanları tarafından bilinçsizce uygulanıyor. 
180den fazla katılımcıyla gerçekleştirilen görüşmeler yeni düzenlemenin çerçevesini belirlemede önemli rol oynayacak. Görüşmeler sonucunda hazırlanan raporda katılımcılar, kozmetik müdahalelerin satış elemanları yerine medikal eğitim almış uzmanlar tarafından yapılması gerektiği üzerinde duruyor ve ücretsiz muayenelerin yasaklanması gerektiğini, hastaların da iyice düşünmek için daha fazla zaman ayırmaları gerektiğini düşünüyorlar.  
İngiliz Estetik Plastik Cerrahları Birliği'nden (BAAPS)  de yayımlanan rapora destek geldi. İngiliz hükümetinin nihayi tavsiyesini Mart ayında açıklaması bekleniyor. 
  SONUNDA KENDİSİ PATLADI