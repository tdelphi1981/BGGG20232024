Polisin ailesine taziye mesajı
Kendisini korumakla görevli polis memurunun kanala düşerek ölmesi üzerine ailesine taziye mesajı gönderen Cumhurbaşkanı Abdullah Gül İsveç'te basın mensuplarının sorularını yanıtladı. Başbakan Erdoğan'ın hastalığının sorulması üzerine Gül büyütülecek bir şey olmadığını belirtti.
İsveçteki temaslarını, Upsala şehrine yaptığı ziyaret ile tamamlayan Cumhurbaşkanı Abdullah Gül, kendisini korumakla görevli iken kanala düşerek hayatını kaybeden polis memurunun ailesine taziye mesajı gönderdi. Gül polis memurunun eşi Helena Erikssona bir buket çiçekle birlikte gönderdiği mesajında Eşinizin geçirdiği kaza sonucu hayatını kaybettiğini öğrendim. Acınızı en yüksek duygularımla paylaşıyorum. Size ve geride kalan aile fertlerine ve yakınlarına metanet ve sabırlar diliyorum. Lütfen en derin başsağlığı dileklerimi kabul edin dedi.  
BİRKAÇ GÜNE TOPARLAR
Cumhurbaşkanı Abdullah Gül, İsveç'te basın mensuplarının sorularını da yanıtladı. Gül, Başbakan Recep Tayyip Erdoğan'ın sağlık durumu  anımsatılarak, görüşüp görüşmediklerine ilişkin soruya, Başbakan'ın rahatsızlığında büyütülecek bir şey yok. Haberleştik biz. Bir grip salgını var her tarafta. Hafta içi çalışıp hafta sonları da çalışınca, hafta sonları daha da yoğun çalışınca, bunlar oluyor maalesef. Hepimiz insanız, hepimizde oluyor. Ben de buralarda çok dikkat ediyorum ki grip olmayayım diye. Olunca görüyorsunuz birçok sorun çıkıyor. İnşallah birkaç gün içinde toparlar kendisini yanıtını verdi. 
SAĞ SAĞLİM DÖNMELERİ SEVİNDİRİCİ 
Cumhurbaşkanı Abdullah Gül, kaçırılan kamu görevlilerinin Türkiye'den giden heyete teslim edilmesine ilişkin, "İyi tabii ki muhakkak ki. Uzun süre memleketten uzakta olan ve haber alamadığımız vatandaşlarımızın sağ salim dönmesi sevindirici" diye konuştu. Gül, "Şiddet, silah durursa o zaman güvenlik politikalarından reform politikalarına geçiş kolay olur. Böyle bir süreçteyiz, herkes bunun kıymetini bilsin ve neticeler iyi olsun" dedi. 
BU TÜR KARARLAR İLİŞKİLERE ZARAR VERİR 
Abdullah Gül, Stockholmden ayrılmadan önce basın mensuplarıyla yaptığı kısa sohbet toplantısında temaslarını da özetledi. Temasları sırasında İsveç parlamentosunda alınan sözde Ermeni soy kırımı kararının da gündeme geldiğini ve kendilerine, böyle kararların parlamentoların işi olmadığı, ikili ilişkileri zedeleyebileceğini söylediğini belirtti. İsveçin özgürlük anlayışının çok farklı olduğuna dikkat çeken Gül, Kendilerine 20 yıllık siyasetçi olduğumu ve bunları iyi bildiğimi söyledim. Bu tür kararların ilişkilere zarar vereceğini hatırlattımdedi. Türkiye azınlıklar konusunda, Lozan antlaşması ile Kürtler ve Süryanilerin azınlık sayılmadıklarını belirten Gül, hele Kürt ve Süryaniler hiç azınlık olmadı. Anayasa önünde hep eşit haklara sahip oldular dedi. 
BARIŞ SÜRECİNE DE DEĞİNDİ
Gül, barış süreci konusunda da En çok dikkat edilmesi gereken şey, propagandalar ve silahlı eylemlerin olmamasıdır. Ben her zaman sorunlarımızın kendi irademizle, standartlarımızı yükselterek çözüleceğine inanan bir kişiyim. Herkesin geçmişten bir ders alması gerekir. Arzumuz, silahların bırakılmasıdır. Zaten silahlı illegal bir örgütün Türkiye toprakları üzerinde faaliyetleri olmamalıdır. Terör olmasaydı biz sorunlardan daha önce kurtulurduk. Şiddet ve silahlar durursa, reformlara daha çabuk geçilirdedi. 
GALATASARAY MAÇINI İSVEÇ'TE İZLEDİ
Muhsin Yazıcıoğlu davası ile ilgili ellerindeki bilgileri savcılığa verdiklerini belirten Gül, dava artık uzamamalı, hiç bir şüphe bırakılmamalıdedi. Gül, İsveçte yaşayan vatandaşlarımızın başta anadili sorunları olmak üzere tüm sorunlarını İsveç makamlarına ilettiğini söyledi. Gül, sohbet sırasında Galatasaray maçını İsveç televizyonundan geç saatlere kadar izlediğini ve sonuçtan çok memnun olduğunu belirterek golleri sık, sık gösterdiklerini söyledi.   