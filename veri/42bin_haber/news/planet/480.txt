Türk metro sapığı Macaristanda yakalandı
Avusturyanın başkenti Viyanada altı aydır metroda yalnız kadınlara saldırdığı iddiasıyla aranan Türk vatandaşı Mustafa A. Macaristanda yakalandı.
Özellikle U6 numaralı metroda kadınlara saldırdığı iddia edilen 28 yaşındaki Mustafa A. metroda yalnız yolculuk eden kadınları kurban olarak seçiyordu. Mustafa A.nın şimdiye kadar üç ayrı kadına bıçak ile saldırıda bulunduğu ve tecavüze yeltendiği ortaya çıkmıştı. Metro işletmesinin güvenlik kamerası tarafından kaydedilen görüntüler sayesinde sapığın kimliğini belirleyen polis evine ani baskın düzenlemişti. Ancak Mustafa A. evinde bulunamadı.  
Polis sözcüsü Thomas Keiblinger bu sabah yaptığı açıklamada zanlının Türkiyeye kaçmak için yola çıktığını ve Macaristan sınırları içerisinde yakalandığını duyurdu. Avusturya emniyeti Mustafa A.nın iadesi için gerekli işlemlerin başlatıldığını açıkladı.