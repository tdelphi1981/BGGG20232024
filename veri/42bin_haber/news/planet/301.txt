Patriot formülleri
NATOda Dışişleri Bakanları Türkiyeye savunma amaçlı Patriot füzeleri yerleştirilmesine ilişkin siyasi kararı almış olsalar da, gönderilecek batarya sayısındaki belirsizlik sürüyor.
Patriotların yerleştirileceği yerler ve batarya sayısıyla ilgili incelemelerde bulunmak üzere bir hafta Güneydoğuda kalan NATO uzmanlar heyeti, Brüksele geri döndü. Kulislerde, NATO heyetinin Suriye sınırının uzunluğunu dikkate alarak Türkiyeye 4 ile 6 arasında Patriot bataryası yerleştirilmesi yönünde rapor hazırladığı belirtiliyor. Ankara, Patriotlar için ABDnin de devreye girmesini isterken, Washington yönetiminin, Suriyeden Türkiyeye ciddi boyutta füze tehditi yok gerekçesiyle buna sıcak bakmadığı öne sürülüyor. 
BİRİNCİ FORMÜL
Edinilen bilgiye göre NATO, Ankaranın ABD de destek vermeli ısrarından kaynaklı sorunu çözmek için değişik formüller üzerinde çalışıyor. Öne çıkan formülün 3+1 yöntemi olduğu belirtildi. Buna göre Türkiyeye Almanya 2, Hollanda da 1 Patriot bataryası gönderecek. Bu bataryaların yerleştirilmesinden bir süre sonra Hollandadan gelecek olan bataryanın ABDden gelecek olan batarya ile değiştirilmesi söz konusu olabilecek. 
İKİNCİ FORMÜL
Bir diğer formülün ise Türkiyeye 5 bataryanın gönderilmesi olduğu belirtildi. Buna göre, Almanya ve Hollanda 2şer batarya, ABD ise Almanya ve Hollanda bataryaları yerleştikten sonra 1 batarya gönderecek. ABD, anti füze sistemlerine sahip bir AEGIS gemisini de Türkiye kara suları açıklarında bulunduracak. 
  ALMANYADAN PATRIOTLARA ONAY ÇIKTI  
1 YIL KALACAKLAR
Suriyede Esad yönetimi devrilse bile, Patirotların 2014 başına kadar Türkiyede konuşlu olmaları öngörülüyor. Patriotlar için Türkiyeye gelecek asker sayısının da ilk etapta söylendiği gibi 300 değil, 700-800ü bulabileceği belirtiliyor. 
ÖNE ÇIKAN YERLER
Türkiyede arazi çalışmalarını tamamlayan NATO heyetinin, bataryaların konuşlandırılacağı yerler olarak öncelikle Adana-İncirlik, Malatya-Kürecik, Gaziantep veya Şanlıurfa üzerinde durdukları bildirildi. Ancak Patirotların nereye yerleştirileceği ve batarya sayısının ne kadar olacağına dair belirsizlikleri ortadan kaldıracak net askeri kararın önümüzdeki hafta çarşamba günü alınması bekleniyor.