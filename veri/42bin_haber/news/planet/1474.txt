Bronzlaşmak için ABD'den Londra'ya taşındı
ABD'li bronzlaşma bağımlısı Patricia Krentcil kendi ülkesinde solaryum salonlarına girişinin bir yıl boyunca yasaklandığını ve bu sürede bronz tenini korumak için İngiltere'ye taşınma kararı aldığını açıkladı.
Beş çocuk annesi kadın ABD'de altı yaşındaki kızı Anna'yı solaryuma soktuğu gerekçesiyle kötü bir şöhret kazanmış ve medyanın onu ''ülkenin en kötü annesi'' ilan etmesinin ardından solaryum salonlarına girişi tüm ülkede yasaklanmıştı. 
HOBİMDEN VAZGEÇMEM
Krentcil ''Bağımlılığım aileme büyük utanç yaşattı. Ancak bu hobimden vazgeçmeye niyetim yok. Bazı insanlar sigara içer, bazıları alkol alır. Benim kötü alışkanlığım da bronzlaşmak. Her zaman tatilden yeni dönmüşüm gibi görünmeyi seviyorum. Hiç aynaya bakıp gereğinden fazla bronzlaştığımı düşünmedim. Ben kendimi beğeniyorum'' dedi. 
Londra'yı çok sevdiğini ve solaryum salonlarına geri dönebilmek için eşi ve çocuklarıyla en kısa zamanda buraya taşınacağını söyleyen Krentcil ''Mutlu olmamın tek yolu bu'' dedi. 44 yaşındaki Patricia Krentcil'in 47 yaşındaki kocası Richard, ailesinin bronzlaşma bağımlılığı nedeniyle ünlenmesinin ardından Wall Street'deki işini kaybetmiş ve şu anda iş arıyor.