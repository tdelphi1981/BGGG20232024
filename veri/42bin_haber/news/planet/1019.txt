Rahman Ali: Ağabeyim ölmek üzere
Dünyaca ünlü boks efsanesi Muhammed Ali'nin erkek kardeşi Rahman Ali, ağabeyinin ölüm döşeğinde olduğunu ve kendilerini bile tanımadığını söyledi.
İngiliz the Sun gazetesine konuşan Rahman Ali, Parkinson hastalığı nedeniyle iyice zayıflayan Muhammed Ali'nin haftalar içinde hayatını kaybedebileceğini söyledi. 
Ancak 71 yaşındaki efsanenin durumunun bu kadar kötü olmasının asıl nedeninin Parkinson hastalığı değil, 26 yıllık eşi Lonnie olduğunu belirten Rahman Ali, "Ağabeyimi bizden kopardı. Muhammed neler döndüğünün farkında olsa çok sinirlenirdi" diye konuştu. 
BOKS EFSANESİ MUHAMMED ALİ'NİN FOTOĞRAFLARI 
Rahman Ali, "Ağabeyim konuşamıyor, beni tanımıyor. Çok kötü bir durumda, çok hasta. Birkaç ay da olabilir, birkaç gün de olabilir.Yaza çıkar mı bilemiyorum. Kaderi Tanrı'nın ellerinde. Umarım acı çekmeden aramızdan ayrılır" dedi.

 MUHAMMED ALİ İÇİN GALA DÜZENLENMİŞTİ
 
EN SON YAZIN GÖRÜLDÜ
Muhammed Ali son olarak geçtiğimiz yaz Londra 2012 Olimpiyatları'nın açılış töreninde kamuoyunun önüne çıkmıştı. 
Eşi Lonnie'nin yardımıyla zorlukla yürüyen Ali'nin durumu endişe yaratmıştı. 
2011 yılında da bir başka boks efsanesi Joe Frazier'ın cenazesine giden Muhammed Ali sonrasında ağırlaşmış ve günlerce hastanede kalmıştı.