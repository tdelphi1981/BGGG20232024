Çevre üzerinden Türk-Kıbrıslı krizi
KKTCnin Karpaz yarımadasında bölge halkı, bir grup çevrecinin yol genişletme çalışmalarını protesto girişimine önceki gün engel oldu.
Göstericiler ile halk arasındaki gerginliğe polis müdahale ederken, az sayıda yerel gazete, bölgede yaşayanların çoğunun 1974 sonrası Adaya gelen Türkiye kökenliler olması nedeniyle haberi Türkiyeli-Kıbrıslı gerginliği diye verince, ortam daha da kızıştı. Yeni Kıbrıs Partisinin (YKP) çevreci militanlarının, Türkiye Büyükelçiliğini kastederek Valilik elini burnumuzdan çek pankartı açması üzerine ayağa kalkan Karpazlı köylüler yolu kapattı. Bir grup gazete, olayı Türkiyeli-Kıbrıslı gerginliği diye tanımlarken, sağ medya ise, Karpaz halkının yol istediğini ön plana çıkardı. Karpaz yarımadası KKTCnin stratejik öneme sahip hassas bölgelerinden. Kıbrıs sorunu müzakerelerinde Rumların tarihi kiliselerini gerekçe göstererek ısrarla istediği yarımadaya, 1974 sonrasında tarım işgücü adı altında Türkiyeden gelenler yerleştirildi.