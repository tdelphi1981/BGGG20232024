Grönland'da altın madeni bulundu
Danimarka'ya bağlı Grönland'da yapılan sondajlar netice verdi ve yeraltında büyük bir kemer şeklinde altın madeni bulundu.
Küresel ısınma nedeniyle hızla eriyen buzulların altında maden aramalarını yürüten firmalar çalışmalarının neticelerini almaya başladılar.  
Nuna Minerals A/S şirketi Direktörü Ole Christensen, Grönland'dın güney bölgesindeki Nanortalik Gold bölgesinde uzunca bir kemer şeklinde altın madeni bulunduğunu açıkladı.  
Altın madeni bulunan bölgenin jeolojik yapısının, Kuzey Amerika'da halen çalışır durumdaki altın madenlerinin bulunduğu bölgeyle aynı olduğu bildirildi.  
Nuna Minerals A/S şirketi Direktörü Ole Christensen yaptığı açıklamada "Güney Grönland bölgesinde yürüttüğümüz altın projesinde çok heyecanlı bir keşifte bulunduk. Vagar Gold adı verdiğimiz projemizde, yılın başında çok geniş bir alanda granitlerin içinde altın bölgeleri bulunduğunu fark ettik. Çalışmalarımızı genişletince bulunduğumuz yerden kuzeye doğru 90 km.'lik bir alanda dağ kalıntıları içinde çok geniş altın kemeri bulduk. Bulduğumuz altın kemeri daha önce hiç araştırılmamış bir altın kemeri. Tahminlenler doğru çıktı ve Grönland'ın yeraltı zenginlikleri ortaya çıkmaya başladı" diye konuştu. 
Grönland'da ikinci büyük değerli madeni zümrüt oluştuyor. Grönland'da yeraltı zenginliklerinin araştırılmaya başlanması ile birlikte, elde edilecek zenginliklerin, Danimarka ve Grönland arasında nasıl paylaşılacağı tartışılmaya başlandı.  
Kısmi özerkliği olan Grönland, elde edilecek zenginlikleri paylaşmak istemezken, Danimarka'da bazı siyasi partiler, Grönland'a asker konuşlandırılması şeklinde fikirler ortaya atmaya başladılar. 
Grönland'da yeraltı zenginlikleri keşfedildikçe, Danimarka ile arasında sorunların da artması bekleniyor.