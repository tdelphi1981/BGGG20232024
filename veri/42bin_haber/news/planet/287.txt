Merkürde düpedüz buz
Merkürü araştıran Messenger sondası, çok önemli bir bulguya ulaştı.
Bu uzay sondasını yöneten ABD Ulusal Havacılık ve Uzay Dairesi (NASA), Merkürün kuzeyinde buza rastlandığını duyurdu. Karanlıkta kalan bir bölgede bulunan buzun 0.46 metre ile 19.8 metre derinlikte olduğu sanılıyor. Buz, bir kraterin içinde, tanımlanamayan organik bir maddeyle kaplı olarak duruyor. Merkürde yaşam belirtileri olarak yorumlanan buz kütlesi, bilim dünyasında büyük yankı uyandırdı. 
DÜNYANIN BENZERİ 
Bu bulgunun aynı zamanda, Dünyada yaşamın nasıl olanaklı hale geldiğine ilişkin açıklamalara da yeni bir boyut katabileceği ifade ediliyor. California Üniversitesi bilim insanı David Paige, İç Güneş sisteminde, Dünyada yaşamı olanaklı kılan maddelerin aynılarını korunmuş olarak bulmak heyecan verici yorumunda bulundu. Güneşe en yakın gezegen olan Merkür, Güneş Sistemindeki 8 gezegenin en küçüğü. Dünyanın üçte biri büyüklüğündeki Merkürün çapı, 4 bin 880 kilometre. Merkürün yüzeyinde sıcaklık, 425 ila eksi 180 derece arasında değişiyor. 
  
  
 