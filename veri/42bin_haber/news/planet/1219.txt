Bin Ladini vurdu, aç kaldı
El Kaide lideri Usame Bin Ladini vuran Amerikalı asker ilk kez konuşurken, askerden sonra kendisini sağlık sigortası ve emeklilik haklarından mahrum eden Amerikan devletine ateş püskürdü.
Amerikan Esquire dergisine adını vermeden konuşan SEAL komandosu, Pakistanın Abbottabad kentinde 1 Mayıs 2011de gerçekleşen baskında Bin Ladini sadece 15 saniye gördüğünü söyledi ve o anları Şaşırmış görünüyordu. Beklediğimden daha uzun boylu çıktı ifadeleriyle anlattı. Bin Ladinin yanındaki kadını kendisine doğru itmeye çalıştığını ileri süren asker Kadının üzerinde bombalı yelek var mıydı bilmiyorum. Her ikisi şehit olsun diye itiyor olabilirdi. Uzanabileceği bir yerdi silah vardı. O bir tehditti. O yüzden üzerindeki bombayı patlatmadan olabildiğince hızlı kafasından vurmak zorundaydım. O saniyede onu alnından iki kez vurdum. Bam! Bam! yere düşünce aynı yerden bir kez daha vurdum diye sözlerini sürdürdü. 
Git kendini becer diyorlar  
Bin Ladini öldüren kurşunları sıkan komando, geçen yıl Ağustosta 16 yıl hizmet ettiği ordudan emekliliğini istedi. Orduda emeklilik için 20 yıl hizmet şartı olduğu için başvurusunu yaptığı gün bütün hakları elinden alındı, sağlık sigortası durduruldu. Asker, Bana 16 yıl için teşekkür ettikten sonra şimdi git kendini becer dediler diye yakındı.