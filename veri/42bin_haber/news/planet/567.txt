Azeri topraklarına Ermeni isimleri
Yaklaşık 20 yıl önce Ermeniler tarafından işgal edilen Yukarı Karabağ ve etrafındaki 7 ilde Türkçe yer isimlerinin değiştirilerek Ermeni diplomasisi tarafından uluslararası alanda kullanılmaya başlaması Azerbaycan yönetimini harekete geçirdi.
Milli İlimler Akademisi konuyla ilgili çalışmasında söz konusu bölgelerin tarihi Türk yerleşim birimlerini olduğunu ortaya koydu. Çok sayıda tarihi kaynak, arşiv belgesi, eski harita ve resmi evrak taranarak yapılan araştırmalar sonucunda Yukarı Karabağ ve civar illerindeki 277 Türkçe yer isminin Ermenice isimlerle değiştirildiği görüldü. Buna göre, Ermeniler bazı isimleri tamamen değiştirirken, bazılarında ise  Ermeni dilinin fonetik yapısına uygun değişiklikler yaptı. Örneğin, eski Türk yerleşim birimlerinden Ağdamın ismi Akna, Hocalının İvanyan, Gubadlının Sanasar, Laçinin Berdzor, Cebrayilin Jrakan yapıldı.   
  
  
  
  
 