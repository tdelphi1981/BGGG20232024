Bulgaristan'da Türk vekile suikast girişimi
Bulgaristan'da, üyelerinin çoğunluğunu Türklerin oluşturduğu muhalefet Hak ve Özgürlükler Hareketi (HÖH) lideri Ahmet Doğan'a karşı silahlı saldırı girişiminde bulunuldu. Kürsüde konuşma yaptığı sırada Doğan'a silah doğrultan saldırganın tabancası tutukluk yaptı.
Çoğunluğunu Türklerin oluşturduğu HÖH partisinin 8'inci olağan kurultayında parti lideri Ahmet Doğan'a karşı silahlı bir kişi saldırıya teşebbüs etti. 
Ahmet Doğan'ın, kongrede program konuşmasını yaptığı esnada, kimliği belirlenemeyen genç bir kişi, elindeki tabanca ile hızla kürsüye doğru koşarak, ateş etmeye çalıştı. İŞTE O İNANILMAZ ANLAR 

 
Yaklaşık 3 bin kişinin bulunduğu salonda, kürsünün yanında bulunan HÖH milletvekilleri Ahmet Doğan'ı yere yatırırken, saldırganı ateş etmeden etkisiz hale getirdiler. 
Yaklaşık beş dakika süren olay sırasında saldırgan, salonda bulunan HÖH milletvekilleri ve delegeler tarafından etkisiz hale getirildi ve güvenliği sağlayan Milli Güvenlik Servisi yetkililerine teslim edildi. 
SALDIRGAN KÜRSÜYE BÖYLE GELDİ / FOTO GALERİ 
CHP'Lİ VEKİL: İNANILMAZ BİR SAHNEYDİ
Kurultayı takip eden Cumhuriyet Halk Partisi (CHP) heyetinden Tekirdağ Milletvekili Emre Köprülü, suikast anını hurriyet.com.tr'ye anlattı. 
Köprülü, "Saldırgan koşarak geldi. Kürsüye geldiği anda silahını çekti. Genel Başkan Doğan'ın şakağına dayadı. İnanılmaz bir sahneydi. Salondaki herkes şoka girdi. Bizler de şoka girdik" dedi. 
Kimliği açıklanmayan saldırganın Burgazlı olduğu bilgisine ulaştıklarını belirten Köprülü, salondaki güvenlik zafiyetine dikkat çekti. 
Köprülü, "Bir güvenlik zafiyeti olduğu ortada. Salona girişte herhangi bir arama yapıldığına şahit olmadım" diye konuştu. 
KILIÇDAROĞLU'NDAN KINAMA 
DURUMU İYİ
Anadolu Ajansı'nın haberine göre, kongre salonunda yaşanan paniğin ardından verilen arada konuşan HÖH Genel Başkan Yardımcısı Lütfi Mestan, Doğan'ın sağlık kontrolünden geçirildiğini ve sağlık durumunun iyi olduğunu söyledi.  
 Saldırgan suikast girişiminin ardından çevredekiler tarafından feci şekilde dövüldü. 
Lütfi, bu tatsız olayın ardından Doğan'ın kendini iyi hissettiğini ancak bu ortamda konuşmasını sürdürmesinin mümkün olmayacağını bildirdi. Bulgarca, İngilizce ve Türkçe olarak hazırlanan konuşma metninin tüm delegelere dağıtılacağı belirtildi. 
Lütfi, kongrenin saat 15.00'te devam edeceğini bildirdi.HÖH Milletvekili Remzi Osman ise AA muhabirine yaptığı açıklamada, saldırıyı sert bir dille kınayarak, saldırganın tanıdık biri olmadığını söyledi. 
Hak ve Özgürlükler Hareketi (HÖH) partisinin 23 yıllık lideri Doğan'ın, kongrede yapacağı konuşmada, görevden çekilerek, HÖH genel başkanlığı için Genel Başkan Yardımcısı Lütfi Mestan'ın adaylığına destek verilmesi çağrısında bulunması bekleniyordu. 
  
  
  
  
  
 