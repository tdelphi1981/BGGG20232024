O gemi AB yasağına takıldı
Türkiyeden Libyaya giderken fırtınaya tutulduğu için Yunanistanın Volos limanına yanaşan ve yükünde av tüfekleri, ses silahları ve fişekler bulunduğundan geçen Perşembe günü alıkonan St Vincent bandıralı Alexandretta yük gemisinin limandan hareketine bugün de izin verilmedi.
İstanbuldan hareket eden gemi fırtınaya tutulunca Volos limanına yanaştı. Bunu yapabilmek için de uluslararası sulardan çıkıp Yunan karasularına girdi.  
Volos Limanı yetkilileri Hürriyete, gemideki yükün evrakları ile bir sorun bulunmadığını, evrakların yasal olduğunu, ancak AB sınırlamaları nedeniyle geminin alıkonduğunu söylediler.  
Aynı yetkililer, ABnin Libya, İran ve Suriye gibi ülkelere yaptırımları çerçevesinde silah taşıyan gemilerin Yunanistan dahil herhangi bir Avrupa ülkesinden geçmelerine izin verilmediğini belirttiler.  
Volos limanı yetkilileri ABnın yasağı var. Gemideki yükün Libyaya gitmesine izin verilip verilmeyeceği inceleniyor dediler.  
Yunan devlet radyo televizyonu dahil Yunan medyası Alexandrettanın yakıt ikmali için Volosa geldiğini, gemide Kalaşnikof dahil çeşitli tipte silah ve cephanelik bulunduğunu, silahlarlın Libya değil de Suriyedeki muhaliflere gönediriliyor olması ihtimalinin araştırıldığını iddia etmişti. Yunan medyası, yükün evraklarının yasal olduğu ve geminin hangi nedenyle tutulduğuna hiç değinmedi.