Bu Fransanın Roboski'sidir
BDP Eşbaşkanı Selahattin Demirtaş ile Gülten Kışanak, Paris'e gelerek Ahmet Kaya Kürt Kültür Merkezi'nin önünde toplanan yaklaşık 3 bin kişiye hitap ettiler. Ardından yürüyüşe geçerek, cinayetin işlendiği Kürdistan Enformasyon Bürosu'nun önüne geldiler.
Burada Fransa ve Türkiye'ye seslenen Demirtaş, "Bu olay Fransa'nın Roboski'sidir. Sorumluları önce Türkiye, sonra da Fransa'dır. Bunu aydınlatmayan altında kalır" dedi. 
Sakine Cansiz'in babasıda kalabalığa hitap ederek, "Kızımı barışı istemeyenler öldürdü. Birlik içinde olun ve katillerini bulun" dedi.  
Leyla Soylemez'in babası da, "Kızım bana beraber Diyarbakır'a gidelim baba derdi. Şimdi kızımın cenazesini alıp Diyarbakır'a gideceğim" dedi.  
MANTAR TABANCA DAHİ PATLATILAMAZ 
Ahmet Kaya Kültür Merkezi'nde ilk sözü alan Selahattin Demirtaş, "Böyle bir olaydan dolayı Pariste olmaz istemezdik, özgürlüğü ve barışı kutlamak için Parise gelmek isterdik. Ama acıyı paylaşmak için buradayız. Hiçbir devrimciye böylesine alçakça, namertçe saldırılmaz, hiçbir devrimci, bu şekilde katledilmeyi hak etmez" dedi.  
Fransız istihbarat birimlerinin cinayetlerde kusuru bulunduğunu ifade eden Demirtaş, şöyle konuştu: 
"Bu kadar işlek bir caddede, Fransız istihbaratının bilgisi olmadan mantar tabancasının dahi patlatılamayacağı bir yerde, kimse bize 'Fransız istihbaratının bilgisi dışında bu olay olmuştur' demesin. 
Yıllardır Türk istihbaratıyla işbirliği yapıp buradaki Kürt siyasetçileri baskı altına alma politikalarına son vermek istiyorsa önlerinde bir fırsat vardır. Bu olay faili meçhul, faili gizli bir olay değildir.  
Parisin varoşlarında bile Kürtleri izleyip istihbarat toplayan çocuğundan kadınına gencinden yaşlısına kadar herkes hakkında hergün fotoğraflarla, video kayıtlarıyla istihbarat toplayan Fransız istihbaratı, Parisin merkezinde 3 Kürt kadın siyasetçinin infazından bilgisi yoktur demesin kimse bize. Ellerindeki bilgi ve belge neyse derhal kamuoyuyla paylaşmalarını bekliyoruz."  
  PKKLILARIN CENAZELERİ TÜRKİYEYE GETİRİLECEK  
ÖRGÜT İÇİ İNFAZ İDDİALARINA TEPKİ 
Cinayetlerin "örgüt içi infaz" olduğu yönündeki iddialara da değinen Demirtaş, bu olayın "iç infaz, hesaplaşma" denilerek kapatılamayacağını,  kapatılmak istenmesi halinde milyonlarca insanla alanlara çıkacaklarını söyledi. 
Gültan Kışanak ise, Öldürülen üç kadın Kürt halkının özgürlük savaşçıları. Kürdistan'ın üç güzel gülü. Bu üç kadın hayatlarını Kürt halkının ve kadınlarının özgürlüğüne adadılar. Biz onların hayalini gerçekleştireceğiz. Kürt halkı ve Kürt kadını özgür olacaktır ifadelerini kullandı. 
Paris'te yarın da Avrupa'nın dört bir yanından gelen Kürtlerin katılımıyla Gare de l'Est meydanında büyük bir gösteri düzenlenecek. Kışanak ve Demirtaş da bu yürüyüşe katılacak.  
Roboski olarak da bilinen Uludere operasyonunda, Türk Hava Kuvvetlerinin 28 Aralık 2011de Şırnak'ın Uludere ilçesi yakınlarındaki Ortasu (Roboski) köyünü bombalaması sonucu 34 sivil hayatını kaybetmişti.  

 