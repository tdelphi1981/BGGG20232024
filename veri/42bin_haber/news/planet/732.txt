Cezayir operasyonu kanlı bitti
Cezayir ordusu İlizi kentinin Ayn Emnas bölgesindeki doğalgaz tesisinde El Kaide bağlantı militanların elinde bulunan rehineleri kurtarmak amacıyla ikinci bir operasyon düzenledi.
Resmi haber ajansı APS, operasyonda 7'si rehine 18 kişinin hayatını kaybettiği bildirildi. 
Operasyonda ölen rehinelerin uyrukları açıklanmadı. 
Yaklaşık 30 rehinenin ise akıbeti meçhul. 
Cezayir güvenlik kaynaklarından edinilen bilgiye göre, özel harekat timlerinin bölgeye yaklaştığını hisseden militanların rehineleri infaz ettiği öne sürüldü. 
  İLK OPERASYON  
Militanların elinde İngiliz, Amerikan, Çin ve Norveç asıllı rehinelerin bulunduğu sanılıyordu.   
Rehineleri alıkoyan Kanla İmza Atanlar Tugayı, Cezayir ordusunun daha önce tesise düzenlediği rehine kurtarma operasyonunda 34 rehine ve 15 örgüt  üyesinin öldüğünü, ellerinde ise sadece 7 rehinenin kaldığını iddia etmişti. 
Son operasyondan önce militanların başı Abdulrahman el Nigeri, hükümetin militanlarla müzakere etmek ya da rehineleri ölüme terk etmek arasında seçim yapması gerektiğini açıklamıştı.  
El Nigeri, bulundukları alanın bubi tuzaklı mayınla döşeli uyarısında bulunmuş ve bir operasyon yapılması halinde tesisi havaya uçurmaya yemin etmişti.  
Militanlar, Fransa'nın Mali'ye yönelik askeri müdahalesini durdurmasını talep ediyor.