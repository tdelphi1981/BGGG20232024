Brennan'ın CIA Başkanlığı'na onay
ABD Senatosu, John Brennan'ın ABD Merkezi Haber Alma Teşkilatı (CIA) Başkanı olmasını onayladı.ABD Senatosu'ndaki oylamada, senatörlerin 63'ü Brennan'ın (57) başkan olması lehine oy kullandı.Senatörlerin 34'ü, Beyaz Saray Terörle Mücadele Danışmanı olan Brennan'ın aleyhinde oy verdi. Cumhuriyetçi Rand Paul, Beyaz Saray'dan, ABD'de insansız hava araçlarının kullanılması konusunun aydınlatmasını talep etmiş ve yaklaşık 13 saat konuşma yaparak, oy kullanma işlemini engellemeye çalışmıştı.Brennan, kasım ayından bu yana vekaleten CIA Başkanlığı yapan Mike Morrell'in yerini alacak. ABD Başkanı Barack Obama, yaklaşık 2 ay önce Brennan'ı CIA Başkanlığı'na aday göstermişti. Brennan, geçen ay, insansız hava araçlarının sadece bir caydırıcı unsur olarak, yakın ve büyük terörist tehditler için kullanıldığını savunmuş ve adaylığıyla ilgili Senato İstihbarat Komitesi'ne yaklaşık 4 saat ifade vermişti. Brennan'ın konuşması salonda protestolara neden olmuştu.