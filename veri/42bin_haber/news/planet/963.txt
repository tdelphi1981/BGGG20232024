Sarkozy, Merkele böyle iltifat etmiş! Koketsin!
Fransada yeni piyasaya çıkan bir kitaba göre eski cumhurbaşkanı Nicolas Sarkozy, 2011deki G20 zirvesinde Almanya Başbakanı Angela Merkel ile girdiği samimi bir sohbette muhatabına koket diye iltifat etti, Ah, Angelanın dekoltesi dedi.
ALMANYA Başbakanı Angela Merkel ile Fransanın eski cumhurbaşkanı Nicolas Sarkozynin bir dönem samimiyeti abartıp tercümanlarının yüzünü kızartan ifadeler kullandığı bildirildi. Sarkozye yakın isimlerden olan eski Tarım Bakanı Bruno Le Mairein Jour de Pouvoir (İktidar Günleri) adlı kitabında aktardığına göre 2011 yılında, G20 zirvesindeki ikili görüşmede Sarkozy, Merkele güzellik tavsiyeleri verdi. Le Mairenin aynen aktardığı diyalog şöyle:  
Merkel: Sen makyaj mı yaptırıyorsun Nicolas?   
Sarkozy: Her zaman Angela, her zaman. Makyaj yaptırmazsak televizyonda kötü görünüyoruz. 
Merkel: Ben makyaj yaptırmayı sevmiyorum. 
Sarkozy: Yanılıyorsun Angela. Emin ol, makyajlı çok daha iyi görünüyoruz. 
Merkel: O zaman iyi bir makyöz tutmak lazım. 
Sarkozy: Benim özel makyözüm var. Çok iyi, gerçekten harika bir makyöz. 
Merkel: Aynı şey kuaför için de geçerli Nicolas. Yıllarca benim saçımla dalga geçtiler. Bir gün Berlinin en iyi kuaförüne gittim. Artık kimse dalga geçmiyor. 
Sarkozy: Angela saçların çok iyi yapılmış. Konuşmalar normal, çünkü sen koketsin.  
Merkel: Koket mi? 
Sarkozy: Evet koket! Senin göğüs dekoltesi hikayenin dikkatimden kaçtığını mı sanıyorsun? Ah, Angelanın dekoltesi... Fransada herkes bundan söz etti. 
Ne demek 
Fransızca coquette kelimesinden gelen ifade, yerine göre şuh, alımlı, çekici kadınlar için kullanılıyor. Ancak bazen yosma gibi hakaret amaçlı da telaffuz edilebiliyor.