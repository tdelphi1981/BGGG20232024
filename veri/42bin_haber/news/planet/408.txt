İran'da ezan saatinde uçak yasağı
İran meclisi ülke genelinde ezan okunurken uçakların uçmasını yasakladı.
Reutersın Mehr Haber Ajansından aktardığına göre, Meclis Kültür Komitesi Başkanı Ali Tahiri, Yeni kararnameye göre, uçakların ezan okunması sırasında özellikle de sabah ezanı saatlerinde uçması yasaktır dedi. 
Havacılık Kurumu Başkanı Hamid Rıza Pehlevani ise uçakların sabah ezanından yarım saat sonra kalkabileceğini, böylece yolcuların dini vecibelerini yerine getirebileceğini söyledi.  
Kültür Komitesi Başkanı Tahiri ayrıca havalimanlarında ve havayolu şirketlerinde çalışan kadınların da tesettür kurallarına kesinlikle uyması gerektiğini söyledi. 
"ÖRTÜNME PARASI" İDDİASI
Öte yandan İranın Buşehr Nükleer Santralinde çalışan Rus kadınlara tesettüre girmeleri için para ödendiği yönündeki haberleri yalanlandı. 
Konsolosluk İşlerinden Sorumlu Dışişleri Bakan Yardımcısı Hassan Kaşkavi, Fars Haber Ajansına yaptığı açıklamada, Yerel büromuzdan ve Buşehr Valiliğinden aldığımız bilgiye göre, Rus kadınlara örtünmeleri için ödeme yapıldığı haberleri kesinlikle doğru değildir dedi. 
Dün Buşehr milletvekili Mehdi Musavinejad, ISNA haber ajansına yaptığı açıklamada, Nükleer tesiste çalışan Rus kadınlar anlaşmaları gereği örtünme parası alıyor demişti.
 

 