İtalya'da dev yolsuzluk operasyonu
Türkiye savunmasında kilit ihalelere imza atan İtalyan Finmeccanica şirketler grubu CEOsu Giuseppe Orsi, 51 milyon euroluk yolsuzluk iddiasıyla gözaltına alındı.
Savunma, havacılık ve güvenlik alanında dünyanın altıncı, Avrupa'nın üçüncü ve İtalyanın lider şirketler grubu Finmeccanicanın merkezinin bulunduğu Milano yakınındaki Busto Arsizio kentinde sorgu hakimi kararıyla gerçekleştirilen operasyonda, şirketin CEOsu Giuseppe Orsi gözaltına alındı.  
Napoli Cumhuriyet Savcılığının bir süreden bu yana sürdürdüğü soruşturma kapsamında, dünyanın en büyük savunma şirketlerinden biri olan ve Türkiyede de bir ofis bulunan Finmeccanicanın yurt dışındaki ihaleleri takibe alındı. Savcılık, Finmeccanica Dış İlişkiler eski Müdürü Lorenzo Borgogni ve bazı tanıkların verdiği bilgiler ışığında, şirketin Başkanı ve CEOsu Giuseppe Orsi hakkında geçen yıl bir soruşturma başlattı. Savcılığın iddiasına göre; Finmeccanicaya ait olan helikopter tasarım ve üretim şirketi Agusta Westlandın Hindistana yönelik 2010 yılında gerçekleştirdiği 12 helikopterlik mega satışa rüşvet karıştı. Olayla ilgili şu iddialar ortaya atıldı: 
"Finmeccanica, o dönemdeki Berlusconi liderliğindeki hükümetin ortağı parti Kuzey Birliğine 10 milyon euro rüşvet verdi. Rüşvetin belgelerine ise İsviçrede ulaşıldı. 10 milyon euro, İsviçre bankaları kanalıyla, 'Karanlık fon' oluşturularak, Kuzey Birliğine aktarıldı. Tüm deliller ışığında Busto Arsizio soruşturma hakimi kanalıyla Giuseppe Orsi sabah saatlerinde gözaltına alındı. Savcılık ayrıca Augusta Westlandın CEOsu Bruno Spagnoli hakkında da, aynı suçlamayla ev hapsi kararı aldı. Ayrıca Augusta Westlandın İtalyanın başta Varese kenti olmak üzere Roma ve Milanodaki merkezlerinde de aramalar yapıldığı belirtildi. 
Aynı gerekçeyle Finmeccanica bünyesinde yer alan ve Türk Hava Kuvvetleri Komutanlığı için ürettiği helikopterlerle de Türkiyede yakından tanınan  Agusta Westland Firması Başkanı Bruno Spagnolini hakkında da ev hapsi kararı çıkartıldı. Operasyon kapsamında yeni gözaltıların olabileceği bildirildi.  
HELİKOPTERDEN UZAY KEŞFİNE HER YERDE VAR
Finmeccanica Türkiyede ATAK projesi kapsamında dokuz adet T-129 taarruz helikopteri,  Deniz Kuvvetleri Komutanlığına Meltem 3 Projesi kapsamında 10 adet ATR-72 tipi uçakların ihaleleriyle gündeme gelmişti.   
Ayrıca yüzde 67 Finmeccanica, yüzde 33 Fransız Thalese ait olan Telespazio, Türkiyenin uzayı keşif projesi Göktürk uydusu ve proje yapılanması içinde önemli bir rol üstlenmişti. Grup, faaliyetlerini daha iyi yönetebilmek için Ankarada bir merkez açmıştı. Operasyonun şirketin Türkiyedeki projelerine etkisi zaman içinde belli olacak.