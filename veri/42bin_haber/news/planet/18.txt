Eski bakandan Cezayire kol hareketi
Fransa eski savunma Bakanı Gerard Longuetnin, Cezayirin "Fransız sömürgeciliği sırasında işlediği suçları tanıması" çağrısı üzerine kol hareketi yapması iki ülke ilişkilerini gerdi. Cezayirliler "Fransız sağı her zaman aptal ve kötü" diye tepki gösterdi.
Senato Televizyonuna konuk olan Savunma eski bakanı Gerard Longuet, programın sonunda jenerik akarken AFP haber ajansından "Cezayirli bakan, Fransadan sömürgecilik sırasında işlediği suçları tanımasını istedi" haberi ekranlara düştü. Jenerik akarken haberi yorumlayan Longuet, "Buna yanıtınız ne olur" sorusuna sözle değil kol hareketi ile yanıt verdi. Akışın hâlâ devam ettiği Public Senat televizyonunu izleyenler eski Bakanın kol hareketini canlı olarak gördüler. Bakan Longuet daha sonra kendisine yöneltilen sorulara, "Evet, bu haberle ilgili olarak kol hareketi yaptım" diyerek olayı doğruladı. FRANSIZ BAKAN FENA YAKALANDI 
'APTAL VE KÖTÜ FRANSIZ SAĞI' 
Bakanın hareketi Hollandeın bu ay ortasında ziyaret edeceği Cezayirde tam bir infial yarattı. Cezayirin bağımsızlığı için savaşan ve şu anda iktidarda olan Milli Özgürlük Cephesi FLNin sözcüsü Aissa Kassa, "Her zaman Fransız sağının aptal ve kötü olduğu söylenir. Fransanın ruhu sömürgeci" dedi. Radikal islamcı parti sözcüsü Lakhdar Benkhellaf da, "Bu utanç verici bir tavır. Cezayir halkının yüzüne fırlatılmış bir küfürdür. Hollandeın 1961 olaylarını tanıması yetmez, Cezayir sömürgesi sırasındaki suçları da tanımak zorundalar" diye konuştu. Eski direnişçi ve Senato Başkan Yardımcısı Zohra Drif de, "Kınıyorum. Her zaman Fransa sömürgesinin en iğrenç sömürge olduğunu söyledim" diye tepki gösterdi. 
'KİŞİSEL TAVRI' 
Cezayirde bulunan Sanayi Bakanı Arnaud Montebourg ise, "Bu Fransayı değil, Longuetnin kendi kişisel tavrını yansıtır" diyerek ortamı yumuşatmaya çalıştı. Hollande, büyük önem verdiği Cezayir gezisi öncesi, 17 Ekim 1961de Pariste ayaklanan Cezayirlilerin eylemini kanlı şekilde bastıran olaylarda Fransız devletinin sorumluluğunu ilk kez resmen tanıyarak önemli bir jest yapmıştı. Hollande, Cezayir gezisinde Buteflika yönetimini, El Kaidenin kontrolüne giren sınır komşusu Maliye askeri müdahale konusunda ikna etmeye çalışacak.