Alırlar almazlar önemli değil bir yere kadar
Başbakan Tayyip Erdoğan, ABye üyelik sürecinin halen Türkiye için stratejik öneme sahip olduğunu belirterek, Türkiyeyi ABye alırlar veya almazlar hiç önemli değil. Ama nereye kadar? Tabii ki bir yere kadar. Bir yerden sonra biz de kararımızı veririz dedi.
Erdoğan, konuşmasını, Türkiyenin üyeliği Avrupada alarm veren ırkçılığa karşı adeta panzehir olacaktır sözleriyle sürdürdü.
Erdoğan, 1870 yılından beri bünyesinde Türkoloji Bölümünü barındıran ELTE Üniversitesinde Türk dış politikası ve küresel barış konulu bir konferans verdi. Erdoğan konuşmasında şunları söyledi: 
HİÇ ÖNEMLİ DEĞİL 
Üzülerek söyleyeyim ki Macaristanın gösterdiği yapıcı yaklaşımı ABnin geneli için söylemek mümkün değildir. 2005 yılında başlayan müzakere sürecindeki tıkanıklık hala devam ediyor. ABnin temel ilkelerinden biri, verilen söze sadakat, yani ahde vefa kuralıdır. Bazı liderler tarafından bu sadakat çiğnenmiş, Türkiye için yeni şartlar çıkarılmıştır. Türkiyeyi ABye alırlar veya almazlar hiç önemli değil ama bir gerçeği bilmenizi istiyorum; Türkiyenin müracaatı 1959 yılıdır, resmi müracaat 1963tür. Yani 50 yıl. AB ülkelerinin hiçbirine böyle bir uygulama gösterilmemiştir. Şu anda AB üyesi ülkelerin bir çoğu var ki Türkiyenin ne ekonomik durumuyla ne hak ve özgürlükler noktasındaki durumuyla mukayese edilemeyecek kadar geridedir. Bazı ülkelerin AB müktesebatı ile yakından alakası yoktur. İdeolojik yaklaşımlarla ABye alınmışlardır. Bunlardan bir tanesi Güney Kıbrıstır. Kıbrıs diye bir ülke yok. Rum Yönetimi var.  
KARARIMIZI VERİRİZ 
Üyelik sürecinin halen Türkiye için stratejik öneminin olduğunu vurgulamak isterim ama nereye kadar? Tabii ki bir yere kadar. Bir yerden sonra biz de kararımızı veririz. AB şu anda küresel ekonomik krizin etkisi altında. Son yıllardaki bazı uygulamalar nedeniyle Avrupa vizyonu ve ufku yıpranmış durumda. Avrupanın bazı ülkelerinde yeniden baş gösteren ırkçılık, hoşgörüsüzlük ve saldırılar da tehlike sinyalleri vermektedir. Böyle bir süreçte Türkiyenin üyeliği hiç kuşkusuz ABye güç katar, vizyon katar, ufuk katar. Türkiyenin üyeliği Avrupa için hayati bir önem taşıyor. En önemlisi de Türkiyenin üyeliği Avrupada alarm veren ırkçılığa karşı adeta panzehir olacaktır. Birlikte yaşama kültürüne güç katar. Bazı liderlerin popülist tavırları süreci tıkamıştır. 
  Almazlarsa kıyamet kopmaz  
Budapeşte hatırası 
Başbakan Erdoğan, Macaristanda Başbakan Viktor Orban ile ikili ve heyetlerarası görüşmeleri tamamladıktan sonra Macaristan Cumhurbaşkanı Janos Aderle bir araya geldi. Erdoğanla Budapeşte manzarasının önünde fotoğraf çektiren Ader, kent hakkında Erdoğana bilgiler verdi.  
Yüzümüz Batıya dönük derken Çine neden gittin 
Kemal Kılıçdaroğlunun Çinde açıklaması var. Çini Sosyalist Enternasyonal üyesi gösterdi. Bu arkadaşın siyasi kültürü bu kadar. Geçen hafta İstanbulda Sayın Papandreuyla görüşmemizde de gündeme geldi bu. İstanbulda olduğu sırada beni aradı. Ben de, Müsaitsen gel Dolmabahçede kahve içelim dedim. Geldi, oturduk konuştuk. Sohbet sırasında, Siz Çini Sosyalist Enternasyonale aldınız mı? diye takıldım. Yok, Çin hiçbir zaman Sosyalist Enternasyonal üyesi olmadı dedi. Neyse, bu vesileyle en azından, Çinin Sosyalist Enternasyonalde olmadığını öğrenmiş oldu. Kılıçdaroğlu, 1071den sonra bizim yüzümüz hep Batıya dönük olmuştur diyor ama Çine gidiyor. İşadamlarını da beraberinde götürüyor. Şanghay İşbirliği Örgütünde değil mi Çin? Şanghay İşbirliğinden rahatsızsan Çin Seddinde ne işin var?