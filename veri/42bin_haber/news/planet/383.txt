Cinayet şüphelisi Türk, Yunan karakolunda intihar etti
Türkiye ve Belçikanın cinayet suçundan Interpol aracılığıyla aradığı Müjdat Yaban adlı Türk vatandaşı, gözaltında tutulduğu Yunanistanın Korfu adası karakolu nezarethanesinde intihar etti.
Birkaç hafta önce Korfu adasına gelerek kendisini Simon Carlos Seys adıyla ve Kolombiyalı olarak tanıtan 38 yaşındaki Yaban, geçtiğimiz günlerde kız arkadaşını dövdüğü için gözaltına alındı. Parmak izlerinden gerçek kimliği anlaşılan Müjdat Yaban, Pazar günü nezarethanedeki yataklardan söktüğü kordonları birleştirerek kendini astı. 
Beypazar doğumlu Yaban, 2006 yılında Brükselde kaçak yaşayan Metin Keçe adlı Türk vatandaşını öldürdüğü için hem Belçika hem de Türkiye tarafından aranıyordu. Yaban, küçük işlerde birlikte çalıştığı Keçeyi aralarında çıkan anlaşmazlık üzerine bıçaklayarak öldürmüştü.  
Türkiyenin Atina Başkonsolosluğu yetkilileri, Yabanın intiharı ile ilgili bilgi almak üzere dün Korfu adasına gitti.