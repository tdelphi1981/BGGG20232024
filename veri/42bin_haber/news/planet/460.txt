Esad her gün ev değiştiriyor
Suriye Devlet Başkanı Beşar Esadın çevresindeki güvenlik önlemlerinin, suikast girişimi istihbaratı üzerine artırıldığı ileri sürüldü.
Suriye basınında çıkan haberlere göre Esad, artık devlet başkanlığı sarayında uyumuyor ve her gece başka bir evde kalıyor. Esadın güvenlik ekibi zehirlenme olasılığına karşı önlemlerini de artırdı. Esadın sofrasına gelecek gıdalar artık her gün farklı bir satıcıdan temin ediliyor. Hazırlanan yemek ise, zehrin etkisini geç gösterebileceği ihtimaliyle, Esadın önüne konmadan iki saat önce korumalardan biri tarafından tadılıyor. Geçen ağustosta 22 üst düzey yetkilinin öldüğü Ulusal Güvenlik Konseyi saldırısından sonra Esadın, Şamdan ayrılıp Lazkiyeye gittiği ve her gün kaldığı yeri değiştirmeye başladığı ileri sürülmüştü.