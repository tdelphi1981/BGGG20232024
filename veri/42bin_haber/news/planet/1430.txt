Merkel'e altı maddelik gurbetçi dosyası
Almanya Şansölyesi Angela Merkelin yarınki Türkiye ziyaretinde, Almanyada yaşayan 2.5 milyon Türk vatandaşının sorunları da masada olacak.
Merkele sunulacak dosyada Almanyadaki vatandaşlarımızın aile birleşmesinden, çifte vatandaşlık haklarına, ailesinden alınan çocuklardan, seçimlerde oy kullanmalarına ilişkin altı maddelik dosya hazır. 
Dosyada şu konular yer alıyor: 
AİLE BİRLEŞMELERİ: Almanyanın aile birleşmeleri konusunda getirdiği dil sınavı şartının kaldırılması talep edilecek. Almanya, Türkiyede bulunan eşlerin veya çocukların Almanyada oturma izni alabilmesi için Almancayı bilme şartı getiriyor. 
ÇİFTE VATANDAŞLIK: AB üyesi ülkelerde Türk vatandaşlarına çifte vatandaşlık hakkı tanınırken Almanya, Türk vatandaşlarına çifte vatandaşlık hakkı tanımıyor. Merkel'den, Almanya'nın ABD, Japonya ve Güney Kore gibi ülkelere tanıdığı çifte vatandaşlık hakkından Türk vatandaşlarının da yararlanması istenecek. 
OPSİYON KALDIRILSIN: Almanyada doğan Türk çocuklarına 18 yaşına geldikten sonra 23 yaşına kadar Almanya veya Türkiye vatandaşlıklarından birini seçme zorunluluğu getirildi. 2013 yılında uygulanmaya başlanacak bu yasanın kaldırılması istenecek. 
ARTAN IRKÇI SALDIRILAR: Son yıllarda Almanyada özellikle Türk vatandaşlarına yönelik artan aşırı sağ ve ırkçı saldırıların önlenmesi konusunda tedbirler alınması istenecek. 
AİLESİNDEN ALINAN ÇOCUKLAR: Türk çocuklarının Gençlik Daireleri kanalıyla ailelerinden alınması konusu da masaya getirilecek. Gençlik Dairelerinin Türk ailelerinden çocukları subjektif gerekçelerle aldıkları dile getirilirken, aileden alınan çocukların Türk kültür ve geleneklerinden uzaklaştırılmasının engellenmesi istenecek. 
OY KULLANMA: Almanyada bulunan 2.5 milyon vatandaşımızın 2014 Cumhurbaşkanlığı seçimleri başta olmak üzere seçimlerde oyl kullanmalarına imkan sağlanması istenecek. Vatandaşlarımızın konsolosluklarda veya konsolosluk dışı mekanlarda oy kullanmalarına izin verilmesi ve oy kullanma günü güvenliğin sağlanması gündeme getirilecek. 
 