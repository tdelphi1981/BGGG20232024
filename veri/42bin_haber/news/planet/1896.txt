Cezaevinde başlayan dramı Londrada bitti
İngilizcesini geliştirmek için burslu olarak Londraya giden 18 yaşındaki Suphi Cihan Yıldız ölü bulundu.
Sosyalizme inanan annesi Çiğdem ve babası Hüseyin sol bir örgüte mensup oldukları gerekçesiyle cezaevinde olduğundan Suphi Cihan Yıldız, 1995te Malatya Cezaevinde dünyaya geldi. Cezaevinde yapılan açlık grevinde annesi sakat kaldı. Tahliye olduktan sonra İsviçrede yaşamaya başladılar. Ağabeyi Taylan Yıldız 2005te İstanbulda öldürüldü. Üniversiteyi yeni bitiren ablası Eylem ise Bucada cezaevinde. İsviçrede eğitim alan Suphi Cihan Yıldız okulunda başarılı olunca burs kazandı. İngilizcesini geliştirmek için Londraya gönderildi. Dil eğitimi alıp Londranın Mill Hill bölgesindeki bir İngiliz ailenin yanında kalan Yıldızın geçen hafta otoyol kenarında bir bahçede ağaca asılı cesedi bulundu. Yıldızın cesedi otopsi yapılmak üzere Adli Tıp Kurumuna kaldırıldı. İşlemlerinin tamamlanmasının ardından Yıldızın cenazesi Zürihte yaşayan ailesinin yanına gönderilecek. Londradaki akrabalarından ve Londra Yüz Çiçek Açsın Kültür Merkezi yöneticilerinden Yusuf Atak, İsviçre de çok başarılı bir öğrenci ve okulunda ilk 10a girmiş. Tüm ülke genelinde o yüzden burslu olarak öğrenim hakkı elde etmişti. Tarifi zor bir acı yaşıyoruz dedi.