Amerikan İslam'ı mı gerçek İslam mı?
İranın Mehr Haber Ajansı tarafından yayınlanan bir yazıda İslam dini gerçek İslam ve Amerikan İslamı diye ikiye ayrıldı. Yazıda Türkiye Amerikan İslamını benimseyen ülkeler arasında gösterildi. Ajans, Cumhurbaşkanı Abdullah Gül, Başbakan Tayyip Erdoğan ve Dışişleri Bakanı Ahmet Davutoğlunun yabancı liderlerle birlikte fotoğraflarını yayınlayarak üç lideri Amerikan İslamına örnek gösterdi.
Yazıya, Güya İslamı benimseyen ülkelerin liderleri niçin yabancılarla el sıkışıyor, İsrail gibi tiranlıkları destekliyor? sorusuyla başlayan ajans, İran Devriminin lideri Ayetullah Humeyninin İslamı gerçek İslam ve Amerikan İslamı diye ayırdığını belirterek, Türkiye, Suudi Arabistan, Katar ve diğer birçok Arap ülkesinin Amerikan İslamını benimseyen liderler tarafından yönetildiğini savundu. 
İŞTE AJANSIN HABERİNDEKİ O FOTOĞRAFLAR 
Ajans, Amerikan İslamını benimseyen yöneticilerin tavırlarına örnek olarak da çoğunluğu Gül, Erdoğan ve Davutoğlunun yabancı liderlerle çekilmiş fotoğraflarından oluşan görüntüleri gösterdi. 
Bu fotoğraflar arasında Gül ve Erdoğanın İsrail Cumhurbaşkanı Şimon Peres, İngiltere Kraliçesi Elizabeth ve Hollywood yıldızı Angelina Jolie ile el sıkışırken veya kadeh kaldırırken çektirdikleri fotoğrafların yanı sıra Davutoğlunun Amerikan Dışişleri Bakanı Hillary Clintonla çekilen fotoğrafı da yer alıyor. 
Yazıda, Amerikan İslamını benimseyen liderlerin yabancılarla el sıkışmak, onlarla tokalaşmak ve İslamın kesin emri olduğu belirtilen örtünmeyi Batılı geleneklere göre yumuşatmak gibi özellikleri olduğu iddia ediliyor. 
Mehr Haber Ajansının yazısında ayrıca Türkiye, Suudi Arabistan, Katar ve diğer Körfez ülkeleri gibi ülkelerin Suriyede İsraille birlikte tavır almasının da Amerikan İslamının bir örneği olduğu belirtiliyor.