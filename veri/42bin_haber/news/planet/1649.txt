Türkiyenin Suriye planı destek bulmadı
Geçiş süreci hükümeti Suriye'yi seçime götürecekti.
Türkiyenin, Suriyede geçiş sürecini hızlandırmak için teknokrat ağırlıklı bir hükümet önerdiği, ilk başta bu öneriye sıcak bakan İran ve Rusyanın vazgeçip teklifi Beşar Esada iletmediği ortaya çıktı. Türkiyenin önerdiği formül şöyleydi: Kurulacak bir Geçiş süreci hükümeti Suriyeyi seçime götürecek. Beşar Esad hiçbir şekilde yönetimde yer almayacak. Buna karşılık Esadın kendisi ve aile yakınlarının can güvenliği ile bundan sonraki yaşamlarını sürdürebilmeleri için gereken maddi koşullar garanti edilecek. Geçiş hükümetinin ülkeyi tarafsız şekilde seçime götürebilmesi için başbakan, içişleri, dışişleri, adalet, savunma ve ulaştırma bakanlıkları güvenilir teknokratlardan oluşacak. Diğer bakanlıklar için ise muhalefet 5, mevcut rejim de 5 isim önerecek. İki tarafın talepleri dikkate alınarak diğer bakanlıkların dağılımı yapılacak. 
SONRADAN VAZGEÇTİLER  
Konu, Başbakan Tayyip Erdoğanın son Rusya gezisinde de gündeme geldi. Rusya Devlet Başkanı Vladimir Putin de öneriyi kabul edilebilir buldu. Ankara, gündeme getirdiği önerisinden sonra beklemeye başladı, ancak Moskova ve Tahrandan öneriyle ilgili hiçbir yanıt gelmedi.