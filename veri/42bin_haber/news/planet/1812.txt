Mısırda futbol terörü bitmiyor
Mısırda geçen yıl halk ayaklanmasının futbola sıçramasıyla yaşanan futbol katliamı davasında verilen son cezalar tansiyonu yeniden yükseltti. Cezaları yetersiz bulan El Ehli taraftarları Futbol Federasyonu binasını ateşe verdi.
MısırIN Port Said kentinde geçen yıl 74 kişinin öldüğü futbol katliamıyla ilgili davada 21 kişinin idam cezası onanırken, yargılanan 7 eski polis ise beraat etti. Yerel El Masri ile Kahire takımı El Ehlinin maçında çıkan çatışmalarla ilgili davada, görevi ihmalden yargılanan eski Port Said Stadı Güvenlik Müdürü İssam Samak dahil 10 kişiye 15er yıl, beş kişiye ise müebbet hapis cezası verildi. Tüm sanıklara idam isteyen El Ehli taraftar grubu Ultras, kararın açıklanmasının ardından Kahiredeki Ekim Köprüsünü kapattı, Mısır Futbol Federasyonu binasını ateşe verdi. Süveyşte de bir grup kanaldaki gemilerin yola çıkmasını engellemeye çalıştı, ama askerler tarafından durduruldu. Dünkü olaylarda 1 kişi polisin biber gazı yüzünden öldü. Ocakta verilen idam cezaları nedeniyle çıkan çatışmalarda da yaklaşık 40 kişi hayatını kaybetmişti.