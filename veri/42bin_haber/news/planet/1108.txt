Washingtondan Ricciardoneye destek
ABD Dışişleri Bakanlığı, Türkiyedeki yargı sistemini eleştiren Büyükelçi Frank Ricciardoneye destek vererek, Ricciardonenin yeni bakan John Kerrynin ileride söyleyeceklerini tekrar ettiğini açıkladı.
ABD Dışişleri Bakanlığı, Ankara Büyükelçisi Frank Ricciardonenin hafta başında bir araya geldiği Türk gazetecilere yaptığı, Türkiyedeki uzun tutukluk ve yargı sitemine yönelik eleştirilere destek verdi.  
Dışişleri Sözcüsü Victoria Nuland, Ak Parti ve Türk hükümeti temsilcilerinden sert tepki gören Ricciardonenin Hillary Clintonın geçmişte söyledikleri ve yeni bakan John Kerrynin de gelecekte söyleyeceklerini tekrar ettiğini vurgulayıp, bu açıklamaların ABD için yeni bir duruma işaret etmediğini ifade etti. 
  ABD'Lİ ELÇİ: TÜRKİYE'DE VEKİLLER NEYLE SUÇLANDIĞINI BİLMEDEN HAPİSTE  
Nuland, Hürriyetin sorusu üzerine basın toplantısında şunları söyledi: 
Büyükelçi Frank Ricciardone, Bakan Hillary Clintonın söylediklerini ve eminim bu konularda kamuoyu önünde açıklama yapma şansı olduğunda Bakan John Kerrynin söyleyeceklerini tekrar ediyor. Türkiyenin dostları ve müttefikleri için Türkiyenin hukukun üstünlüğü ve insan haklarının korunmasını güçlendirip gazeteciler, bloggerlar için ifade özgürlüğünü koruyarak istikrarlı bir şekilde ilerleme kaydetmesinin önemini saygıyla dile getirmeye devam etmek bir yükümlülük. Bu bizim için yeni değildi. Bu konuda hem kamuoyu önünde hem de özel görüşmelerde son derece açık olduk. 
Nuland, Ricciardonenin dün Türk Dışişlerinde yaptığı toplantıda ise Ankaradaki Büyükelçilik bombalaması dahil birçok konunun ele alındığını belirtti. Nuland, Dışişleri Bakanı Ahmet Davutoğlu ve Başbakan Recep Tayyip Erdoğanın Suriyeye saldırı düzenleyen İsraile yönelik suçlayıcı ifadelerinden duyulan rahatsızlığın ise Başkan Yardımcısı Joe Biden ve Dışişleri Bakan Yardımcısı Phil Gordon tarafından Türk yetkililere Münihteki güvenlik konferansı sırasında iletildiğini açıkladı. 
  TEŞEKKÜRE GİTTİ, YARGI UYARISI ALDI