Esadın sarayından görülebilir
İsrail savaş uçaklarının Suriyeye düzenlediği sessiz operasyonu dünya konuştu.Cemrayadaki askeri tesis, Esad ailesinin kaldığı Teşrin (Ekim) Sarayına 6.5 km, Şamın merkezine 9.5 km, Lübnan sınırına 20 km, İsrail işgali altındaki Golan Tepelerine 50 km uzaklıkta.
İsrail uçakları Akdenize çıkıp Lübnan üstünden Şam semalarına ulaştı. Radara yakalanmayacak şekilde alçaktan uçup Şeyh Dağlarının ardından gelerek tesisi vurdular. Suriyeli muhalifler, tesisteki patlamaların videosunu yayınladı. Saldırıdan önce muhalif grupların, İsrail uçaklarını tespit edebilecek Harran el Avamiddeki Suriye radarlarına saldırıp onları susturduğu da öne sürülüyor. 
Cemrayada neler oldu  
İsrail savaş uçaklarının Suriyeye düzenlediği sessiz operasyonu dünya konuştu. Dün medyaya sızan bilgilere göre, Lübnandaki hava üstünlüğünü kaybetmek istemeyen Tel Aviv, Esad rejiminin Hizbullaha gönderdiği uçaksavar füze ve İsrail İHAlarını kör edebilecek elektronik teçhizatı vurmuş olabilir. İşte dört soruda operasyon... 
Neresi, nasıl vuruldu? 
Önceki gün ilk olarak Lübnan, TSİ 02.00den itibaren 6 saat boyunca 4 adet İsrail savaş uçağının hava sahasını ihlal ettiğini açıkladı. Ardından İsrail ordusu, sınırda Suriyeden Lübnana silah taşıyan bir konvoyu vurduğunu bildirdi. Operasyonun sınırın hangi tarafında olduğuna dair çelişkili bilgiler geldi. Akşama doğru Suriye, İsrail uçaklarının 01.30da Şam yakınlarındaki Cemrayada bulunan Bilimsel Araştırma Merkezi adlı askeri tesisi vurduğunu açıkladı. Bazı muhalifler ise o gece tesise sadece kendilerinin havan topuyla saldırdığını, herhangi bir hava saldırısı olmadığını iddia ediyor. Ancak İsrail uçaklarının Suriyeye girdiğini inkar eden yok.  
Tesisin önemi ne? 
Suriyenin yüksek teknoloji ürünü askeri sanayi ürünlerinin üretildiği ve Rusların kurduğu tesiste kimyasal silah ve füzeler de bulunduğu belirtiliyor. ABD bu nedenle tesisi 2005te kara listeye almıştı. Şama göre hava operasyonu, silahlı muhaliflerin tesise yönelik başarısız bir saldırısından hemen sonra yapıldı. Batılı kaynaklara göre ise tesis değil, buradan Lübnana doğru yola çıkan bir konvoy vuruldu. Zaten tesis, Şam-Beyrut yolu üstünde. Wall Street Journala konuşan Amerikalı yetkililer, Konvoy, Cerayadaki askeri tesise yakın bir noktada vurulmuş olabilir dedi. 
Konvoy ne taşıyordu? 
NYTye konuşan Amerikalı yetkililer, konvoydaki bir kamyonda Suriyenin Lübnan Hizbullahına gönderdiği sofistike bir uçaksavar sistemi olduğunu söyledi. Haaretz, İsrail özellikle de Rus yapımı SA-17 hava savunma sisteminden endişeli. Bunlar, İsrail uçaklarının Lübnanda sahip olduğu hareket özgürlüğünü kısıtlayabilir diye yazdı. The Timesa konuşan İsrailli istihbarat yetkilisi, konvoyun uçaksavar füzeleri ve İsraile ait insansız hava araçlarının GPS sistemlerini devre dışı bırakacak elektronik sistemler taşıdığını öne sürdü. Yediot Aharonot, Rusya, Hizbullaha sattığı silahları uluslararası toplumun tepkisini çekmemek için Suriye üzerinden Lübnana gönderiyor ifadesini kullandı. El Vatan gazetesi, Esad rejimi 2012 başından beri Hizbullaha hardal gazı ve füze gönderiyor iddiasını savundu. 
Şimdi ne olacak? 
Cılız intikam sesleri gelirken Suriye Yönetimi askeri misilleme yerine BMye başvuracağını açıkladı. İsrail 2007 eylülünde nükleer tesisini vurduğunda Suriye sessiz kalmış, son olarak geçen kasımda sınır ihlali nedeniyle İsrail topçuları Suriyeye uyarı atışı açmıştı. İsrail karşıtı söylem Esad rejimine halk desteğini artırabilir. Ancak WSJ uzmanlarına göre İsrail, içsavaştaki Şamın misilleme yapamayacağını, haziranda seçime gidecek İranın da onu koruyamayacağını düşündüğü için düğmeye bastı. 
Saldırıya tepkiler 
SURİYEDEN BMYE ŞİKAYET: Şam yönetimi, dün Birleşmiş Milletlere İsraili şikayet etti ve şu açıklamayı yaptı: İsrail ve müttefikleri bu saldırının sonuçlarından sorumludur. Egemenliğimizi koruma hakkımız var.  
MUHALEFET ESADA ÇATTI: Suriye Muhalif ve Devrimci Güçler Ulusal Koalisyonunun lideri Muaz el Hatib, Utan Beşar Esad. Uçakların sadece camileri, üniversiteleri yok etmeye odaklı. İsrail jetlerini durdurmuyor, izliyorlar dedi.  
ABD HABERDARDI: New York Times gazetesi İsrailin saldırıdan önce Washingtonu haberdar ettiğini yazdı. Beyaz Saray Ulusal Güvenlik Danışman Yardımcısı Ben Rhodes ise Suriyeyi Hizbullaha silah transferi yapmaması konusunda uyardı. 
RUSYA ENDİŞELİ: Rusya Dışişleri Bakanlığı saldırıyı BM Sözleşmesinin ihlali diye yorumladı, Kabul edilemez saldırı nedeniyle derin endişe duymaktayız dedi. 
İRAN KINADI: İran Dışişleri Bakanı Ali Ekber Salihi, saldırıyı Batı ve Siyonist stratejinin bir parçası ve egemenlik ihlali diye niteledi. Yardımcısı Hüseyin Emir Abdullahiyan ise         Tel Aviv için ağır sonuçlar doğuracak diye konuştu. 
HİZBULLAH ÖFKELİ: Lübnan merkezli örgüt yazılı açıklamasında, Arap askeri yeteneklerinin geliştirilmesine karşı yapılmış bu girişimi kınıyoruz. Suriye yönetimi ve halkıyla dayanışma içindeyiz ifadesini kullandı. 
İSRAİL SESSİZ, TEMKİNLİ: İsrailden dün de saldırıyla ilgili resmi yorum gelmedi. Ancak İsrail vatandaşlarına ücretsiz gaz maskesi dağıtımına dün yeniden başlandı.