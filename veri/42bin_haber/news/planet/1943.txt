Kadın hakları toplumu yok eder
Mısırda iktidardaki Müslüman Kardeşler, BMnin kadın hakları deklarasyonunu veto etti. Gerekçelerden biri: Kadınlara, kocasının izni olmadan seyahat, çalışma ve doğum kontrol hakkı verilmesi halinde toplum yok olur.
BMnin 1946da kurulan Kadının Statüsü Komisyonunun yıllık toplantısı dün sona erdi. Planlanması aylar süren kadın hakları deklarasyonunu, 190 ülke hükümeti, 6 bin katılımcı ile 2 hafta boyunca tartıştı. Ancak Mısır, İran, Vatikan ve Rusyadan oluşan kutsal ittifakın vetosu tartışmalara damgasını vurdu.
Aslında taslak metnin özünde, herkesin uzlaşabileceği düşünülen kadına karşı şiddet konusu vardı. Kurbanların korunması ve sorumluluların cezalandırılmasının yanı sıra, kadınlara acil durum doğum kontrolü ve yasalarda izin verilmişse kürtaj teminatı da verilecekti.  
Ortadoğuda kadına yönelik şiddet ve taciz vakalarının son dönemde en hızlı artış gösterdiği ülkelerden olan Mısır, taslak metne en sert muhalefeti yapan hükümet oldu. Mısır BMdeki görüşmelerde, her ülkenin kendi dini ve kültürel değerleriyle mevcut yasalarına göre bu deklarasyonu uygulama hakkının garanti edilmesini isteyerek bir anlamda metnin bağlayıcılığını ortadan kaldırmayı denedi.