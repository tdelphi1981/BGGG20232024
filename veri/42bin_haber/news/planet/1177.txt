Vatikan'da istifa bombası
Katoliklerin ruhani lideri Papa 16'ncı Benedikt'in 28 Şubat'ta görevini bırakacağını açıkladı. Yeni Papa'nın önümüzdeki ay içinde seçilmesi beklenirken, en güçlü adayın Kardinal Peter Turkson olması akıllara "Papalar Kehaneti"ni getirdi.
Asıl ismi Joseph Aloisius Ratzinger olan Papa 16'ncı Benedikt, Vatikan'da katıldığı Otrantolu denizci askerlerin azizlik mertebesine yükseltilmesi töreninde Latince yaptığı açıklamada, ilerlemiş yaşından dolayı artık bu görevi layıkıyla yerine getiremeyeceğine kanaat getirdiği için istifa ettiğini söyledi. 
"Tamamen özgür iradesiyle" görevini bıraktığını ifade eden 86 yaşındaki Papa, verdiği kararın öneminin farkında olduğunu belirtti. 
  İstanbul ile Romayı birleştirmek istiyordu!  
  O GELECEK VE YEDİ TEPELİ ŞEHİR YERLE BİR OLACAK  
GÜCÜM KALMADI
"Papalığın gereğini yerine getirmek için hem zihnen hem de bedenen gerekli olan kuvvete birkaç aydır sahip olamadığını" ifade eden Papa, 28 Şubat'ta TSİ 21.00'de görevini bırakacağını söyledi. 
2005 yılında 2'nci Jean Paul'ün yerine geçen Kardinal Ratzinger, 1415'te görevinden ayrılan 12'nci Gregory'den sonra istifa eden ilk papa oldu. 
Erkek kardeşinin verdiği bilgiye göre, Papa'nın doktoru, Almanya doğumlu din adamına, sağlık sorunları nedeniyle deniz aşırı yolculuklarda bulunmamasını tavsiye etti. Buna karşın Vatikan Sözcüsü Federico Lombardi Papa'nın belli bir hastalığı olmadığını, sadece yaşının getirdiği bir güç kaybının söz konusu olduğunu belirtti. 
  TÜRKİYEDEN İLK YORUM  
  YENİ PAPA NASIL SEÇİLECEK  
HEPİMİZ GÜNAHKARIZ
Papa 16'ncı Benedikt, daha önceki açıklamalarında hiçbir zaman papa olmak istemediğinin altını çizmişti. Papa, Twitter hesabından yazdığı son mesajda ise, "Tanrı'nın merhametinin aziz gücüne güvenmeliyiz. Hepimiz günahkarız ama onun merhameti hepimizi değiştirir ve yenileştirir" demişti. BUGÜNE KADAR ALTI PAPA GÖREVİNDEN İSTİFA ETTİ 
 Papa Pontian, 235 yılında sürgündeyken, geri dönmesinin mümkün olmadığını anladığında istifa etti. 
 Papa Silverius 537 yılında istifa ettiğinde Krallık tehdidi altında sürgündeydi. 
 Papa John XVIII ölmeden kısa bir süre önce 1009 yılında istifa etti. 
 Benedikt IX 1045 yılında görevini bıraktı. 
 Papa Celestine V 1294te istifa ederek inzivaya çekildi. 
 En son Papa Gregory XII, 1378-1417 yılları arasında yaşanan Katolik Bölünmesinin önüne geçmek için 1415 yılında görevinden istifa etti.  
MAKAMI 15-20 GÜNDE DOLACAK
Vatikan, papalık makamının, Benedikt'in halefi seçilene kadar boş kalacağını açıkladı. Vatikan Sözcüsü Lombardi, Paskalya'ya kadar Katolik dünyasının başına yeni bir papa seçileceğini söyledi. 
Lombardi, söz konusu seçimin Mart ayının ilk 15-20 günü içinde yapılmasının öngörüldüğünü belirtti. 
SKANDALLAR YIPRATTI
Katolik Kilisesi'nin çok sayıda papazın adının karıştığı çocuk tacizi vakaları ile sarsıldığı bir dönemde görev yapan Papa 16'ncı Benedikt'in, bu skandal ve kamuoyunda "Vatileaks" olarak bilinen Vatikan'dan belge sızdırma olayı nedeniyle de fazlasıyla yıprandığı yorumları yapıldı. 
   PAPA'NIN BAŞINI AĞRITAN SKANDALLAR  
  ŞOK İSTİFAYA İLK TEPKİLER  
  
  
  
  
  
 