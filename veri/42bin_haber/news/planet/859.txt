Eşcinsellere 16 bin 500 dolar ceza
Rusyada eşcinselliğe karşı katı önlemler öngören bir yasa tasarısı meclisin alt kanadından geçti.
Çocukları eşcinsellikten korumayı amaçladığı iddia edilen tasarıda, her türlü eşcinsel propaganda yasaklanıyor. Dumada 1e karşı 388 oyla kabul edilen yasa, eşcinsellerin kamuya açık alanlarda el ele tutuşması, sarılması ve öpüşmesi de söz konusu propaganda kapsamında değerlendiriliyor ve 65 dolardan başlayıp 16 bin 500 dolara varan cezalara çarptırılıyor. Rusyada eşcinsel karşıtı ilk yasa Putinin seçim çevresi olan St.Petersburgda çıkmış, eşcinseller geleneksel olmayan cinsel tercih sahibi insanlar olarak tanımlanıp kamuya açık alanlarda eşcinselliği belirtecek tavır ve davranışlar yasaklanmıştı.  
Öpücüklü protesto  
Dumada kabul edilip üst meclise onay için gönderilen yasa, eşcinsel örgütlerinin tepkisini çekti. Moskovada sıkı güvenlik önlemleri ile korunan parlamento binası önünde toplanan eşcinseller, görüşülmekte olan yasayı öpüşerek protesto etti. Eşcinsel örgütler hafta sonunda daha büyük bir düzenleyecek. 