Gambiya'da resmi tatil üç güne çıkarıldı
Afrika'nın en küçük ülkesi Gambiya'da kamu sektörü bugünden itibaren artık dört gün çalışacak. Cumhurbaşkanı Yahya Jammeh, çalışanların daha fazla ibadet etmesi ve sosyalleşmesi için iş günü sayısını azalttıklarını açıkladı.
Jammeh, ekonomisinin büyük bir kısmı tarıma dayalı bir milyon 700 bin nüfuslu ülkede, fazladan tatil günüyle çalışanların tarım faaliyetlerine daha fazla zaman ayıracağını düşünüyor.  
Yeni uygulamayla beraber, resmi çalışma saatleri pazartesiden perşembeye 08:00 ila 18:00 şeklinde belirlendi. 
Daha önce Gambiya'da 08:00 ila 16:00 arasında olan mesai saatlerinin 18:00'e çekilmesiyle haftalık 40 saat çalışma saati uygulamasına sadık kalındığı bildirildi. 
  HANGİ ÜLKE HAFTADA KAÇ SAAT ÇALIŞIYOR  
Ancak hükümet, uzayan çalışma saatlerinin çalışanlarda yorgunluğa neden olacağı ve üç günlük tatilin de ülke ekonomisine zarar vereceği yönünde eleştirilerle karşı karşıya. Yeni uygulamanın okullarda da geçerli olacağı, talep edilmesi halinde ise bazı okulların cumartesi günü telafi dersi koyabileceği de ifade edildi. 
Özel sektörün ise dört gün uygulamasından yararlanamayacağı kaydedildi.