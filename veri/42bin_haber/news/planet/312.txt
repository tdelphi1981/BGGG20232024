'Patriot'lar halk için değil tesis savunması için'
Dışişleri Bakanlığının güvenlik uzmanlarından emekli Büyükelçi Yusuf Buluç, Patriot füzelerinin Türkiyede konuşlandırılması konusuna farklı bir açı getirdi. Buluç, Patriotlar, Türkiye halkı için değil, Türkiyedeki tesisleri korumak için yerleştiriliyor. Aksi halde, bölge halkına da gaz maskesi dağıtılırdı dedi.
Uzun yıllar Dışişleri Bakanlığında NATO ve Güvenlik alanında görev yapan Buluç, Viyana'daki Avrupa Güvenlik ve İşbirliği Teşkilatı'nda (AGİT) Daimi temsilci olarak Türkiye'yi temsil etti. Buluç, bir dönem Dışişleri Bakanlığı sözcü olarak da görev yaptı. 
Türk Atlantik Konseyinin Antalyada düzenlediği 19'uncu Güvenlik ve İşbirliği Konferansında Hürriyete konuşan emekli Büyükelçi Buluç, hükümetin Patriot'ların Suriyeden kitle imha silahları ile gelebilecek bir saldırıya karşı konuşlandırıldığına ilişkin açıklamasını hatırlattı. 
Ancak Suriyenin, söylendiği gibi kimyasal ya da biyolojik kitle imha silahları ile saldırması halinde, Patriot'ların tek başlarına, Suriye füzeleri menzilinde yer alacak Türkiye topraklarında yaşayan halkı korumaya yetmeyeceğini söyleyen Buluç, bu konuda İsraili örnek gösterdi.   
  FÜZELERE ONAY VERDİ İNCİRLİKE GELDİ  
İSRAİL HALKINA MASKE DAĞITTI
İsrailin gerilim içinde olduğu ülkelerden gelebilecek olan kitle imha silahı saldırılarına karşılık, füze savunma sistemi yanı sıra, halkına gaz maskesi de dağıttığını hatırlatan Buluç, Oysa Türkiye, NATOnun yardımıyla patriotları topraklarına konuşlandırırken, halkına gaz maskesi dağıtmak gibi bir uygulama yapmıyor. Bu durumda, patriotların sadece tesisleri korumak için getirildiğini düşünmek mümkün dedi. 
Buluç Hangi tesisler? sorusuna ise, Malatya Kürecikteki NATO radarları, İncirlikteki üs ve Diyarbakırda, Suriyeye karşı olası bir eylemde kullanılabilecek olan hava üssünün korunmasï içindir" dedi. 
  ALMANYADAN PATRIOT ONAYI  
DIŞİŞLERİ İTİRAZ ETTİ
Emekli Büyükelçi Buluç'un sözlerine Dışişleri Bakanlığı ise katılmıyor. 
Dışişleri Bakan Yardımcısı Büyükelçi Naci Koru, Türkiye'ye bir saldırı olması halinde, bunun etkilerinin vatandaşlar ya da tesisler gibi ayrılmasının mümkün olmadığını söyledi. Patriotların olası bir saldırı sırasında, savunma amaçlı kullanılacağını anlatan Koru, "Patriot'lar, Türkiye'yi bir bütün olarak saldırıya karşı korumayı amaçlıyor. Vatandaş, tesis ayrımı olması mümkün mü?" dedi.
 
 Zeynep GÜRCANLI -ANTALYA