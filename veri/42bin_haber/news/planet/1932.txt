Kadınların yeni tutkusu: Kate Middleton burnu
Prens William'ın eşi Kate Middleton'ın popülaritesi İngiltere sınırlarını aştı, ABD'li kadınlara ilham kaynağı oldu.
New Yorklu kadınlar plastik cerrahların kapısını şimdi de Cambridge Düşesi Kate Middletonın burnuna sahip olmak için aşındırıyor. Doktora Middletonın fotoğraflarıyla gelen 26 yaşındaki Brianna Diaz Kate Middletonın burnunun biçimine ve ölçüsüne hayranım. Benim için bir takıntı haline geldi diyor.  
Manhattan'da muayenehanesi bulunan estetik cerrah Stephen Greenberg kadınların bu yeni eğiliminin bir kaç ay önce başladığını bildiriyor. Cerrah önümüzdeki ay burun estetiği ameliyatı olacak hastalarından 20'sinin Düşes'in burnundan istediğini belirtiyor.  
Lenox Hill Hastanesi'nde görevli doktor Thomas Romo ise yedi bin dolar değerindeki ameliyatı olmak isteyen hastaların çoğunluğunu Kate Middleton'ın yaş grubundaki kadınların oluşturduğunu ifade ediyor. Doktor Romo, 28 yaşın üstündeki kadınların bir pop star burnuna sahip olmak yerine kraliyet ailesine mensup, güçlü ve kibar bir kadının burnuna sahip olmak istediklerini belirtiyor.