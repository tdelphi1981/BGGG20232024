Şamdan Halepe Scud atıyor
Şam yönetiminin muhaliflere karşı Scud füzesi kullandığına ilişkin haberler, Suriye konusundaki endişeleri arttırdı. Türkiye, Scudların kendi sınırına yakın bir noktaya fırlatıldığını doğruladı. NATO Genel Sekreteri de haberleri teyit ederken Suriye rejimi ise iddialara karşı çıktı.
İÇsavaş yaşayan Suriyeden son günlerde gelen haberler, çatışma çerçevesinin hem coğrafi hem de askeri olarak genişlediğini gösteriyor. Muhaliflerin Hamada en az 125 Nusayri kökenli sivili öldürdüğüne ilişkin haberlerin ardından, Suriye rejiminin, muhaliflerin kontrolündeki bölgelere yönelik operasyonları hız kazandı. New York Times gazetesinin önceki gün yayımladığı Esad, Scudları devreye soktu haberi geniş yankı buldu. 
ANKARADAN DOĞRULAMA 
Konuyla ilgili Hürriyete konuşan Türk diplomatik kaynaklar, Esadın Scud füzesi kullandığı doğru. Scudları şu an için Suriye içinde kullanıyor. Değişik kaynaklardan aldığımız bilgiler sonrası Şamdan Halepe Scud atıldığını tespit ettik dediler. Aynı kaynaklar, Patriotlar gelmeden Suriyenin Türkiye topraklarına da Scud göndermesi halinde, sınır boyunca buna karşı gereken askeri önlemlerin alındığını vurguladı. 
YARIM DÜZİNE 
ABD Dışişleri Bakanlığı Sözcüsü Victoria Nuland da güvenlik güçlerinin muhaliflere füze fırlattığını doğruladı; ancak Scud mu yoksa başka tür bir füze mi olduğunu söylemedi. Suriye Yerel Koordinasyon Komitesi ise 78 ve 51 numaralı Suriye ordusu taburlarından Scud füzeleri atıldığını duyurdu. NATO Genel Sekreteri Anders Fogh Rasmussen, bu hamlesiyle Suriye hükümetinin, kendi halkını umursamadığını bir kez daha gösterdiğini savundu. Beyaz Saray Sözcüsü Jay Carney, Haber doğruysa bu rejimin çaresizliğinin bir işareti. Suriye rejiminin, kendi halkına karşı füzeler fırlatması fikri, hayret verici ve orantısız bir askeri tırmanış dedi. Suriye ise Scud iddialarını reddetti. Suriye Dışişleri Bakanlığı yazılı açıklamasında, Suriye ordusunun Scud füzesi fırlattığına ilişkin dedikoduların kategorik olarak yalanlandığı ifade edildi. 
Kürecik mi tespit etti 
The Guardian gazetesinin Ortadoğu muhabiri Martin Chulov ise Twitter mesajlarında,  Scudlara ilişkin daha ayrıntılı bilgiler verdi. Buna göre altı Scud füzesi pazartesi günü Şamın 50 kilometre kuzeydoğusundan Halepe doğru fırlatıldı. Füzelerin hedefinde, Halep yakınlarında bulunan ve muhaliflerin eline geçen Şeyh Süleyman hava üssü olduğu; ancak bu hedefin isabet ettirilemediği ifade ediliyor. Chulov, bu tespitlerin, Türkiyede bulunan NATO radarınca yapıldığını öne sürdü; ancak isim vermedi. Türk Dışişleri yetkilileri Ülke güvenliği için tespit kaynaklarını açıklamamız söz konusu değil. Ancak tespitlerimiz son derece somut bilgilere dayanıyor dedi.  NATO çerçevesinde Malatyanın Kürecik bölgesine yerleştirilen radar16 Ocaktan itibaren işlevsel olmuştu. 
Suriyenin Scudla imtihanı 
Esad rejiminin elinde kaç tane Scud füzesi olduğu resmi olarak hiçbir zaman öğrenilemedi. Ancak Suriyenin daha 90lı yılların başında Rusyadan 300 kilometre mesafeye fırlatılabilen Scud-Bler edindiği; hattâ bir miktar da 500 kilometre menzilli Scud-Clerden aldığı biliniyor. 2000li yıllarda ise Suriyenin elindeki bu tür misillerin sayısı hızla arttı. Elinde en az birkaç yüz Scud bulunan Suriyenin, Kuzey Korenin de yardımıyla 700 kilometre menzilli Scud-Dlerden de ürettiği ortaya çıkmıştı.
Suriye, tamamı kısa menzilli olan bu füzeleri çeşitli kereler test etti. Hatta 28 Mayıs 2005 günü biri Scud-B, diğer ikisi Scud-D ile olmak üzere üç füze denemesi yapılmış, bu füzelerden bir tanesi Türk hava sahasında dağılmış, Suriye olay nedeniyle Türkiyeden resmen özür dilemişti. 
 