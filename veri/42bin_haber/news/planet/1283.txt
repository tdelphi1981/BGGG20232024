Pistorius olayında yeni gelişmeler
Güney Afrikalı ampute atlet Oscar Pistorius'un, Sevgililer Gününde kız arkadaşı Reeva Steenkampı öldürmesi olayında yeni ayrıntılar gün yüzüne çıktı.
Atletin en yakın arkadaşlarından Justin Divaris, Pistoriusun kız arkadaşını vurduktan sonra paniklemiş bir halde kendisini aradığını iddia etti. Sabaha karşı 03.55 sularında telefon geldiğini anlatan Divaris, ünlü atletin, Korkunç bir kaza oldu, Reevayı vurdum diye sürekli olarak tekrar ettiğini anlattı. Bu iddiaya göre Pistorius çocukluk arkadaşını polisi ve ambulanstan önce aradı. 
"BEBEĞİMİ ÖLDÜRDÜM"
Telefonu aldıktan sonra kız arkadaşıyla birlikte olay yerine gelen Divaris, kendisinden önce gelen polisin evi cinayet mahali olarak kordona aldığını aktardı. Polisin arkadaşıyla konuşmasına izin verdiği Divaris, Pistoriusun sürekli olarak, Bebeğimi öldürdüm diye bilinçsiz bir şekilde tekrar ettiğini ve kendinde görünmediğini belirtti. 
SUNİ TENEFFÜS YAPMIŞ
Ayrıca olayın nasıl gerçekleştiği ile ilgili bazı detaylar da dün basına sızdı. Edinilen bilgilere göre Pistorius 29 yaşındaki sevgilisi Reeva Steenkampı tuvalette olduğu sırada dört el ateş ederek öldürdü. Silah sesini duyan güvenlik görevlisi ve komşular Pistoriusu, kolundan, başından, kalçasından ve parmağından vurulan genç kadına suni teneffüs yaparken buldular. Ancak görgü tanıkları kanlar içinde yerde yatan Reevanın birkaç dakika sonra son nefesini Pistoriusun kollarındayken verişine tanık oldular. 
Pistorius Cuma günü çıkarıldığı mahkemede tutuklanıp hücreye konuldu ve intihar etme ihtimaline karşı gözetim altında tutuluyor. 
"KALBİMİZDE NEFRETE YER YOK"
Hayatını kaybeden model Reevanın ailesi ise Salı günü yapılacak olan cenaze törenine hazırlanıyor. Reevanın babası Kalbimizde nefrete yer yok. Şu an çok zor bir dönemden geçiyoruz. Bazı cevapları bulmaya ihtiyacımız var. Reeva dünyadaki en güzel ve en iyi kalpli kızdı. Bunun neden Reevanın başına geldiğine dair bize bir neden vermesi için her gün Tanrı'ya dua ediyoruzdedi.