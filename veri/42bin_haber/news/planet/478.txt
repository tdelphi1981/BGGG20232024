Sünnetle dalga geçmenin sonu kötü oldu
Almanyada yazdığı bir şiirle, Yahudilik ve İslam'daki sünnet uygulamasıyla dalga geçen Alman politikacının başına bakın neler geldi.
Aşağı Saksonya Eyalet Parlamentosuna aday olan Yeşiller üyesi Ulf Dunkel, internette dolaşan bir şiirle gündeme geldi. Şiirin bir dizesi Bıçağı bileyin, şarkıya başlayın, organın tepesindeki deriyi kesin şeklindeydi. 
50 yaşındaki Dunkel, bu şiirin ardından gelen tepkiler üzerine seçimleri kazanması halinde koltuğunu bırakacağını açıkladı. Almanyada tartışma konusu olan sünnetle dalga geçen Dunkel, bu gafı nedeniyle siyasi kariyerine son verme kararı aldı. 
Cloppenburg Bölgesinin Yeşiller politikacısı Michael Jaeger, seçim pusulalarının çoktan basılmış olduğunu söyleyerek, artık Dunkelin seçimlerden çekilmesinin 
mümkün olmadığını söyledi.  
Süddeutsche Zeitung Gazetesine konuşan Almanyadaki Yahudilerin Merkez Konseyinin Sözcüsü Dieter Graumann, Yeşiller Partisinden Dunkelin adaylığının geri çekilmesini istemişti. Aynı şiirde kör fanatikler gibi hakaretlerin yanı sıra küfür de yer almıştı.