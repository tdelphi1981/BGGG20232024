Patlayan havai fişek kamyonu köprüyü çökertti: 26 ölü
Çin'in orta kesimindeki Hınan eyaletinde havai fişek taşıyan bir kamyonun patlaması sonucu, kazanın gerçekleştiği köprü çöktü. Olayda en az 26 kişi hayatını kaybetti.
Çin Ulusal Radyosu, otoyoldaki köprünün 80 metrelik bölümünü çökerten patlamaya neden olan kamyonun çatapat ve havai fişek türü patlayıcılarla yüklü olduğunu bildirdi. 
Yetkililer, patlamanın ardından altı aracın yaklaşık 30 metre yükseklikteki köprüden aşağı uçtuğunu ve ölü sayısının artabileceğini belirtti. 
OLAY YERİNDEN TÜYLER ÜRPERTEN KARELER 
Çin'in en uzun otoyolu olan G30 üzerinde gerçekleşen patlamanın kesin nedeni henüz bilinmezken, görgü tanıkları havai fişek taşıyan kamyonun "aniden" infilak ettiğini söyledi. 
Yaklaşık 4 bin 400 kilometrelik G30 otoyolu Çin'in batıdaki Kazakistan sınırından doğudaki Sarı Deniz'e kadar uzanıyor.
 

  PATLAYAN HAVAİ FİŞEK KAMYONU KÖPRÜYÜ ÇÖKERTTİ