Mısır'da parlamento seçimleri 27 Nisan'da
Mısır'da parlamento seçimlerinin 27 Nisan'da yapılacağı bildirildi.
Mısır Cumhurbaşkanı Muhammed Mursi, yaptığı yazılı açıklamada, dört aşamada gerçekleştirilecek parlamento seçimleri için halkı seçim sandıklarına davet etti. 
Açıklamada, seçimlerinin ilk aşamasında yurtdışındaki Mısırlıların, diğer üç aşamada ise ülke içindeki vatandaşların oy kullanacağı belirtildi. 
Öte yandan, Şura Meclisi Başkanı Ahmed Fehmi'nin, Meclis'in seçim kanununda yapılan düzenlemeleri onaylamasının ardından kanunu, Cumhurbaşkanı Mursi'ye sunduğu bildirildi. 
Seçim Kanunu'nda yapılan düzenlemeler, nüfus yoğunluğuna göre seçim dairelerinin bölünmesi ve Meclis'teki sandalye sayısının 498'den 546'ya yükselmesini öngörüyor.