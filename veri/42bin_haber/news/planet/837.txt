'Bingazi'yi derhal terk edin'
Geçtiğimiz hafta yaşanan Cezayirdeki rehine krizinin ardından İngiltere Dışişleri Bakanlığı'nın batılılara karşı her an gerçekleşebilecek olan tehdidin varlığına karşı uyarması üzerine pek çok Avrupa ülkesi vatandaşlarına geri dönmeleri çağrısında bulundu.
Dışişleri açıklamasında, "Bingazi'de Batılılara yönelik belli ve olması muhtemel bir tehdit var. İngiliz vatandaşlarını bu şehirden bir an önce ayrılmaya çağırıyoruz. Trablus'taki Büyükelçiliğimiz, elinde irtibat bilgileri olan İngiliz vatandaşlarıyla irtibat halindedir" denildi. Açıklamada tehdidin ne olduğu ise belirtilmedi.  
Uyarının ABD Dışişleri Bakanı Hillary Clintonun uzun zamandır beklenen ifadesinin ardından gelmesi dikkat çeken bir ayrıntı oldu. Clinton, 11 Eylül 2012deki ABD Büyükelçiliğini hedef alan Bingazi saldırısı dolayısıyla dün kongrede ifade verdi ve olayda Obama yönetiminin güvenlik zaafı bulunmadığına dair savunma yaptı. 
MALİ MÜDAHALESİ TEHDİDİ ARTIRDI
İngiltere Dışişleri Bakanlığı geçen eylülden bu yana vatandaşlarına zorunlu kalmadıkça Bingazi ve Libya'nın büyük bir bölümüne seyahat etmeme çağrısında bulunuyor.
         
Artan tehdidin İngiltere'nin, Fransa'nın Mali'de sürdürdüğü askeri müdahalesine destek vermesinden kaynaklanabileceği tahmin ediliyor.
         
Mali'deki operasyon dolayısıyla Cezayir'de bir doğalgaz tesisine geçen hafta yapılan saldırı ve rehin alma olayında, 6 İngiliz vatandaşı hayatını kaybetmişti.
        