El Cezire muhabiri Suriye'de öldürüldü
Suriye'nin Dera ilinde, El Cezire televizyonu muhabiri Muhammed el Müsaleme'nin silahla öldürüldüğü bildirildi.
Ürdün sınırı yakınındaki Dera ilinin Busra el Harir ilçesinde olayları görüntüleyen Müsaleme'nin, rejime bağlı birlikler tarafından açılan ateş sonucu yaşamını yitirdiği belirtildi. 
El Cezire'den yapılan açıklamada, yaklaşık bir yıldır Cezire ile çalışan Müsaleme'nin ailesinin Ürdün'e sığındığı, Müsaleme'nin daha önce istihbarat birimince tutuklandığı ifade edildi. 
Fransız gazeteci Yves Debay (56), dün Halep kentindeki çatışmaları görüntülemeye çalışırken açılan ateş sonucu yaralanmış, muhaliflerin yardımıyla getirildiği Kilis'te hayatını kaybetmişti.