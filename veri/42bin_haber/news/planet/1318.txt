Drogba'nın eski takımına şok
Çin Futbol Federasyonu, 2003 yılında şike yapan Şanghay Şenhua ve Tianjin Teda takımlarına verilen cezaları açıkladı.
Federasyon, Galatasaray'ın yeni transferi Didier Drogba'nın Çin'de formasını giydiği Şanghay Şenhua kulübünün 2003'te kazandığı lig şampiyonluğunu elinden aldı. 
Yaklaşık 160 bin dolar da para cezası verilen Şanghay Şenhua ve Tianjin Teda kulüpleri, gelecek sezon lige altışar puanları düşürülerek başlayacaklar. 
Alınan kararlar kapsamında aralarında eski federasyon başkanları Nan Yong ve Xie Yalong olan 33 kişi de futboldan ömür boyu men edildi.