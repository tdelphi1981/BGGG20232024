Sosyal medya suçlarında yüzde 780 artış
Türkiyede dün ilk kez Twitter üzerinden bir kişiye hakaret ettiği gerekçesiyle hapis istemiyle yargılanan bir kullanıcı hakkında yakalama emri çıkarılırken İngilterede de Twitter ve Facebook üzerinden işlenen suçlarda 2012 yılında inanılmaz bir yükseliş olduğu belirtildi. Cinayet tehdidi ve cinsel taciz de dahil en az 650 kayıtlı vakadan bahsediliyor.
Independent gazetesinin Bilgi Özgürlüğü yasası kapsamında İngiltere, İskoçya ve Gallerdeki 29 emniyet müdürlüğünden edindiği kayıtlara göre Facebook ve Twitterın adı neredeyse 5 bin şikayet dosyasında geçiyor. 2008 yılında bu sayı 556ydı. Bu da dört yıl içinde bu suçlarda yüzde 780lik bir artış olduğu anlamına geliyor. 
Kamu Savcılığı Direktörü Keir Starmer, geçtiğimiz hafta bir genelge yayınlayarak, emniyet müdürlerinin her karakolda bir Twitter timi olması gerektiği yönündeki endişelerine yanıt verdi.  
TROLLÜK BİR NUMARALI SUÇ
Starmerın genelgesinde sosyal medyayla ilgili bir dizi tartışmalı vaka örnek olarak yer alıyor. Bunların başında da Paul Chambersın Mayıs 2010da Robin Hood Havalimanını havaya uçurmakla ilgili şaka yaptığı huzur kaçırıcı tweet yer alıyor. Chambersa bu tweet nedeniyle ceza verilmiş ancak Temmuz ayında hükümlülük kararı temyiz mahkemesinden dönmüştü. 
Trollük olarak bilinen insanları rahatsız edecek mesajlar yazmak nedeniyle birçok kişi hapis cezasına çarptırıldı. Bu durum böylesi suçlara verilecek cezanın ne kadar ağır olması gerektiği yönünde tartışmalara neden oldu. 
Örneğin Facebook sayfasında kayıp çocuklar April Jones ve Madeleine McCann hakkında yorumlar yazan 19 yaşındaki Matthew Woods, Ekimde 12 hafta hapis cezasına çarptırıldı. 
ÜNLÜLER DE NASİPLERİNİ ALIYOR
2012 yılındaki vakalarda sadece trollük değil şiddet ve saldırı tehditleri içeren mesajlar da söz konusu. 
Örneğin opera sanatçısı Katherine Jenkins, David Beckhamla ilişkisi olduğu iddialarını Twitterdan yalanlayınca kendisine gelen kesme tehditlerini yargıya götürdü.  
  TÜRKİYEDEKİ TWITTER DAVALARINDA BİR İLK  
Polisten alınan bilgiye göre bu yıl toplamda 635 kişi suçlandı. Manchester Bölge Emniyeti 115 suçlamayla bu konuda başı çekti. 2008 yılında toplamda suçlanan kişi sayısı sadece 46 olmuştu. 
Ayrıca 2012de cinsel taciz, izleme, sahtekarlık ve ırkçılıkla bağlantılı suçlarla ilgili de vakalar yaşandı. 
 