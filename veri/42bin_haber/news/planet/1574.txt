Ganalı kardinale afiş çelmesi
Vatikan, 700 yıl sonra yaşanan papasız döneme son vermek için seçim sürecini hızlandırırken, Hıristiyan aleminin pek alışık olmadığı görüntüler ortaya çıkıyor.
Dün Romada kimliği belirsiz kişiler, Vatikan kardinallerini, Papalık seçiminde Ganalı Kardinal Peter Kodwo Appiah Turksona oy vermeye çağıran afişlerle donattı. Konklavda (Papalık seçimi) Turksona oy verin yazan afişlerin muziplik için asılmış olabileceği  ileri sürülüyor. Çünkü papalık seçimi bir demokratik süreç değil ve adaylar kampanya düzenleyemiyor. Üstelik bu tarzda bir çıkış Turksonın lehine değil aleyhine olabilir. Çünkü bugüne kadar kardinaller, halkın gözünde ön plana çıkan hiçbir adayı papalık koltuğuna oturtmadı. Bu yüzden afişlerin, tarihin ilk siyahi ve Avrupalı olmayan papası olma yolunda ilerleyen Turksonun rakipleri tarafından anti-propaganda amaçlı olarak asıldığı da ileri sürülüyor. Konklav 10 gün içinde toplanacak.