Denemediğimiz tek şey barış
Pariste 9 Ocakta PKKnın kurucularından Sakine Cansız ile örgüt üyeleri Fidan Doğan ile Leyla Söylemezin öldürülmesine bir tepki de Avrupanın önemli Kürt örgütleri arasında yer alan Paris Kürt Enstitüsü Başkanı Nezan Kendaldan geldi.
Kendal, cinayetlerin Öcalanla diyalog sürecini baltalamaya çalışan çevrelerin işi olduğunu ileri sürdü. Kurulduğu 1983ten beri enstitünün müdürlüğünü yürüten Kendal şöyle konuştu:  
RÖPORTAJDAN KARELER 
ÇÖZECEKLERİ KUŞKULU 
Suikastı sürece karşı olanların yaptırmış olabileceği kanaatindeyim. Ama bu çevreler kim? Suriye veya İran mı? PKK veya Ergenekon çevreleri mi? Fransız polisi ve adaleti ortaya çıkarır diye ümit ediyoruz. Ama Fransada işlenmiş birçok cinayet bir sonuca varılamadan kapatılmıştır.  
ZİFİRİ KARANLIKTA IŞIK 
Osloda başlatılan ve Öcalanla devam ettirilen süreci desteklemek gerekiyor. İçerde ve dışarıda bu süreci baltalamak isteyen yeteri kadar güçler var. Biz şimdi zifiri bir karanlık içerisindeyiz, en küçük bir ışık bize ümit olacaktır. Savaş ve şiddet sayfasının artık kapanması, siyaset yolunun açılması ve Kürt sorununun siyasi demokratik yöntemlerle çözümlenmesi için zeminin hazırlanması gerekiyor.  
BAĞCIYA UYGUN HİTAP 
Kürt toplumu ve hatta Türk toplumu diyaloga hazır. Sayın Erdoğan sık sık televizyonlarda Önemli olan bağcıyı dövmek değil üzümü yemektir diyor. Tamam, ama üzümü yemek için de bağcıya uygun bir dille hitap etmek, üzümünü yetiştirmesine izin vermek gerekir. Böyle hareket edilir, psikolojik duvarlar yıkılırsa bir sonuca varılır. Ama zaman, sorumluluk ve irade isteyen bir süreçtir. Başka da bir çözüm yoktur, çünkü 30 yıldır bütün yollar denendi, insanlar öldü, acı çekti, sürüldü, hapse atıldı, her şey denendi. Denemediğimiz tek şey barış. En ucuz yöntem de barıştır artık. PKK ne bağımsızlık istiyor ne federasyon istiyor artık otonomiden bile bahsetmiyor. Yapılacak şey kültürel haklar anadilde eğitim imkânı ve genel aftır.