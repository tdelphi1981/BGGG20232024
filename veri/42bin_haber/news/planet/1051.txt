KKTCde mafyaya mermi satan üç astsubay yakalandı
KKTCde Güvenlik Kuvvetlerine bağlı üç astsubay ordu envanterine kayıtlı 975 adet tabanca mermisi satarken suçüstü yakalandı.
Alıcı kılığına girerek astsubayları yakalayan polis, son günlerde yaşanan mafya usulü kurşunlama olaylarının zanlılarından aldığı bilgiyle operasyonu gerçekleştirdi. 
KKTCde Magosa kentinde son bir hafta içinde alacak verecek meselesi yüzünden kurşunlama olayları yaşanıyordu. Olaylara karışanları sorgulayan polis, kullanılan mermilerin silahlı kuvvetlere ait olduğunu öğrendi.   
MÜHİMMAT DEPO SORUMLULARI
KKTCde yayınlanan Havadis gazetesinin haberine göre, konuyu soruşturmak üzere özel olarak görevlendirilen narkotik şube ekipleri, Niyazi G., Metin O. ve Mehmet Ö. adlı astsubaylara bir aracı kullanarak ulaştı ve mermi satın alma pazarlığına girdi. Görev yaptıkları bölüklerde mühimmat sorumluluğu yapan üç astsubay polislere 975 mermiyi satmaya çalışırken tutuklandı. Polis Genel Müdürlüğünden yapılan açıklamada, üç astsubayın mühimmat depolarından çıkardıkları mermileri satarken suçüstü yakalandıkları doğrulandı. Polis astsubayların bugüne kadar kimlere mermi sattığı ve hangi olaylarda kullanıldıklarını soruşturuyor.