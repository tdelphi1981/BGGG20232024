Kadınların rekoru
6 Kasım seçimlerinin Obama ile bir diğer galibi de kadınlar oldu. Kadın yılı ilan edilen 1992 rakamlarını da aşan kadın adaylar, ABD Senatosunun beşte birini kontrol ederek tarihi bir rekor kırdılar.
KADINLARIN gecesi. Önceki gün yapılan ABD seçimlerinde Obama yorumlarından sonra en çok söylenen söz işte bu. Çünkü birincisi, Romney erkeklerin, Obama kadınların adayıydı. Amerikan Kadını ve Politika Merkezinin araştırmasına göre 6 Kasımda oy veren erkeklerin yüzde 52si oylarını Cumhuriyetçi Mitt Romneyye verdiler. Kadın seçmenlerin yüzde 55si ise Demokrat Partili Başkan Barack Obamayı tercih etti. Böylece seçimi erkeklerin değil, kadınların desteklediği aday kazandı. Ancak ikinci ve daha önemlisi, seçimde yarışan kadın adaylar, Amerikan üst siyasetinde yeni bir rekora eriştiler. Kongrenin iki kanadından biri olan Senatoda, yeni seçilen 11iyle kadın üye sayısı 20ye ulaştı. Bu, Senatonun beşte biri demek. 435 üyeli Temsilciler Meclisinde ise kadın milletvekilleri 76 oldu. Senatodaki kadın çoğunluğu, Bill Clintonın başkan seçildiği ve Kadın yılı ilan edilen 1992nin bile üzerine çıktı. 
İKİ PARTİDE DE BAŞARI 
Hawaiide Demokrat Mazie Hirono, Massachusettste Demokrat Elizabeth Warren, North Dakotada Demokrat Heidi Heitkamp, eyaletlerinin tarihteki ilk kadın senatörleri oldular.  
Muhafazakârların kontrolündeki iç bölgelerde de kadın adaylar tarihi zaferler elde ettiler. 
VALİLER DE ARTTI  
Demokrat eyaletler cephesinde kadın zaferleri ezici bir üstünlükle geldi. Hawaaiyi temsil eden toplam kadın milletvekili sayısı erkekleri geçti. New Hampshireın belirlediği bütün seçici delegeler kadın oldu. Ve eyaletin yeni valisi Maggie Hassan ile ülkedeki kadın vali sayısı 6ya ulaştı. Daha da önemlisi, Hassan, Amerikan tarihinde kürtaj hakkını savunan ilk kadın vali oldu.