Polis 'insan avı'nda yanlış hedefi vurdu
Californiya polisi beş kişiyi silahla vuran ve üçünün ölümüne neden olan eski Los Angeles polis memuru Christopher Dornerın peşine düştü ve insan avı başlattı. Ancak Dornerın peşindeki polislerin açtığı ateş sonucu yanlışlıkla iki masum insan hayatını kaybetti.
Eski Los Angeles Polis Departmanı (LAPD) memuru ve ABD ordusu ihtiyat personeli olan 33 yaşındaki Christopher Jordan Dorner, 2009 yılında işinden kovulmasına neden olan kişileri öldüreceğini açıkladı. Dorner cinayet serisine 28 yaşındaki Monica Quan ve 27 yaşındaki  nişanlısı Keith Lawrence ile başladı. Çift Pazar günü araçlarının içinde vurulmuş olarak bulundu.  
LOS ANGELES POLİSİ 'İNSAN AVI'NDA 
Öldürülen Monica Quan, şimdilerde avukatlık yapan eski Los Angeles polisi başkomiseri Randal Quanın kızı. Quan, işinden kovulduktan sonra Dornerın davasına bakmış fakat davayı kaybederek müvekkilinin işine geri alınmasını sağlayamamıştı. 
Dornerın Çarşamba akşamı vurduğu diğer üç kişi ise LAPD mensubu polisler. Yaralananlardan birinin durumu ciddiyetini koruyor. Dorner internette yayınladığı 20 sayfalık manifestosunda, 2005-2008 yılları arasında çalıştığı LAPDden kovulmasına neden olduğuna inanadığı herkesi hedefi olarak gördüğünü, intikam yemini ederek bu kişileri öldürmeye devam edeceğini bildiriyor. 
LAPD, Dornerı yakalamak için ülke çapında insan avı başlattığını açıkladı. Polis, Dornerın sahibi olduğu kamyonete benzediği için peşinde oldukları bir araca ateş açarak iki masum sivilin vurularak öldürülmesine sebep oldu.