AB Ankaraya hem ödevini söylemiyor, hem de eleştiriyor
Bir dönem Kopenhag kriterleri nedeniyle Avrupa Birliği (AB) ile müzakerelerde yol alamayan Türkiye'nin bu kez de "meçhul" kriterlere takıldığı ortaya çıktı.
ABnin, Türkiye ile 2005ten bu yana başlattığı müzakere sürecini bilerek yavaşlattığı öne sürüldü.  
Fransa, Kıbrıs Rum Kesimi gibi ülkelerin birçok başlığın müzakereye açılmasını engellemesini Elimizden bir şey gelmiyor. Oy birliği gerekiyor gibi gerekçelerle çaresizlik mesajları veren AB Komisyonunun, Türkiyenin yargı sistemiyle alakalı olan iki fasılla ilgili açılış kriterlerini tam 7 yıl geçmesine rağmen Ankaraya ulaştırmadığı ortaya çıktı. 
Türkiyeye yargı alanında büyük eleştiri getiren ve özellikle ilerleme raporunda bu konuya geniş yer ayıran AB Komisyonu, katılım müzakerelerinin 23üncü faslı Yargı ve Temel Haklar ile 24üncü faslı Adalet, Özgürlük ve Güvenlik konularının açılış kriterleri tam 7 yıldan beri Ankaraya iletmedi.  
ABYE GÜVENMEK ZOR   
Adalet Bakanı Sadullah Ergin, geçen yıl katıldığı bir AB toplantısında bu konuyu gündeme getirmiş ve AB bize ev ödevimizi bildirmekten çekiniyor, ancak ev ödevimizi geciktirdiğimiz için eleştiriyor demişti. İlgili fasılların tarama toplantılarının 2006 yılında tamamlanmasına rağmen, Tarama sonu raporlarının hala Ankaraya ulaştırılmamış olması, Ankarayı isyan ettirdi. Avrupa Birliği Bakanlığı Müsteşar Yardımcısı Burak Erdenir, AB müzakerecilerinin açılış kriterlerini iletmeyerek katılım müzakerelerine bilerek sekte vurduğunu öne sürdü. Erdenir, 'Bize iletilmeyen kriterleri yerine getirmemizi isteyip, ardından Türkiye'yi reformlarda geri kaldığı için eleştiremezsiniz. Bunun mantığı yok' dedi. Erdenir, bunun yalnızca Türkiye'nin katılımı için sıkıntı verici bir durum olmadığını, aynı zamanda AB'ye güvenmeyi de zorlaştırdığını söyledi.