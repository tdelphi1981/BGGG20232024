Bu reklam büyük tepki topladı
Şilide meme kanserine karşı hazırlanan reklam kampanyası büyük gürültü kopardı. Erkekleri hayatlarındaki kadınları kanser muayenesine gitmeleri konusunda yüreklendirmeye ikna etmeye çalışan Memeler aşkına! isimli kampanyanın tanıtım videosu, bir grup kadının cinsel ilişkiden bebek emzirmeye, duştan spor salonuna çeşitli anlarda çekilmiş meme görüntülerinden oluşuyor.
Reklamın videoları birkaç gün içinde milyonlarca kişiye ulaşırken başta Şili olmak üzere birçok ülkede kadın örgütleri ve meme kanseriyle savaş dernekleri reklama kadınları nesneleştirdiği gerekçesiyle tepki gösterdi. Reklamda sadece güzel, bakımlı hatta estetikli meme görüntüleri kullanılması da tepkileri artırırken erkeklerin ne açıdan hedef alındığı tartışma konusu oldu. 


 HEM DİKKAT ÇEKTİ HEM TEPKİ TOPLADI 
  


MEMEDER Başkanı Oya Kösemen, reklamla ilgili Hürriyet Dünyasına şunları söyledi:

Erkekleri farkındalığın içine çekmek bizim de düşündüğümüz önemli bir unsur. Film etkileyici mi derseniz etkileyici ama dikkat çekmek için abartılı, özellikle sevişme sahneleri işi iyice erotizm odaklı yapmış. 50 yaş üstündeki kadınlar nerede, kasten es geçilmiş sanki Film esnasında en sevdiğim ve masum bulduğum bölüm emziren anne ve bebeği oldu. Kısaca etkili ama amiyane ve herkesin ilk aklına gelen bir fikir, yaratıcı diyemem. Tek farkı cüret ve cesaretleri. Ama herkesi konuşturuyorlarsa başarılılar Meme deyince zaten ilk akla gelen erotizm, bu nedenle bizde hala göğüs deniyor. Bu bağlamda yaratım sürecinde ince bir çizgide yürümek gerekiyor ve sonuç olarak bu filmdeki erotizmle farkındalık çabasından uzak duruyoruz. 
  
   Ya siz ne düşünüyorsunuz? Kansere dikkat çekmek ve farkındalık yaratmak için her yol mubah mı? Yoksa bu reklam kadını nesneleştirmenin, kadın bedeni üzerinden para kazanmanın başka bir yolu mu? 
MESAJINIZI YAZIN YAYINLAYALIM