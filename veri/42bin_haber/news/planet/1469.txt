Mursiyi uzaya gönderecekler
Mısırda Cumhurbaşkanı Muhammed Mursiye karşı günlerdir düzenlenen sivil itaatsizlik eylemleri sürerken, muhalefet şimdi de Mursiyi uzaya göndermeye çalışıyor.
Fransa merkezli bir şirketin uluslararası üne sahip parfüm markası, internet sitesinde düzenlediği oylamayı kazanacak bir talihliyi, Space Expedition Corpa ait mekike uzaya gönderecek. Muhalefet hareketi 6 Nisan, Mursiyi de aday listesine soktu ve taraftarlarına oy verme çağrısı yaptı. Grup, Facebookta yayınladığı mesajda, İnşallah, Allahın izniyle Mursi yakında Aya fırlatılacak dendi. Mursi oylamada hemen birinci sıraya yükseldi. Bir Mısırlı, Oy verdiğim için ilk kez bu kadar gururluyum diye yazdı. 
SEÇİM TARİHİNDE GERİ ADIM 
Sayfada Mursiyi astronot giysisiyle gösteren bir fotoğraf da var. Maymunlar Cehennemi filmine hayran olduğunu daha önce belirten Mursi bu konuda henüz yorum yapmadı. İran Cumhurbaşkanı Mahmud Ahmedinejad ülkenin ilk astronotu olabileceğini, buna gönüllü olduğunu söylemişti. Bu arada Mursi dört aşamalı yapılacak seçimin tarihini 27 Nisandan 23-24 Nisana aldı. Kıpti milletvekilleri, seçimin Paskalya tatili ile çakışmasını itirazlarına gerekçe göstermişti. Kendi talepleri dikkate alınmayan anamuhalefet seçimi boykot edecek.