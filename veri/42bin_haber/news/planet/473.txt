"Marx" Müslüman oldu
Komünizmin kuramsal kurucusu olarak bilinen ünlü filozof Karl Marx'la aynı soyadı taşıyan Alman vatandaşı Uwe Marx Müslüman oldu.
Almanyanın Duisburg kentinde Tyhssen Krupp işletme müdürlerinden Uwe Marx Müslüman oldu. 
Kelime-i Şehadet getirdikten sonra Benjamin adını alan Marx, İslam'ı seçmesinde uzun yıllardır birlikte yaşadığı Faslı sevgilisi ile Türk arkadaşlarının etkili olduğunu söyledi.  
Uzun süredir bu konuda araştırmalar yaptığını söyleyen Marx, "Alman arkadaşlarım ve bazı akrabalarım yaptığımın çılgınlık olduğunu söylediler. Ama ben kalbimin sesini dinledim. Kutsal kitapları okudum. Kafama takılan bazı soruların yanıtlarını araştırdım. Sonuçta Müslüman olmaya karar verdim. 10 gün önce sünnet oldum" dedi.  
Marx, din konusunda İslam din dersi öğretmeni Ali Topçuk ve Altan Güzey'den destek aldığını söyledi. 
 Ali Topçuk, Uwe Marx ve Altan Güzey