Dünyanın en büyük gökdeleni 90 günde yapılacak
Çin sadece 90 gün içinde dünyanın en büyük gökdelenini yapacak.
Rus Televizyonunun haberine göre, "Sky City" adı verilen gökdelen 838 metre yükseklikteki dünyanın en yüksek binası Hunan eyaletinin başkenti Changshaya yapılacak. 
Halen dünyanın en yüksek binası unvanını elinde bulunduran Dubaideki Burç Halifeden 10 metre daha yüksek olacak olan gökdelenin 100 asansörü olacak. 
9.0 şiddetinde depreme dayanıklı olacak şekilde inşa edilecek gökdelenin üç ayda tamamlanabilmesi için günde beş kat inşa edilecek. 
İçindeki otel ve konutlarla 17 bin 400 kişiye ev sahipliği yapacak olan en uzun gökdelen yaklaşık 630 milyon dolara mal olacak.