Ünlü silah tutkunu vurularak öldürüldü
Keith Ratliff silahlara olan tutkusuyla tanınan ve Youtube'da paylaştığı videolar büyük ilgi gören bir ABDliydi.
Kendi tüfeğini yapan, arabasının bardak tutacağında her daim mermi bulunduran Ratliffin FPSRussia isimli Youtube sayfasının da milyonlarca abonesi var ve videoları şu ana kadar 500 milyondan fazla kişi tarafından izlendi. 
Otomobilinin arka camına yapıştırdığı I love Guns and Coffee (Silahları ve kahveyi seviyorum) çıkartmasıyla, ünlü bir kahveci zincirinin protestosuna da destek veren 32 yaşındaki Ratliffin bu silah aşkı ise trajik bir sonla noktalandı. Geçtiğimiz hafta Georgia eyaletinde başından vurularak öldürülen Ratliff, polis tarafından bulunduğunda olay yerinde çok sayıda silah vardı. Olayı cinayet kapsamında soruşturmaya başlayan Georgia polisinin elinde henüz bir şüpheli bulunmadığı bildirildi. 
Ratliffin öldürüldüğü haberi, ABDde son günlerin en önemli tartışma konusu olan silah satışı kontrolü üzerine gelince sosyal medyada büyük yankı buldu. Ratliffin hayranları ve takipçileri bu kadar iyi silah kullanan birinin nasıl olup da öldürüldüğüne bir anlam veremedikleri yorumunu yaptı. 
Karısı Amanda Ratliff Silahını çekip kendisini savunmayı denemediği için güvendiği birinin bu cinayeti gerçekleştirdiğini düşünüyorum. Ya da tuzağa düşürülmüş olabilir dedi. 
Ratliffin çektiği videolarda genellikle arkadaşı Kyle Myers rol alıyor. Myers, açık havada çekilen videolarda saman balyalarını ya da şarkıcı Justin Bieberın fotoğraflarını hedef alarak atış talimleri yapıyor ve izleyenlere nasıl silah kullanılacağı ile ilgili bilgiler veriyor.