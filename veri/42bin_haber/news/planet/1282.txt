Türkiye yok, sonuçlar belli
SARKİSYAN ÇOK RAHAT: Ermenistanda yarın düzenlenecek seçimler öncesi başkent Erivan sokakları sakin. Cumhurbaşkanı Sarkisyanın zaferine kesin gözüyle bakılıyor. Türkiye ile ilişkiler ise bu kez seçim malzemesi yapılmadı. KIBRIS PARAYA BAKIYOR: Kıbrıs Rum kesiminde ise ülkenin ilk Komünist lideri Hristofyasın bugünkü seçimle yerini milliyetçi lider Anastiedese bırakması bekleniyor. Burada da seçimin ana konusu Türkiye değil, ekonomik kriz.
 
Nerdun HACIOĞLU / ERİVAN 
ERMENİSTANda yarın yapılacak cumhurbaşkanlığı seçimlerinde eski Dışişleri Bakanı ve Miras Partisi Genel Başkanı Raffi Hovhannisyan, eski Başbakan ve Özgürlük Partisi Genel Başkanı Hrant Bagratyan, Sözde Yukarı Karabağ yönetimi eski Dışişleri Bakanı Arman Melikyan, Milli İrade Birliği Başkanı Paruyr Hayrikyan, Siyaset Bilimci Andreas Gukasyan, halk bilimci Vardan Serdakyan ve iktidardaki Cumhuriyet Partisi tarafından yeniden aday gösterilen Cumhurbaşkanı Serj Sarkisyan olmak üzere yedi aday yarışacak. Sarkisyanın yüzde 50nin üzerinde, hatta yüzde 80e varabilecek bir oyla yeniden seçilmesi bekleniyor. 
POZİTİF FAKTÖR DEĞİL 
Bağımsızlık tarihinde altıncı cumhurbaşkanını seçecek Ermenistanda Türkiye konusu ilk defa siyasi bir unsur olarak göz ardı edildi. Hiçbir aday seçim programlarında Türkiye ile ilişkilere ağırlık vermedi. Hürriyete konuşan Sarkisyan ekibinden bir yetkili, Bu seçimlerde Türkiyeden pozitif bir faktör olarak söz etmenin hiçbir anlamı yok. Ermenistan, Türkiyeye söylenecek ne varsa her şeyi geçtiğimiz 4 yılda söyledi. Türkiyeye iletilecek yeni bir mesaj olmadığı için adaylardan hiçbiri bu konuya fazla girmek istemiyor dedi. 
FORMALİTE İCABI 
Ermenistan Dışişleri Bakanlığının davetiyle seçimleri izlemek için gittiğimiz Erivanda ilk izlenim, seçimlerin daha başlamadan bittiği şeklindeydi. Aram adlı bir Ermeni, Bu cumhurbaşkanı seçimi değil, basit bir oylama. Sarkisyanın politikasının devamı için formalite icabı bir güven tazeleme prosedürü dedi. Bir başkası ise, Türkiye ile Ermenistan arasında uzlaşı protokollerinin Sarkisyan döneminde yapıldığını ve yine onun döneminde çıkmaza girdiğini belirterek şunları söyledi:  
UZATMALARI OYNAYACAK 
Türkiye ile futbol diplomasisi biçiminde balayı denemesini Sarkisyan başlatmıştı. Yeniden cumhurbaşkanı seçildiğinde de uzatmaları yine Sarkisyanın oynaması daha uygun olur. Onun yerine başka bir adayın cumhurbaşkanı olması herşey sil baştan anlamına gelir. Üstelik Sarkisyanın Türkiye politikası, diğer adaylara göre yine de daha ılımlı. Geride kalan 6 aday ilk önce Türkiye soykırımı tanısın, sonra ilişki kuralım diyor. 
Anketlerde fark attılar 
Ermenistan seçimleri başlamadan bitmiş gibi. Aralıkta Levon Ter-Petrosyanın aday olmayacağını açıklamasıyla Sarkisyan zirvede yalnız kalmıştı. Yarın Rafi Ovanisyan dışındaki rakiplerinin yüzde 5i bile bulamayacağı sanılıyor. Güney Kıbrısta ise milliyetçi DİSİnin lideri Nikos Anastasiadis anketlerde önde, sandıklar hazır. 
Açlık grevinde başkan adayı 
ERİVANda birkaç reklam panosundan başka seçim atmosferini hatırlatan çok az şey var. Bunlardan biri, parlamento binasının karşısında çadır kurup seçim hilesini açlık greviyle protesto eden cumhurbaşkanı adayı Andreas Gukasyan. Hürriyetin, Hile yapılacağını şimdiden nasıl biliyorsunuz sorusuna Gukasyan, İktidar şimdiden kazanacağı hesabı yaparken, ben de şimdiden kaybettiğimizi göstermeye çalışıyorum yanıtını verdi. 
 
Ömer BİLGE / LEFKOŞA 
KIBRISLI Rumlar ülkenin ilk Komünist lideri Dimitris Hristofyas yerine yeni başkanlarını seçmek üzere bugün sandık başına gidiyor. 1960ta kurulan ülkenin seçim tarihinde yine bir ilk yaşandı ve Güney Kıbrısta propaganda döneminde Kıbrıs sorunu ve dolayısıyla Türkiye hiç konuşulmadı. Tek gündem, ekonomik krize çözüm bulacak ve ABden ekonomik yardım alacak lider arayışı oldu. Rum lider Dimitris Hristofyas ise, yeniden aday olmadı. 
545 bin seçmenin oy kullanacağı ülkede, 604 Türk seçmen bulunuyor. Güney Kıbrıs Başkanlık sistemiyle yönetiliyor. İlk turda adaylardan biri oyların salt çoğunluğuna (yüzde 50) ulaşamazsa haftaya ilk 2 aday yeniden yarışacak. 11 adayın yarışacağı seçimlerde 3 aday favori gösteriliyor.  
MİRASIM DOĞALGAZ 
Hristofyas, Rum halkına son ulusa sesleniş konuşmasında Kıbrıs sorununu hayatının vizyonu olmasına rağmen çözemediğini belirtti ve Çözüm olmadı ama elimden geleni yaptım, en büyük mirasım doğalgaz dedi. Kamuoyu yoklamaları anamuhalefet partisi milliyetçi DİSİnin lideri Nikos Anastasiadisi önde gösteriyor. İktidardaki Komünist AKELin adayı Stavros Malas ve küçük milliyetçi partilerin desteğini alan bağımsız Yorgo Lilikas da iddialı isimler arasında. Yarışın 3 aday arasında geçmesi ve seçimlerin ikinci tura kalması bekleniyor.  İlk kez 11 aday arasında iki kadın da bulunuyor. 