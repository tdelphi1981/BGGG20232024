NATO ile Rusya Türkiyede buluşacak
Rusya ile NATO arasında füze kalkanı yüzünden siyasi anlaşmazlıklar devam ediyor, ancak işbirliği de kapıda.
Rusya ile NATO arasında füze kalkanı yüzünden yönetim zirvelerinde siyasi anlaşmazlıklar devam ederken, Brüksel ile Moskova arasında NATOnun Afganistan operasyonundan bu yana görülmedik bir işbirliği programı hazırladığı ortaya çıktı. Üstelik NATO ile Rusya arasında yeni işbirliği Türkiye'de başlayacak. 
Rusya Savunma Bakanlığı kaynaklarının açıklamasına göre Brüksel ile Moskova arasında metni hazırlanmaya başlanan anlaşma eski silahların güvenli bir şekilde imha edilmesini kapsıyor. 
Rusyada özellikle son yıllarda kullanım süresi geçmiş mühimmatların etkisiz hale getirilmesi sırasında bir dizi talihsiz olayın yaşandığı hatırlatılarak, Rusyanın bu konuda NATOdan yardım istemişti. Özellikle Rusya Savunma Bakanı görevine Sergey Şoygunun atanmasından sonra hız verilen silah imha anlaşmasının yıl sonuna kadar imzalanması bekleniyor.
 
FLÖRT TÜRKİYE'DE BAŞLAYACAK 
 
Rus Kommersant gazetesinin aktardığına göre eski silahların imhasında Rusyanın NATO modelini örnek alması Türkiyede gerçekleşecek. Aralık ayında Rusya Savunma Bakanlığından üst düzey askeri bir heyet Kırıkkale yakınlarında yer alan Yaşihan silah imha tesislerini ziyaret ederek, Türkiyede uygulanan teknolojiyle tanışacak.  
Ardından Türkiyedekine benzer uygulama Rusyanın eski silahlarını imhası için kullanılmaya başlanacak. 
Rusya, elindeki yüz binlerce ton kullanım süresi dolmuş mühimmatı genelde askeri poligonlarda patlatarak etkisiz hale getiriyor. Son bir yılda yüzden fazla asker ve sivil bu yöntemin kullanılması sırasında meydana gelen kazalarda hayatını kaybetmişti. Poligonlar çevresinde bulunan sivil yerleşim birimlerinde tahliyeler gerçekleştirilmişti.