KKTCde belediye çalışanları UBP binalarına saldırdı
KKTCde uzun süredir eylemde bulunan mali krizdeki Lefkoşa Belediyesi çalışanları direnişlerini şiddete döndürdü. Krizden hükümeti sorumlu tutan çalışanlar, iktidardaki Ulusal Birlik Partisi (UBP) binalarına saldırdı. Polisin müdahale ettiği olaylar, toplantı halindeki meclis önünde devam etti.
Belediye sendikası çalışanları eylemlerine belediye binası önünde başladı. Bina önündeki yolu ateş yakarak kapatan çalışanlar, ardından mahkemeler binalarının bulunduğu Sarayönü Meydanı'na yüreyerek, Adalet istiyoruz sloganları attı. 
İktidardaki UBPnin kurultay davasının görüşüldüğü mahkeme binasına girmeye çalışan eylemciler, polisin engelini aşamayınca, aynı bölgedeki UBP Genel Merkezine yöneldi. Bina önünde polisle çatışan eylemciler, daha sonra yolda buldukları konteynerlerdeki çöpleri yollara dökerek, Lefkoşanın alışveriş merkezi Dereboyundaki parti binasına gitti.  
ÇEVİK KUVVET MÜDAHALE ETTİ
Yine UBPnin ilçe binasını hedef seçen eylemciler, binayı korumaya çalışan çevik kuvvet ile çatıştı. Eylemciler daha sonra toplantı halindeki meclis binasına yürüdü. Meclis önünde hükümeti ve belediye başkanı Cemal Bulutoğlularını protesto eden eylemcilere, polis copla müdahale etti. Polis, çok sayıda belediye çalışanını gözaltına alırken, Başbakan İrsen Küçük, belediyenin mali sorunlarını çözmeye çalıştıklarını ancak çalışanların şiddete dayalı eylemlere başlamasının haklı yanının bulunmadığını söyledi.  
MALİYE BAKANI PARA BULDU
Belediyedeki mali krizi çözmek amacıyla Maliye Bakanı Ersin Tatarın Ziraat Bankasından temin ettiği 90 milyon TLlik düşük faizli kredi hazır. Ancak kredinin verilebilmesi için belediye yönetiminin giderlerinde yüzde 25 tasarrufa gitmesi gerekiyor. Aşırı istihdam ve mali disipline uymaması nedeniyle batan belediyenin, yeniden krize düşmemesi için istenilen tasarruf önlem paketi, binden fazla kişinin çalıştığı belediyeden personel indirimi anlamına geliyor. Personelin işten çıkarılması hem belediye yönetimi hem de sendikanın sıcak bakmadığı bir önlem. Sendika ayrıca grevdeki günlerinin de çalışmış kabul edilerek ödenmesini talep ediyor.