Aspartam alarmı
Gıda uzmanlarının yıllardır zararlı olup olmadığı konusunda karar veremediği, meşrubatlarda kullanılan yapay tatlandırıcı aspartam yine tartışma yarattı. Avrupa Gıda Güvenliği Kurumunun kullanılmasına izin verdiği maddenin prematüre doğum riskine neden olduğu iddia edildi.
Gıda uzmanlarının yıllardır zararlı olup olmadığı konusunda karar veremediği, meşrubatlarda kullanılan yapay tatlandırıcı aspartam yine tartışma yarattı.İngiltere Sussex Üniversitesi, gıda uzmanlarından Prof. Erik Millstone, Avrupa Gıda Güvenliği Kurumunun (EFSA) aspartamın güvenli olduğu yönündeki raporunu eleştirdi. EFSA, son yayımladığı raporda daha önce aspartamın erken doğum ve kanser gibi sağlık sorunlarına yol açtığı yönündeki 20yi aşkın araştırma sonucuna karşı çıkmıştı.  
FİNANS TİCARİ KURUMLARDAN 
Millstone, EFSAnın vardığı sonuca neden olan araştırmaların neredeyse tamamı ticari işletmeler tarafından finanse ediliyor ve birçok eksikleri var. Ayrıca bu araştırmalarda da aspartamın güvenli olmayabileceği de belirtiliyor dedi. İngiliz bilimadamı ayrıca, EFSAnın Gıda Güvenliği Panelinde bulunan 17 kişiden çoğunun ticari kurumlarla doğrudan ya da yakın bağları olduğuna dikkat çekti. 
PREMATÜRE RİSKİ 
Millstone, 2010da ABnin finanse ettiği bir araştırmaya göre içinde aspartam bulunan içecekleri içen hamile kadınlarda prematüre doğum riskinin arttığını ifade etti. Millstone, EFSAnın bu raporu iptal ederek ticari işletmelerden bağımsız uzmanlardan oluşan yeni bir panel toplaması gerektiğini söyledi.