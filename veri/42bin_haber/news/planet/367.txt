Rusya Esadı Venezüella için ikna etmeye çalışıyor
Ankarada, Rusyanın Suriye Devlet Başkanı Beşar Esadı ailesi ve diğer birinci derece akrabalarıyla birlikte Venezüellaya yerleşmesi için yoğun bir ikna politikası yürüttüğü görüşü hakim olmaya başladı.
Hürriyete bilgi veren kaynaklar, Esadın Rusyaya komşu Beyaz Rusya veya Güney Amerika ülkesi Ekvadora gidebileceği yönündeki haberlerin doğru olmadığını belirterek, şunları söylediler: 
Rusya ile değişik kollardan yürütülen temaslardan elde ettiğimiz izlenim, Moskova yönetimin Esadı artık Suriyeye terk etmesi için ciddi bir ikna politikası yürüttüğü şeklinde. Rusya, Esadı, Sonuna kadar direneceğim ve ülkemde öleceğim anlayışından vazgeçirmeye çalışıyor. Esada sürekli Eğer, muhalifler Şamı ele geçirirlerse bundan sonra hiç şansımız kalmaz mesajı iletiliyor. Şu aşamada düşünülen tek ülke var o da Venezuela. Esadın eşi, çocukları ve diğer birinci derece yakın akrabalarıyla birlikte Venezüellaya yerleşmesine ve yanlarına bundan sonraki yaşamlarını idame ettirecek kadar para ve diğer değerli eşyaları almalarına da izin verilecek. 
KİMYASAL HAZIRLIK YOK 
Diplomatik kaynaklar, Esadın iktidardan düşmesi halinde Suriyedeki kimyasal silahların radikal dinci grupların eline geçmesine karşı ABDnin Türkiye ile bir askeri operasyon hazırlığı içinde olduğu iddiasını ise doğrulamadı. Ancak aynı kaynaklar, ABDnin bu tür operasyonu Ürdünle yapma olasılığının bulunduğunu belirtti. 
AHMEDİNEJADI GENERALİ KESTİ
Öte yandan Ankara, İran Cumhurbaşkanı Mahmud Ahmedinejadın Şeb-i Arus törenlerine katılmaktan son anda vazgeçmesini, İran Genelkurmay Başkanı General Hasan Firuzabadinin, Patriotların Türkiyeye yerleştirilmesi dünya savaşına neden olabilir diyerek, Türkiyeyi eleştiren açıklamasına bağladı.  
Bir yetkili şunları söyledi: 
İran kendi içinde de klasik Acem oyunlarına sahne oluyor. Firuzabadi, bu açıklamayı yaparak Ahmedinejadın Türkiye ziyaretinin önünü tıkadı. Ahmedinejad, Türkiyeye geldiğinde kendisine Genelkurmay Başkanının açıklaması sorulacaktı. Ahmedinajed bu soruyla muhatap olmamak için gelemedi.