Aynı yer aynı iddia
Suriyenin Halep şehrinde bir nehirden en az 20 genç erkeğin cansız bedenlerinin çıkarıldığı bildirildi. Aynı nehirden ocak ayında da 65 ceset çıkarılmış, o günden sonra burası Şehitler Nehri olarak anılmaya başlamıştı.Reuters haber ajansına konuşan Suriyeli isyancılar cansız bedenleri sudan çıkarılan genç erkeklerin güvenlik güçleri tarafından öldürüldüğünü söyledi.   İsyancılar Türkiye sınırına yakın olan Kuveyk Nehrinde her gün birkaç cesedin çıkarıldığını da öne sürdü. Cesetlerin Suriye Devlet Başkanı Beşar Esada bağlı güçlerin kontrolündeki Halep merkezden suya atıldığı ve isyancıların elindeki Bustan el Kasra doğru sürüklendiği iddia edildi.   Suriye hükümetinden henüz bir açıklama gelmedi. Ancak ocak ayında bulunan cesetlerle ilgili Suriye resmi basınında yer alan haberlerde, olayın failinin El Kaide bağlantılı El Nusra Cephesi olduğu ifade edilmişti.     HALEPTE 65 GENÇ ERKEĞİN CESETLERİ BULUNDU    Halepte yaşayan isyancı Luey el Halebi cesetler çıkarılırken olay yerinde olduğunu ve su seviyesi Halepteki Suriye güçleri tarafından kontrol edilen nehirde ne zaman sular yükselse ortaya cesetler çıktığını söyledi.   El Halebi, 23 ceset saydım. Adamlardan bir tanesinin beyni kelimenin gerçek anlamıyla dağılmıştı dedi.   El Halebi, cesetleri bulunan kişilerin hükümetin kontrolündeki güvenlik birimlerinde tutuklu kişiler olduğunu ve Halepin merkezindeki bir parka götürüldüklerini de öne sürerken bir başka isyancı, Muhammed Nur, ölenlerin 20li ve 30lu yaşlarında olduklarını ifade etti.   Nur, Şimdiye kadar altı kişinin kimliği tespit edildi. Bunlardan beş tanesi geçen hafta hava istihbarat birimleri tarafından gözaltına alınmıştı diye konuştu.  