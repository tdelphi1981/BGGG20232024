Türk silahı yüklü gemi Yunanistanda alıkondu
Yunan makamları, Türkiyeden hareket ettiği ileri sürülen ve Libyaya giden St Vincent bandıralı Alexandretta adlı yük gemisini üç gündür Volos şehri limanında bekletiyor.
Gemide yapılan aramada üç konteyner dolusu kalaşnikof, Dragunov tipi tüfekler, RPG-7 roketatar ve tabancalar bulundu. 
Yunan medyasına göre, Türkiyenin meçhul bir limanından hareket eden ve yakıt ikmali için Volosun Asteria Agrias sahilindeki limana yanaşan Alexandrettanın çimento yüklü olmasına rağmen üç konteyner de silah taşıdığı tespit edilince Yunan Dışişleri, Maliye ve Deniz Ticaret bakanlıkları haberdar edildi. İddiaya göre sözkonusu silah ve cephaneliğin Türk Silahlı Kuvvetleri tarafından da kullanıldığı belirlendi ve Yunan İstihbarat Teşkilatı (EYP) da devreye girdi.  
YASALSA DEVAM EDECEK 
Volos liman yetkilileri geminin, Libyaya teslim edilmek üzere silah taşıdığına dair bazı evraklar bulunduğunu, ancak yine de durumun araştırıldığını belirttiler. Aynı yetkililer, herşeyin yasal olması halinde geminin 1-2 gün içinde yoluna devam edeceğini de söylediler. Yunan medyası, Türkiyenin gemideki silah ve cephaneliği Libya üzerinden Suriyedeki muhaliflere göndermesi ihtimali üzerinde de durulduğunu iddia etti.