Gerard Depardieu artık Rus vatandaşı
Rusya Devlet Başkanı Vladimir Putin bugün, ünlü sinema sanatçısı Gerard Depardieu'nün Rusya vatandaşlığına kabul edilmesi kararnamesini imzaladı.
Fransa Cumhurbaşkanı François Hollande tarafından 2012 yılında ilan edilen zenginler vergisi yasasına tepki olarak ilk başta vatandaşlıktan çıkıyorum sitemiyle Belçikaya giden Depardieu, burada ilginç bir açıklama yaparak, Putin bana Rus pasaportu gönderdi bile demişti.  
Bu açıklamanın şaka olmadığı bu sabah net olarak ortaya çıktı. Kremlin Sarayı resmi sitesinde yayınlanan bildiride, Putinin yetkilerine dayanarak Fransız sanatçının Rusya vatandaşlığına geçme kararnamesini direkt olarak imzaladığı beyan edildi. 
Fransada varlıklı kişileri isyan ettiren yüzde 75 oranındaki yıllık gelir vergisi son anda iptal edilmiş olmasına rağmen, Gerard Depardieu bir daha Fransaya dönme niyetinde olmadığını söylemişti. Depardieu Fransa seçimlerinde de Sarkozye destek vermişti. 


 