Tartışmalı evlatlık yasası Putin'in imzasına kaldı
Rus çocukların ABD'ye evlatlık verilmesini yasaklayan yasa tasarısı, Rus parlamentosunun üst kanadı Federasyon Konseyi tarafından da onaylandı.
Rusya parlamentosu alt kanadı Dumanın 21 Aralıkta Dima Yakovlev yasasını kabul etmesinin ardından parlamentonun üst kanadı Federasyon Konseyi de oybirliği ile söz konusu tasarıyı onayladı. Yasa Rusya Devlet Başkanı Vladimir Putin tarafından imzalanmasının ardından yürürlüğe girecek. 
Rusyadaki kimsesiz çocukları "esir alan" Moskova ile Washington arasındaki yeni soğuk savaş ABD yönetiminin attığı adımla başladı. Yaklaşık beş yıl önce Rusyadaki hapishanede batılı şirketlere hizmet veren Rus avukat Sergey Magnitski kalp krizi geçirerek hayatını kaybetmişti. Rusya yönetiminden üst düzey bürokratların avukat Magnitski ölümünde parmağı olduğunu iddia eden ABD, detaylı soruşturma yapılarak asıl suçluların ortaya çıkarılmasını Moskovadan talep etti. Rusyadan bu yönde beklenen olumlu adım atılmayınca ABD kongresi Magnitski yasası adı altında 60 üst düzey Rus bürokratın ABDye girişini yasakladı. Bankalarda hesapları varsa bunlara el konacağını açıkladı. 
ABDnin attığı bu adıma nasıl bir yanıt verileceğini uzun uzadıya düşünmeyen Rusya, 2008 yılında Rusyadan evlat edinilen Dmitriy Yakovlev adındaki iki yaşındaki erkek çocuğunun yeni ABDli velileri tarafından bir süpermarketin önünde artı 40 derecede arabaya kapatılarak ölmesini hatırladı. Yakovlevin ölümünü kasıtlı cinayet sayan Rusya, Amerikan vatandaşlarına Rusyadan evlatlık çocuk almalarına yasak getiren Dima Yakovlev yasasını kabul etti. Rusya Devlet Başkanı Vladimir Putinin imzalaması durumunda yasa 1 Ocak 2013 tarihinden itibaren yürürlüğe girecek.