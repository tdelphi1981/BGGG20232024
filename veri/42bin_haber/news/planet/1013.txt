Barak: "Türkiye bölgenin mihenk taşı"
İsrail Savunma Bakanı Ehud Barak, Türkiye'nin, Mısır ve Suudi Arabistan gibi bölge güvenliğinin mihenk taşlarından biri olduğunu söyledi.
İsrail Savunma Barak, 49'uncu Uluslararası Münih Güvenlik Konferansı'nda katıldığı panelde sorulan bir soruya karşılık, İsrail'in geçmişte Türkiye ile çok iyi ilişkileri olduğunu, ancak Mavi Marmara olayından sonra bu ilişkinin bozulduğunu belirtti. 
Türkiye'nin bölge için çok önemli bir ülke olduğunu vurgulayan Barak, Türkiye, Mısır ve Suudi Arabistan gibi bölge güvenliğinin mihenk taşlarından biri dedi.
Barak, gelecekte iki ülke arasındaki düşünce farklılıklarının giderilmesini arzu ettiğini ve Türkiye ile gereksiz gerginliklerden kaçınmak istediklerini vurguladı.

ESAD'IN GİTMESİ YAKIN
Ehud Barak, Suriye Devlet Başkanı Beşar Esad devrinin sona ermesinin yakın olduğunu belirterek, Esad'ın devrilmesinin İran ve Hizbullah için büyük bir darbe olacağını söyledi. 
Barak, İsrail'in önceki gün Suriye'deki bir tesisi vurduğu yönündeki haberlerle ilgili soruları yanıtlamaktan kaçındı.

İRAN NÜKLEER PROGRAMDAN VAZGEÇİRİLMELİ
İsrail Savunma Bakanı Barak, İran'ın nükleer programdan vazgeçirilmesi gerektiğini de belirterek, İran'ın nükleer güç olması engellenmeli dedi. 
Terörün körfezdeki enerjiyi kontrol altına almak istediğini savunan Barak, Yemen'de, Somali'de ve bölgede nerede terör varsa buralarda İran'ın parmak izlerinin görüldüğünü kaydetti. Barak, Ortadoğu'da çok problem olduğunu ve çok enteresan bir dönemde yaşadıklarını belirtti. 
  İŞTE NETANYAHUNUN İLK GÖREVİ