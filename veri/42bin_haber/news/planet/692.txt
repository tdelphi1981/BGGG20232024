Cezayir'de rehine operasyonu
Cezayir'de El Kaide bağlantı militanların bir doğalgaz tesisinde alıkoyduğu rehinelerin kurtarılması için yapılan operasyon sürüyor. Operasyonda çok sayıda kişi kaybederken, bazı rehinelerin kurtarıldığı bilgisi geldi. Militanlar Fransa'nın Mali operasyonuna karşılık gerçekleştirdikleri eylemde, aralarında çok sayıda yabancının bulunduğu 41 kişiyi rehin almıştı.
Moritanya haber ajansı ANI'nin bildirdiğine göre, Cezayir ordusu tarafından tesise yapılan hava saldırısında 34 rehine ve 15 militan öldü. Saldırıyı üstlenen örgütle yakın bağları bulunan ajansın haber kaynağı, tesisteki militanlardan biri olarak açıklandı. 
Ajansa konuşan militan, "Rehinelerden bazıları daha güvenli bir yere götürülmek üzere araçlara bindirirken, Cezayir ordusu hava saldırısı düzenledi. Bu saldırıda hem rehineler hem de miltanlar öldü" dedi. Militan üç Belçikalı, iki ABD'li, bir İngiliz ve bir Japon rehinenin halen hayatta olduğunu belirtirken, Cezayir resmi haber ajansı APS ise operasyonun ardından dört rehinenin kurtarıldığını bildirdi. 
Reuters'a konuşan bir yerel kaynak ise kurtarma operasyonu sırasında altı yabancı uyruklu rehinenin öldüğünü söyledi. 
CEZAYİR'DE REHİNE KRİZİ / FOTO GALERİ 
İngiliz BP, Norveçli Statoil ve Cezayirli Sonatrach şirketlerince işletilen doğalgaz tesisinde tutulan 41 rehine arasında ABD, Fransa, İngiltere, İrlanda, Norveç, Japonya, Malezya ve Cezayir vatandaşlarının bulunduğu belirtilmişti. Başkent Cezayirin 1,300 kilometre güneyindeki Ayn Emnas bölgesinde bulunan tesis Cezayir askerlerince kuşatılmıştı. 
  FRANSA'YA AÇIK TEHDİT 
"BİZ DE SİZİ VURACAĞIZ"  
  SAVAŞ ONA YARADI  
MALİ OPERASYONUNA MİSİLLEME 
Sahra Çölü'ndeki tesisi hedef alan saldırıyı, Cezayirli Muhtar Bilmuhtarın lideri olduğu Maskeli Tugay grubu üstlenmişti. Bu gruba bağlı Kanıyla İmza Atanlar ekibi tarafından yapılan açıklamada, Malideki saldırganlığa son verilmesi istenmişti. 
Moritanyadaki bir siteye konuşan militanlar, saldırıyı Fransanın Maliye düzenlediği operasyona misilleme olarak gerçekleştirdiklerini söylemişti. Militanlar, Cezayirli yetkililerden 20 araç talep ettiği ve sınırı güvenle geçerek Maliye girmelerine izin verilmemesi durumunda rehineleri öldürecekleri tehdidinde bulunmuşlardı. Ancak Cezayirli yetkililer bu talebi reddetmişti. 
 Olayın gerçekleştiği doğalgaz tesisi Sahra Çölü'nün ortasında bulunuyor  
FRANSA MALİ'YE YENİ SAVAŞ HELİKOPTERLERİ GÖNDERİYOR 
 