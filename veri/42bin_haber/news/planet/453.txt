Sigara karşıtı kampanya tartışma yarattı
İngilterede Sağlık Bakanlığının 2.7 milyon sterlin harcayarak hazırlattığı reklam kampanyası tartışmalara neden oldu.
Kampanya genel olarak sadece 15 sigara içmenin bile kanserli tümör oluşumuna neden olabileceği mesajını veriyor. Ancak hazırlanan görseller toplumun bazı kesimleri tarafından rahatsız edici bulundu. 
Televizyonlarda ve billboardlarda yer alacak reklamlarda ucu yanık bir sigaranın ortasında bir tümör oluşuyor. Kampanyanın temelinde sigara içen her üç kişiden birinin bu alışkanlığın sağlık risklerinin abartıldığına inandığı yönündeki araştırmalar yer alıyor. 
Sağlık Bakanı Dame Sally Davies, Birçok insanın sigarayla bağlantılı sağlık risklerini hala küçümsüyor olması çok endişe verici. Sigara içen kişilerin her paketin kanser riskini biraz daha artırdığını bilmelerini istiyoruz dedi. 
İngilterede 2004te benzer şekilde güçlü ve tartışmalı bir sigara karşıtı kampanya düzenlenmişti. Kampanyanın birçok kişiye sigarayı bıraktırdığı ifade edilmişti.
Bu son tümörlü reklamlar özellikle o tarihten bu yana ciddi uyarılarla karşılaşmayan gençleri hedef alıyor.