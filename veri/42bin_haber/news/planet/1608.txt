Alman askerler Maraştaki şartlardan şikayetçi
Kahramanmaraşa konuşlandırılan Alman Patriot bataryalarında görevli askerlerin durumuyla ilgili bir rapor hazırlayan Alman Parlamentosunun ordu denetçisi Hellmut Königshaus, Türkiyede Alman askerlerine kötü şartlar sunulduğunu ve kötü davranıldığını öne sürdü. Rapora göre, bir defasında bir Alman kadın asker, bir Türk askeri tarafından tartaklandı.
Almanyanın en etkin haftalık siyasi dergisi Der Spiegelin internet sitesinde yer alan bir haberde, Kahramanmaraşta konuşlu Patriotlar için görev yapan Alman askerlerin, Türk askerlerle ciddi sorunlar yaşadıkları ileri sürüldü.  
MERKEL'DEN MARAŞ'TAKİ ALMAN ASKERLERİNE ZİYARET / FOTO GALERİ

 ALMAN BAKANDAN ŞARTLARI İYİLEŞTİRME SÖZÜ 
Almanya Savunma Bakanı Thomas de Maiziere, Patriot savunma sistemlerini kullanmak amacıyla NATO kapsamında Kahramanmaraş'ta konuşlandırılan Alman askerlerinin görev yaptığı koşulların iyileştirileceği sözünü verdi. Anadolu Ajansının haberine göre, Maiziere, Königsbronn kentinde yaptığı açıklamada, bu kadar çok Alman askerinin bir arada kalabileceğinin daha önceden düşünülmediği bir yerde kaldıklarını belirtti. Alman ordusunun ilk önce kendisine verilen görevi yerine getirmeyi düşündüğünü belirten Maiziere, şimdi diğer koşulların iyileştirileceğini kaydetti. 
Türkiye'nin Alman askerlerinin iyi koşullarda konaklaması yönünde büyük çaba gösterdiğini ifade eden Maiziere, kısa bir zaman sonra askerlerin kalacağı yeni konaklama yerlerinin tamamlanacağını belirtti. Maiziere, bu konaklama yerlerinin tamamlanmasının ardından bu konuda çok şeyin değişeceğini bildirdi. Der Spiegel bu iddiasını, birçok kez Türkiyeye gittiğini söyleyen Hür Demokrat Partili (FDP) Hellmut Königshausun önce Almanya Savunma Bakanlığına, sonra da Federal Parlamentoya sunduğu raporuna dayandırdı. 
Raporunda, Alman Ordusunun Türk tarafıyla işbirliği ciddi şekilde sorunlu görüşüne yer veren Königshausun bazı tespitleri şunlar oldu: 
* Askerlerimizin kaldığı kışlada özellikle tuvaletler açısından hijyen koşulları çok kötü. 
* Kışla içinde Türk askerleri, Alman askerlerine bilinçli olarak kötü davranıyor.  
* Alman Savunma Bakanı Thomas de Maizierein, Başbakan Angela Merkelden önce Kahramanmaraşa yaptığı ziyaret öncesi, Türk komutan, birlikteki tüm Alman bayraklarının Burası Türk askeri kışlası gerekçesiyle toplanmasını istemiş. 
* De Maizierenin ziyareti nedeniyle yolu kapatan ve başka yöne yol veren bir Alman kadın askerle bir Türk astsubay arasında ciddi tartışma yaşanmış. Türk subayı, makam aracına geçiş izni vermeyen Alman kadın askeri tartaklamış. Kadın askerin elinde tartaklandığına dair doktor raporu bulunuyor. 
  
  
  
  
  
  
  
  
  
  
  
  
 