Ağabeyi de cinayet gibi kaza yapmış
Model sevgilisini öldüren Güney Afrikalı atlet Oscar Pistoriusun ağabeyinin de çok ciddi bir suçlamayla yargılandığı ortaya çıktı. Carl Pistorius da, üç yıl önce, cinayet gibi bir kazada, motorsiklet sürücüsü genç bir kadının ölümünden sorumlu tutuluyor.
MODEL sevgilisi Reeva Steenkampı Sevgililer Gününde öldürmekten yargılandığı davada kefaletle serbest kalan Güney Afrikalı atlet Oscar Pistoriusun ağabeyi Carl Pistorius da adam öldürmekle suçlanıyor. Carl Pistoriusun adı, üç yıl önce, Güney Afrikanın Gauteng eyaletinde, bir kadın motosiklet sürücüsünün öldüğü trafik kazasında geçiyor. Kendi aracının da karıştığı kaza sonrası Carlın kanında alkol çıkmadı. Ancak motosiklet sürücüsü kadının ailesi, ölümün kazadan öte bir durum olduğunu iddia edince, suçlamalar yeniden gündeme geldi. Carlın davası gelecek ayın sonuna ertelendi. Oscarı da savunan Carlın avukatı Kenny Oldwage, suçlamaları doğrulayarak, Müvekkilimin aklanacağına eminim dedi.   

ÖLMEDEN ÖNCE EZDİ 
BU arada, Oscar Pistoriusun sevgilisi Reeva Steenkampı öldürdüğü davayla ilgili iddialar da hız kesmeden sürüyor. Son olarak Daily Mail gazetesinde çıkan habere göre, polis, Reevanın ailesine, Oscar, onu öldürmeden önce kriket sopasıyla başını ezmiş dedi. Pistoriusun evinde olay sonrası yapılan aramada da doping ilacı değil, sadece bitki özlü cinsel uyarıcı bulunduğu bildirildi. Ayrıca Oscarın eşcinsel gençlere destek veren bir kampanya için kamera karşısına geçtiği ve bu sırada bir gözünün mor olduğu ortaya çıktı. Oscar Pistoriusun nasıl yaralandığı ise açıklanmadı. 
 
  

 