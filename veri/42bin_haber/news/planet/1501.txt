Chris Brown Rihanna ile ilgili ilk kez konuştu
Sevgilisi Rihanna'yı 2009 yılında bir kıskançlık kavgasının ardından döven şarkıcı Chris Brown, eski sevgilisi ile yeniden bir araya geldiği bu günlerde ilk kez yaşananlarla ilgili Daily Mirror gazetesine konuştu. Brown, "Yaptığım korkunçtu ancak sonunda affedildim" dedi.
Rihanna'ya saldırmanın hayatında yaptığı en büyük hata olduğunu belirten Brown, "Bazen sevdiğiniz insanla kavga edersiniz, bazı şeyler söylenir ve işler kontrolden çıkar" dedi. 
Geçtiğimiz günlerde 25'inci yaşını kutlayan Rihanna ile barışmak için çok çaba harcadığını da söyleyen ünlü şarkıcı, "Olanlardan sonra aylarca onunla barışmak için çabaladım. Çok zor bir dönemdi. Ama o beni seviyor. Ne söyleyebilirim? Affedildim ama bunun için çok çalıştım" dedi. 
İngiliz şarkıcı Elton John'un Oscar partisinde konuşan Chris Brown, "Ben oldukça büyüdüm. Şöhretle nasıl baş edeceğimi öğrendim" ifadelerini kullandı. 
ŞİDDET DOLU BİR AŞK HİKAYESİ: RIHANNA VE CHRIS BROWN 
Oscar ödül töreninde birçok vahşet sahnesi içeren Tarantino filmi Django'yu Chris Brown ile Rihanna'nın bir randevusuna benzeten sunucu Seth McFarlane'in şakasını da kınayan 23 yaşındaki şarkıcı, "İnsanlar bana saldırıp beni eleştiriyor. Bu çok sık olan bir şey. Ancak insanlar ne beni ne ilişkimizi biliyor. Artık bunu kafama takmıyorum" diye konuştu 
Rihanna kendisini döven sevgilisi ile neden barıştığı sorulduğunda, "Artık öyle tartışmalar yaşamıyoruz. O herkesin düşündüğü gibi bir canavar değil. O iyi bir insan. Chris sevgi dolu ve muhteşem bir kalbe sahip" demişti. 
GÖZYAŞLARI İÇİNDE ANLATMIŞTI / WEB TV