Gökyüzünün yaşayan efsanesi Türk çift
ABDde havacılığın en prestijli ödüllerinden sayılan Yaşayan Efsaneler listesine, bu sene Türk çift Eren-Fatih Özmen seçildi. NASAya uzay taksisi üretmeye çalışan Özmenler, Aya ilk ayak basan insan Neil Armstrongun geçen sene hayatını kaybetmesi üzerine listeye girdi.
AMERİKAN Ulusal Havacılık ve Uzay Dairesi NASAya, Uluslarası Uzay İstasyonuna astronot ve kargo taşıyacak bir uzay aracı geliştirmeye çalışan Sierra Nevada Corporationın (SNC) sahibi Özmen çifti, havacılığın yaşayan efsaneleri arasına girdi. ABDnin havacılıktaki en prestijli ödülü sayılan ve sınırlı sayıda kişinin seçildiği listeye adları girecek Eren ve Fatih Özmenin, geçen sene hayatlarını kaybeden, Aya ilk ayak basan astronot Neil Armstrong ve dünyanın en önemli motor tasarımcılarından Carroll Shelbynin yerine geçecekleri belirtildi. 
ARMSTRONG SÜRPRİZİ  
Eren Özmen geçen sene Rüya Avcısı projesiyle ilgili Hürriyete konuşmuş ve hayalinin çocukken Aya ilk ayak basılışını izlediğinde başladığını söylemişti. Böylece bundan tam 44 yıl önce televizyonda Ayda yürürken gördüğü Neil Armstrongun verdiği ilhamla havacılıkta büyük başarılar elde eden Özmen, Armstrongun ölümünün ardından onun yerine bir havacılık efsanesi ilan edildi.
1963te kurulan SNCde yönetici olarak çalışırken 1994te şirketi satın alıp büyüten CEO Fatih Özmen ve Yönetim Kurulu Başkanı Eren Özmen, 20 kişiyle devraldıkları ufak şirketi bugün 16 eyaletteki 31 merkezde 2 bin 500 çalışanı bulunan bir teknoloji devine dönüştürmüş durumda. Gösterdikleri başarı nedeniyle geçen sene de ülkede Yılın Havacılık Girişimcisi seçilmişlerdi. 
SENEDE BİR KEZ TOPLANIYOR 
Özmenlerin de girdiği Yaşayan Efsaneler senede bir kez toplanan ve Kiddie Hawk Hava Akademisi tarafından havacılığın ikinci yüzyılına katkı sağlayan girişimciler, rekor sahipleri, astronotlar ve pilotlar arasından seçilen elit bir grubu temsil ediyor. 
Uzay taksiye NASAdan destek 
ÖZMEN çiftinin sahip olduğu SNC, geliştirdikleri Dream Chaser (Rüya Avcısı) uzay aracı sayesinde Boeing ve SpaceX ile NASAdan uzay taksi projesinde destek elde eden üç şirketten biri. Amerikanın en inovatif şirketlerinden SNC, Pentagona silah sistemleri üretiyor. Ancak NASAdan daha önce elde ettiği 100 milyon dolarlık fona ilaveten en son geçen sene 212.5 milyon dolar daha destek sağlayan şirket, Boeing ve SpaceXi geçerek, Rüya Avcısının NASAnın bundan sonraki insanlı uzay uçuşlarında kullanacağı araç olması için çalışıyor.