Ahmedinejad pes mi etti
İran Cumhurbaşkanı Ahmedinejad, İslam Devriminin 34üncü yıldönümünde halkı, dini lider Ali Hamaneyin arkasında birleşmeye davet etti. İkili son dönemde kurmayları üstünden savaş halindeydi.
İRANda 14 Haziranda yapılması planlanan seçimler öncesinde iktidar kavgası kızışmış, dini lider Ali Hamaneyin liderliğini yaptığı Devrim Muhafızları yanlıları, Cumhurbaşkanı Mahmud Ahmedinejad ve çevresindekilere karşı mücadeleyi sertleştirmişti. 6 ay içinde Ahmedinejadın iki kurmayı farklı suçlamalarla cezaevine gönderilmişti. 1979daki devrimden beri dini lidere karşı en açık mücadeleyi veren Ahmedinejad, dünkü yıldönümü kutlamalarında geri adım sinyali verdi.  
BİZZAT MÜZAKERE EDERİM 
Tüm İranlıları Hamaneyin arkasında birleşmeye çağıran Ahmedinejad, İran artık bir nükleer güç. Millet, meşru haklarından bir santim bile geri adım atmayacak diyerek nükleer müzakerelerde Batıya taviz verilmeyeceğini savundu. 26 Şubatta Almatıda yapılacak yeni tur müzakereler öncesi 5+1 ülkelerinin ses tonunun değiştiğini belirten Ahmedinejad, Bu gerekliydi ama yetmez dedi. Hamaneyin geçen haftaki ifadesini tekrarlayarak İran halkının kafasına silah dayamayı bırakın diyen Ahmedinejad, O zaman ben sizle bizzat müzakere ederim ifadesini kullandı. 
Laricaniye ayakkabılı saldırı 
Cumhurbaşkanı Ahmedinejadın ezeli rakibi olarak görülen Meclis Başkanı Ali Laricani, seçim bölgesi olan Kum kentindeki devrim kutlamalarında protestolar nedeniyle konuşmasını kısa tutmak zorunda kaldı. Ahmedinejad yanlısı 100 kişilik grubun attığı ayakkabılara hedef olan Laricani, konuşmasını apar topar bitirerek saheneden indi. Hamaneye yakın bir isim olan ve yazın yapılacak seçimlerde cumhurbaşkanlığına aday olması beklenen Laricani, geçen pazar Ahmedinejad ile mecliste tartışmıştı.