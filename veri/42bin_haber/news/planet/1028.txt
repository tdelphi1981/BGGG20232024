Paraguay'da başkan adayının şüpheli ölümü
Paraguay'da nisan ayında yapılacak devlet başkanlığı seçiminin adaylarından Lino Cesar Oviedo'nun helikopter kazasında hayatını kaybettiği bildirildi.
Paraguaylı yetkililer, Oviedo'nun içinde bulunduğu helikopterin düştüğünü, kazada Oviedo, koruması ve helikopter pilotunun öldüğünü açıkladı. 
Helikopterin kötü hava koşulları nedeniyle düşmüş olabileceği ihtimali üzerinde duruluyor. 
Ulusal Etik Vatandaşlar Birliği partisinin lideri, emekli general Lino Cesar Oviedo'nun (69) kaza öncesinde Paraguay'ın kuzeyindeki siyasi bir etkinliğe katıldığı belirtiliyor.