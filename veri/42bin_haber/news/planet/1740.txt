Suriye'den İsrail'e müthiş suçlama
Suriyede geçtiğimiz hafta cuma günü İsraile ait bir casusluk sistemi ele geçirildiği bildirildi. Suriyenin resmi haber kanallarında ele geçirilen sistemin görüntüleri yayınlandı.
Haberlerde casusluk sisteminin bölgenin doğa yapısına uygun bir şekilde kaya görünümlü düzeneklerle kamufle edilerek yerleştirilmiş olduğu belirtildi. 
İŞTE SURİYE BASININDAKİ O GÖRÜNTÜLER / FOTO GALERİ 
Suriye hükümetinden bir kaynak basın mensuplarına yaptığı açıklamada, sistemin kameralar, vericiler, transformatörler, piller ve tüm bunları bir birlerine bağlayan kablolardan oluştuğunu söyledi. 
  SURİYEDE ESADLA SICAK TEMAS  
Kaynak, Suriye sahillerinde ortaya çıkarılan casusluk sisteminin, uydulara bağlı vericiler aracılığı ile hızlı görüntüler aktaracak kameralarla hassas bir hedefe odaklandığını ifade etti. 
Adı açıklanmayan kaynak casusluk sisteminin böyle bir zamanda ortaya çıkarılmasının, İsrailin Suriyedeki olaylarda oynadığı rolün bir kanıtı olduğunu belirtti. 
  IRAK ORDUSU SURİYE SINIRINA SIĞINAK YAPIYOR  
Daha önce de İran'ın en önemli nükleer tesislerinden Fordo'da kaya şeklinde bir dinleme cihazı bulunduğu öne sürülmüştü. 
Cihazın Batılı istihbarat servislerinin İran hakkındaki bilgi kaynağı olduğu belirtilmişti.