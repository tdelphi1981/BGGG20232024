Doğuyu denek yapmışlar
Duvarlar yıkılmadan önce Batı Almanyadaki ilaç üreticilerinin, yeni buldukları ilaçları Doğu Alman halkı üzerinde test ettikleri ortaya çıktı.
SKANDAL, iki Almanyanın birleşmesinin üzerinden 23 yıl geçtikten sonra Alman Birinci Televizyon Kanalının (ARD) eski Doğu Almanya sağlık bakanlığının belgelerini incelemesiyle ortaya çıktı. Belgelere göre Batı Almanyadaki 50 ilaç firması, 1983 yılından duvarların yıkıldığı tarihe kadar Doğu Almanya devletiyle 165 ayrı ilacın denekler üzerinde test yapılması için anlaştı. Firmaların her deney için Doğu Alman devletine 860 bin Marka kadar ücret ödediği ortaya çıktı.  
HASTANADE VERDİLER 
Yapılan araştırmada birçok deneyde, deneklerin ilaçları test ettiklerini bilmeden ilaçları kullandığı öğrenildi. İlaçların büyük bölümünün Doğu Almanya hastanelerinde, tedavi amaçlı gelen hastalar üzerinde denendiği ortaya çıktı. Olayı skandal olarak değerlendiren Federal Hükümetin Doğu Eyaletleri Sorumlusu CDUlu Christoph Bergner, bunun yaptırımının mutlaka olacağını belirtti.  
İLAÇ FİRMALARINA CEZA 
Bergner, olayın araştırılmasından sonra, insanların izni olmadan denek olarak kullanılmasına adı karışan ilaç üreticilerinin tazminat ödeyeceğini ve gerekirse cezai yaptırım uygulanacağını ifade etti. Bergner, yapılacak araştırmanın objektif olacağını da belirtti.