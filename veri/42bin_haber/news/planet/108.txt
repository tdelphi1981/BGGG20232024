Erdoğan'dan idam yorumu
Başbakan Recep Tayyip Erdoğan, idam cezası konusunda ilginç bir çıkış yaparak, Şu anda Avrupada idam kalktı. ABDde, Japonyada, Çinde kalktı mı? Demek ki yeri geldiği zaman bir haklılık sebebi var dedi.
Bali Demokrasi Forumu toplantısının ikinci gününde de BM ve IMFye yüklenen Erdoğan şöyle konuştu: 
BMDE AYIRIMCILIĞA KARŞIYIM
BM güvenlik konseyinde daimi ve geçici üyelik gibi bir ayırımın olmasına karşıyım. Bunun yanlış olduğu inancındayım. Olacaksa tamamı ile BMnin daimi üyesi olması lazım. Dönüşümlü bir değişim yapılabilir. Sürekli olarak bu bir yıl olabilir. Bir yılda bu üyeler değişebilir ve gelen üyelerin hepsi de aynı haklara sahip olarak dünyanın yönetişimini sağlayabilir. Daimi üyeler içinde dikkat edilirse sadece üç kıtayı görüyorsunuz. Orada Amerika var. Öbür tarafta Avrupa bir de Asya var. 
KARARLARIN ÇOĞU İDEOLOJİK
Peki dünyanın diğer kıtaları temsil ediliyor mu, hayır. İnanç gruplarına baktığınız zaman bütün inanç grupları bu daimi üyeler içinde temsil ediliyor mu? Hayır. Buradan bizim adalet beklememiz mümkün değil. Kararların çoğu zaman ideolojik bir yaklaşım içinde verildiğini görüyoruz. İdeolojik yaklaşım içinde bu kararların verilmesi BMnin kuruluş amacına terstir. 
İSRAİL HİÇ BİR KARARA UYMADI
Burada basit bir örnek vereceğim. Şu ana kadar çok açık net BM Güvenlik Konseyinin ve BMnin, İsrail ile ilgili olarak verdiği nice kararlar var. Ama verilmiş olunan bu kararların hiçbiri bugüne kadar bir uygulama alanı bulmamıştır. İsrail bunların hiçbirine uymamıştır. Uymadığı zaman ne olacak? İşte burada BMnin kuruluş amacı içine şunun yerleştirilmesi lazım: Uyulmaması halinde ne gibi yaptırımları olacak? Böyle bir yaptırım şu anda yok. Fakat güç öyle zaman oluyor ki zayıfı yaptırımları ile ezebiliyor. Örneğin 133 ülke Filistinin devlet olmasını kabul ediyor. Ve diyor ki Önümüzdeki yıl BMde Filistini bir devlet olarak göreceğiz. Önümüzdeki yıl geliyoruz BM çatısı altına yine orada bir güç çıkıyor diyor ki Hayır. Şu anda bu erken, bunu biraz daha ertelememiz lazım. 133 ülke Evet diyor da sadece daimi üyelerden bir tanesi Hayır dedi diye, diğerleri de ona uyuyor , kalkıp bunu niçin erteliyoruz. 
ADALETE İHTİYACIMIZ VAR
Bunları, biz Filistinde iki devletli yapıyı konuşuyorduk. Ne diyorduk? Filistin, İsrail devletleri diyorduk. Madem ki İsrail ve Filistin devletleri diyorsak  ne için bu adımı atmıyoruz. Niye bu kararı vermiyoruz? Çünkü İsrail Hayır diyor. İsrail Hayır dediği için birileri de ona uyuyor. Hele bu bir daimi üye ise mesele bitmiştir. 133 değil ister 185 tane olsun bu orada kalır. Böyle bir adalet olmaz. Onun için bizim insanlık olarak adalete ihtiyacımız var.  
SİYASİLER ADİL OLMALI
Özellikle biz siyasiler adil olmaya mecburuz. Bakınız bir başka olay. IMF ile ilgili olarak Almanyada da bu konuda bir çok olumsuz yaklaşımı gördük. Verilen parasal destekler konusunda Alman halkı diyor ki Ben paramı niçin belli yerlerde yanlış şekilde uygulamalar yapmış, Maastricht kriterlerine uymadan hareket etmişse biz buna kalkıp da parasal destek verelim. Kendi ayakları üzerinde dursun diyor. Şimdi burada halkın yaklaşımı ben adil davranırsam doğrudur. IMF buraya paralarını oluk, oluk akıtırken acaba öbür tarafta başka bir yere paralarını akıtabiliyor mu? Hayır, akıtmıyor. Orada icabında batık paralar olabiliyor. Ama bir tarafı  kurtarmak için diğerlerine zulmediyor. 
TERÖRLE MÜCADELE PLATFORMU OLUŞMADI 
Bir başka konu dünyadaki terör olayıdır. Uluslararası teröre karşı biz hâlâ uluslararası terörle mücadele platformu oluşturamadık. Afganistan, Pakistan, Türkiye bunun içinde. Terörle mücadelede büyük sıkıntılar yaşıyoruz. Ama bakıyorsunuz terörle mücadelede de benim teröristim iyi seninki kötü mantığı bu işte hâlâ hakim durumda. Şu anda Suriyede mevcut bir vahşet var. Bu vahşeti yöneten de orada bir devlet başkanı var. Bu vahşet devam ederken ibadethaneleri bile uçaklarla bombalarken, buna karşı seyirci kalan bir BM var. 
50 BİN İNSAN ÖLMÜŞ BM NEREDE
Nereye kadar devam edecek? BMnin daimi üyeleri nerede? Ne zaman ellerini taşın altına koyacaklar? 50 bin insan öldürülmüş. Kolay değil. Şu anda 300 bini aşkın insan evlerinden uzak, ülkesinin dışında. Biz ne zaman insan olarak hasletlerimizi ortaya koyacak da buraya yardım elimizi uzatacağız. Birkaç yerde bunlar oluyor. Bütün bunlara karşı ortak tavır almaya mecburuz. Almadığımız takdirde küresel yönetişimin demokratikliğini konuşamayız. Çünkü burada demokratik irade iktidar değil. Demokratik irade burada mahkumdur. 
77 CANA 21 YIL
Bakınız Norveçte bir olay yaşadık. Bir tane kendini bilmez çıktı 77 Norveç vatandaşını öldürdü. Buna verilen cevap nedir, 21 yıl. Ben merak edip sordum: Nasıl oluyor da 77 kişiyi öldüren birine 21 yıl hapis verilebiliyor?. 21 yıl sonra dışarı çıkacak. Bana verilen cevap şu: Hayır çıkamaz. 21 yıl sonra başka bir şeyler bulunur,  tekrar içeride kalması sağlanır. Tekrar ikinci bir 21 yıl verilir. Ben buna nereden inanacağım? Bunu çözmemiz lazım.  
İDAMIN HAKLILIK SEBEBİ VAR
Şu anda Avrupada idam kalktı. ABDde, Japonyada, Çinde kalktı mı? Demek ki yeri geldiği zaman bir haklılık sebebi var. 77 kişiyi öldüren bir insan elini kolunu sallayıp dolaşabiliyorsa bu 77 insanın ailesinin de vicdanının gönlünün rahat olduğuna inanmıyorum. Kendimizi çek etmemiz lazım. Kendimizi iyice adalet terazisine yatırmamız lazım. Yatırmamız lazım ki barışı, huzuru bulabilelim.