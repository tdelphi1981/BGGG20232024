Türklerden özür dileyin bayım!
Çarşamba akşamı, Almanyada ARD televizyonunda yayınlanan bir talk showu izlemek için televizyonun karşısına geçtim. Konu Papanın görevinden ayrılmasıydı.
Talk show başladı, konu dağıldı gitti Konuşmalar Katolik Kilisesinden doğum kontrolüne çeşitli konularda daldan dala atlıyordu.  
Koyu Katolik yazar Matthias Matussek birden, Bazı aileler çocuklarını niye Katolik Kilisesine ait yuvalara gönderiyor? diye ortaya bir soru atıp cevabını da kendi vermeye çalıştı: Çünkü belli bir özlem var.  
Bunun üzerine konuklar arasındaki televizyon vaizi Jürgen Fliege de atılıp, Çünkü orada Türk çocuklar yok dedi ve bunu üzerine basa basa tekrar etti.  
Ortalık karıştı. Kısa bir süre tansiyon yükseldikten sonra bu konu bir daha program boyunca gündeme gelmedi. Gelmedi ama 1,5 milyon kişinin izlediği program, bir anda Almanyanın konuştuğu konular arasına girdi. Herkes kızgın. Bunu ırkçılık olarak nitelendiren de var, eski televizyon vaizinin şarlatanlığı olarak nitelendiren de 
  TÜRKLERİ RENCİDE ETTİ  
Jürgen Fliegeyi tanırım. Şahsen olmasa da mesleğim dolayısıyla tanıyorum. Protestan bir papaz Televizyonlarda program yapıyordu.  Özellikle yaşlıları teselli ediyordu.  
Bir defasında Tanrı için Yukardaki yaşlı gangster ifadesini kullanınca programları yayından kaldırıldı. Şimdilerde internet üzerinden kendini unutturmamak için çalışıyor. İşi ticarete döken papaz, bir süre önce 95 mililitresi 39,95 euroya Fliege esansı diye sözde kutsal su satıyordu. Fliege seyahat şirketiyle de Türkiyeye, Kapadokyaya kutsal turlar düzenliyor. 
Jürgen Fliegenin Türkleri tanımaması imkansız. Daha geçen yıl Türklerin Almanyaya gelişinin 50nci yılını kutladık. Ancak Fliege bu sözleriyle Türkleri rencide etmiştir. 
Fliege bilmez mi ki bir zamanın misafir işçileri bugünün Almanya Türkleridir. Bu süreç Türk göçmenler için birer bireysel başarı olmakla beraber Almanyanın yarım asırdır faydalandığı bir gelişmedir.  
Misafir işçilerin çocukları günümüzde başarılı siyasetçi, sanatçı, mühendis, bilim adamı ve girişimci olmuştur. Sunucu Nazan Eckes, Futbolcu Mesut Özil, Nuri Şahin, yönetmen Fatih Akın, Yeşiller Eşbaşkanı Cem Özdemir, uyum bakanı Bilkay Öney, Senatör Dilek Kolat, eski bakan Aygül Özkan dünyaca ünlü elektronik oyun firması Crytek sahipleri Yerli Kardeşler, yine güneş enerjisi dalında BM ödüllü bilim adamı Ahmet Lokurlu, Nörobilim Profesörü Dr. Onur Güntürkün gibi sayılamayacak muhteşem Türkleri nasıl unutabilir Bay Jürgen Fliege? 80 bin işadamı bu ülkede 400 bini aşkın kişi için istihdam yaratıyor.  
Jürgen Fliege şimdi kalkıp rencide ettiği Türklerden özür dilemek yerine kurnazca, Yanlış anlaşıldım diyor ve Şimdi e-postalarınızdaki kızgınlık kadar özürlerinizi de teşekkürle kabul ediyorum  diye bir de üste çıkmaya çalıyor. Kendine ait internet sitesinde, Birçok Türkün arkadaşı ve yıllarca Türkiyeye seyahat düzenleyen biri ve dini adamı olarak çocuklarını Müslüman çocukların olmadığı dini okullara gönderen ailelere dikkat çekmek istedim. Bu dini okulları uyum açısından eleştirmek istedim diyor. 
Türkleri rencide ettiğini farkında olduğu açıkça belli olan Jürgen Fliegenin yapacağı tek bir şey var. O da Türklerden açıkça özür dilemek. Bir din adamına da bu yakışır.