Erdoğan: Birileri işin içine limon sıkmaya çalıştı
Başbakan Recep Tayyip Erdoğan, Yunanistana ön yargı ile hiçbir yere varılmaz nasihatinde bulunurken, Kıbrıs Rum Yönetiminin Doğu Akdenizdeki tek taraflı hidrokarbon arama çalışmaları için isim vermeden Birileri işin içine limon sıkmaya gayret etti dedi.
Yunan Devlet Televizyonuna (NET) konuşan Başbakan Erdoğan, Türk-Yunan ilişkilerini dezenformasyonlara dayalı bir siyasetten enformasyonlara dayalı bir siyasete çevirmek istediklerini belirterek, ilişkilerde dedikodulara dayalı ve ben dedim, sen dedin zihniyeti olmaması gerektiğini söyledi. 
On yıllık başbakanlığı döneminde Yunan mevkidaşları ile hep iyi geçinmeye çalıştığını kaydeden Erdoğan, Bundan sonraki süreçte de art niyetle bakamayız. Aramızda komşuluk hukuku var diye konuştu. 
Başbakan Erdoğan demecinde şunları söyledi:  
EGE ANLAŞMAZLIKLARI
Dışişleri heyetleri arasındaki görüşmeler (İstikşafı görüşmeler) devam ediyor. Ara vermek söz konusu değil. Ön kabullenmeler ve ön yargılarla bir yere varılmaz. Ümidimizi yitirmiyoruz. Taraflar iyi niyetle yaklaştığı sürece bir sorun yok. 
TÜRK-YUNAN İLİŞKİLERİ
İlişkilere art niyetle bakamayız. Yanlışlar yok mu? Var. Bunları düzeltmek zorundayız. Kaldı ki bizim tarihimizde özellikle iç içe olduğumuz on binlerce Rum vatandaşımız vardı. Bunların büyük kısmı Yunanistanda. Rumlara dönebilirsiz, dönsünler diyoruz. Bu ifadeyi kullanırken siyasi risk alıyorum ama buna rağmen söylüyorum. 
RUMLARIN DOĞU AKDENİZDEKİ HİDROKARBON ARAMA ÇALIŞMALARI
Doğu Akdenizde Münhasır Ekonomik Bölge denilen bölgelerde Kuzey Kıbrıs ile Güney Kıbrısın hakları eşittir. Tam aksine Türkiye ve Yunanistanın da bu çalışmalarda birlikte yer almasını temenni ederdik. Ama öyle olmadı. Birileri işin içine limon sıkmaya gayret etti. Durum böyle olunca Türkiye olaya farklı yaklaşmak zorunda kalıyor. Bu konuda ortak bir akıl olması durumunda, gerekli adımların atılması için gerekeni yaparız. 
TÜRKİYE-AB İLİŞKİLERİ
Güney Kıbrıs Rum yönetimi dönem başkanlığında ciddi olumsuz bir dönem yaşadık. Şimdi İrlandanın dönem başkanlığında olumlu bir döneme gireceğimiz gözüküyor. ABden 50 yıllık ihmal ve art niyet var. Türkiye, ABden güç almaya değil, güç vermeye geliyor. Bir yılda 10, 1.5 yılda tam 16 faslı açabiliriz. Altyapımız buna müsait. 
KIBRIS KONUSU
AB 2004de bize verdiği sözleri yerine getirmedi. Şimdi Güney Kıbrısta Anastasiadis eğer Yunanistan ile olumlu görüşmeler yaparsa, karşılarında Kuzey Kıbrıstan da olumlu bir yaklaşım bulacaklardır. Ön yargılardan arındırılmış bir süreç olursa ve BM ciddi bir şekilde bu konuyu yeniden ele alırsa, arzumuz Kuzey Kıbrısın adil ve kalıcı bir çözümde taraf olmasıdır. 
YUNANİSTAN EKONOMİSİ
2012 yılında ticaret hacmimiz 5 milyar dolardı. Bunun 3.5 milyar doları Yunanistanın Türkiyeye, 1.5 milyar doları da Türkiyenin Yunanistana ihracatı. Yani Yunanistanın 2 milyar dolar lehine. Biz bunu teşvik ettik. Yunanistandaki özelleştirmelere Türkiyeden veya başka bir ülkeden girişimcilerin girmesinden halkın (Yunan halkı) rahatsız olmaması lazım. Özelleştirme bir ülkenin kendi ayakları üzerinde dikilmesi için çok önemli. Özel sektör, özelleştirilen devlet kurumlarını çok daha iyi çalıştırıyor. Üstelik hem bedel hem de vergi ödüyor. Devlette memur işçi rahat. Özel sektör çalışanı gibi koşmuyor. 
ADALARI SATIYORLAR DEMECİ
Başbakan Erdoğan, Yunanistanda tepki yaratan Adaları satıyorlar şeklindeki sözleri hatırlatıldığında ise şu cevabı verdi: 
Komşumuzun sıkıntısı bizim sıkıntımızdır. Gerek şahsım gerek arkadaşlarım bir ekonomik tespit yapmak için bu tür şeyleri söylemiş olabilirler. Bu dünyanın her ülkesinde her ülke için söyleniyor.