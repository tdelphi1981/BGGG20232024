Nasrallah'ın İran'da tedavi gördüğü iddia edildi
Hizbullah Genel Sekreteri Hasan Nasrallah'ın sağlık durumunun kötüleşmesi üzerine İran'da tedavi gördüğü öne sürüldü.
AA muhabirinin Hizbullah'a yakın kaynaklardan edindiği bilgiye göre, üç gün önce sağlık durumu kötüleşen Hasan Nasrallah başkent Beyrut'un Güney Dahiye bölgesindeki bir hastanede tedavi edildi. Nasrallah'ın hastanedeki tedavisinin ardından önceki gün Refik Hariri Havaalanı'ndan İran'a gittiği ve tedavisine bu ülkede devam edildiği, sağlık durumunun iyi olduğu bildirildi. 
Lübnan ve İsrail medyasında ise Hizbullah Genel Sekreteri Nasrallah'ın yaralandığına dair iddialar yer aldı. Hizbullah'tan iddialarla ilgili bir açıklama yapılmadı.