Cinayet sebebi steroid mi?
Güney Afrikalı ampute atlet Oscar Pistorius'un kız arkadaşının öldürmesiyle sonuçlanan olayla ilgili her geçen gün yeni bir detay ortaya çıkıyor.
Polis Pistoriusun kız arkadaşı Reeva Steenkampı öldürmesinin arkasında yatan sebebin kullandığı performans artırıcı ilaçlar olabileceği iddialarını araştırıyor. 
Cinayetin işlendiği Pistoriusun Güney Afrikadaki malikanesinde arama yapan polis evde steriod ilaçları buldu.  
PISTORIUS VE STEENKAMP KASIM'DAN BERİ BİRLİKTEYDİ / FOTO GALERİ 
Kullanan kişilerde aşırı sinirlilik yaptığı bilinen steroidlerin Pistoriusun kız arkadaşını öldürmesiyle sonuçlanan olayın tetikleyicisi olabileceği düşünülüyor. Polis bu iddiayı araştırmak için ünlü sporcunun kan örneklerini teste gönderdi. 
KANLI KRİKET SOPASI
Ayrıca polisin evde bulduğu kanla kaplı bir kriket sopası da cinayete farklı bir boyut kazandırdı. Pistoriusun kız arkadaşının kafasına ilk önce bu sopayla bir darbe indirdiği ve sonrasında silahla öldürdüğü ihtimali üzerinde duruluyor. 
  KAHRAMANDI KATİL OLDU  
Hapishaneden yarın kefaletle serbest bırakılmayı bekleyen Pistoriusun daha önce de Johannesburg kentindeki kalabalık bir restoranda yanlışlıkla silah ateşlediği ve kurşunun yanında bulunan arkadaşının ayağının bir kaç santim ötesine düştüğü ortaya çıktı. Arkadaşını vurmaktan şans eseri kurtulan Pistorius'un elindeki silahı masadaki bir başka arkadaşından aldığı ve silahı kurcaladığı sırada yanlışlıkla ateş aldığı bildirildi.  
Yarın aynı zamanda hayatını kaybeden Steenkampın cenaze töreni de gerçekleştirilecek. 29 yaşındaki modelin annesi ilk kez habercilere konuşarak bir cevap istediğini söyledi. Üzüntülü anne Neden kızımı öldürdüğünü anlamıyorum. Cevap istiyorum dedi.
 
İMKANSIZI BAŞARAN ADAM PISTORIUS / FOTO GALERİ