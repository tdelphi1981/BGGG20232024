Tek isteği ona birkaç soru sormak
Almanya annesi bir sperm bankasından hamile kalan Sarah P.nin dramıyla çalkalanıyor. Yıllardır öz babasına ulaşmak için mücadele veren 22 yaşındaki genç kadın, sonunda mahkemeyi ikna etti. Ama babasına kavuşup kavuşmayacağı meçhul.

Alman basınına göre Sarah P.nin annesi 1990ların başında Essendeki bir üreme merkezine başvurdu. Buradan temin edilen sperm ile suni döllenme yoluyla hamile kalan anne adayı, Sarah P.yi dünyaya getirdi. Babasız büyüyen Sarah P. ancak 18 yaşına geldiğinde sperm bebeği olduğunu öğrendi. 
Sperm bankasından öz babasının kimliğini isteyen Sarah P.başarılı olamayınca bir hukuk mücadelesi başlattı. İlk mahkemeyi kaybeden genç kadın pes etmedi. Sonuçta yüksek mahkemeden babasının kimliğini öğrenmesi için izin çıktı.  
İKİ YA DA ÜÇ SORU
Stern TVye konuşan Sarah P. şimdi sevinçli. Sadece onunla tanışmak istiyorum, iki ya da üç soru yönelteceğim. Bir ilişkimiz olsun istemiyorum. Sadece ona yönelik birkaç soru dedi. 
Ancak Sarahnın babasıyla buluşup bulaşamayacağı belli değil. Çünkü spermin alındığı enstitünün başındaki Thomas Katzorke, sperm donörün adres kayıtlarının artık kendilerinde bulunmadığını iddia ediyor. Sarah ise yine de iyimser olduğunu söylüyor. 
Sarah babasıyla ilgili birkaç şey de öğrenmiş. Televizyoncu Steffan Hallaschkanı sorularını yanıtlayan Saraha göre babası 1.85 boyunda, kahverengi saçlı, mavi gözlü. O zamanlar 70 kg ağırlığında ve 40lı yaşların ortasıydaymış. Ön adı ise Hubert ya da Hubertus imiş. Sarahnın ayrıca 14 üvey kardeşinin olabileceği de kendisine aktarılan bilgiler arasında. 
Katzorke, bazen bir donörün 15e kadar çocuğu olabildiğini söylüyor. Sadece bu enstitüden elde edilen spermlerle şimdiye kadar 10 bin çocuğun dünyaya geldiği tahmin ediliyor. 1976 yılında kurulan enstitünün yaklaşık 700 değişik sperm donörü bulunuyormuş.