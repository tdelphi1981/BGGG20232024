NATO'nun önceliği Suriye değil Afganistan
NATO Genel Sekreteri Anders Fogh Rasmussen İttifakın 2013 önceliklerini, "Afganistan, yetenekler ve ortaklık" olarak açıkladı.
Rasmussen, Antalya'da Türk Atlantik Konseyi Konferansına gönderdiği mesajında, Suriye'den ise hiç bahsetmedi. 
"Afganistan bizim birinci önceliğimiz olacak" ifadesini kullanan NATO Genel Sekreteri, "Önümüzdeki sene Afgan güçleri ülkelerinde güvenliği sağlamak için sorumluluğu üslenecekler. Bu bizim planımızın parçası. Böylece 2014te ISAF başarılı bir şekilde sonuçlandırılabilir. Tabii muharebe görevimizin sonu, Afgan halkına taahhütlerimizin sona ermesi anlamına gelmiyor. Danışmanlık ve eğitim hizmeti vermeye devam edeceğiz" dedi. 
Rasmussen, İttifak'ın ikinci önceliğinin "yetenekler" olduğunu kaydederek, NATO'nun yeteneklerinin, pek çok üye ülkedeki ekonomik krize ve bütçe kesintilerine rağmen korunmasının önemine dikkat çekerek, "Tabii ki bunu yapabilmek üzere maliyetlerimizi minimize edip maliyetlerimizi düşürmek zorundayız" dedi. 
Rasmussen, NATO'nun üçüncü önceliği olan "ortaklıkların" ise 2014'te derinleştirip genişletileceğini söyleyerek, "NATO üyeliğini isteyen ortaklarımıza da yardım etmeye devam etmeliyiz. Bunlar üyelik ile ilgili yükümlülüklerini yerine getirebilirler" dedi.  
" TÜRKİYE SAYESİNDE GELECEĞE GÜVENLE BAKIYORUZ" 
Mesajında, NATO'da "Türkiye'nin sesinin önemli olduğunu" belirten Rasmussen, "Türkiye'nin İttifak'ın ne yaptığı konusunda önemli bir rolü var. Türkiyeye çok teşekkür ediyorum İttifak'a verdiği sadık desteği için. Türkiye sayesinde geleceğe olumlu bakabiliyoruz" dedi.
 
Zeynep GÜRCANLI -ANTALYA