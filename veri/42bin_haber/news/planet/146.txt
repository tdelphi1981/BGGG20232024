'Bu bir savaş ilanıdır'
Esad rejimi, Suriyeli muhalifleri tek çatı altında toplayan yeni bir koalisyon kurulmasının savaş ilanı olduğunu açıkladı.
Suriye hükümeti, Katardaki toplantıda Suriyeli muhaliflerin yeni koalisyon oluşturmasını savaş ilanı olarak kabul ettiklerini belirtti. 
Suriye Dışişleri Bakan Yardımcısı Faysal Mikdad, Fransız haber ajansı AFPye yaptığı açıklamada, Doha toplantısı bir savaş ilanıydı. Bu insanlar (muhalefet) meseleyi BM mekanizmaları aracılığıyla barışçıl olarak çözmek istemiyor dedi.  
Mikdad, Biz Doha belgesini okuduk, muhalefet hükümetle diyaloğu reddediyor ifadelerini kullandı.  
Mikdadın açıklamaları, ABD ve Fransanın, muhalif kanadı birleştiren Suriye Ulusal Koalisyonunu (SUKO), Suriye halkının meşru temsilcisi olarak tanımasının ardından geldi. 
MOSKOVA: TARAFSIZIZ 
Şamın müttefiki Rusya ise muhalefetin tarafını tutan ülkeleri eleştirerek, Moskovanın tarafsız kalacağını söyledi. Dışişleri Bakanı Dimitri Medvedev, Finlandiyada yayımlanan Helsingin Sanomat gazetesine yaptığı açıklamada, Bu çatışmada ne Başkan Esadı, ne de muhalefeti destekliyoruz. Ancak maalesef bazı ülkelerin bakış açısı tek taraflı ifadelerini kullandı. 
SİLAH TARTIŞMASI 
Muhalefeti Suriye halkının tek temsilcisi olarak tanıdıklarını duyuran Fransa Cumhurbaşkanı François Hollande,muhaliflerin geçici hükümeti kurmaları durumunda Suriyeli isyancılara silah dağıtımı konusunu diğer ülkelerle birlikte ele alabileceklerini söylemişti. 
Ulusal Koalisyonun başkanı Ahmed Moaz el Hatib, dünya güçlerine, kendilerine acil özel silah göndermeleri çağrısında bulunmuştu.  
FÜZE PARÇALARI SURİYEYE Mİ GİDİYORDU? 
Bu arada Birleşmiş Milletler Güvenlik Konseyi diplomatları, İngiliz Reuters haber ajansına, Güney Korenin Mayıs ayında Suriyeye gitmekte olan bir Çin gemisinde, füze programlarında kullanılan parçacık ele geçirdiklerini öne sürdüler.  
Parçacıkların Kuzey Koreden geldiğinin tahmin edildiğini söyleyen diplomatlar, bu durumun Birleşmiş Milletler yaptırımlarının ihlâli anlamına geleceğini kaydediyorlar.  
İddialara göre, Şin Yan Tai isimli gemide füze programında kullanılan 445 kurşun boru bulunuyordu.  
Geminin Güney Korenin Busan limanında durdurulduğunu söyleyen diplomatlar, malzemelerin Suriyeli Electric Parts isimli şirkete gönderildiğini söyledi.  
Diplomatlar, Çinin kendilerine konuyu araştırma sözü verdiklerini de kaydetti.  
Kuzey Korenin, BM Güvenlik Konseyi yaptırımları uyarınca nükleer ve füze teknolojisi ithal ve ihraç etmesi yasak.