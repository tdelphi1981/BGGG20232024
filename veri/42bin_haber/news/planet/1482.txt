Türkiyeden Iraka boru hattı garantisi
Irak Petrol Bakanı Abdul Kerim Luaibi, Ankaranın kendilerine Bağdatın onayı olmadan Kuzey Iraktan Türkiyeye boru hattı geçişine izin verilmeyeceği yönünde garanti verdiğini söyledi.
Reuters haber ajansının Irak basınından aktardığına göre, Bakan Luaibi, bugün yaptığı açıklamada, Ankara, Kürdistan bölgesindeki petrol ve doğalgaz boru hatlarının federal hükümetin onayı olmadan Türkiye topraklarına doğru uzatılmasını kabul etmeyeceğini bize resmi olarak bildirdi dedi. 
Ajansın haberinde Türkiye Enerji Bakanlığının açıklamayla ilgili yorum yapmayı reddettiği belirtildi. 
Irak Başbakanı Nuri el Malikinin basın danışmanı Ali el Musavi ise Türkiyenin boru hattı inşasına karşı çıkmasının Ankara ile Bağdat arasında son dönemde gerilen ikili ilişkilerin düzelmesine katkı yapacağını belirterek, Hükümetimiz Türkiyenin bu hareketi memnuniyetle karşılıyor. Bu adım bölgede istikrarı artırmanın yanı sıra merkezi hükümetle Kürt bölgesi arasındaki ilişkileri de güçlendirecek dedi. 
Kuzey Irak Bölgesel Yönetimiyle Bağdat hükümeti arasında ülkedeki ham petrol rezervlerinin ve petrol gelirlerinin nasıl paylaşılacağı konusunda uzun bir süredir anlaşmazlık devam ediyor. 
Bağdat, dünyanın dördüncü büyük petrol havzasından yapılacak ihracatın kontrolünün kendisinde olması gerektiğini savunurken, Kürtler Irak federal anayasası doğrultusunda bunun kendi hakları olduğunu savunuyor. 
Kuzey Irak Doğal Kaynaklar Bakanı Aşti Havrami bu ay başlarında yaptığı açıklamada, projenin Irakın dağılmasına neden olabileceğinden endişe eden ABDnin itirazlarına karşın, Kuzey Irak ile Türkiye arasında boru hattı inşasına devam edeceklerini belirtmişti.
 