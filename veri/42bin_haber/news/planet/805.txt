Kuzey Kore, ABDyi resmen nükleer hedef ilan etti
BM Güvenlik Konseyinin oy birliği ile Kuzey Koreye karşı kabul ettiği yeni yaptırımlar paketi üzerinden bir hafta bile geçmeden, Pyongyang yönetimi ABDyi resmen nükleer silahlarına hedef yaptığını açıkladı.
Kuzey Kore bu amaçla yeni nükleer silah denemesi gerçekleştireceğini de resmen duyurdu. 
Rusyayı son derece tedirgin ettiği belirtilen Kore yarımadasındaki kritik gelişmeleri İTAR-TASS ajansı K.Kore resmen nükleer bomba patlatacağını ilan etmiş bulunuyor başlığıyla geçti. 
Nükleer silah denemelerine tekrar dönülmesi kararının genç lider Kim Jong Un başkanlığındaki Kuzey Kore Savunma Komitesi tarafından alındığını duyuran Rusya, komitenin resmi bildirisini de yayınladı. Kuzey Kore Savunma Komitesi bildirisinden şöyle denildi: 
ABD ile ülkemiz arasındaki yeni ihtilaf döneminde gerekirse nükleer silahlarımızla karşılık vereceğimizi artık gizlemiyoruz. Geliştirmekte olduğumuz uzay teknolojileriyle nükleer silahlar azılı düşmanımız ABDye karşı kullanılacaktır. 
Kuzey Korenin açıkladığı nükleer silah denemesini ne zaman gerçekleştireceği kesin tarih olarak açıklanmamakla birlikte yer altı infilakı biçiminde planlandığı biliniyor.