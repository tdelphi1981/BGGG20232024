Mars çapında kum fırtınası
Marsta bu ayın ilk günlerinden bu yana devam eden kum fırtınası, NASA yetkililerini endişelendiriyor.
Uzun süredir devam eden fırtınasının, bu gezegende bulunan Curiosity ve Opportunity adlı iki gezgin robot için sorun çıkartıp çıkartmayacağı merak ediliyor. Robotlar şu âna kadar, Kızıl Gezegenin güney yarımküresinde esen ve bir hayli geniş bir coğrafyayı etkileyen kum fırtınası nedeniyle ciddi bir sorun yaşamadı. Yapılan hesaplamalara göre fırtına, Opportunity gezgininin yaklaşık 1350 km uzağında esiyor.