Argoya Oscar İranı kızdırdı
1979 İslam Devrimi sonrası yaşanan rehine krizini konu alan Hollywood yapımı Argo filminin En İyi Film Oscarına layık görülmesi İranı kızdırdı. İran resmi medyası, ödülün sunumunu ABD First Ladysi Michelle Obamanın yapmasından, yönetmen Ben Affleckin törendeki teşekkür konuşmasına dek filmle ilgili hemen her şeyi eleştirdi.
ARGO, Şahın devrilmesinin ardından Tahrandaki ABD Büyükelçiliğinin basılıp 52 ABDlinin rehin alınması sonrası yaşananları anlatıyor. Filmin temel aldığı gerçek olay, CIAin, o hengamede elçilikten kaçmayı başarıp Kanada Büyükelçiliğine sığınan 6 ABD vatandaşını İrandan kurtarmak için yaptığı operasyon... Devrim ortamında 6 ABD vatandaşı, ülkeye sızan CIA ajanı Tony Mendez liderliğinde ve sözde Hollywooddan bilimkurgu çekimi için gelen film ekibi kisvesi altında İranlı yetkililer kandırılarak kurtarılmışlardı. 
İsmi bir ara John Kerrynin boşalttığı ABD Senatosu sandalyesi için de geçen Ben Affleck imzalı yapım dün Oscar töreninde En İyi Film ödülünü kazandı. Sunumu sürpriz bir şekilde Beyaz Saraydan bağlanan ABD First Ladysi Michelle Obama yaptı. Afflec 
 
k ise ödülü alırken Şu anda korkunç şartlar altında yaşayan İrandaki dostlarımıza teşekkür etmek istiyorum dedi. 
En iyi film ödülünü alan İran yapımı ilk film olan A Separationın geçen yıl yaptığı gibi gibi, Argo da Tahranı karıştırdı. Argo İranda hiçbir sinemada gösterilmese de, Washington Postun haberine göre İranlılar ikinci yıl üstüste Oscar ödül törenine odaklandı. İran devlet televizyonu, filmi CIA reklamı diye niteledi. İran Kültür Bakanı Muhammed Hüseyni de Hollywood tarihi çarpıtıyor. Bu film, İrana karşı verilen yumuşak savaşın parçası dedi. 
SİYONİST WARNER BROS
Fars haber ajansı şöyle yazdı: Siyonist şirket Warner Brosun prodüktörlüğünü yaptığı İran karşıtı film ile Oscar tarihinde ender bir durum yaşandı ve sunumu ABD First Ladysi yaptı. Mehr ajansı ise Ben Affleck tarihi çarpıttığı gibi, İranlıların korkunç koşullarda yaşadığını söyleyerek İran hakkında karanlık bir resim çizmeye de devam ediyor ifadesini kullandı. Rejime yakın sitelerde İran karşıtı bir filme Oscar verilmesini engelleyemeyen ABDdeki Tahran lobisi de eleştirildi. 
FIRST LADY'NİN ELBİSESİNE SANSÜR
İran haber ajansı Fars, önceki gece Oscar ödül töreninde "En iyi film ödülü"nü açıklayan First Lady Michelle Obama'nın göğüs dekolteli ve omuzları açıkta bırakan elbisesinine photoshop uyguladı. Obama'nın sansürlenen elbisesi boğaza kadar kapalı hale getirildi. 
 
Batıdan da eleştiriler var 
İRANın yanısıra Batı medyasında da Argoya eleştiriler yer aldı. Filmin Batı merkezci, oryantalist bakış açısı en temel eleştiri.  
The Guardiandan Saeed Kamali Dehghan: Film İranlıları çirkin, aşırı dinci, fanatik ve cahil olarak sunuyor. Filmde Kanada büyükelçisinin hizmetçisinden başka iyi İranlı yok. 
The Slateten Kevin B. Lee: Hollywood klişeleriyle bezeli, Beyaz Amerikalıların başı dertte macerası. Filmde tüm İranlılar zombi sürüsü veya karanlık yüzlü şeytanlar gibi. Kahraman diye sunulan CIA ise müdahaleleriyle İranda bugünkü sorunu yaratan taraf. 
Palestine Chronicledan Sarah Gillespie: Film sahte bir Batı eleştirisi yapıyor. Sözde dürüst bir yaklaşımla izleyenleri, üstünlük taslamayan üstün taraf haline getiriyor. 
Tarihi yeniden yazan filmin, Kanadalı elçinin kahramanlığını neredeyse görmez gelmesi ve İngiliz devletinin katkısından hiç bahsetmemesi de diğer eleştiriler.