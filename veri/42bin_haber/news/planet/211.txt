İrandan Hamasa silah itirafı
İsrail ve Gazzedeki Hamas yönetimi arasında dün sekizinci güne giren çatışmalarda geceyarısı varıldığı bildirilen ateşkes anlaşması Tel Avivde 6 yıl sonra patlayan bir bomba ve yeni roket saldırılarıyla dün önce çıkmaza girmişti.
Ateşkes için diplomatik çabalara yoğunlaşan Arap ülkelerine karşı dün İran çıtayı yükselten bir çıkış yaptı. İsrailin, Hamasa silah tedarik ettiği suçlamalarını resmi ağızdan ilk kez kabul eden İranın Meclis Başkanı Ali Larijani, Filistin halkını ve Haması savunmaktan gurur duyuyoruz. Onlara hem mali hem de askeri yardımda bulunuyoruz. Oturup toplantılar düzenleyen Arap ülkeleri şunu bilmelidir ki Filistin halkının sözlere veya toplantılara ihtiyacı yok. Bizim Arap ülkelerine mesajımız Filistinlilere yardım etmek istiyorlarsa onlara askeri yardım yapmalarıdır dedi.  
İsrail-ABD işbirliği 
İran dini lideri Ali Hamaney de Gazzenin zulüm altındaki halkına yardım etmeli ve İsrailin ablukasını kırma çabalarını artırmalı. Bunu yapmak yerine sadece laf yapıyorlar ve bazıları sözle bile Siyonistleri kınamıyor diyerek Larijaniye destek verdi. İran Devrim Muhafızları Komutanı Tümgeneral Caferi de, Gazze muhasara altında, dolayısıyla füzeler İrandan gitmiyor. Ancak füze teknolojisi transfer ediliyor ve şu anda seri üretim de yapılıyor diye konuştu. Hamas lideri Halid Meşal, Suriye konusundaki görüş ayrılığına rağmen İranın verdiği silah ve para desteğini övdü. İsrail, İranın Gazzeye silah yollamasını önlemek için ABD ile birlikte çalışma başlatacağını duyurdu.