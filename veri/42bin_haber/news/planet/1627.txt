Esad: Suçlu İngiltere Londra: Hezeyan
Suriye Devlet Başkanı Beşar Esad, bir yıldan uzun bir süre sonra ilk kez Batılı bir gazeteye konuştu.
İngilterede yayınlanan Sunday Timesa Şamda röportaj veren Esad, görevi bırakma çağrılarını ve İsrailin ocak ayındaki saldırısına misilleme yapıp yapmayacaklarını şu sözlerle yanıtladı: Hiçbir vatansever insan ülkesi dışında yaşamayı düşünmez. Ben de diğer vatansever Suriyeliler gibiyim. Silah taşımakta ısrarcı olan teröristlerle uzlaşamayız. İngiltere, Suriyedeki durumu daha da militarize etmeye çalışırken onlardan nasıl bir rol oynamasını bekleyebiliriz? Kundakçıdan itfaiyeci olmaz. (İsrail saldırısı konusunda) Misilleme, füzeye füzeyle ya da kurşuna kurşunla karşılık vermek anlamına gelmiyor. Biz kendi misilleme yolumuzu açıklamak zorunda değiliz. 
HAGUE: SİLAH VEREBİLİRİZ 
İngiltere Dışişleri Bakanı William Hague ise Bu, modern tarihte bir ulusal liderin verdiği en hezeyan dolu röportaj olarak hatırlanacak. Bu adam bir katliama liderlik ediyor. Onun adına halkına gıda, barınak ve battaniye gönderen ise İngiltere olarak biziz dedi. Hague, ülkesinin gelecekte Suriyeli muhaliflere silah sağlama seçeneğini ihtimal dışı bırakmadığını da belirtti.
Bu arada Suriyeli muhalif lider Muaz el Hatibin, dün Halep vilayetinde muhaliflerin kontrolünde bulunan bölgeleri ilk kez ziyaret ettiği açıklandı. El Arabiya televizyonu ise Hatibin de katıldığı 250yi aşkın muhalifin önceki gün Gaziantepte Halep kenti milletvekilleri için ilk özgür seçimleri düzenlediğini bildirdi. 
 