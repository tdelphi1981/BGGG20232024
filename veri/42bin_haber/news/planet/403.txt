Esad'a çok yakınından en ağır darbe
Suriyede askeri polisin en üst düzey komutanı olan ve muhaliflere katıldığı bildirilen Tümgeneral Abdul Aziz Casım el Şallal, ailesiyle birlikte Türkiyeye sığındı.DHA'nın haberine göre, saf değiştiren Tümgeneral El Şallal, bu sabah saatlerinde ailesiyle birlikte Hatayın Reyhanlı ilçesine geldi. Şallal ve ailesinin geniş güvenlik önlemi altında işlemleri yapıldı.    Türkiyeye yasal yollardan mı yoksa sınırı geçerek mi giriş yaptığı belirtilmeyen Şallal ve ailesinin güvenlik nedeniyle nereye götürüldüğü ise açıklanmadı.   'ORDU CİNAYET ÇETESİNE DÖNÜŞTÜ' 
 El Arabiya televizyonu, El Şallalın, Türkiye-Suriye sınırında bulunan bir yerden yapıldığı belirtilen taraf değiştirme açıklamasını yayınladı.  
 
Görüntülerde El Şallal, Ben Tümgeneral Abdul Aziz Casım el Şallal, Suriye Askeri Polisinin komutanıyım. Rejimin ordusundan ayrıldığımı açıklıyorum. Çünkü ordu temel görevi olan ulusu koruma yolundan saptı ve cinayet ve yıkım çetelerine dönüştü diyor. 
  ABD BİLE EVET DEDİ TÜRKİYE KARŞI ÇIKTI  
Esad'ın önemli kurmaylarından olan Tümgeneral El Şallalın bugüne kadar Suriye ordusundan ayrılan en üst düzey komutan olduğu belirtildi. 
Uzun bir süredir taraf değiştirmeyi planladığını ancak doğru koşulları beklediğini ifade eden Suriyeli komutan, Elbette taraf değiştirmek isteyen başka üst düzey komutanlar da var ancak koşullar onların bu açıklamayı yapması için uygun değil diye konuştu. 
El Şallal, Esad rejiminin bu komutanların hareketlerini çok yakından izlemesi nedeniyle taraf değiştirmelerinin mümkün olmadığını belirtti.