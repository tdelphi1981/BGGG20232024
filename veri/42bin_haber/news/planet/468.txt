Baba Bush'un sağlık durumu iyiye gidiyor
ABD'de bir aydan fazla süredir hastanede tedavi edilen eski başkanlardan George H.W. Bush'un sağlık durumunun iyiye gittiği bildirildi.
Bush ailesinin sözcüsü Jim McGrath, bronşit teşhisiyle 23 Kasım'da hastaneye kaldırılan ve geçen pazar günü de düşmeyen ateş yüzünden yoğun bakıma alınan Bush'un sağlık durumunun ilerleme göstermeye devam ettiğini belirtti. 
Bush'un uyanık ve moralinin yerinde olduğunu, doktorları ve hemşireleriyle sohbet ettiğini, hatta şarkı söylediğini kaydeden McGrath, doktorların, tedavinin mevcut gidişatının etkili olduğuna dair ihtiyatlı iyimserlik içinde olduğunu ifade etti.