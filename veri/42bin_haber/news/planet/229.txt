BBC'nin yeni genel müdüründen ilk açıklama
BBCde George Entwistleın istifasıyla boşalan genel müdürlük koltuğuna oturan Tony Hall geçirdiği zor haftaların ardından kurumun zorlukların üstesinden gelebileceği konusunda kendisine güvendiğini açıkladı.
 
Hall kurumu tutkulu bir biçimde önemsediğini belirtti. 
Entwsitle bugün BBCnin Londradaki merkezinde bir basın açıklaması düzenledi. 
Entwistle, çok sevdiği Kraliyet Operası Direktörlüğü görevinden ayrılmasının kendisi için zor olduğunu belirtip ekledi: Bugün sizin önünüzde bulunmamın sebebi BBCyi, yapabileceklerini, program yapımcılarını ve farklı yolların tüm türlerinde etkimiz olduğunu tutuklu bir biçimde önemsememdir. 
Yeni genel müdür İngiltereye, Britanyaya, kim olduğumuza dair kesinlikle temel bir kurumlardan biri olan BBC aynı zamanda dünya çağında da inanılmaz bir etkiye sahiptir diye konuştu. 
Entwistle ayrıca birinci sınıf bir kurum için birinci sınıf bir takım kuracağını da belirtti. 
George Entwistle'in istifasıyla boşalan BBC Genel Müdürlüğü'ne Kraliyet Operası Direktörü Tony Hall atandı. 
BBC Mütevelli Heyeti Başkanı Lord Chris Patten, Hall'ın ''BBC'ye içinde bulunduğu krizden çıkışında liderlik edecek doğru kişi'' olduğunu söyledi. 
Patten, yeni genel müdürün gazetecilik deneyiminin ''BBC'nin şöhretini yeniden inşa etme çabasında paha biçilmez'' olacağını da vurguladı. 
George Entwistle, BBC'nin araştırmacı gazetecilik programı Newsnight'a yayınlanan ve eski muhafazakar bakanlardan Lord McAlpine'ı haksız şekilde ''çocuk istismarcılığıyla'' suçlayan haberin ardından istifa etmişti. 
Lord Patten, çalışanlara gönderdiği elektronik posta mesajında ''son sekiz haftanın BBC için travma yaratıcı'' olduğunu vurgularken, ''yeni genel müdürün atanmasının BBC açısından yeni bir aşamaya geçişe işaret ettiğini'' de kaydetti. 
Ekim 2001'den bu yana Kraliyet Operası Direktörlüğü görevini yürüten Tony Hall, 1973-2001 yılları arasında BBC'de görev yapmıştı. 
Yeni genel müdür, BBC'de görev yaptığı 28 yılın son beş yılını haber dairesinin başında geçirmişti. 
Hall'ın Mart ayının başlarında yeni görevine başlaması bekleniyor. 
BBC'nin sekiz haftalık kriziBBC'nin yakın tarihinde yaşadığı en büyük kriz, görevde sadece 54 gün kalabilen George Entwistle'in istifasına neden olmuştu. 
BBC'nin önde gelen araştırmacı gazetecilik programlarından Newsnight'ın yine kurumun eski sunucularından Jimmy Savile hakkında ''çocuk tacizi'' iddialarıyla ilgili haberini rafa kaldırdığının ortaya çıkmasıyla başlayan çalkantı yine Newsnight'ın bu kez eski bir kabine üyesi hakkında ''çocuk tacizcisi'' iddialarını içeren bir haber yayınlamasıyla şiddetlenmişti. 
Bu dosyada önde gelen eski bir Muhafazakar Partili politikacı, isim verilmeden de olsa, çocuk tacizcisi olmakla suçlanmıştı. 
Daha sonra bu politikacının eski Başbakan Margaret Thatcher döneminde partinin saymanı olan Lord McAlpine olduğu söylentileri internette dolaşmaya başladı. 
Ancak iddiayı dile getiren tanık program yayınlandıktan sonra hata yaptığını, yanlış kişiyi teşhis ettiğini açıkladı. 
Bunun üzerine tek bir kaynağa dayanarak haber yayınlayan Newsnight adına BBC özür diledi;Genel Müdür George Entwistle da istifa etti.