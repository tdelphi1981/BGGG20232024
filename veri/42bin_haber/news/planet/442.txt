İran'daki tek kadın bakan da kovuldu
İran riyalinin ABD doları karşısında değer kaybetmesi, kabinedeki tek kadın bakanın başını yaktı.
İran Cumhurbaşkanı Mahmud Ahmedinejad, kabinedeki tek kadın bakan olan, Sağlık Bakanı Marizeh Vahid Dastjerdiyi kovdu.  
Devlet Televizyonunun haberine göre, Bakan, yaptırımlar nedeniyle İran riyalinin ABD doları karşısında değer kaybetmesi nedeniyle bazı ilaçlara zam getirilmesini talep etmişti.  
Ancak Ahmedinejad zammı reddederek, bakanı görevinden aldı.  
İran'a yönelik yaptırımların ilaç fiyatları üzerinde doğrudan bir etkisi bulunmasa da, finansal hareketlerdeki sınırlamalar ilaçların ithalini zorlaştırıyor.  
İran ülke piyasasındaki ilaçların yüzde 90ını kendi imal ediyor, ancak ilaçların içerdiği maddeler dış ülkelerden temin ediliyor.  
Nükleer faaliyetleri nedeniyle İran, Batılı devletlerin yaptırımlarına tabi tutuluyor. 

 