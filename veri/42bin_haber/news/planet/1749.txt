Suriye krizi Filipinlere sıçradı
İsrail işgali altındaki Golan Tepelerinde görevli 21 Filipinli BM Barış Gücü askerinin Suriyeli muhalifler tarafından kaçırılmasıyla kriz 8500 km ötedeki Uzakdoğu ülkesine taşındı. Askerlerin sağ salim kurtulması için pazarlıklar sürüyor.
Suriyeli muhaliflerin önceki gün İsrail-Suriye sınırındaki Golan Tepelerinde ateşkesi gözlemlemekle görevli Birleşmiş Milletler (BM) Barış Gücüne bağlı 21 askeri kaçırması uluslararası kriz yarattı. Son aylarda Esad rejimi ve muhalifler arasında şiddetli çatışmaların yaşandığı bölgede, ilk defa uluslararası bir güce bağlı üçüncü bir taraf da krize dahil oldu. Bir süre önce Özgür Suriye Ordusuyla yollarını ayıran Yarmuk Şehitleri adlı radikal İslamcı örgüt, Esad rejimine yardım etmekle suçladıkları 21 Filipinli askeri rehin aldı. Grup, misafir olarak niteledikleri rehineleri bırakmak için Suriye ordusunun Deraa yakınlarındaki Jamla köyünden çekilmesini şart koştu. Örgütün sözcüsü Abu Kaid el Falih, videoyla yaptığı açıklamada Suriye askerleri çekilmezse bu kişiler bizim esirimiz olur dedi. BM Güvenlik Konseyi ve Filistin hükümeti ise muhaliflerden askerleri derhal ve önkoşulsuz olarak bırakmasını istedi. Filipinlerin sözkonusu BM gücünde 300 askeri bulunuyor. 
İSRAİL ENDİŞELİ 
BM ve rehineler arasında pazarlıklar sürerken İsrail de, rehine krizi nedeniyle BM gücünün tamamen çekilebileceği ve El Kaidenin bölgeye yerleşeceği konusunda endişeli olduğunu duyurdu. İsrailin Suriyeye ait Golan Tepelerini 1967de işgal etmesinin ardından 1973 yılında yapılan ateşkes sonrası Golan Tepelerine barış gücü yerleştirilmişti. Bir İsrailli yetkili, Muhalifler BM askerlerini ülkelerine dönmeye ikna etmek için böyle bir şey yaptı ve bu kuşkusuz tarafsız bölgede çok tehlikeli bir durum yaratır dedi. Suriyedeki savaşın şiddetlenmesiyle bölgede tansiyonun artması sonucu Kanada ve Japonya, bin kişilik BM gücüne bağlı askerlerini çekmiş, Hırvatistan da aynı adımı atacağnı duyurmuştu.