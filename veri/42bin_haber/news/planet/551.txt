2029'da çarpacak mı ?
2004 yılında keşfedilen ve siyah rengi nedeniyle Antik Mısırın karanlığın ve kötülüğün tanrısı Apophisin adı verilen göktaşının sanıldığından daha büyük olduğu ortaya çıktı.
Önceki gün yine Dünyaya 14.5 milyon kilometre yaklaşan Apophisin çapının 270 metre değil 325 metre olduğu hesaplandı. Bu da siyah göktaşının kütlesinin tahmin edilenden yüzde 75 daha büyük olduğu anlamına geliyor. Avrupa Uzay Ajansından astronomlara göre bu büyüklükteki bir göktaşı Dünyaya çarparsa Hiroşimaya atılan atom bombasından 25 bin kat daha büyük bir etki yaratabilir. Göktaşı karaya düşerse, Türkiye büyüklüğünde bir alandaki bütün canlıları yok eder.   
OLASILIK YÜZDE 2.7 
Bilim insanları şimdi Dünyaya bu denli risk yaratan göktaşının çarpma olasılığı hesaplamaya çalışıyor. Yedi yıl önce göktaşının 2013ten sonra 2029 ve 2036da Dünyaya yeniden yaklaşacağı hesaplanmıştı. Apophisin 2036 ziyaretinde çarpma olasılığı 25 binde bir gibi çok düşük bir olasılık. Asıl kritik olansa 2029 ziyareti. Bazı uzmanlar Apophisin Dünyayı vurmasının yüzde 2.7 gibi yüksek olasılık olduğunu iddia ediyor. 

 