Fransa'da eşcinsel evliliğe onay
Fransa'da sağ partiler ve kilisenin karşı çıkmasına rağmen sosyalist hükümet, eşcinsel evliliğin serbest bırakılması için hazırlanan yasa tasarısını kabul ederek, parlamentoya gönderdi.
Parlamentonun kabul etmesi halinde Fransa, eşcinsel evliliğe için veren 12'nci AB ülkesi olacak. 
Merkez sağdaki Halk Hareketi Birliği senatörü Serge Dassault, "France culture" radyo kanalına yaptığı açıklamada, söz konusu tasarının yasalaşmasının ulus için büyük bir tehlike oluşturduğunubelirterek, Bu aile hayatının da sonu olur ifadesini kullandı. 
Paris Başpiskoposu 23. Andre, haftasonu basına yaptığı açıklamada, ülkedeki Hristiyan inançlı vatandaşların, bulundukları seçim bölgelerindeki 
milletvekillerine baskı yaparak, söz konusu yasaya karşı çıkmalarını istemişti. 
Yasanın aile ve toplum değerlerine aykırı olduğunu savunan Paris Piskoposu, bütün vatandaşlarımızdan, vicdanlarının seslerini dinleyerek, durumun ciddiyetinin farkında olmalarını istiyorum ifadesini kullanmıştı. 
Bu arada ülkede düzenlenen son bir anket, seçmenlerin eşcinsel evliliğe verdiği desteğin son dönemde azaldığını ortaya koyuyor. BVA kamuoyu araştırma merkezinin anketine göre, eşcinsel evliliğini destekleyen Fransızların oranı yüzde 58'e indi. Yine aynı araştırma kuruluşunun geçen yıl yaptığı anket, eşcinsel evliliği destekleyenlerin oranının yüzde 63 civarında olduğunu ortaya koymuştu. 
Cumhurbaşkanı François Hollande, seçimler öncesi eşcinsellerin evliliğini izin veren yasayı meclise getirme sözü vermişti. Sosyalist hükümetin tasarısı, eşcinsel evliliğe yeşil ışık yakarken, eşcinsellerin evlat edinme hakkına izin vermiyor. 
Fransa'daki mevcut yasal düzenlemeler, uzun süre birlikte yaşadığını kanıtlayan eşcinsellerin, normal evli çiftlerle aynı medeni hakka sahip olmalarına olanak sağlıyor. 
Eşcinseller, evlilik hakkı dışında özellikle evlat edinme hakkının da kendilerine tanınması için yoğun baskı yapıyor.