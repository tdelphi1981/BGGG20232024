Netanyahu incir yaprağını buldu
İsrailde 22 Ocak seçimlerinden sonra hükümeti kurma görevini üstlenen Binyamin Netanyahu, Hattuna (Hareket) Partisi lideri Tzipi Livni ile anlaştığını açıkladı.
Livni yeni hükümette Adalet Bakanlığı ve Filistin Başmüzakerecisi görevlerini üslenecek. Başmüzakereci görevi, bir önceki hükümette incir yaprağı olarak anılan Savunma Bakanı Ehud Barak tarafından üstlenilmişti. Baraka bu lakap, Filistin topraklarında yeni Yahudi yerleşim bölgeleri açma taraftarı Netanyahunun şahin politikalarını perdelediği iddiasıyla takılmıştı. Netanyahunun Livniyi bu görevi atayarak, ABD Başkanı Barack Obamanın ziyareti öncesi halkla ilişkiler atağı yaptığı da iddia ediliyor. Ancak Livni ile anlaşmasına rağmen 31 sandayeye sahip Netanyahunun Likud Partisinin anayasal olarak kendisine tanınan sürenin dolacağı 15 Marta kadar bir hükümet kurması zor görünüyor.