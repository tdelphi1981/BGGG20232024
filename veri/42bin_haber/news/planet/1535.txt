"Hamileydi" iddiası
Güney Afrikalı ampute atlet Oscar Pistoriusun davasında şok bir iddia daha ortaya atıldı. İddialara göre Pistorius sevgilisi Reeva Steenkampı hamile olduğunu öğrendikten sonra öldürdü.
Polisin yürüttüğü soruşturmaya yakın bir kişi tarafından ortaya atılan şok iddia Amerikan The National Enquirer dergisinde yayınlandı. Dergiye açıklama yapan bu kişi Pistoriusun, hamilelik haberini aldıktan sonra kontrolden çıkarak kız arkadaşını öldürdüğü ihtimali üzerinde durulduğunu belirtiyor. 
Steenkampın hamile olup olmadığı ancak yapılan otopsinin sona ermesi sonucu açıklığa kavuşabilecek.  
  ÖLÜME BÖYLE GİTTİ  
ANMA TÖRENİ DÜZENLEDİ
Geçtiğimiz hafta kefaletle serbest bırakılan Pistorius dün öldürdüğü kız arkadaşı Reeva Steenkamp için özel bir anma töreni gerçekleştirdi. Tören Pistoriusun serbest bırakıldığından beri kaldığı amcasına ait evde gerçekleştirildi. Başkent Pretoriadaki evin önünde korumalar gazetecilerin yaklaşmasını ve görüntü almasını engelledi.  
Anma töreninin yapılacağı haberi ise medyaya Pistoriusu temsil eden halkla ilişkiler ajans tarafından sızdırıldı. Haberin sızdırılması, törenin Pistoriusun bozulan imajının düzeltilmesi için yapıldığı yorumlarına neden oldu.