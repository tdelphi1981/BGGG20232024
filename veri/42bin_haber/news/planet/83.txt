Lavrov: Esad ikna edilemez
Rusya Dışişleri Bakanı Sergey Lavrov, Suriye Devlet Başkanı Beşar Esadın yenilgiyi kabul ederek yönetimden çekilmesi için dünyada hiçbir güç tarafından ikna edilemeyeceğini öne sürdü. Lavrov ayrıca Suriyede kavgalı taraflar arasında kanın son damlasına kadar akıtılacağı uyarısında da bulundu.
Rusya Dışişleri Bakanlığı resmi sitesinde Suriye konusunda son durum değerlendirmesi yapan Lavrov, Suriye krizinde gelinen noktada hiçbir ülke, hiçbir güç Esadı görevini bırakmaya ikna edemez. Akıl almaz gelebilir ama şimdi Esadın kendisi de en azından muhalefet kadar krizden zaferle çıkmak istiyor. Taraflar ya hep ya hiç savaşına tutuşmuş durumda. Bu yüzden dünyada hiçbir güç Esadı görevini bırakmaya ikna edemez. Buradan trajik bir sonuç çıkıyor. Suriyede kavgalı taraflar son damla kan akıtılana kadar savaşmayı göze almış durumda. Tabii böyle bir savaşın ardından ne Esad ne de muhalefet herhangi bir zafer elde edebilir. Harabeye dönen bir Suriyeden başka geriye hiçbir şey kalmaz açıklaması yaptı. 
Lavrovun Esad hakkındaki bu açıklaması hemen öncesinde İngiltere Başbakanı David Cameron Suriye krizinin çözüme kavuşması için Esad ve ailesine İngiltereye sığınma ve can güvenliği teminatı verdiklerini söylemişti.