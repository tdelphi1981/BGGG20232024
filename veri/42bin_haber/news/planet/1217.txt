Hamburger aşkı ölümüne sebep oldu
Heart Attack Grill (Kalp Krizi Izgara) isimli restorana her gün hamburger yemeye giden 52 yaşındaki John Alleman kalp krizinden yaşamını yitirdi.
Alleman, 9 bin kalorilik devasa hamburgerleri ve hemşire kostümü giyen kadın garsonlarıyla meşhur ABD'li restoran zincirinde yemeğini yedikten sonra evine gitmek için otobüs beklediği sırada kalp krizi geçirerek hayatını kaybetti.  
Los Angelesda 2011 yılında açılan restoranın sadece daimi müşterisi olmakla kalmayıp aynı zamanda gönüllü maskotluğunu da yapan Alleman için yapılan hasta John karikatürleri menülerde yer alıyor. 
Restorantın sahibi John Basso  Alleman bir gün bile aksatmadan buraya gelirdi, Noelde bile. Ona böyle yemeye devam edersen bu seni öldürür demiştim açıklamasında bulundu. 
Sloganı Uğruna ölünecek lezzetler olan hamburgercinin daha önce de müşterilerinin sağlık problemleri yaşadığı biliniyor. En son 2012de burada yemek yiyen iki kişi hastaneye kaldırılmıştı.