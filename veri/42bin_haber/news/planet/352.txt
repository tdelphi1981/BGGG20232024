20 ilkokul öğrencisini katletti
ABD, yine bir okul katliamının şokunu yaşıyor. Connecticutta annesini öldürdükten sonra 5 ile 10 yaş arasındaki çocuklara eğitim veren bir okulu basan Adam Lanza isimli saldırgan, 20si çocuk 26 kişiyi katledip intihar etti.
ABD, dün yine toplu katliamlardan birini yaşadı. Olay bu kez New Yorka 100 km uzaklıkta, Connecticut eyaletinde bir ilkokulda gerçekleşti. 20si çocuk 27 kişi öldü. Polis ve görgü tanıklarının verdiği bilgiye göre, 20 yaşındaki Adam Lanza önce annesi Nancy Lanza'yı Newton kasabasındaki evinde öldürdü. Saldırgan daha sonra ise annesinin öğretmenlik yaptığı Sandy Hook İlkokulunu bastı. 
Elinde üç silahla annesinin öğretmenlik yaptığı sınıfa giren Adam Lanza, içeride ve dışarıda toplam 20 çocuğu öldürdü. Sınıftan çıktıktan sonra da aralarında okul yöneticilerinin olduğu altı yetişkini daha katletti. Tanıklara göre, Adam Lanza dün yerel saatle 09.30 sıralarında gerçekleşen saldırı sırasında en az 100 el ateş etti. Polise göre, baştan aşağı siyah giyinen ve yüzünde maske, üzerinde kurşun geçirmez yelek olduğu belirtilen New Jerseyli Lanza annesi ile bir süredir sorunlar yaşıyordu.  
  FOTOĞRAFLARLA İLKOKUL KATLİAMI: ABD AĞLIYOR  
    KATLİAM SİLAHLARIYLA İLGİLİ İNANILMAZ GERÇEK  TWITTERDAN KATİL BENİM DEDİ AMA  KATLİAM TOM CRUISEU DA VURDU  
ERDOĞAN'DAN OBAMA'YA TAZİYE MESAJI 
2007de 33 kişinin öldüğü Virginia Tech saldırısından sonra ABD tarihinin en kanlı okul katliamı olan olayın ardından, saldırganın kendisi de okulda ölü bulundu. Anaokulundan dördüncü sınıfa kadar toplam yaklaşık 600 öğrencinin eğitim gördüğü ilkokulun otoparkında çocuklarını bekleyen aileler sinir krizleri geçirdi. Bu sırada polis kontrolünde okuldan dışarıya çıkartılan el ele tutuşmuş çocuklar çığlıklar atarak ağlıyordu. 
  ABD'DE ÜNİVERSİTE KAMPUSUNU BASAN SİLAHLI BİR ÖĞRENCİ 33 KİŞİYİ ÖLDÜRMÜŞTÜ  
GÖZYAŞLARINI TUTAMADI   
Saldırıdan derhal haberdar edilen ABD Başkanı Barack Obama, ilerleyen saatlerde kamuoyuna bir açıklama yaptı. Saldırıda 5 ile 10 yaş arasındaki küçük çocukların hedef alındığını belirten Obama, duygusal bir ifadeyle, Bu çocuklar bizim çocuklarımızdı, önlerinde koca bir hayat vardı. Doğumgünleri, mezuniyetler, evlilik, çocuklar  Kalbimiz bugün kırık derken gözyaşlarını tutamadı. Obama, resmi kurumlara üç gün boyunca, ABD bayraklarının yarıya indirilmesi talimatını verdi. ABDDE OKUL KATLİAMI 
ÜÇ GÜNDE İKİNCİ SALDIRI   
ABD, üç gün önce de Oregonda bir alışveriş merkezinde gerçekleşen ve iki kişinin ölümüyle sonuçlanan benzer bir silahlı saldırıyla sarsılmıştı. Yine bu yılın Nisan ayında başka bir saldırgan Oaklandda bir üniversite sınıfını başmış ve rastgele açtığı ateşle yedi kişiyi öldürmüştü. Temmuz ayında ise Coloradoda Batman filminden esinlenen başka bir akıl sağlığı yerinde olmayan kişi, bir sinema salonunu tarayarak 12 kişiyi katletmişti.  
Saniyede 6 kurşun attı 
Adam Lanzanın katliamda profesyonel silahlar kullandığı ortaya çıktı. Gelen ilk bilgilerde Lanzanın elinde saniyede altı kurşun atabilen .223 kalibreli bir tüfek bulunduğu belirtiyordu. NATO askerlerinin tüfeği olarak anılan .223, dürbün takıldığında keskin nişancı silahı haline geliyor. Lanzanın iki tabancasından birinin Glock diğerinin ise Sig Sauer olduğu bildirildi. TSK envanterine alımı ile Türkiyede de adını duyuran Avusturya yapımı Glock tabanca 9 mm namlulu. Tabanca hafifliği ve sessizliği nedeniyle tercih ediliyor. Bu yüzden Glock, suikast silahı olarak da tanımlanıyor. İsviçre yapımı Sig Sauer ise her türlü hava koşullarında kullanılabiliyor. 9 mm mermi atan tabanca son yıllarda büyük ilgi çekiyor.  
ABD TARİHİNİN EN KANLI SALDIRILARI     
5 Ağustos 2012: ABD'li eski asker Michael Page, Wisconsin eyaletindeki bir Sih tapınağında biri kadın altı kişiyi öldürüp, biri polisi üç kişiyi de yaraladıktan sonra intihar etti.
 
20 Temmuz 2012: Batman serisinin son filminin Colorado eyaletindeki bir sinemadaki ilk gösterimini basan 24 yaşındaki James Holmes, 12 kişiyi katletti.
 
8 Ocak 2011: Arizaona eyaletine bağlı Tucson kentindeki bir süpermarketi basan Jared Lee Loughner, altı kişiyi öldürdü. Şizofren olduğu belirtilen Loughner, saldırıda aralarında dönemin Cumhuriyetçi Temsilciler Meclisi üyesi Gabrielle Giffords'un da aralarında bulunduğu 13 kişiyi yaraladı.
 
5 Kasım 2009: Teksas'taki Fort Hood askeri üssünü basan ordu psikiyatrı Nidal Hasan, 13 asker ve sivili öldürdü.
 
10 Mart 2009: Alabama eyaletinde 28 yaşındaki Michael McLendon, annesi ve dört akrabası dahil 10 kişiyi öldürdü, ardından da intihar etti.
 
16 Nisan 2007: 23 yaşındaki Seung-Hui Cho isimli saldırgan, Virginia Tech kampusunda 32 kişiyi öldürdükten sonra intihar etti.
 
20 Nisan 1999: Colorado'daki Columbine Lisesi'de okuyan 18 yaşındaki Eric Harris ve 17 yaşındaki Dylan Klebold, 12 sınıf arkadaşlarını ve bir öğretmenlerini öldürdükten sonra okulun kütüphanesinde intihar ettiler.
 
16 Ekim 1991: Teksas'ta George Hennard isimli saldırgan bir kafeteryada etrafa ateş açarak, 23 kişiyi öldürdü. Hennard, 20 kişinin de yaralandığı saldırıda intihar etti.
 
18 Haziran 1990: Florida eyaletinin Jacksonville kentindeki General Motors ofisine giren ve etrafa rastgele ateş açan James Edward Pough 10 kişiyi öldürdükten sonra intihar etti.
 
12 Temmuz 1976: California Üniversitesi'nde kütüphane bekçiliği yapan Edward Charles Allaway, yedi okul çalışanını öldürdü.
 
20 Ağustos 1986: İşten çıkarılmak istenen 44 yaşındaki postacı Pat Sherrill, Oklahoma eyaletinin Edmond kentindeki bir postanede 14 kişiyi öldürdü, ardından da intihar etti.
 
18 Temmuz 1984: İşsiz bir güvenlik görevlisi olan James Oliver Huberty, California'daki bir fast food restoranında 21 kişiyi öldürdükten sonra polis tarafından vurularak öldürüldü.
 
1 Ağustos 1966: Teksas Üniversitesi'ndeki bir saat kulesinden etrafa ateş açan Charles Whitman isimli saldırgan 16 kişiyi öldürdü, 31 kişiyi de yaraladı.