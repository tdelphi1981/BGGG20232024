Gine'de yolcu gemisi battı
Batı Afrika ülkelerinden Gine Cumhuriyeti'nin başkenti Bissau yakınlarında bir yolcu gemisinin batması sonucu onlarca kişinin öldüğü bildirildi.
AA muhabirinin yerel kaynaklardan edindiği bilgiye göre, 120 yolcusu bulunan gemi, Bolama Adası'ndan başkent Bissau'ya doğru yola çıktı ancak kapasitesinin üzerinde yük taşıması nedeniyle başkent yakınlarında battı. 
Yerel kaynaklar 30'dan fazla kişinin cesedine ulaşıldığını, kurtarma ekiplerinin olaya geç müdahale ettiğini, kaybolan kişilerin bulunması için arama çalışmalarının devam ettiğini kaydetti.