Bir parmağa 2.3 milyon liralık rekor tazminat
Çalıştığı okulda 2003 yılında geçirdiği kaza sonucu bir parmağı yerinden çıkan ve dirseği incinen asistana tazminat olarak 2.3 milyon lira (800 bin sterlin) ödenmesine karar verildi.
İngiltere'de gerçekleşen olayda, yerinden hareket ettirmeye çalıştığı boş bir tekerlekli sandalyeye takılarak düşen Julie Ann Huddart isimli asistana, bu kaza sonrasında refleks sempatik distrofi teşhisi kondu. Bu hastalık, kol ya da bacağa gelen bir travma sonucu el ve ayak gibi bölgelerde şiddetli yanıcı ağrılar hissetmeye yol açıyor.  
Bugün 49 yaşında olan Huddart, 9 yıllık hukuk mücadelesini kazanarak 800 bin sterlinlik tazminatı almayı başardığı için oldukça mutlu.  
Öte yandan gaziler ve çeşitli suçlara kurban gidenler, kendilerine ödenenin çok daha üstünde olan bu yüksek meblağ karşısında isyan ediyor. 
Şu an 16 yaşında olan öğrenci Jessica Knight, iki sene önce  35 kez bıçaklanarak ölüme terkedilmişti. Knight, 2010 yılında gerçekleşen olayın ardından tazminat olarak yalnızca 55 bin lira (18 bin 895 sterlin) kazandı. Knightın annesi Jill Walmsley, rekor tazminat için Kızım bu paranın dörtte birini bile alamadı. Bu astronomik bir rakam ve inanılmaz. Ayrıca çıkık bir parmak hayatınızı yaşamanıza engel bir durum değil. diyerek tepkisini dile getirdi. 
İngilterede okullarda meydana gelen olay ve kazalarda daha önce kimse bu kadar yüksek bir tazminat almamıştı. Megafonun yüksek sesi yüzünden kulak çınlaması problemi yaşayan bir öğretmene 10 bin sterlin, temizlik malzemelerinin kayganlaştırdığı koridorda düşen öğretmene ise 712 sterlinlik tazminat verilmişti. 
Vergi Mükellefleri Birliğinden yapılan açıklamada, Tazminat taleplerine ödediğimiz her kuruş, öğrencilerin eğitimi için harcayabileceğimiz paranın azalması anlamına geliyor. denildi.