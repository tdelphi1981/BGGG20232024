Yalan habere hapis cezası
İtalya Adalet Bakanlığı Alt Komisyonu Senato'da yaptığı gizli oylamayla yalan habere hapis cezası kararını onaylayarak Temsilciler Meclisi'nde de oylanması kapısını açtı.
Temsilciler Meclisi'nde de yasa taslağı onaylanırsa bir kez daha Senatoya gönderilerek final oylamayla yasalaşarak yürürlüğe girebilecek. 
AP Konseyi'nin alarma geçip kınadığı bu komisyon kararı sonrası Strazburg Çok aceleci ve karmaşık bir durum. Bu konuda Romadan ayrıntılı bilgi isteyeceğiz. İtalya, Birliğin yürürlükteki medya kriterlerinin dışına tek başına çıkamaz. Yalan habere yüklü para cezasının yeterli ve caydırıcı olduğundan eminiz açıklaması yaptı. 
Konsey adına konuşan İnsan Hakları komiseri Nils Muiznieks İtalyanın tavrını anlamış değiliz. Biz Birlik ve Konsey olarak basın özgürlüğünün bütün dünyaya yayılması için çalışıyoruz. İtalya ise geriye dönüş yapma çabasında. Burada ciddi bir çelişki var dedi. 
Kuzey Birliğinin sunduğu yasa tasarı için haber alma hakkı ile üçüncü şahıslar hakkında kasıtlı yalan haber yazıp yayınlamanın ciddi şekilde ayırt edilebilmesi için böyle bir yasaya ülkede ve medya bünyesinde ihtiyaç olduğundan söz ederek Masum kişilere durduk yere iftira atmanın da bir cezai bedeli olmalıdır. Bu yüzden bu yasa tasarısı Parlamento'dan mutlak geçecektir açıklaması yaptı. 
İtalya Ulusal Gazeteciler Birliği FİEG bir bildiri yayınlayarak gazetecilerin cezaevine gönderilmesini bir kültür barbarlığı saydıklarını ve tasarının yasalaşması halinde genel greve gideceklerini duyurdu.