Meğer Türkiyede saklanıyormuş
ALMANYAnın başkenti Berlinde geçtiğimiz yıl Vietnam asıllı Jonny K.yı (20) kentin merkezi Alexanderplatzda eğlence çıkışı döverek öldürmekle suçlanan 6 Türk gencinden firarda olan Bilal K., Ankaradan Berline giderek polise teslim oldu.
Almanyanın genelinde büyük yankı uyandıran cinayetin baş zanlısı Bilal K. (24), olaydan dört gün sonra, 18 Ekim 2012de Almanyadan kaçmıştı. Bilal K.nın aynı zamanda Yunan vatandaşı olduğu ve Yunanistanda gizlendiği tahmin ediliyordu. Ancak Bilal K.nın Türkiyedeki akrabalarının yanında gizlendiği ortaya çıktı. 5 ay saklandıktan sonra önceki gün Türkiyeden Berlin Tegel Havaalanına iniş yapan Bilal K. havaalanında hemen tutuklandı. Zanlılardan Onur U. ise, hala Türkiyede bulunuyor.  
DİĞERİ İADE EDİLEMEZ
Onur U.nun Alman vatandaşlığının yanısıra, Türk vatandaşlığının da bulunmasından dolayı hukuksal olarak Almanyaya iade edilmeyeceği, yakalanması halinde Türkiyede yargılanacağı belirtiliyor. Geçtiğimiz yıl 14 Ekimde sabaha karşı bir diskodan çıkan 6 Türk genci, Alexanderplatzda Jonny K. ve yanındaki arkadaşına sataşmıştı. Jonnyi döven Türk gençlerinin kimlikleri yaklaşık 1 hafta sonra tespit edildi. Jonny K. ise kaldırıldığı hastanede bir gün sonra yaşamını yitirdi. Zanlılardan Onur U. ve Bilal K. Almanya dışına kaçarken, Melih Y., Osman A., Hüseyin İ. Ve Mehmet E. gözaltına alındı. Mehmet, Jonnye vurmadığının ortaya çıkmasından sonra serbest bırakıldı.