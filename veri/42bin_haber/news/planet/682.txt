Obama'nın üvey kardeşi siyasete atılıyor
ABD Başkanı Barack Obama'nın Kenya'daki üvey ağabeyi Malik Obama siyasete atılıyor.
54 yaşındaki Malik Obama, Kenya'nın batısındaki Siaya eyaleti valiliği için bağımsız aday olacağını belirtti. 
ABD Başkanı ile baba tarafından kardeş olan iktisatçı Malik Obama, AFP'ye verdiği demeçte, kardeşinin ABD'deki başarısını gördükten sonra halkını dürüst, kendini işine adamış ve iyi çalışan bir lider olarak Obama'nın izinden gitmekten mahrum bırakmak istemediğini vurguladı. 
Hayatının büyük kısmını ABD'de geçirmiş olan Malik Obama, Siaya'nın, iyi idare edilmediği için kötü altyapıdan yoksulluğa kadar birçok sorunla boğuştuğunu ve seçilirse bu sorunların sona ereceğini ifade etti. 
Malik Obama, Tekerleği yeniden icat etmeyeceğim. Başka türlü nasıl gidebileceğine bakacağım. Sorunlarımıza çözüm bulmak ve bunları hayata geçirmek kolay diye konuştu. 
Siaya eyaletine bağlı Kogela köyü, Obama'nın doğduğu köy olarak dünya çapında büyük üne kavuşmuştu. 
Yerel seçimlerin Mart'ta yapılacağı Siaya'da halkın yüzde 30 yoksulluk sınırının altında yaşıyor. Eyalette, AIDS ve sıtmaya yakalananların oranı çok yüksek.