Hristofyas: Mirasım doğalgaz
Kıbrıs Rum yönetimi lideri Dimitris Hristofyas, son ulusa sesleniş konuşmasında Kıbrıs sorununun hayatının vizyonu olmasına rağmen çözemediğini belirterek, Çözüm olmadı ama elimden geleni yaptım, en büyük mirasım doğalgaz dedi.
Güney Kıbrısta yarın yapılacak seçimlere yeniden aday olmayan Hristofyas dün akşam televizyonlardan yayınlanan konuşmasında, hükümetinin beş yılda Kıbrıs sorunu, iç işleri ve ekonomide yaptığı icraatları anlattı. 
En büyük acısının iki yıl önce bir askeri üste meydana gelen cephanelik patlaması olduğunu belirten Rum lider, Enerji santralimizin de tahrip olmasına neden olan patlama en büyük acım. Patlamada çok sayıda kişinin ölmesi beni ve ailemi çok üzdü diye konuştu. 
Kıbrıs sorununa çözüm bulunamaması konusunda içinin rahat olduğunu da ifade eden Hristofyas başarısızlıktan yine Türkiyeyi sorumlu tutarak, Türk siyasetinin bir adım önde olmadığını ileri sürdü. Kıbrıslı Türklere de seslenen Rum lider, Birlikte işgale son verme ve ortak vatanı yeniden birleştirme mücadelesine devam edelim dedi.