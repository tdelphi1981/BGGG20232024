Myanmar'da çatışmalar sürüyor
Myanmar'daki Kaçin isyancıları, hükümetin ateşkes sözüne rağmen bölgede çatışmaların sürdüğünü bildirdi.
Kaçin Bağımsızlık Ordusu yetkilisi, hükümetin ilan ettiği gibi Lajayang kentine sükunetin hakim olduğunu, öte yandan bugün isyancılara ait en az 3 diğer mevzide çatışmaların meydana geldiğini bildirdi. 
Myanmar Devlet Başkanı Thein Sein de, bir kalkınma forumunda yaptığı konuşmada, Kaçin isyancılarını, diğer 10 silahlı etnik grupla birlikte önümüzdeki günlerde yapılacak barış konferansına davet etti. 
Orduya ve hükümetin diğer kuruluşlarına, barışçıl çözüm aramaları emri verdiğini belirten Thein Sein, Ülkede gerçek barışa ulaşmaya çalışmayı sürdüreceğimizi vurgulamak isterim dedi. 
Thein Sein, Kaçin isyancılarının da aynı şekilde karşılık vermesi gerekeceğini sözlerine ekledi. 
Kaçin isyancılarının, Devlet Başkanı'nın önerisini kabul edip etmeyecekleri henüz bilinmiyor. 
Myanmar ordusu dün Lajayang kenti çevresinde bu sabahtan itibaren isyancılara saldırmayı durduracağını ilan etmiş, neden olarak da burada isyancılar tarafından kuşatılan karakolun güvenliğinin sağlanmasını göstermişti. 
 