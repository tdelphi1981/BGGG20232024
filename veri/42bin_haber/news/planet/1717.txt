"Chavez kalp krizinden öldü"
Venezüella'nın önceki gün hayatını kaybeden Devlet Başkanı Hugo Chavez'in ölüm nedeni kalp krizi olarak açıklandı. Bu arada Chavez'in cenazesi yüz binlerce kişilik kortej eşliğinde Caracas Askeri Hastanesinden alınarak, Fuerte Tiuna Askeri Akademisine götürüldü.
Cumhurbaşkanlığı Muhafızları Komutanı Orgeneral Jose Ornella, uzun süredir kanser tedavisi gören Chavez'in büyük acılar içindeyken geçirdiği ağır bir kalp krizi sonucu öldüğünü söyledi. 
Associated Press haber ajansına konuşan Ornella, Chavez'in son anları da dahil, son iki yılını, kanserle 14 yıldan beri mücadele eden Chavez ile birlikte geçirdiğini anlattı.    
Ornella, "Chavez ölmeden önce büyük güçlükle dudaklarını oynatarak 'Ölmek istemiyorum. Lütfen ölmeme izin verme' dedi çünkü ülkesini çok seviyordu, kendisini ülkesi uğruna feda etti" diye konuştu.   
Chavez'in ölmek üzereyken kanserinin çok ilerlemiş seviyede olduğunu belirten Ornella, buna karşılık, kanserin Chavez'in akciğerlerine yayılıp yayılmadığı şeklindeki bir soruyu cevapsız bıraktı. 
Ölümünden bir gün önce hükümet tarafından yapılan açıklamada, 11 Aralık'ta Küba'da geçirdiği 4. kanser ameliyatının ardından solunum enfeksiyonu sorunu yaşayan Chavez'in, yeni ve ciddi bir solunum enfeksiyonuna yakalandığı bildirilmişti. 
 CENAZESİ ASKERİ AKADEMİ'DE 
Canan KAYA / DHA 
Venezüellada yüz binlerce kişi, Chaveze son kez veda etmek için dün Caracas sokaklarını doldurdu. Kıpkırmızı giysiler içindeki Venezüellalılar ellerinde Venezüella bayraklarıyla Caracas sokaklarının rengini değiştirdi. 
Chavezin uğurlama töreni Deniz Kuvvetlerince onuruna atılan 21 pare top atışıyla başladı. Bolivarcı liderin naaşı, yapılan dini törenin ardından Caracas Askeri Hastanesinden alınarak, Fuerte Tiuna Askeri Akademisine götürülmek üzere yola çıkarıldı. Hugo Chavezin annesi Elena Frias ile kızları Maria Gabriela ve Rosa İnesle birlikte Başkan Yardımcısı Nicolas Maduro ve Ulusal Meclis Başkanı Diosdado Cabello, cenaze kortejinin başında yer aldı. Caracas sokaklarında yüz binlerce Venezüellanın eşliğinde getirilen Chavezin cenazesi marşlar eşliğinde askeri akademiye ulaştırıldı. 
Katolik adetlerine göre, Chavezin tabutu cuma gününe kadar yakınlarının ve halkın ziyaretine açık olacağı katafalka yerleştirildi.  
CENAZESİNE YÜZ BİNLER EŞLİK ETTİ / FOTO GALERİ 
  CHAVEZE AĞLADILAR / FOTO GALERİ  
  MADURO CHAVEZDEN BOŞALAN KOLTUĞU DOLDURABİLECEK Mİ  
HALKININ KAHRAMANI CHAVEZ'İN HAYATI/ FOTO ANALİZ 
GÜNEY AMERİKALI LİDERLERİN KANSER KABUSU / FOTO ANALİZ 
  İrem Köker yazdı 
ABDDEN NEFRET EDER, BEYZBOLA BAYILIRDI  
  MERAK ETMEYİN GERİ DÖNECEK  
  
 