Cezayir'de uluslararası rehine krizi
Cezayirde El Kaide bağlantılı bir grup dün akşam saatlerinde İngiliz BP ve Norveçli Statoil şirketlerince işletilen bir doğalgaz tesisini işgal ederek en az iki kişiyi öldürdü, aralarında ABD'lilerin de bulunduğu 41 yabancıyı da rehin aldı. Saldırıyı üstlenen grup, Fransa'nın Mali'ye yaptığı askeri müdahaleye misilleme yaptıklarını açıkladı. Yirmi rehinenin bugün kaçmayı başardığı belirtildi.
France 24 kanalına konuşan rehinelerden biri, militanların, rehinelerden bazılarını patlayıcı yerleştirilmiş kemerler giymeye zorladığını söyledi. 
İsmi açıklanmayan rehine, Cezayir ordusunun herhangi bir kurtarma operasyonuna girişmesi halinde Sahara Çölü'ndeki tesisi havaya uçuracaklarını söyleyen saldırganların ağır silahlara sahip olduğunu belirtti. 
Başkent Cezayirin 1,300 kilometre güneyindeki Ayn Emnas bölgesinde bulunan tesisin Cezayir askerlerince kuşatıldığı belirtilirken, rehineler arasında ABD, Avrupa ve Japonya uyrukluların bulunduğu açıklandı. 
Cezayir İçişleri Bakanı Daho Ould Kabila saldırıda bir İngiliz, bir de Cezayir vatandaşının öldürüldüğünü açıkladı. Kabila, altı yaralı arasında bir Norveçli, bir de İngiliz olduğunu belirtti. 
İngiltere Dışişleri Bakanı William Hague de saldırıda bir İngiliz'in öldüğünü doğruladı. 
Associated Press'e konuşan bir Cezayirli güvenlik yetkilisi, aralarında ABD'li ve Avrupalıların bulunduğu 20 rehinenin kaçmayı başardığını söyledi. Cezayirli yetkili başka detay vermedi. 
FRANSA MALİ'YE YENİ SAVAŞ HELİKOPTERLERİ GÖNDERİYOR 
MALİ'DEN ÇIKIN 
Saldırıyı, Cezayirli Muhtar Bilmuhtarın lideri olduğu Maskeli Tugay grubu üstlendi. Bu gruba bağlı Kanıyla İmza Atanlar ekibi tarafından yapılan açıklamada, Malideki saldırganlığa son verilmesi istendi. 
Moritanyadaki bir siteye konuşan militanlar, saldırıyı Fransanın Maliye düzenlediği operasyona misilleme olarak gerçekleştirdiklerini söyledi. Militanların, Cezayirli yetkililerden 20 araç talep ettiği ve sınırı güvenle geçerek Maliye girmelerine izin verilmemesi durumunda rehineleri öldürecekleri tehdidinde bulundukları da bildirildi. 
 
MALİ İÇİN SAVAŞ SUÇU SORUŞTURMASI
 