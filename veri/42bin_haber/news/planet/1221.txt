ABD: Türkiye isterse sınır korumasında elimizden geleni yaparız
ABD yönetimine Cilvegözü olayından sonra Türkiyeye sınır güvenliği desteği verip vermeyeceği soruldu. Amerikan Dışişleri, Talep olursa yapabileceğimiz ne varsa yapmak isteriz dedi.
ABD Dışişleri Bakanlığı, hafta başında Hataydaki Cilvegözü Sınır Kapısında yaşanan bombalı saldırıyla ilgili olarak, insani yardımların geçişinde de kullanılan sınırların güvenliğini sağlamada Amerikanın Türkiyeye bir desteği olup olmayacağı sorusuna, İkili düzeyde ya da NATO üzerinden bir talep alırsak, yapabileceğimiz ne varsa yapmak isteriz dedi. 
ABD Dışişleri Sözcüsü Victoria Nuland, günlük basın toplantısında önce Türk hükümetinden saldırıyla ilgili kendilerine gelen bilgileri paylaştı. Nuland, konunun halen araştırıldığını belirterek, Bu olayda gördüğümüz türden barışçıl bir sınır geçişine yönelik şiddetin mazereti olmaz. Şu anda sorumluları teyit edecek bir durumda değiliz. Yani Suriyenin içinde gördüğümüz şiddet eylemlerinden midir değil midir Şurası açık ki ister savaşçı ister politik muhalif olsun Esad rejimi muhalefet liderlerini hedef almaya çalışıyor diye konuştu.  
Nuland, Suriyeye insani yardımların da ulaştırıldığı Türkiyedeki sınır kapılarına ABDnin güvenlik desteği verip vermeyeceği yönündeki bir soruya ise Benim bildiğim kadarıyla müttefikimiz Türkiye bizden sınırda güvenlik desteği istemedi. Ancak elbette, ikili düzeyde ya da NATO üzerinden bir talep alırsak, yapabileceğimiz ne varsa yapmak isteriz diyerek cevap verdi. 
NATO AÇIKLAMASI
Nulandın açıklamalarından tam üç saat sonra NATO Basın Sözcülüğü de Genel Sekreter Anders Fogh Rasmussen adına bir açıklama yayınladı. Açıklamada, Türkiye sınırında birçok kişinin ölümüne ve yaralanmasına neden olan terörist saldırıyı en şiddetli biçimde kınıyorum. Düşüncelerim, kurbanların aileleri ve sevdikleriyle. Yaralılara acil şifalar diliyorum denildi.