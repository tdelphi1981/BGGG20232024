Putin, Genelkurmay Başkanı'nı da kovdu
Rusyada Savunma Bakanı Anatoliy Serdyükovun yolsuzluk skandalı nedeniyle Devlet Başkanı Vladimir Putin tarafından görevinden alınmasının ardından Genelkurmay Başkanı General Nikolay Makarov da koltuğundan oldu.
Kremlinden yapılan açıklamada, Putinin Makarovun yerine General Valeriy Gerasimovu atadığı belirtildi.  
Yeni Savunma Bakanı Sergey Şoygu ve yeni Genelkurmay Başkanı General Gerasimov, Putin'in talimatı doğrultusunda, 2020 yılına kadar yaklaşık 200 milyar dolarlık bütçeyle yeni Rus ordusunu yaratmak için çalışmalara başlayacak. 
Görevinden alınan Savunma Bakanı Serdyükovun adamı olarak bilinen Makarovun, istifa dilekçesini önceki gün yazdığı bildirildi. Nezavisimaya gazetesinin haberine göre, Şoygu, Makarovun istifa dilekçesini memnuniyetle kabul ederek imza için Putine gönderdi. 
  RUSYADA SAVUNMA DEPREMİ 
PUTİN ÇAPKIN BAKANI KOVDU  
PUTİN'İN TALEPLERİNİ YERİNE GETİREMEDİLER 
Bu arada Rusya Silahlı Kuvvetlerinde patlak veren krizin sır perdesi de aralanmaya başladı. Gerasimovun ataması yapılmadan, bu sabah saatlerinde görüş açıklayan Putin, Orduların yönetimini devralacak yeni genelkurmay başkanı adayını şahsen çok iyi tanıyorum. Gerasimovdan beklentim silahlı kuvvetlerle ülkemizdeki askeri sanayi üreticileriyle ortak dil bulmasıdır dedi. 
Putin, ordu ve askeri sanayi arasında sıkı bağ kurulmasını isterken, eski Savunma Bakanı Serdyükov ise bunun tam tersini yaparak ilişkiyi kopma noktasına getirmişti. Rus askeri sanayisinin modern silah üretemediğini ilan eden Serdyükov, milyarlarca dolarlık yeni silah siparişlerini birbiri ardına yabancı üreticilere dağıtmaya başlamıştı. Rusya, Fransa ile iki modern savaş gemisi alım anlaşması yaptığı gibi, İtalya ile de yeni zırhlı araç üretimi anlaşması imzalamak üzereydi. Rusya ekonomik potansiyelinin yarıdan fazlasını oluşturan askeri sanayi bu duruma isyan etmişti. Önümüzdeki sekiz yılda Rusya bütçesinden savunma harcamaları için ayrılan astronomik rakam 200 milyar doların yurt dışındaki silah üreticilerinin cebine gireceği konuşulmaya başlanmıştı.