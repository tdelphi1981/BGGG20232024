Türk tehdidi diye bir şey yok
Yunanistanda 2002-2005 yılları arasında Deniz Kuvvetleri Komutanı olan emekli Amiral Andonis Andonyadis, Yunanistanda nesilden nesile geçen Türk tehdidini hiç hissetmediğini, Türkiyenin bölgesel süper güç olduğunu söyledi.
Onalert haber sitesinin webtvsine konuşan Andonyadis, Bana Türkiyeden tehdit edildiğimiz okutuldu. Bu tehdide hiçbir zaman inanmadım, hiçbir zaman hissetmedim. Deniz Kuvvetleri Komutanı iken de görmedim. Bugün de böyle bir tehdit yok... Yıllardır güya Türkiye bize saldıracakmış gibi silahlı kuvvetlerimizi tank ve gemilerle doldurduk. Türklerin gözünün Meis ya da Midilli adası veya Meriç bölgesinde olduğu doğru değil. Ancak, yine de Yunan kamuoyunda bugün bile Türkiyenin bizim için tehlike oluşturduğu görüşü hakim diye konuştu. 
Türkiyenin bölgesel bir süper güç olduğunu dolayısıyla da jeopolitik oyunlarını kabul ettirmesi için silahlanmasının doğal bulduğunu belirten Andonyadis Bir ülke eğer savunmasına, eğitim ve kalkınmadan daha fazla para harcarsa bugünkü Yunanistanın durumuna düşer dedi.
Türkiyenin jeostratejik çıkarlarının Ege ve Yunanistanda olmadığını belirten Andonyadis, Yunanistanın Ekonomik Münhasır Bölgesi (MEB) için harekete geçeceği haberleriyle ilgili ise şöyle konuştu: Egede petrol ya da doğalgaz varsa, bizim bunu kendi imkanlarımızla çıkarmamız mümkün değil. Dolayısıyla ya Almanlar ya da Amerikalılar gelecek bize yüzde 25, Türklere de yüzde 25 pay vererek geri kalanını kendileri için 
sondaj edecekler. 
Kimdir 
Andonis Andonyadis, 42 yıl Yunan Deniz Kuvvetlerine hizmet ettikten sonra 2005te emekliye ayrıldı. Emekli olduktan sonra 2008de yazdığı Üniformayı Asarken isimli kitapta, Yunanistanın Egede karasuları 6 mil iken hava sahasının 10 mil olduğunu savunmasını Hava sahamız başka, karasularımız başka genişliktedir deyip dünya çapında eşi olmayan bir patentle komik duruma düşmemize gerek yok. diye değerlendirmişti. Aykırıcı Komutan lakaplı Andonyadis, ateist olduğu için kilisenin tepkisine hedef olmuştu.