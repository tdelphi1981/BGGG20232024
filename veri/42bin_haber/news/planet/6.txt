Ayna elli Ethan
İngilterede Ethan Burn isimli çocuk, bir eli ne yapsa diğer elinin aynısını yaptığı yeteneğinin keşfi için hastaneye gidince kanserli tümörler bulundu. 4 yaşındaki çocuk, erken teşhis sayesinde ölümden döndü.
Annesi fark etti 
Surreyde yaşayan dört yaşındaki Ethan Burn isimli çocuğun ayna elleri ilk kez dört aylık iken annesi Ormenin dikkatini çekti, iki yaşında ise teşhis kondu. Ethannın bir eli ne yapsa diğeri de aynısını yapabiliyor. Aynı anda hem sağ eliyle hem de sol eliyle karalamalar yapabiliyor. Ailesi Ethandaki bu ilginç yeteneğin nedenini öğrenmek için doktora gittiklerinde ise korkunç bir haber aldı. 
Hayatı kurtuldu 
MR taramasında Ethanın retinoblastoma hastalığına yakalandığı, sol gözünün arkasında kanserli tümörler olduğu görüldü. Hemen hastaneye yatırılan Ethan, geçen yıl nisan ayında biten kemoterapi, lazer, kriyoterapi sürecinden sonra sağlığına kavuştu. Anne Orme, Ayna eller ile doğduğu için çok şanslı. Eğer MRI çekilmemiş olsaydı, tümör bulununcaya kadar çok geç kalınacaktı. Ethanın ayna elleri hayatını kurtardı dedi. 