Rusya, Suriye'den 99 kişiyi tahliye etti
Rusya, Suriye'de bulunan 99 kişiyi daha tahliye etti. Rusya Olağanüstü Haller Bakanlığı, bakanlığa ait İL-62 uçağıyla, Suriye'de bulunan ve bu ülkeyi terk etmek isteyen 99 kişiyi tahliye ettiğini duyurdu.
Rusya'nın Suriye'ye insani yardım götüren iki uçağından biriyle tahliye edilen 99 kişiden 29'unun kadın, 38'inin çocuk olduğu, diğer uçağın ise boş olarak döndüğü kaydedildi. 
Tahliye edilenler arasında Rusya'nın yanı sıra, Ukrayna, Belarus, Özbekistan ve Kırgızistan vatandaşlarının bulunduğu bildirildi. 
Rusya, geçen ay çoğunluğu kadın ve çocuktan oluşan 77 kişiyi Suriye'den tahliye etmişti.