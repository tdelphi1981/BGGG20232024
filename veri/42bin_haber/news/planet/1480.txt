Şam yönetimi Moskovadan görüşme sinyali verdi
Moskovayı ziyaret ederek Suriye krizinin geldiği noktayı Rusya Dışişleri Bakanı Sergey Lavrov ile masaya yatıran Şam rejiminin Başbakan Yardımcısı ve Dışişleri Bakanı Velid Muallim, iki yıl devam eden iç ihtilafta ilk defa Şam yönetiminin silahlı muhalefetle de görüşmeye hazır olduğunu açıkladı.
Lavrov ile üç saat süren ikili görüşmelerinin ardından basının karşısına çıkan Muallim, Diyalog isteyen herkesle görüşmeye hazırız. Hatta elinde silah tutanlarla da görüşmeye varız. Çünkü Suriyede yapılması gereken reformların kan akıtılarak gerçekleşmesinin mümkün olmadığına inanıyoruz dedi. 
Muallimin bu sürpriz açıklamasına Rus meslektaşı Lavrov da destek vererek, Bizim değerlendirmemize göre Suriye bu günlerde önemli bir yol ayrımında bulunuyor. Silah zoruyla bir sonuca ulaşmak isteyenler kan dökmeye devam ederse çok yakında Suriyenin bütünlüğünden söz etmemiz artık mümkün olmayacak. Ülke parçalanmaya başlayacak. Biz Rusya olarak Suriye krizinde belirli figürler üzerine oynamıyoruz. Kimin gideceğini, kimin kalacağını Suriye halkı belirlemeli. Rusya sadece neredeyse iki yıl boyunca izlenen yolun Suriye halkının çıkarına olmadığı görüşünü tekrarlıyor dedi. 
Lavrovun ardından tekrar söz alan Muallim bu kez, Silahlı muhalefetle de görüşmeye hazırız çıkışını bir parça yumuşatmaya çalışarak, Suriyede olup bitenler teröre karşı savaştır. İki yılda Suriye El Kaidenin şubesi haline getirilmiştir. Sözde direnişi yöneten El Kaide 28 ülkeden teröristleri ülkemizde toplamıştır. Aralarında Çeçenler bile var diye konuştu. 
Suriyeli muhaliflerin çatı örgütü Suriye Ulusal Koalisyonu, çatışmaların sona erdirilmesini amaçlayan bir barış anlaşması için müzakere etmeye hazır olduklarını belirtmiş ancak öncelikle Devlet Başkanı Beşar Esad'ın istifa etmesini şart koşmuşlardı.