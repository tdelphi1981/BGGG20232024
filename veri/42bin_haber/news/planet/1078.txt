Almanya'da da aynı Türkiye'de de
Almanya'nın Münih kentinde erkek arkadaşı ile kavga edince polisten yardım isteyen 22 yaşındaki Iris K., götürüldüğü karakolda cep telefonu ile mesaj yazarken polis tarafından hücreye götürülerek dövüldüğünü öne sürdü. Olay akıllara 2011 yılında karakolda dövülen Fevziye Cengizi getirdi.
Doğan Haber Ajansı muhabiri İhsan Dörtkardeş'in aktardığına göre, gerçek adı açıklanmayan Iris K., polislerin kendisini dövdüğünü öne sürerken, Emniyet Sözcüsü Wolfgang Wenger, kadının başını duvara vurduğunu, polislere hakaret ettiğini iddia etti. Wenger, Iris K. hakkında suç duyurusunda bulunduklarını söyledi. 
Habere göre, Iris K., gece erkek arkadaşı ile kavga edince polisi çağırdı. Olay yerine gönderilen polis memuru kadını ve erkek arkadaşını karakola götürdü.  
"BURNUM KIRILDI, GÖZÜM MORARDI"
Iris K., polisi kendisinin çağırdığını, götürüldüğü karakolda cep telefonu ile bir arkadaşına mesaj yazmak istediğini belirterek, "Polislerden biri telefonu elimden aldı. Polisin attığı yumruklarla burnum kırıldı, gözüm morardı" dedi.  
Hastaneye kaldırılan ve kendi fotoğrafını çekerek bunu polisler hakkındaki şikayet dosyasına ekleyeceğini bildiren Iris K.'nın iddiası polis tarafından yalanlandı. 
Emniyet Sözcüsü Wenger, kadının polisle tartıştıktan sonra başını duvara vurarak kendisini yaraladığını, görevlilere tükürerek hakaret ettiğini bu nedenle hakkında suç duyurusunda bulunduklarını açıkladı.  
İddialar hakkında soruşturma başlatıldı. 
  FEVZİYE BU HALE GELMİŞTİ 
KARAKOLDA DAYAĞIN FOTOĞRAFI  
FEVZİYE CENGİZ KİMDİR?
Almanya'daki bu olay akıllara 2011 yılında İzmir'de bir karakolda dövülen Fevziye Cengizi getirdi.  
Söz konusu olayda polisler ilk ifadelerinde, Kafasını yere vurdu, sakinleştirdik diye açıklama yaparken ortaya çıkan video görüntüleri gerçeğin bambaşka olduğunu ortaya koymuştu. 
İzmir Başsavcılığı'nın, dayakçı polislere 5 yıl 9 ay Cengiz'e ise 6.5 yıla kadar hapis isteminde bulunması ve dönemin İçişleri Bakanı İdris Naim Şahin'in "O polisleri asalım mı?" şeklindeki yorumları büyük tartışmalara neden olmuştu. 
FEVZİYE'YE DAYAK KAMERAYA BÖYLE YANSIMIŞTI / WEB TV