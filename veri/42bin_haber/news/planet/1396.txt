Şam'da büyük patlama
Suriyenin başkenti Şamın Mezra Mahallesi çok büyük bir patlamayla sarsıldı. Patlayıcı yerleştirilmiş bir araçla düzenlendiği bildirilen saldırıda onlarca sivil ölürken, Rusyanın Şam Büyükelçiliği de ağır hasar gördü. Kanlı saldırıda 17 aracın içindeki insanlarla birlikte yandığı belirtildi.
Suriye devlet televizyonu, Şam'ın Mezra Mahallesi'ndeki Abdullah Bin Zübeyir Okulu ile Haresta ve Duma minibüs durakları yakınında bomba yüklü aracın infilak etmesi sonucu, aralarında çocukların da bulunduğu 53 kişinin öldüğünü, onlarca kişinin de yaralandığını duyurdu. 
Devlet televizyonu, iki yıla yakın süredir Devlet Başkanı Beşar Esad hükümetine karşı savaşan isyancılara göndermeyle teröristleri suçlayarak, patlamanın ardından alevler içindeki araçların görüntülerini yayınladı. Görüntülerde, patlamada ölenlerin cansız bedenlerinin çevredekiler tarafından taşındığı görüldü. 
Patlamada iki binanın tamamen yıkıldığını belirten televizyon kanalı, patlama bölgesinde 17 aracın içindekilerle beraber yandığını ve 40 aracın da hasar gördüğünü bildirdi. 
İngiltere merkezli Suriye İnsan Hakları Gözlemevi saldırının hedefinin iktidardaki Baas Partisi'nin merkezi olduğunu bildirdi. 
İŞTE PATLAMA SONRASI ÇEKİLEN İLK GÖRÜNTÜLER 
  Ürküten açıklama 
48 SAAT MÜHLET VERİYORUZ  
GENELKURMAY'A HAVAN TOPU 
Saldırıdan kısa süre patlamanın gerçekleştiği bölgenin yakınlarındaki Genelkurmay Başkanlığı binasına iki havan topu atıldığı bildirildi. Binanın restorasyon çalışmaları nedeniyle boş olduğu, bu yüzden ölen ya da yaralanan olmadığı belirtildi. 
MUHALİFLER DE KINADI 
Muhaliflerin çatı örgütü Suriye Ulusal Koalisyonu da "teröristlerce" gerçekleştirilen bu saldırıyı kınadı. 
  FOTOĞRAFIN DETAYLARINI GÖRMEK İÇİN ÜZERİNE TIKLAYIN