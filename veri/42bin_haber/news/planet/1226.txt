Turkson'a İslam karşıtı video engeli
Papa 16'ncı Benedikt'in yerine geçebilecek isimler arasında gösterilen Kardinal Peter Turkson'un geçtiğimiz yıl tanıtımını yaptığı İslam karşıtı bir video, söz konusu adaylar arasında Ganalı din adamının adının ön plana çıkması nedeniyle tekrar gündeme geldi.
Turkson'un, Vatikan'da Ekim ayında gerçekleştirilen bir Sinodo (Ruhani Meclis) toplantısında izlettiği yedi dakikalık video, 64 yaşındaki siyahi din adamının Papa olmasına en büyük engellerden biri olarak yorumlandı.  
Sık sık Türk bayraklarının ekrana getirildiği videoda, Avrupanın 2026 yılında Müslümanlar karşısında azınlığa düşeceği, bunun için de mülteci akının durdurulması gerektiği belirtiliyordu. 
BU VİDEO TURKSON'UN BAŞINI ÇOK AĞRITACAK / WEB TV 
Toplantıdaki kardinallere konuşan Turkson, Şu an izleyeceğiniz video Avrupa kıtasının demografik değişimini küresel olarak anlatıyor. Bugün tanıdığımız Avrupa 2026 yılına kadar artık var olmayacak gibi ve özellikle Müslüman mültecilerin akınıyla belki de ortadan kalkacak. Örneğin, 39 yıl sonra Fransa bir İslam ülkesi olacak. Bunun için mültecilerin gelmesini engellememiz gerek demişti. 
Olayın ardından Vatikan Sözcüsü Federico Lombardi, Bu olay tüm dinlerle diyalogdan yana olan Papa hazretlerinin hazır bulunmadığı bir toplantı sırasında yaşanmıştır ve Vatikanı bağlamamaktadır, tamamen kişisel bir değerlendirmedir derken; Kardinal Turkson da söz konusu video nedeniyle özür dilemek zorunda kalmıştı. 
PAPA NEDEN İSTİFA ETTİĞİNİ AÇIKLADI 
  KARDİNALDEN İSLAM KARŞITI GAF  
  VATİKANA DÜŞEN YILDIRIM  
    O gelecek ve yedi tepeli şehir yerle bir olacak  İstanbul ile Romayı birleştirmek istiyordu!  Papa'nın istifasına Türkiye'den ilk tepki