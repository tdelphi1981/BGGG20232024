ABDden Predator yerine kızılötesi füze ve fırkateyn
ABD yönetimi, Türkiyenin uzun süredir beklediği silahlı Predatorların satışı için halen adım atmazken, 117 adet kızılötesi güdümlü füze ve iki fırkateynin Türkiyeye transferi için ABD Kongresi harekete geçti.
Türk hükümetinin Kasımdaki başkanlık seçimlerinin ardından Obama yönetiminden adım atılmasını beklediği silahlı Predatorlerin satışı konusunda ise henüz bir gelişme yok. 
15 GÜNLÜK İTİRAZ SÜRESİ 
ABD Savunma Bakanlığına bağlı, yabancı ülkelere silah satışlarını takip eden Savunma Güvenlik İşbirliği Ajansından (DSCA) yapılan açıklamaya göre, Türkiyenin talebi üzerine 21 Aralık 2012de ABD Kongresi savaş uçaklarında kullanılan, kızılötesi güdümlü, toplam değeri 140 milyon dolar olan 117 adet Sidewinder füzesinin satış sürecini Kongreye bildirdi. Yasalara göre Türkiye bir NATO üyesi olduğundan sadece 15 günlük itiraz süresi olan satışın duruldurulması için Kongre bir yasa çıkarmazsa, füzeler ve ona bağlı ekipmanın Türkiyeye sevki işlemlerine başlanacak. Böylece yılbaşından sonra Raytheon firmasının ürettiği, kısa menzilli, havada havaya kullanılan güdümlü füzeler Türk savaş uçaklarına monte edilebilecek. 
FIRKATEYN HİBESİ 
Füzeler dışında gündemde olan bir diğer silah sistemi sevkiyatı ise iki Oliver Hazard Perry sınıfı fırkateynle ilgili. Washingtondaki Rum Lobisinin de tepkisini çeken transfer için Temsilciler Meclisinin Dış İlişkiler Komitesi Başkanı Cumhuriyetçi Ileana Ros-Lehtinen, 11 Aralıkta Demokratların komitedeki azınlık lideri Howard Berman ile ortaklaşa bir yasa tasarısı hazırladı. Temsilciler Meclisinin Noel tatilinden dönmesinin ardından oylanıp kabul edilmesi beklenen 6649 numaralı tasarı uyarınca da Meksika ve Taylanda hibe edilecek savaş gemilerinin yanı sıra Türkiyeye de USS Halyburton ve USS Thach adlı iki fırkateynin transferi için ABD Başkanına yetki verilmesi öngörüldü. 

ABD Başkanının üç yıl içinde kullanabileceği bu yetkiyle NATO müttefiği Türkiyenin savunmasının güçlenmesinin amaçlandığı belirtildi. Türkiyenin donanmasına katılacak fırkateynlerin transferini durdurmayı amaçlayan Rum örgütler ise yasa karşıtı bir imza kampanyası başlattı ve milletvekillerinden yasanın Türkiyeye dair kısmını değiştirmelerini istedi.
 
 