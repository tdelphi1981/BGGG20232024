Rövanş idam oldu
Arap Baharının kanlı karşılaşmasında rövanş maçı Mısır mahkemesinde oynandı. Geçen yılki olaylı futbol maçında rejim karşıtı El Ehli taraftarlarından 72sinin ölümüne neden olduğuna hükmedilen 21 El Mısri taraftarı idam cezasına çarptırıldı. El Ehlinin şampiyonluk gibi kutladığı cezalar yine çatışmaya neden oldu, 30 kişi daha öldü.
MISIRda rejim karşıtı gösteriler şiddetlenirken, geçen yıl yaşanan futbol faciasında ilk cezalar da belli oldu. Birinci Futbol Liginde, Kahirenin El Ehli kulübünün Port Said deplasmanında El Mısri ile 1 Şubat 2012de oynadığı maç sırasında çıkan olaylarda 72 El Ehli taraftarı ölmüş, 1000den fazla kişi yaralanmıştı. Askeri rejim karşıtı tavrıyla tanınan ve Müslüman Kardeşlerin sokaklardan çekildiği bir dönemde dahi protestolara katılan El Ehlinin Ultralar grubunun kasten hedef alındığı, evsahibi takımın bıçaklı taraftarlarına polisin göz yumduğu öne sürülmüştü. 
STADYUMDAKİ OLAYLARDAN GÖRÜNTÜLER / WEB TV 
İDAM KARARLARI MISIR'I İYİCE KARIŞTIRDI / FOTO GALERİ 
İKİ FUTBOLCU DAHA ÖLDÜ 
Kahire Mahkemesi, olaydaki rolleri nedeniyle 21 El Mısri taraftarının idamına hükmetti. Yargılaması süren 52 kişinin cezası 9 Martta belli olacak. Salondaki sanık yakınları kararın açıklanmasından sonra baygınlık geçirdi. Kahiredeki El Ehli kulüp binası önünde ve Tahrir Meydanında binlerce taraftar ise meşalelerle sanki şampiyonluk kutlaması yaptı. Port Saiddeki cezaevi önünde arbede yaşandı. Karşıt görüşlü grupların çatışmasında ikisi polis 30 kişi öldü, 300 kişi yaralandı. Ölenler arasında El Mısrinin eski kalecisi Tamir el Fahle ile 2. Lig takımlarından El Merihte oynayan Mahmud Abdülhalim de var. Polise kimin ateş açtığı ise henüz belirlenemedi.  
  MISIR'DA KANLI YILDÖNÜMÜ: ÇOK SAYIDA ÖLÜ 
Oğlu öldürülen baba:Karar beni tatmin etti 
EL Ehli kulüp binasının önünde dün toplanan taraftarlar tekbir getirdi, karar lehine sloganlar attı. Olaylarda oğlunu kaybeden bir baba, Kahiredeki mahkeme önünde AFPye, Bu karar beni tatmin etti dedi ve ardından kutlamalara katıldı. Kaybettiği arkadaşının fotoğrafını taşıyan Hassan Mustafa ise Cinayetleri planlayanlara karşı adalet yerini buldu diye konuştu. Ancak dün de iki futbolcunun daha ölmesi Bu maç burada bitmedi yorumlarına neden oldu.