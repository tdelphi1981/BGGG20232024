iCloud'dan 'ergen' önlemi
Apple'ın iCloud uygulaması pornografik içerikle savaşabilmek için bundan böyle içinde "hemen hemen yasal ergen" (barely legal teen) kelimeleri geçen tüm e-postaları otomatik olarak silecek.
Apple yetkilileri bu kararın kullanıcıları pornografik sitelerden gelen spam mesajlarından korumak için alındığını belirtti.  
Apple sözcüsü bu sistemde bu kelimelerin farklı bağlamlarda kullanılması durumunda da e-postaların silineceği yönündeki eleştirileri kabul ederken, bunun almaya hazır oldukları bir risk olduğunu söyledi. 
Açıklamayı yapan Macworld.com internet sitesinde yeni karar ile ilgili yorum yapan kullanıcılar, "Yeni ehliyetini alan çocukları da hemen hemen yasal ergen sürücü diye tanımlıyoruz. Bu uygulama birçok e-postayı kaybetmemize neden olacak" diyerek kararı eleştirdi.