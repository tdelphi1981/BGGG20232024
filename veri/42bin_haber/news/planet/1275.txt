Türkiyede ideal kadını arıyormuş
Fransa'nın başkenti Pariste 9 Ocakta üç PKK üyesi kadın militanı öldürmek suçundan tutuklanan Ömer Güneyin avukatı, müvekkilinin, geçen yıl gerçekleştirdiği Türkiye ziyaretlerini gönlündeki ideal kadını bulmak için yaptığını öne sürdü.
Fransız Liberation gazetesine konuşan avukatının, Ömer Güney hakkındaki iddialara karşı savundukları görüşlerden bazıları şöyle:  
-Ömer Güneyin PKK sempatizanlığı geçen yıl yapacak daha iyi bir işi olmadığı için başladı.  
-Sakine Cansızın Paristeki şoförlüğünü yapmaya başlayalı üç gün olmuştu.  
-Ömer Güneyin beyninde tümör çıkınca ayda 700-800 euro malulen emekli aylığı almaya başladı. Ailesiyle yaşayan Güney, bu parayı ucuz bilet satın alıp Türkiyeye gitmek için harcıyordu. Güney, Türkiyede ideal kadınını arıyordu.  
-Güney işsizlikten canı sıkılınca iyi Fransızcasıyla, devlet dairelerinde sıkıntı çeken Kürtlere evrak işlerinde yardımcı olmaya başladı ve öldürülen üç kadın ile de bu sayede tanıştı.  
-Güney 16 Ocakta polise yardımcı olmak için ifade vermeye kendi isteği ile gitti.  
-İfadesinde Sakine Cansız ile birlikte Kürdistan Enformasyon Merkezi'ne olay günü beraber geldiğini ancak 11.30da çıktığını söyledi. Oysa güvenlik kamerası kayıtları Güneyin binadan 12.56da çıktığını gösteriyordu. Avukatına göre, beyninde tümör olan Güney zaman mevhumunu tamamen yitirdiği için gerçek saati hatırlayamadı.