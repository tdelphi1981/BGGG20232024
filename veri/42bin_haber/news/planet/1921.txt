Fransa ve İngiltere Suriyeli muhaliflere silah verecek
Suriyedeki ayaklanmanın ikinci yılında, Fransa ve İngiltere, ABnin onayı olmaksızın Suriyeli muhaliflere silah vermeyi kararlaştırdı.
Fransa Dışişleri Bakanı Laurent Fabius, Avrupa Birliğinin silah ambargosu kalkmasa da Londra ile birlikte silah ambargosunu delerek, muhaliflere silah vereceklerini açıkladı. 
Suriyedeki ayaklanmanın ikinci yıl dönümünde France İnfo Radyosuna konuşan Fabius, Cumhurbaşkanı François Hollande ile muhaliflerle görüştüklerini ve muhaliflerin kendilerinden ambargonun kalkmasını talep ettiklerini belirterek, Suriyede bilanço korkunç, 70 binden fazla ölü, 1 milyon sığınmacı... Ortada bir adaletsizlik var. Bir tarafta Rusya ve İranın Başar Esada verdiği ağır siahlar var. Bir tarafta da muhalifler kendilerini savunamıyorlar. Buna daha fazla izin veremeyiz. İngilizler ve biz, ambargonun kaldırılmasını isteyeceğiz. Ortak bir tavır olmazsa, İngiltere ve Fransa tek başına ambargoyu kaldırabiliriz, bu konudaki tavrımız ortak dedi.  
LAVROVA SAHTE POLEMİK YANITI
Rusya Dışişleri Bakanı Sergey Lavrovun dün Londrada yaptığı Ambargonun kalkması uluslararası hukuka aykırıdır açıklamasını değerlendiren Fabius, Sahte bir polemiğe girmeyeceğiz. Esada silah verilebilecek ama muhaliflere verilemeyecek. Bu olmaz. Biz politik çözümü dışlamıyoruz. Ambargonun kaldırılması, sorunun politik olarak çözümünün de tek çaresi dedi. Ambargonun ne zaman kaldırılacağı sorusuna da Fabius, Çok hızlı hareket etmeli. Bir kaç hafta içinde AB bu konuyu yeniden ele alacaktı. Ama İngiltere ile toplantının öne alınmasını isteyeceğiz. Mart ayı bitmeden görüşülmeli. Eğer ortak karar çıkmazsa, tek başımıza bu kararı alacağız diye konuştu. 
AB içinde silah ambargosunun kalkması konusunda tam bir bölünme yaşanıyor. Fransa, İngiltere ve İtalya ambargonun kalkmasını isterken, başta Almanya olmak üzere bir grup ülke de cihatçıların silahlandırılması endişesi ile ambargonun kalkması konusunda çekimser kalıyor.