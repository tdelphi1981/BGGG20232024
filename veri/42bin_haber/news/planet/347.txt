Serj Sarkisyan yeniden aday
Ermenistan Cumhurbaşkanı Serj Sarkisyan, 2013'de yapılacak cumhurbaşkanlığı seçimlerinde yeniden aday oldu.
İktidar partisi Cumhuriyet Partisi (CP), 18 Şubat 2013 tarihinde yapılacak cumhurbaşkanlığı seçimlerinde kendi adayını belirlemek için olağanüstü kurultay gerçekleştirdi. 
Kurultayda, Ermenistan Meclis Başkanı Ovik Abramyan, yapılacak seçimlerde Serj Sarkisyan'ı aday olarak gösterdi. 
Başka adayın çıkmadığı kurultayda, Sarkisyan'ın adaylığı oy birliği ile kabul edildi. 
İktidar partisi Cumhuriyet Partisi, 131 sandalyeli Ermenistan Meclisinde 69 milletvekili ile çoğunluğu elinde bulunduruyor. Ayrıca 7 milletvekili ile merkeziyetçi Yasalar Ülkesi Partisi de iktidar partisi CP'yi ve Serj Sarkisyan'ı destekliyor.