Rehineye iyi bakıyor
ABD'nin Alabama eyaletinde beşinci gününe giren rehine krizinde polis Jimmy Lee Dykes'a, alıkoyduğu beş yaşındaki çocuğa iyi baktığı için teşekkür etti.
Associated Press haber ajansının bildirdiğine göre, Alabama polisi yer altındaki sığınakta tutulan beş yaşındaki küçük çocuğun oyuncakları, boyama kitapları ve ilaçlarının bulunduğunu, bunların çocuğa Dykes tarafından sağlandığını bildirdi. Dale County Şerifi Wally Olson, Dykesa çocuğumuza iyi baktığı için teşekkür etmek istiyorum. Bu gerçekten çok önemli dedi. 
65 yaşındaki Dykes, Şerif Olson'a sığınakta elektrikli ısıtıcısı ve battaniyesi olduğunu da bildirmiş. Ancak polis Dykesın bir talebi olup olmadığını açıklamıyor. 
 
FBI'ın rehine arabulucusu Clint Van Zandt yaptığı açıklamada Salı gününden bu yana önemli gelişmelerin kaydedildiğini, ancak sabırlı olunması halinde çocuğa zarar gelmeden bu krizi bitirebileceklerini açıkladı ve Bu gibi kaçırma olayları yüzde 85 oranında şiddete başvurulmadan biter dedi. Çocuğun herhangi bir zarar görmediğini açıklayan Van Zandt  Yasalar şu aşamada rehineye zarar gelmesine neden olabilecek sert bir önlem almamıza engel oluyor, zaten bu olayda konuşarak ikna yönteminden sonuç alıyoruz açıklamasında bulundu. 
Polis Dykesla havalandırma borusu aracılığıyla iletişim kuruyor. Boru sayesinde Asperger sendromu ve hiperaktivite bozukluğu olan çocuğun ilaçları da bu boru aracılığla sığınağa ulaştırıldı.