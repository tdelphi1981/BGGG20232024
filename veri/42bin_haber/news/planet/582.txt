Kadınlar mı iyi sürücü erkekler mi
Kadınlar mı daha iyi araç kullanıyor, yoksa erkekler mi? İsviçre Kaza Sigortası Kurumu Suva, kadın ve erkeklerin sebebiyet verdikleri kazaları inceledi ve ilginç bir sonuç çıktı.
Trafikte en çok tartışılan ve yaygın olan kanı, kadınların erkeklerden daha kötü sürücü olduğu yönünde. Bu tartışmaya son noktayı Suva koydu. 
Suva sigortasına kayıtlı sürücülerin kaza raporları mercek altına alındı. 18 - 64 yaş grubu arasında 1.9 milyon kişinin bilgileri araştırıldı. Araştırmada çalışan erkeklerin neden oldukları araba kazalarında 10 yıl içinde önemli ölçüde azalma olduğu ortaya çıktı. 10 yıl öncesine göre erkek sürücülerin sebebiyet verdiği kazalar dörtte bir, yani yüzde 25 azaldı. Kaza sonucu rapor alan erkek sürücülerin sayısı da eskiye oranla yüzde 34 azalma kaydetti. 
Kadın sürücülerin sebebiyet verdiği trafik kazalarındaki azalma ise yüzde 15'te kaldı. Erkek sürücülerle kıyaslandığında kadın sürücüler son 10 yıl içinde erkeklerden yüzde 10 daha fazla kazaya sebebiyet veriyor.  
KADINLAR SABAHLARI DAHA DİKKATSİZ
Kadın sürücülerin en çok kazaya sebebiyet verdiği saatler ise sabah 7 ve 8 arasında. Bu saatlerde kadın sürücüler erkeklerden yüzde 170 oranında, yaklaşık iki kat daha fazla kaza yapıyor. Kadınların daha çok kazaya sebebiyet vermesine neden olarak mekânsal yön bulma yetisinin erkeklere kıyasla daha zayıf olduğu ve stresin kadın sürücüleri daha fazla etkilediği gösteriliyor.