Yabancı basında Sierra yorumları
İstanbula tatil için gelen ve günlerdir kayıp olan ABDli Sarai Sierranın cesedinin bulunması, bugün yabancı basında da en çok okunan haberlerden biri oldu.
Sarayburnu'nda surların dibindeki bir dehlizin içinde bulunan ve başında yara olan cesedin üzerinde yapılan incelemenin sonucunda öldürülen kişinin 33 yaşındaki kayıp ABD'li Sierra olduğu tespit edildi. Sierranın bulunmasına yardımcı olmak için Türkiyeye gelen eşi Steven cesedin bulunması üzerine CNNle gerçekleştirdiği telefon konuşmasında ağlayarak, cesedi teşhis etmek için beklediklerini anlattı. 
Polise giderek 29 Ocak gecesi surların dibinde park etmiş beyaz bir araba gördüğünü ve arabadan dışarı bir şey atıldığını ihbar eden kadının açıklamaları da dış basında yankı buldu. Haberlerde polisin, Sierranın başka bir yerde öldürülüp cesedinin sur dibine getirildiği ihtimalinin üzerinde durulduğu bildirildi. 
Sierranın en yakın arkadaşı Magelena Rodriguezin yabancı gazetelere bir kaç gün once yaptığı açıklamada Sierranın İstanbula gelmeden önce çok detaylı araştırma yaptığını, nerede kalacağını, gezmek için güvenli bölgelerin nereler olduğunu şehre gelmeden çok önce bildiğini söyledi. 
ŞİDDET SUÇLARI NADİR GÖRÜLÜYOR
Farklı internet sitelerinde yer alan haberlerde İstanbula gelen turistlerin kapkaç ve ufak çaplı hırsızlık olaylarıyla sürekli olarak karşılaştıkları fakat yabancılara karşı şiddet suçlarının oldukça nadir görüldüğü belirtildi. 
Sierranın kayıp olarak bildirilmesinin hemen ardından Türk polisinin geniş çaplı bir arama başlattığı ve özel bir ekip oluşturarak bütün mobese kameraları görüntülerinin saatlerce izlendiği vurgulanan haberlerde İstanbulun çok kalabalık olmasına ragmen diğer pek çok metropolle karşılaştırıldığında kısmen güvenli sayılabileceği ifade ediliyor.  
Sierranın ölümünün Türkiye ekonomisinin önemli kaynaklarından biri olan turizme büyük bir darbe vuracağının belirtildiği haberlerde, 2008 yılında tecavüz edildikten sonra öldürülen İtalyan sanatçı Pippa Beccanın başına gelenler de hatırlatıldı.