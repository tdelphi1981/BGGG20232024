Makdissi'nin muhaliflere destek mesajları ortaya çıktı
Suriye Dışişleri Bakanlığının taraf değiştirdiği ve ABDye kaçtığı öne sürülen sözcüsü Cihad Makdissinin Twitterda bir kullanıcıya gönderdiği iddia edilen mesajlar ortaya çıktı. Mesajlar Makdissi'nin taraf değiştirebileceğinin ipuçları olarak yorumlandı.
Suriyeli tanınmış muhalif aktivistlerden Rami Cerrah, yine Twitter sayfasından Temmuz ayında Makdissiyle yaptıkları özel mesajlaşmanın ekran görüntülerini yayınladı. 
Söz konusu mesajlaşma İngilizce yapılıyor ve Makdissi, Suriyedeki muhalifler hakkında sempatik ifadeler kullanıyor. 
DOĞRU OLMASI MÜMKÜN
Suriyedeki medya aktivistlerini ve blog yazarlarını Alexander Page takma adıyla idare eden Cerrah, mesajlarda Makdissiye ayaklanmalara destek vermesi için baskı yapıyor.  
Makdissi ise cevap olarak, Suriye halkının kahramanca hareketlerine kör olduğumu mu düşünüyorsun? Bunun güzelliğini açık seçik görebiliyorum. Benim ve hatta birçok Suriyeli diplomatın muhalefet hareketine katılmasını engelleyen asıl sorun temsilciler diyor. Mesajlaşma bu şekilde bir süre devam ediyor.  
Hem Makdissi hem de cerrah Suriye Ulusal Konseyi'ni sert bir dille eleştirdikten sonra son olarak Makdissi, İnşallah. Bu söylediklerini dikkate alacağım. Kendine iyi bak diyerek sohbeti sonlandırıyor. 
Twitter mesajlarının gönderildiği @Makdissi hesabı gerçekten Makdissiye ait. Ancak mesajları yazan kişinin Suriyeli diplomat olup olmadığını belirlemek mümkün değil. Bununla birlikte Cerrah uluslararası kamuoyunda güvenilir bir haber kaynağı olarak tanınıyor ve mesajlaşmanın gerçek olma ihtimali ağır basıyor. 
MAKDİSSİ ABD'DE Mİ?
Son olarak İngiliz Guardian gazetesinin muhabiri Martin Chulov, Makdissinin ABDye sığındığı ve CIAle birlikte çalıştığını öne sürmüştü. Chulov, Makdissinin ABDli istihbarat yetkililerine Suriye rejiminin iç yapısını anlamak için destek verdiğini belirtmişti. 
Bu haberden bir gün sonra Batı basınında yer alan Esadın kurmayları ikiye bölündü haberlerinin kaynağının Makdissi olabileceği de öne sürüldü.