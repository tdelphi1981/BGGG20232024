Dede Hasanın cenazesi de kriz yarattı
Rusya'nın başkenti Moskovada keskin nişancı tarafından geçtiğimiz hafta öldürülen Kürt asıllı mafya babası Aslan Usoyanın cenazesi de kriz yarattı.
Vasiyeti gereği yakınları tarafından toprağa verilmek üzere vatanı Gürcistana uçakla nakledilmek istenen Dede Hasan lakaplı Usoyanın cenazesi, Tiflis yönetiminin uçağı kabul etmemesi üzerine Rusyaya geri döndü. Cenaze ancak hafta sonu Moskova'daki Havansko mezarlığında büyük gizlilik içinde toprağa verilebildi.
 
UÇAK ÜÇ ÜLKEYİ TURLADI
 
Dede Hasanın toprağa verilmek üzere çıktığı son yolculuk da gizemli bir hikayeye dönüştü. Onlarca kişinin koruduğu Dede Hasanın tabutu Cuma akşam saatlerinde Moskovanın Vnukovo-3 ticari havalimanı terminalinden özel uçakla yola çıkarılmıştı. Dede Hasanın cenazesini Gürcistana taşıyacak uçak Rusya ile Gürcistan arasında ilişkiler kesik olduğu için ilk önce içinde 29 kişiyle Ukraynanın Donetsk şehrine iniş yaptı. Burada gerekli gümrük işlemleri yapıldıktan sonra uçak tekrara havalanarak Gürcistan istikametinde yol almaya başladı. Ancak uçak Gürcistan hava sahasına girdiğinde Tiflisten acil uyarı mesajı alındı. Kuleden, Aslan Usoyan cenazesini taşıyan uçağın Tiflis havalimanına inişine izin vermiyor mesajı alındı. 
Rus Gazeta gazetesinin haberine göre, Gürcistana inişine izin verilmeyen özel uçak gerisin geriye Ukraynanın Donetsk şehri havalimanına dönmek zorunda kaldı. Bu arada Dede Hasanın dondurulmuş naaşı altı saatten fazla uçağın salonunda bulunduğu için buzunun çözülmüş olabileceği imâsında da bulunuldu. 
Gürcistan Savcılığı, Dede Hasanın cenazesi Moskovadan yola çıkmadan önce, Uçakta Aslan Usoyanın cenazesine refakat eden kişiler Gürcistanda suç işlememiş ve aranan kişi ilan edilmemiş ise onlara kimse dokunmaz açıklaması yapmıştı. Gürcistandan gelen bu açıklamayı anımsatan Rus basını Acaba uçaktaki yolcular güvenliklerinden şüpheye mi düştü demeye başladı. 
YEZİDİ KÜRT GELENEKLERİNE GÖRE GÖMÜLDÜ
 
Rusyanın önde gelen mafya babalarından Dede Hasanın cenazesi böylece öldürülmesinden ancak dört gün sonra Moskovada toprağa verilebildi. Cenaze seremonisi büyük gizlilik içerisinde Havansko mezarlığında gerçekleşti. Siyah limuzinlerin peş peşe geldiği mezarlıkta basın önceden burada bulunmama konusunda uyarılmıştı. Polis bile gazetecilere haber uçurtarak, Biriniz çekim yaparken yakalanırsa biz bile kurtaramayız. Sizinle yasalara göre değil kavramlara göre hesaplaşırlar denildi. 
Rus güvenlik güçleri bile ancak sivil elbiseli olarak Dede Hasanın toprağa verilmesi merasimini izleyebildi. Güvenlik güçlerinden basına sızan kısıtlı bilgilere göre Dede Hasan Yezidi Kürtlerin geleneklerine göre toprağa verildi. Mezarlıkta mafya klanının 350 kadar önde gelen temsilcisinin bulunduğu, toplam katılımcı sayısının ise bin kişi civarında olduğu belirtildi. 
Dede Hasanın kimin tarafından öldürülmüş olabileceği konusunda ise halen kayda değer bir açıklama yapılmadı.