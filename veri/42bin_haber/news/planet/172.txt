Suriyeli muhalifler Rasulaynı ele geçirdi
Bir haftadan beri şiddetli çatışmaların sürdüğü Rasulayn kasabasında dün yaşanan yoğun çatışmaların ardından muhaliflerin ilçeyi ele geçirdiği öğrenildi. Birçok Suriye askerinin ise çatışmalarda öldürüldüğü ileri sürüldü.
Stratejik öneme sahip olan Kürtlerin denetimde bulundurduğu Kobani, Haseki ve Kamışlı güzergahında bulunan Ceylanpınar sınırındaki Rasulayn kasabası bir haftadan beri yoğun bombalama ve yaşanan çatışmaların ardından dün muhaliflerin eline geçtiği belirtildi. 
Suriye ordusunun dün Rasulayna girdiği, ancak muhaliflerin direnmesi ve takviye güçlerin gelmesi üzerine akşama kadar süren çatışmalarının ardından, Suriye ordusunun üstlendiği Asfar Necardan da çekildikleri belirtildi. 
Muhaliflerin, birçok Suriye ordusuna ait askeri mühimmat ile araçlara el koyarken, ilçede araçlarla sevinç turları attı. Muhalifler ele geçirdikleri askeri silah ve malzemeleri Türkiye sınırına yakın bir hakim tepeye konuşlandırdıkları görüldü. 
Bir haftadan beri süren çatışma ve bombalamanın tedirginliğe neden olduğu Ceylanpınarda, bugün ise sessizlik hakim. Rasulaynda ise halk, her an Suriye ordusunun kara harekatı yapacağı endişesi nedeniyle sınırı aşarak Türkiyeye göç etmeye devam etti.