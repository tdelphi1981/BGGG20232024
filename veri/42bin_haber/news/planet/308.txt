Ordu el koydu
Mısırda yeni anayasa yüzünden liberaller ve İslamcılar arasında patlak veren gerginlikte ordu devreye girdi. Mübarekin devrilmesine yol açan süreçte sessiz kalan silahlı kuvvetler, Cumhurbaşkanı Mursinin konutunu tanklarla korumaya aldı. Göstericilere dağılmaları için ültimatom verildi. Son olaylarda can kaybı 7ye yükselirken, 350 de yaralı var.
MISIRda bir süredir devam eden protesto ve şiddetli çatışmaları bastırmak silahlı kuvvetlere düştü. Tahrir Meydanında başlayıp son günlerde Cumhurbaşkanlığı Sarayının önüne taşınan gösterilerin durmasını isteyen Cumhurbaşkanlığı Muhafızları, dün 15.00 itibariyle meydanın boşaltılması için ültimatom verdi.
Cumhurbaşkanı Mursiden yana olan Müslüman Kardeşler destekçileri ile muhaliflerin çatıştığı, polisin sert müdahale ettiği olaylarda yedi kişi öldü. Böylece Mursi iktidara geldiğinden beri ölü sayısı açısından en şiddetli çatışmalar yaşanmış oldu. Neredeyse iç savaşı andıran görüntülere sahne olan çatışmalarda en az 350 kişi yaralandı. Cumhurbaşkanlığı Muhafızları dün Cumhurbaşkanlığı Sarayının bulunduğu Ergani Caddesi ve diğer sokak ve caddelerin etrafını tanklarla çevirerek, bölgenin boşaltılması kararına uymayanlara müdahale edeceğinin sinyalini verdi. Sonuçta eylem alanı dün akşam saatlerinde GERİ ADIM ATMADI Mısırda tansiyon iyice yükselirken dün televizyondan ulusa seslenen Cumhurbaşkanı Muhammed Mursi, anayasa referandumu ve o güne dek kararlarını yargıdan muaf tutan kararnamesi hakkında geri adım atmadı. Referandumun planlandığı gibi 15 Aralıkta yapılacağını belirten Mursi muhalefeti de yarın kapsamlı ve yapıcı bir diyalog için başkanlık sarayına davet etti. 

DİYALOG ÇAĞRISI DEĞERLENDİRİLİYOR 

Muhalif göstericilerin bir kısmının eski rejimin kalıntısı olduğunu savunan Mursi, meşru yönetimi devirmek isteyenlere kesinlikle hoşgörü göstermeyeceklerini söyledi. Muhaliflerin çatı örgütü Ulusal Kurtuluş Cephesi ise Mursinin diyalog çağrısını değerlendireceklerini duyurdu. Bu arada Müslüman Kardeşlerin başkent Kahiredeki genel merkezi bir grup gösterici tarafından ateşe verilmek istendi. Binanın kısmen hasar gördüğü bildirildi. 
büyük ölçüde boşaltıldı.  
MURSİYE DESTEK 
Ordunun Mursi ve yeni rejimi koruma konusunda gösterdiği çaba dikkati çekti. Devrik lider Hüsnü Mübarek aleyhine geçen yıl başlayan protestoların ardından da tanklar ve askerler sokağa inmiş; ancak kalabalıklara müdahale edilmediği gibi, protestolara engelleme getirilmemişti. Kahire ve diğer kentlerde başlayan protestoların ana nedeni, Mursinin 22 Kasımda yayımladığı tartışmalı genelge. Mursi bu genelgesiyle, yeni anayasa yürürlüğe girene kadar kendisi tarafından alınacak kararların, hiçbir merci tarafından reddedilemeyeceğini duyurmuştu. Bunun üzerine sokağa dökülen kalabalıklar, Mursiyi diktatörlükle suçladı. 
Muhalif liderler Mursiyi suçladı 
Eski cumhurbaşkanı adayı ve Anayasa Partisi Başkanı Muhammed El Baradey, ülkede devam eden şiddet olaylarından tamamen Mursi ve hükümetinin sorumlu olduğunu belirtti. El Baradey, Mısır sokaklarında kutuplaşma ve bölünmenin daha ciddi sonuçlarının da olabileceğini söyledi. Referandumun ertelenmesini isteyen El Baradey, Mursinin televizyona çıkıp diyaloga hazır olduğunu açıklaması gerektiğini ifade etti. Bu süreçte El Baradeyle birlikte hareket eden sol Nasırcı Kerame Partisi lideri Hamdin Sabbahi ise, süregiden olayların, Mursinin büyük bir hızla meşruiyetini kaybetmesi anlamına geldiğini savundu. 
Referandum beklentisi 
Mısır şimdi, bu kargaşa sürecinde apar topar hazır edilen yeni anayasa taslağı için yapılacak referanduma odaklanacak. Ancak olayların devam etmesi durumunda, referandumun sağlıklı bir şekilde yapılamayabileceği konuşuluyor. Cumhurbaşkanı Yardımcısı Mahmud Mekki, itiraz edilen maddelerin değiştirilmesi için diyalog kapısının açık olduğunu ,Cumhurbaşkanının da diyalogu hazır olduğunu ifade etti.