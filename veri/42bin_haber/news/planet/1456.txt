Sibiryanın erimesine 1,5 derece kaldı
Rusyanın Sibirya bölgesinde büyük felaketin tetiklenmesine ramak kaldı. Küresel ısınmanın etkisiyle yıllık ortalama sıcaklığın bir buçuk derece artması halinde, bölgedeki ivedi donmuş toprakların çözülmeye başlayacağı hesaplandı.
Başta Rusya ve ardından tüm dünyanın kabusu olacak bu gelişme genelde bataklık bölgelerde çıkartılan petrol ve doğal gaz üretimini imkansız kılacak. 
SADECE 30 SENE SONRA
Ürküten senaryonun gerçekleşmesine sadece 1,5 santigrad derece kaldığını Rus bilim adamlarıyla birlikte Sibiryanın donmuş steplerinde geçtiğimiz yıl araştırmalar yapan Oxford üniversitesinden Anton Wachs kamuya duyurdu. Sibiryanın Yakut Cumhuriyeti'ndeki Lensk, İrkutsk bölgesi Botovsk ve Baykal Gölü bölgesindeki Ohotniçi mağaralarında incelemeler yapan jeologlar, Sibiryanın 30 yıl gibi kısa bir zamanda erimeye başlayacağı teşhisini koydu. 
Yayınlanan raporda işin endişe verici tarafı Kuzey Buzul Denizi'nden neredeyse Baykal Gölü'ne kadar milyonlarca kilometre karelik alanın bataklıklardan oluşması gösterildi. Günümüzde dünyadaki petrol ve doğal gaz üretiminin yaklaşık yüzde 30'unun gerçekleştiği bölgede tüm yapılar buzun esnek olmayan mukavemet gücüne dayanıyor ve buza çakılmış kazıklar üzerinde duruyor. Buzların erimeye başlamasıyla tüm sondaj kuleleriyle yüzeydeki tesisler kısa sürede bataklıklara gömülmeye başlayacak.

 