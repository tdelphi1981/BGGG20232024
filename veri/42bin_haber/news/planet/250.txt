Suriyeli Kürtler birleşti
Suriyeli Kürtlerin kurmuş olduğu Demokratik Birlik Partisi (PYD) ve Kürt Ulusal Konseyi, muhalif Özgür Suriye Ordusuna (ÖSO) karşı birleşti.
Şanlıurfa'nın Ceylanpınar İlçesi'nin karşısında bulunan Suriye'nin Haseki kentine bağlı Resulayn ilçesi, Özgür Suriye Ordusu (ÖSO) ve PKKnın Suriyedeki uzantısı konumundaki Demokratik Birlik Partisi (PYD) arasında son zamanlarda çatışmalara sahne olmuş, çatışmalarda en az 6 kişi ölmüştü.   
Fransız haber ajansı AFPnin haberine göre, PYD ve diğer Kürt muhaliflerin birleşerek askeri bir güç oluşturulmasına Irakta karar verdiğini duyurdu. AFP, haberini Suriyeli Kürt bir temsilciye dayandırdı.  
PYDye yakınlığıyla bilinen Batı Kürdistan Halk Konseyi (BKHK) temsilcisi Muhammed Rasho, Erbilde yaptığı açıklamada , Hiçbir tarafı tutmayan bu ortak gücü kurmaya karar verdik dedi.  
Söz konusu anlaşmanın, Resulaynda Suriye Devlet Başkanı Beşar Esad muhalifleri ile Suriyeli Kürtler arasındaki çatışmaları tırmandıracağı tahmin ediliyor.  
Anlaşma duyurusu, ÖSOya bağlı Guraba el Şamın İslamcı gönüllüleri Resulayna çağıran bir videoyu internette yayımlamasının ardından geldi.  
 