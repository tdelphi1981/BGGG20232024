Türk-Yunan hattında tespih diplomasisi
Türkiye ziyaretinde Başbakan Recep Tayyip Erdoğan, Yunanistan Başbakanı Antonis Samaras'a tespih hediye etti.
Türk-Yunan Yüksek Düzeyli Stratejik İşbirliği Konseyinin (YDİK) İstanbulda önceki gün düzenlenen toplantısında liderler çeşitli 25 anlaşma imzalamıştı. Yunan kaynaklardan edinilen bilgilere göre Başbakan Tayyip Erdoğanın, mevkidaşı Antonis Samarasa verdiği hediyeler arasında bir tespih de bulunuyordu. Yunanistan Dışişleri Bakanı Dimitris Avramopulos bunu öğrenince sitem etti. Bunun üzerine Erdoğan kendi tespihini çıkarıp Avramopulosa verdi.   
EKSELANSLARI DEMİYOR 
Avramopulosun, Yunan bakanları İstanbuldan Atinaya götüren dönüş uçağında Erdoğanın kendisine hediye ettiği tespihi gösterdiği, seyahat esnasında da uçakta sürekli kehribar taşlı bu tespihle oynadığı öğrenildi. Avramopulos ayrıca İstanbuldaki temaslar sırasında Erdoğana, Sana ekselansları diyemiyorum. Sana Tayyip diye hitap etmeye alıştım dedi.  
BELEDİYECİLİKTEN DOST  
Erdoğan ile Avramopulosun dostluğu eskiye dayanıyor. Avramopulos Atina Belediye Başkanı iken (1994-2002) o dönemde cezaevinde bulunan Erdoğanı ziyaret etmek istemiş ancak izin verilmediğinden bu mümkün olamamıştı.       
Kazan-kazan 
Yunan basını, Erdoğan-Samaras görüşmesindeki sıcak atmosferi ön plana çıkardı. Ülkenin en yüksek tirajlı gazetesi Ta Nea, ziyaretin iki ülke için de başarılı geçtiğini anlatmak için Erdoğanın kazan-kazan sözünü, Yunan alfabesiyle Türkçe yazarak manşetine çıkardı. Elefteros Tipos gazetesi ise Türkiye ve Yunanistan için iyi bir gün başlığını kullandı. 
  
 