BM Barış Gücü askerleri serbest
Özgür Suriye Ordusuna (ÖSO) bağlı Yermük Şehitleri Tugayının geçen çarşamba kaçırdığı BM Barış Gücüne mensup 21 Filipinli asker dün özgürlüğüne kavuştu.
Askerler, dün ilan edilen geçici ateşkes sırasında Suriye Kızılhaç görevlilerine teslim edildikten sonra Ürdüne vardılar. Muhalifler, rejim güçlerinin bölgeden çekilmesi karşılığında, İsrailin kontrolündeki Golan Tepelerine yakın Cemle köyünde alıkonulan BM askerlerinin serbest bırakılacağını açıklamıştı.