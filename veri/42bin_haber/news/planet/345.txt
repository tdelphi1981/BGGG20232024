ABD'de şimdi de cenaze çılgınlığı başlıyor
ABDde yayın yapan TLC kanalında önümüzdeki günlerde başlayacak Best Funeral Ever (En İyi Cenaze) programı, seyircileri bugüne kadar denenmemiş bir konseptle buluşturacak.
Teksas eyaletinin Dallas şehrinde bulunan Golden Gate Cenaze Evi işbirliğiyle hazırlanan programda sevdiklerini kaybeden kişilerin isteğiyle belirlenecek bir tema üzerinde dev bir cenaze partisi organize edilecek. 
Entertainment Weekly'nin haberine göre ren geyikleri, elfler ve karla hazırlanan Noel teması, barbekü sosu çeşmesi içeren mangal partisi teması ya da tabutun ringin ortasına yerleştirildiği boks teması, programdaki ilk akla gelen örneklerden. 
Golden Gate Cenaze Evinin direktörü John Beckwith ise programın mantığını insanları hayatlarının en kötü anlarında çok mutlu etmek olarak özetliyor. 

  ŞİMDİ DE CENAZE ÇILGINLIĞI BAŞLIYOR