Sarai ve Saray
İlk kez ABD dışına çıkan iki çocuk annesi genç bir kadın, Galata-Eminönü-Kumkapı hattında özgürce yürüyüp fotoğraf çekmek isterken hunharca öldürüldü. Muhtemelen, ayakta kalan son Bizans sahil sarayını görüntülemeye gidiyor veya oradan geliyordu ki bütün bir İstanbul tarihi, ağlanacak halimizin manzumesidir.
Amerikalı kadının ismi Sarai 
Cesedi Sarayburnunda, harap bir Bizans sarayının yakınlarında bulundu 
O muhtemelen tecavüze uğrarken, Cankurtarandan canını kurtarmaya gelen olmadı. 
ki bu biraz da erkekliğin cesedidir. * * * 
Az ilerideki Bizans sarayının ismi Bukoleon 
Yunancada koç-aslan anlamına geliyor. 
Ama onu, yapımından yaklaşık 1600 yıl sonra bir cinayetin arkaplanı haline getirenler olsa olsa it, çakal 
Ve mesela nedense kimse, katillerin erkek olduğundan zerre kadar şüphe etmiyor. 
O zamanki adıyla Konstantinopolis 1204te yağmaladığında da biraz böyle olmuş. 
Haçlıların yağmacı lideri Boniface, Bizanslıları yenince hemen dörtnala Bukoleon Sarayına gelmiş. 
Çünkü en büyük ganimet burada 
Fransa Kralının, Macaristan Kralının kız kardeşleri de dâhil onca soylu kadının savaş sığınağı bu saraymış. 
Boniface, Macaristan Kralı'nın kızını seçmiş ganimet olarak kendisine; kadın da hayır diyecek değil ya... 
Yani Sarayburnu surları önünde kadınlarına hayır deme şansı vermeyen iki millet olmuş tarihte 
Biri Bizanslılar, biri Türkler 
ki bu biraz da uygarlığın cesedidir. * * * 
Bukaleon Sarayı harabeleri, tinerci ve şarapçılarla tarih yağmacılarının mekânı oldu diye tam iki yıl önce uyarmıştı Atlas dergisi.  
Belki o tinercilerden biri öldürdü Seraiyi, belki başkası 
Ama Haçlılar kadar arsız yağmacıların İstanbulu her gün öldürdüğüne şüphe yok. 
Fatih Sultan Mehmed İstanbulu fethettiğinde hâlâ ayakta olan, 1873te Sirkeci demiryolu yapılırken kısmen yıkılan sarayın cephesi bugün bir utanç abidesi olarak ayakta. 
 
İstanbul Sit Alanları Alan Yönetimi Başkanlığı'nın sitesinde "günümüze ulaşan yegâne Bizans sahil sarayı" diye geçiyor oysa...  
1980lerde gıcır gıcır surlar inşa ettirerek dünya arkeologlarını Türkiyeye güldüren Turgut Özal da umursamamıştı Bukaleonu; onun halefleri ve selefleri de  
Çamlıcaya dev cami tasarlayanlar, Topçu Kışlasını yeniden yapmaya kalkanlar, Haliç köprü projesi ve Zeytinburnu gökdelenleriyle İstanbul silüetinin ırzına geçenler ise şimdi Serainin cesedine bakıp, Türkiye bu değil. Dünyaya bizi kötülemeyin diyorlar. 
Oysa tam aksine, sizin Türkiyeniz tam da bu... 
ki bu biraz da bizim cesedimizdir.