Almanya teröristleri iade edemiyor çünkü...
Alman güvenlik yetkilileri, Ankara ve Berlin'in terör örgütlerine karşı yürüttüğü işbirliğinin yetersiz kaldığını belirtti. Deutsche Welle'ye konuşan kaynaklar, Türkiye'nin Almanya'dan istediği terör örgütü üyelerinin neden iade edilemediğine de açıklık getirdi.
Almanya Başbakanı Angela Merkel'in Pazar günü gerçekleştireceği Türkiye ziyareti öncesi Deutsche Welle'de yayımlanan haberde, isimlerinin açıklanmaması kaydıyla konuşan Alman güvenlik servisi kaynakları, iki ülkenin de tehdit algısının aynı olduğunu ancak halen geliştirilmesi gereken noktalar bulunduğunu söyledi.  
MERKEL'İN ÇANTASINDA İMRALI VAR, VİZE YOK 
Ankara'daki ABD Büyükelçiliği saldırısını düzenleyen DHKP-C'li Ecevit Şanlı'nın Almanya'dan Türkiye'ye geldiğinin ortaya çıkmasının ardından Başbakan Recep Tayyip Erdoğan'ın Alman makamlarını eleştirdiğinin de hatırlatıldığı haberde, Ankara'nın yaptığı iade taleplerinin neden çoğu zaman olumlu bir yanıt bulamadığına da açıklama getirildi. 
İADE EDİLEMİYOR ÇÜNKÜ... 
Türk ve Alman yargılarının hukuk prensipleri konusundaki anlayışlarının farklı olduğunu belirten kaynaklar, bu yüzden Almanya'nın Türkiye'nin istediği kişileri nadiren iade ettiğini söyledi. 
Haberde, sorunun çoğunlukla iadesi istenen kişinin Türkiye'de işlediği iddia edilen suçlarla ilgili Almanya'nın elinde yeterli kanıt bulunmamasından kaynaklandığı ve Ankara'nın gösterdiği gerekçenin genellikle yetersiz olduğu ifade edildi. 
  TÜRKİYE İADE İSTEDİ, ALMANYA SINIR DIŞI ETTİ  
"SORUNUN ÇÖZÜMÜ TÜRKİYE'DE" 
Alman kaynaklar, Ankara'nın talep ettiği kişilerin iadesine karşı çıkan tarafın da çoğu zaman, Türkiye'deki insan haklarının yetersizliğini gören mahkemeler olduğunun altını çizdi. 
Deutsche Welle'ye göre, PKK'nın içinde "şahinler" olduğunun farkında olan Alman güvenlik kurumları, buna karşın örgütün büyük bölümünün müzakere edilebilecek "güvercinler"den oluştuğuna inanıyor. Bu yüzden de sorunun kaynağının sosyal ve ekonomik açıdan geride olan Doğu ve Güneydoğu Anadolu'da yattığını, problemin çözümüne de Türkiye'de başlanması gerektiğini düşünüyorlar. 
  Almanya'yı AKREP soktu 
DER SPIEGEL: TOLERANS VAR  
  ADRESİNİ KONTROL BİLE ETMEMİŞLER  
  ALMANYA'DAN BÜYÜK İHMAL 
ŞANLI'YI "TEHLİKELİ" DEĞİL DİYE İZLEMEMİŞLER