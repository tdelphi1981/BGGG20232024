Tatil cennetinde büyük dehşet
Meksikanın tatil cenneti Acapulco, korkunç bir suç eylemine sahne oldu.
Barra Viejada bir grup turist, gece yarısı otellerinde uyurken silahlı ve maskeli altı erkeğin saldırısına hedef oldu. Altısı İspanyol biri Meksikalı yedi kadın tecavüze uğradı.  
İŞTE KORKUNÇ OLAYIN GERÇEKLEŞTİĞİ OTEL 
Kadınların hep birlikte seyahat ettikleri ve Playa Bonfil'deki küçük kulübelerde kaldıkları belirtildi. Yerel medya aynı grupta seyahat eden başka kişilerin de saldırı sırasında ağızlarının ve ellerinin bağlandığını aktardı. 
ACAPULCO'DAN MANZARALAR 
Savcı Martha Elva Garzon, "Şimdi mağdurların ve görgü tanıklarının ifadeleri alınıyor. Potansiyel suçlular tespit edilmeye çalışılıyor" dedi.  
Kadın savcı, görgü tanıklarının, saldırganlar maskeli olduğu gerekçesiyle onları tarif etmekte zorlandıklarını söyledi. 
ACAPULCO GENELDE GÜVENLİ GÖRÜLÜYOR
Guerrero eyaletinde şiddet olayları çok sık yaşanıyor ancak Acapulco ve çevresindeki plajlar genellikle güvenli görülüyor. 
Ancak birçok uyuşturucu karteli bu eyaletin dağlık bölgelerinde faaliyet gösteriyor. Bu kartellerin başında Familia Michocana ve rakipleri Los Caballeros Templarios geliyor. 
Bölgede uyuşturucu kaçakçılığı ve şiddet olaylarına karışan daha küçük başka suç çeteleri de bulunuyor.