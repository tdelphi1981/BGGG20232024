İngiliz kadının ölümünü yeniden gündeme getirdiler
Fethiyede geçen yıl ölen İngiltere vatandaşı Beverley Mitchell (34) hakkında açılan soruşturma İngiliz basını tarafından Türkiyede yaşanmaz temalı bir kampanyaya dönüştürüldü.
Mitchellin nedeni belirsiz ölümü hakkında İngilterede açılan soruşturmada ifadesi alınan şahitlerin, Fethiyede beş yıl yaşayan kadının Şahin adlı Türk sevgilisinden sürekli dayak yediği ve iki kişinin tecavüzüne uğradığı yönündeki ifadeleri gazetelerde geniş biçimde yer aldı. 
İfadelere göre Şahin, peşine takılan iki kişinin tecavüzüne uğrayan Mitchelli neden tecavüze uğradın diye de dövmüştü.  
Daily Mail gazetesi Mitchellın babası Kenin sert sözlerini ön plana çıkardı. Ken Mitchell ifadesinde, Bizi sık sık arayıp dayak yediğini söylüyor, kısa süre sonra arayıp özür diliyor ve Bir şey yok diyordu. Bir kez Türkiyeye gittik, Şahin denen adamı gördük. O da diğer Türk serserilerden farksızdı. Kızımın hayatından endişe ettiğinden emindim diye konuştu. 
TÜRKİYE DAHA GÜVENLİ DEMİŞ  
Ken Mitchell kızının kendilerinin geri dön çağrılarına, Türkiye İngiltereden daha güvenli diyerek reddettiğini de aktardı.  
Beverley Mitchellin sevgilisi Şahin, geçen temmuz ayında bilincini yitirmiş kadını hastaneye götürmüş ancak talihsiz kadın burada yaşamını yitirmişti. Yapılan otopside Mitchellde ne dayak izine ne da kanında alkol veya zehirlenme belirtisine rastlanmış, ölüm nedeni solunum yetmezliği olarak kayıtlara geçmişti. Polis tarafından serbest bırakılan Şahin ise o günden sonra kayıplara karışmıştı.