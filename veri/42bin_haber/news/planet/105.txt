Obama bir kez daha tarihe geçecek
ABD başkanlığına ikinci kez seçilen Barack Obama bir kez daha tarihe geçmeye hazırlanıyor.
 
Beyaz Saray, Amerika Birleşik Devletleri başkanlığına ikinci kez seçilen Barack Obama'nın bu ay Birmanya'ya gideceğini açıkladı. 
Obama, Birmanya'yı ziyaret edecek ilk ABD Başkanı olacak. 
Kendisi ziyareti sırasında muhalefet lideri Aung San Suu Kyi ve Devlet Başkanı Thein Sein'le görüşecek. 
17  20 Kasım tarihleri arasındaki gezisinde Obama, Tayland ve Kamboçya'ya da gidecek. 
Birmanya hükümeti, Obama yönetiminin de desteklediği bir dizi ekonomik ve siyasi reformlar gerçekleştirmeye başladı. 
Birmanya'yı şimdiye kadar ziyaret eden en üst düzey Amerikalı yetkili Dışişleri Bakanı Hillary Clinton'dı. Kendisi Birmanya'ya 2011 yılının Aralık ayında gitmişti. 
Obama'nın Birmanya ziyareti aslında Kamboçya'da yapılacak Güneydoğu Asya Milletleri Birliği (ASEAN) toplantısına göre planlandı. 
Birmanya'ya büyükelçi atayan ABD aynı zamanda ülkenin hapisteki siyasi suçluları serbest bırakması ve Nobel ödüllü Suu Kyi'nin meclise seçilmesini ödüllendirmek için uyguladığı yaptırımları da askıya aldı. 
Amerika'nın Birmanya'ya mallarına uyguladığı ithalat yasağını da hafifletmesi bekleniyor. Bu, kaldırılmayan son yaptırımdı. 
Uzmanlar, Obama yönetiminin Birmanya'daki siyasi değişimde, Çin'in buradaki nüfuzunu azaltmak için bir fırsat gördüğünü düşünüyor.