Vatikana geçici Papa
16ncı Benediktin istifasıyla boşalan koltuğa yeni Papa seçilinceye kadar geçici Papa getirildi.
Papanın görevlerinin bir kısmını ve Vatikanın idari işleri ile günlük işleyişini gerçekleştirecek olan geçici Papa, İtalyan Kardinal Tarcisio Bertone oldu. 
Vatikanın iki numarası olan Bertone 78 yaşında ve 2006 yılında bir nevi Başbakanlık olan Vatikanın Devlet Sekreterliği görevine getirilmişti. 
Vatikan yasasına göre  Camerlingue adıyla anılan bu geçici Papalık görevi sadece Papanın ölümü ya da istifası durumunda devreye giriyor ve genelde Vatikanın Başbakanı yeni Papa seçilinceye kadar geçici olarak bu görevi yürütüyor. 
Görevleri arasında üyelikleri ömür boyu süren 70 üyeli Kardinaller Meclisinin yardımıyla Vatikanın idaresi, Genel Kurulu toplama, Papanın ölmesi halinde, öldüğünü resmen onaylayıp açıklamak, cenaze töreni ve gününü belirleme ve günlük kararlar alma sayılabilir.  
Ancak kendi aldığı ve Kardinaller Meclisi ile birlikte verdiği kararlar hiçbir zaman görev süresini aşamaz. Yani Papa seçildiğinde alınan kararlarda son bulur.  Geçici Papanın bu görevi süresince Vatikan Sarayı, Latran Sarayı, Roma Piskoposluk bölgesi, Papanın yazlık sarayı Castel Gondolfonun yönetimini de yürütür.