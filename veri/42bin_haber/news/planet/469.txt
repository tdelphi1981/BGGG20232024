Erdoğandan İsrail ve Rumlara Göktürk mesajı
Başbakan Recep Tayyip Erdoğan, Fransada yapılması planlanan Göktürk-1 uydusunun kendi topraklarını görmemesi için lobi faaliyetleri yürüten İsraile, KKTC üzerinden Göktürk-2 ile Doğu Akdenize hakimiz. Sizi izliyoruz mesajı verdi.
Başbakan Erdoğan Ankara Sanayi Odası'nın (ASO) 49. Yıl Ödül Töreni'nde yaptığı konuşmada Göktürk-2 uydusunun ilk görüntülerinin, KKTCde Beş Parmak Dağları üzerindeki Türk ve KKTC bayrakları olduğunu açıkladı. 
Erdoğanın bu açıklaması diplomatik kaynaklar tarafından, Göktürk-1 uydusunun kendi topraklarını görmemesi için Fransaya baskı yapan İsraile mesaj olarak yorumlandı.  
Kaynaklar, Erdoğanın bu sözlerle İsraile, Göktürk-2 ile Doğu Akdenize hakimiz. Sizi de izliyoruz mesajı verdiğini söyledi. 
Alınan bilgiye göre, Göktürk-1'in görüntü alma sistemlerindeki bazı kritik parçaları Fransız şirkete satan İsrail, uydunun kendi topraklarını görmemesi için şart koydu.  
  ODTÜ'de rektör acziyet gösterdi  
GÖKLERİN DE HAKİMİYİZ  
Erdoğanın bu açıklama ile bir taşla iki kuş vurduğunu belirten kaynaklar, Beş Parmak Dağları üzerindeki Türk ve KKTC bayraklarının ilk çekilen görüntüler arasında yer almasının Rumlara da bir mesaj olduğunu belirtti.  
Kaynaklar, Bayraklar Rumlara karşı kazanılan zaferi simgeliyor. Başbakan açıklamasıyla Rumlara da, Kendi yaptığımız uydu ile uzaydayız. Karanın, denizin olduğu kadar göklerin de hakimiyiz mesajı verdi değerlendirmesinde bulundu. 
İLK GÖRÜNTÜLER ULUSA SESLENİŞTE 
Başbakan Erdoğan, Göktürk-2nin çektiği ilk görüntüleri yılın son gününde yayımlanacak olan Ulusa Sesleniş konuşmasında kamuoyuyla paylaşacak. Erdoğan, Göktürk-2nin yapımı ile Türk mühendislerin başarısını ve Türkiye'nin artık uydu teknolojisinde dünyanın 25 ülkesinden biri olduğunu anlatacak. Yerli uydunun niçin Çinden fırlatıldığına yönelik eleştirileri de yanıtlayacak Erdoğan, önümüzdeki yıllarda Karadeniz'de, Ege'de ve Akdeniz'de fırlatma istasyonları yapılacağının müjdesini verecek. 
KÂBUSUNUZ OLACAĞIZ 
AB Bakanı Egemen Bağış da Başbakan Erdoğanın gibi ilk görüntülerin KKTC ve Türk bayrakları olmasının gurur verici olduğunu belirterek, Türkiye artık geri döndürülemez bir rotaya girmiştir. Bizi bu yoldan döndürmek isteyenlerin, kafalarını kaldırıp uzaya bakmalarını tavsiye ediyoruz. Ada'daki çözümsüzlüğü istismar ettikleri her süreçte Türkiye onların kâbusudur dedi. 
Bağış şunları söyledi: 
 Türkiye'nin yükselen gücü, uzaya yükselen Göktürk-2 uydumuzla artık her yere işlemiştir. Göktürk-2'nin ilk görüntülerinin Beşparmak Dağlarındaki Türk ve KKTC bayrakları olması hem anlamlı hem de çok net bir mesajdır. Anavatan Türkiye ile KKTC arasındaki kader birliği artık evrenin her tarafına bir mühür gibi kazınmıştır. Bu mührü hala zihinlerine kazıyamayanları, inanamayanları hazım sorunuyla baş başa bırakıyoruz. Artık herkesin şunu kavraması gerekiyor. Türkiye artık geri döndürülemez bir rotaya girmiştir. Bu rotanın sonunda da muasır medeniyetler seviyesi vardır. Bizi bu yoldan döndürmek isteyenlerin, kafalarını kaldırıp uzaya bakmalarını tavsiye ediyoruz. 
KAFANIZI KUMDAN ÇIKARIN 
Bakan Bağış, Kıbrıs meselesi üzerinden Kıbrıs Türk halkını ötelemeye, geri bırakmaya kimsenin haddi ve gücü olamaz. Türkiye Cumhuriyeti yükseldiği ve güçlendiği müddetçe Kuzey Kıbrıs Türk Cumhuriyeti de güçlenecektir. Avrupa'da hâlâ bu gerçeği idrak edemeyenler artık kafalarını kumdan çıkarıp gökyüzüne, uzaya baksın. Orada da Türkiye'nin ve KKTC'nin izini, yükselen gücünü göreceklerdir. Yüzlerindeki maskeyi, kafalarındaki at gözlüğünü çıkarmak istemiyorlar. Göktürk-2 aslında bir şeyi daha ispat etmiştir. Türkiye'nin AB üyeliğini kış ortasında bir yaz gecesi rüyasına benzeten hadsizler çok ama boş konuştuklarını artık anlamalıdır. Rumlar önce altında kaldıkları çığdan kurtulsunlar, ondan sonra gördükleri rüyayı paylaşabilirler. Çözümü baltaladıkları, Ada'daki çözümsüzlüğü istismar ettikleri her süreçte Türkiye onların kâbusudur diye konuştu. 
 