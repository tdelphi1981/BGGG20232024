Suriye içsavaşı Iraka sıçradı
Suriye içsavaşı son günlerde ülkenin kuzeyinde, Irak ve Türkiye sınırında yoğunlaştı.
Iraklı yetkililerin dün yaptığı açıklamaya göre Irak topraklarında en az 48 Suriye askeri ve hükümet çalışanı öldü. Cuma günü Suriyenin Irak sınırındaki Yaarabiya sınır kapısının muhaliflerin eline geçmesinin ardından 65 Suriyeli, Iraka sığınmıştı. Reutersa göre Iraklı yetkililer, bu sığınmacıları yeniden sınıra taşıyan konvoya Anbar vilayetinde kimliği belirlenemeyen silahlı kişilerin saldırdığını, en az 48inin öldüğünü açıkladı.
Suriyeli muhalifler ilk kez bir vilayet merkezini de ele geçirdi. Kuzeydeki Rakka şehri günler süren çatışmaların ardından rejimin kontrolünden çıktı. Suriye resmi medyası ise kritik önemdeki Halep Polis Akademisinin muhaliflerin eline geçtiğini, 115 polisin öldüğünü bildirdi. Birkaç aydır süren çatışmalarla kısmen yanan Halepin tarihi Emevi Camiinde çatışmalar şiddetlenirken, muhalifler kentin askeri hava üssüne saldırıları yoğunlaştırdı.  
SİLAH POLEMİĞİ 
Dün Suudi Arabistanda temaslarda bulunan ABD Dışişleri Bakanı John Kerry ise Suriye muhalefetinin güçlendirilmesi için dostlarla çalışmaya devam edeceklerini söyledi. Katar ve Suudi Arabistanın muhaliflere silah gönderdiği yolundaki haberler sorulduğunda Kerry, Ilımlı muhaliflerin silahların yanlış ellere değil, kendi ellerine geçecek yeteneğe sahip olduklarını garanti etmeli dedi.