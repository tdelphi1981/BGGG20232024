Der Spiegel: Tolerans var
Ankaradaki ABD Elçiliğine intihar saldırısı düzenleyen DHKP-Cli Ecevit Şanlıyla ilgili bir haber yayınlayan Der Spiegel dergisi, teröristin Alman makamlarının toleransıyla ülkede kaldığını yazdı. Şanlıyla ilgili soruşturmanın kapatıldığını iddia eden Der Spiegel, kod adı Murat olan canlı bombanın örgütün Köln yöneticisi olduğunu da öne sürdü.
ALMAN Der Spiegel dergisi, Ankaradaki ABD Büyükelçiliğine 1 Şubatta intihar saldırısı düzenleyen Ecevit Şanlı ile ilgili haberinde, Alman makamların Saldırı Alman topraklarında mı planlandı sorununun cevabını bulmaya çalıştığını yazdı. Der Spiegelin haberine göre  Alman yetkililerin Kuzey Ren Vestfelya eyaletinde yıllardır DHKP-Cye mali destek sağlanmasından sorumlu olan Şanlıyı gözaltına almak için yeterli kanıt bulamamıştı. Şimdi yeniden o çevrelere geri dönerek Ecevit Şanlının izlerini arıyorlar. Türkiyede polise silahlı saldırı düzenlemekten üç yıl hapis yatan Şanlı, açlık grevi sonrasında salıverilmesinin ardından 2002de Almanyaya kaçtı.  
SIĞINMAYA RET 
Firari, Kölndeki Mülheim mahallesinde Türkiyeden arkadaşı Ali Y.yi ziyaret ederek kanser olduğunu ve acilen tedavi görmesi gerektiğini söyledi. Şanlının geçmişiyle ilgili bir şey bilmediğini söyleyen Ali Y. yardım etmeyi kabul etti ama yer olmadığı için evinde kalmasına izin vermedi. Siyasi sığınma talebinde bulunan Şanlı, mahkemede ülkeye sahte pasaportla girdiğini ve belgelerini attığını söyleyip pasaporttaki ismini açıklamak istemedi. Sonuçta Köln mahkemesi 2 Haziran 2005te siyasi sığınma talebini reddetti ama işkence görebileceği gerekçesiyle Şanlıyı Türkiyeye iade etmedi. 2002de yaptığı açlık grevinin etkilerini taşıyan Şanlı, daha sonra Kölnde psikolojik tedavi gördü. 
SORUŞTURMA KAPANDI 
Çok geçmeden Alman istihbaratı, Şanlıyı takibe aldı ve onun DHKP-Cyle ilişkisini belirledi. Üst düzey bir istihbarat yetkilisine göre, Şanlı radikal solcu örgüt liderliğinde klasik bir grafik izledi ama Alman yetkililer onun daha da radikalleştiği yönünde bir bilgi edinmedi. Der Spiegele göre Alman istihbaratı, Brükseldeki faaliyetlerinin ardından Almanyaya geri dönüp DHKP-Cnin Berlin örgütünün başına geçen Şanlının yasaklı DHKP-Cnin zararsız bir destekçisi olmaktan daha öte bir kişi olduğunu önceden biliyor olmalı. 2009da faaliyetleri nedeniyle Berlinde hakkında başlatılan soruşturma sonrası evine yapılan baskında örgüte ait propaganda malzemeleri bulunmuş ama soruşturma kapatılmıştı. Der Spiegel, 2011de oturma iznini kaybeden Şanlının Alman makamlarının toleransı nedeniyle ülkede kalmaya devam ettiğini belirtti. Haberde şöyle denildi: Almanya açıkça DHKP-C eylemcisinin faaliyetlerine karışmadı. Kölnde bölge temsilciliğine yükseldi. Ankarada düzenlediği bombalı intihar saldırısı sonrası DHKP-C sitesinde Şanlının bir fotoğrafını yayımladı. Fotoğrafta Şanlı sağ elinde bir Scorpion (Akrep) otomatik tüfek taşıyor. 
Almanya:İzini ekimde kaybettik 
DER Spiegele göre Alman makamları, 2002den bu yana ülkede DHKP-C adına faaliyet gösteren ve 2011de hakkında yabancı bir ülkedeki terör örgütüne üye olmaktan soruşturma açılan Şanlının izini geçen ekimde kaybetti. Türk emniyet yetkilileri, Alman Federal Ceza Polis Ofisi (BKA) ile iletişime geçerek kod adı Murat olan Şanlının bombalı saldırı düzenlemek amacıyla Türkiyeye giriş yapıp yapmadığı konusunda bilgi istedi. Eş zamanlı olarak MİT de Alman iç istihbarat kurumu olan Federal Anayasayı Koruma Ofisine (BfV) aynı soruyu yöneltti. BKA 2 Ocakta, BfV de 15 Ocakta Türk yetkililere bu konuda bilgi veremeyeceklerini, çünkü Şanlının izini ekim ortasında kaybettiklerini bildirdi. Böylece Şanlı, Noel ile yeni yıl arasında yeniden Alman istihbaratının gündemine geldi.