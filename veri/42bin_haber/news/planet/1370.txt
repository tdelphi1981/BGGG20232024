Pistoriusun işini zorlaştıran ifade
Model sevgilisi Reeva Steenkampı öldürmekle suçlanan Güney Afrikalı ampute atlet Oscar Pistoriusun yeniden hâkim karşısına çıktığı duruşmada, ünlü atletin Onu hırsız sandım savunmasıyla çelişen yeni ayrıntılar ortaya çıktı. Steenkampın vurulduğu banyonun fotoğrafları da ilk kez yayınlandı.
Pistoriusun 600 metre ötedeki bir evde yaşayan bir komşusunun olay günü yaklaşık bir saat boyunca şiddetli kavga sesleri duyduğu, daha sonra evden silah sesleri geldiği yönündeki ifadesi savcılık tarafından mahkeme heyetine sunuldu. Komşunun ifadesine göre, evden saat 02.00 sularında bir el silah sesi geldi, daha sonra tartışma sesleri bir saat boyunca sürdü ve daha sonra da art arda silah sesleri duyuldu.  
PISTORIUS SEVGİLİSİNİ BURADA VURDU / FOTO GALERİ 
Pistoriusun cinayeti kıskançlık sonucu işlemiş olabileceği iddiası da duruşmada gündeme geldi. Pistoriusun evinde bulunan Steenkampın iPadinde gece yarısı gelen bir mesajın çift arasında sonu cinayetle sonuçlanan kavgayı başlattığı öne sürüldü. Öte yandan Steenkampın cesedinde herhangi bir darp izi olmadığı açıklandı.  
Modelin tuvalette otururken vurulduğunu, silahsız ve masum olduğunu kaydeden savcılar, Pistoriusun dört el ateş ederek banyonun kilitli kapısını kırdığını ve mermilerden üçünün Steenkampa isabet ettiğini savundu. Pistoriusun kefaletle serbest bırakılıp bırakılmayacağının bu hafta içinde netleşmesi bekleniyor.  
DURUŞMADAN KARELER 
YASAKLI MADDE
Olay gecesi eve ilk giden polis memuru Hilton Botha, duruşmada verdiği ifadede, Pistoriusun evinde testosteron kutuları ve şırıngalar bulduklarını söyledi. Ancak 26 yaşındaki atletin avukatı bu bulguya itiraz etti.