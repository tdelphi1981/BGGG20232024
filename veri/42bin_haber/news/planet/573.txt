Ankaraya göre yabancı istihbarat işi değil, çünkü
PARİSte PKKnın önemli 3 kadın yöneticisi Sakine Cansız, Fidan Doğan ve Leyla Söylemeze yönelik suikastla ilgili Türk ve Fransız istihbarat birimleri arasındaki tüm hatların açık olduğu, bilgi paylaşımının bu kanallar üzerinden yapıldığı bildirildi.
Şu ana kadar elde edilen bilgiler doğrultusunda yapılan ilk değerlendirmeler, hiç bir şey net olmamakla birlikte, infazın örgüt içindeki para trafiğindeki bir anlaşmazlıktan kaynaklandığı ve suikastın önceden planlandığı doğrultusunda. 
Tüm ihtimaller dikkate alınırken, ortaya atılan iddialarla ilgili şu aşamada yapılan değerlendirmeler de şöyle: 
1- Yabancı istihbarat mı?:  
Öcalan ile görüşmenin sonunda Kürt sorunu çözüldüğünde Türkiye bölgenin en güçlü ülkesi olacak. Bundan İran ve İsrail rahatsız. Hatta Esad yönetimi bile devreye girmiş olabilir tezine karşı şu değerlendirme yapılıyor: 
Genelde yabancı istihbarat birimleri daha süreç başlasın mı, başlamasın mı diye görüşmeler yapılırken, devreye girmez. Yabancı istihbaratlar şok tesiri ve caydırıcılık etkisi yüksek olsun diye, asıl baltalamayı, çözüme kısa süre kala yapar. Şöyle ki; sorunun çözümü için ciddi şekilde yol alınmış olur, hatta sekteye uğramasın diye çözüme çok yaklaşıldığı kamuoyundan da gizli tutulur. Yabancı istihbarat tam da bu aşamada devreye girmek için her yöntemi dener. Gelişmelerden haberdar olmasa da kamuoyu eylemsizliğe tam alıştığında, süreci yerle bir etmek amacıyla yabancı istihbarat, planlandığı eylem için bizzat kendi adamları veya taşeronları üzerinden düğmeye basar. Ancak Kürt sorununun çözümünde henüz bu aşamaya gelinmiş değil. 
2- Hedef saptırma mı?:  
30 yılı aşkın geçmişi olan örgüt birçok konuda profesyonelleşmiş durumda. Suikast çok önceden planlanmış, hedef saptırmak için bilinçli olarak İmralı ile görüşmeye başlama dönemine denk getirilmiş olabilir. 
3- Hesaplaşma mı?:  
PKKnın kurucularından Sakine Cansızın Avrupadan örgüte aktarılan paranın başında yer alması ve Kürdistan Ulusal Kongresi Paris Temsilcisi Fidan Doğanın Avrupada görüştüğü siyasilere tehdit aldığını veya aldıklarını belirttiğinin öne sürülmesi, örgüt içi hesaplaşmayı öne çıkarıyor. 
  MİT İŞİ DEĞİL  
FRANSADA RAHATSIZLIK
Fransa soruşturmayı yürütürken kendi iç güvenlik zaafiyetlerini de dikkate alıyor. Fransanın, Türk makamları bilmesine ve iade talebinde bulunmasına rağmen Ankaranın İnterpolden kırmızı bülten çıkarttığı bir kişinin kendi toprakları içinde faaliyette bulunduğunun açığa çıkmasından rahatsızlık duyduğu da Türk yetkililere gelen bilgiler arasında. 
TEMSİLCİLİKLERE SIKI GÜVENLİK
Paris Büyükelçisi Tahsin Burcuoğlunun verdiği bilgiye göre, Fransa İçişleri Bakanlığı, Pariste bugün yapılacak dev yürüyüş öncesi tüm valiliklere acil kodlu bir genelge yollayarak, tüm Türk kuruluşlarının ciddi şekilde koruma altına alınmasını ve güvenlik önlemlerinin mümkün olan en yüksek düzeye çıkarılmasını istedi. Bu kapsamda başta Paris Büyükelçiliği olmak üzere Fransadaki tüm resmi Türk temsilciliklerinin önündeki güvenlik önlemi artırıldı. Türk dernek ve kuruluşlarının etkinlik düzenleyeceği lokaller de polis kordonuna alındı. 
 