Kedili hacker
Japonyada ele geçirdiği zombi bilgisayarlardan ölüm tehditleri yollayan hacker, polisle oynamak için bir kedinin tasmasına gizlediği ipucu sayesinde yakalandı.
TOKYO polisi, uzun zamandır, aralarında İmparator Akihitonun torunun gittiği anaokulu gibi yerlere e-posta ile ölüm tehditleri gönderen bir bilgisayar korsanını arıyordu. Geçen temmuz-eylül arasında dört kişiyi gözaltına almış ancak bu kişilerin bilgisayarlarının hacklendiği, masum oldukları ortaya çıkmıştı. Bu arada ülkedeki bazı gazeteciler, Enoşima adasındaki kedinin tasmasına bakın, ölüm tehditlerini yollayan virüsün kaynak kodunu bulacaksınız yazılı bir e-posta aldı. Polis, turistik adadaki kediyi buldu ve tasmasından dijital bir hafıza kartı çıktı. İçinde virüs kodunun yanı sıra, Masum olmama rağmen 2006da benzer bir hackerlık davasında mahkûm oldum. Bu yüzden mecburen hayat tarzımı değiştirdim yazıyordu. Bölgedeki güvenlik kameralarını inceleyen polis, kedinin tasmasına hafıza kartını yerleştirenin Yusuke Katayama olduğunu saptadı.