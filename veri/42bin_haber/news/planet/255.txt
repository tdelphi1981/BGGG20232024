Rusya, Tula suikastında Suriye uçağı şıkkından çark etti
Rusya silah üreticilerinin başkenti Tula şehrinde 21 Kasım akşamı bir suikasta kurban giden Konstruktorskoye Büro Priborostroyeniye (KBP) Müdür Yardımcısı Vyaçeslav Truhaçev'in cinayetiyle ilgili olarak Rus yetkililer Birinci şık Suriye bağlantısı iddiasından çark etti.
Interfax haber ajansına konuşan savcılık yetkilileri, silah üreticisi şirketin üst düzey yetkilisinin Türkiye tarafından indirilen Suriye açığındaki malzemelerle hiçbir ilgisinin bulunmadığını belirterek, Truhaçev şirketteki görevi icabı sadece yeni silahların geliştirilmesinden sorumlu bölümü yönetiyordu. Silahların üretimi, ülke içinde pazarlanması ve yabancı ülkelere satışıyla hiçbir ilgisi yoktu. Medyada yer alan ve suikastı Türkiye tarafından indirilen Suriye yolcu uçağına bağlayan iddialar yersizdir. Soruşturma çok yönlü sürdürülüyor. Somut sonuç elde edildiğinde basına açıklama yapılacaktır dedi. 
Önceki gün Rusyanın Tula şehrinde düzenlenen suikasta geniş yer veren Vesti-FM radyo istasyonuyla LifeNews internet haber sitesi Rus savcıların cinayetin birinci nedeni olarak Suriye uçağı bağlantısını öne sürmüştü.  DÜNYANIN KONUŞTUĞU SUİKAST TÜRKİYE YÜZÜNDEN Mİ İŞLENDİ? 
Bu arada Rusya hükümeti resmi yayın organı Rossiyskaya Gazeta, Tula suikastına İntikam cinayeti başlığını uygun gördü. Haberde üç yıl önce Vyaçeslav Truhaçevin fabrika ustalarından birinin evinde silah üretimi yaptığını tespit ettiğini ve bu kişiyi ihbar ettiğini hatırlattı. Truhaçevin ihbar ettiği bu ustanın yargılanıp cezasını çektikten sonra müdürden intikam almak için onu öldürmüş olabileceği dile getirildi. 
Suikastla ilgili yürütülen soruşturma dün akşamdan itibaren basına kapalı hal aldı. Geçen 24 saate ortaya çıkan en ilginç detay Truhaçevin öldürüldüğü tabancadan atılan mermi kovanıyla ilgiliydi. Böyle bir durumun ancak suikast tabancasının revolver, halk arasında "altıpat" olarak adlandırılan bir silahla işlenmesi durumunda ortaya çıkabileceği hatırlatıldı. Altıpat tabancadan ateş edildiğinde boş kovan silahın üzerinde kalıyor. Suikastın işlendiği gece çevrede bulunan Makarov marka tabanca mermisi kovanının ise cinayetle alakalı olmadığı bilgisi kamuoyuna sızdı. 
Suikast sonucu öldürülen Truhaçevin Cumartesi günü yine Tula şehrinde toprağa verileceği de verilen bilgiler arasında yer aldı.