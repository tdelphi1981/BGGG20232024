İsrail'den dijital savaş için "durum odası"
Devlet ya da hükümet başkanlarının imzalarını taşıyan uzun savaş ilanları geçmişte kaldı. İsrail dün Gazzeye başlattığı operasyonu Twitterdan tek bir tweetle duyurdu. İsrail Kamu Diplomasisi ve Diaspora İşleri Bakanlığında da Gazze operasyonuyla ilgili sosyal medya işlerini yürütmek için özel bir merkez açıldı.
İsrail ordusunun resmi Twitter hesabından (@IDFSpokesperson) yapılan açıklamada, İsrail, başta Hamas ve İslami Cihat hedefleri olmak üzere Gazze Şeridindeki terör noktalarına ve militanlarına kapsamlı bir sefer başlattı denildi. 
 
Bir sonraki tweette de yapılan operasyonlar sonucu Hamasın uzun menzilli füze rampalarının ve yer altındaki silah depolarına ciddi zarar verildiği belirtildi.
İsrail ilk hedefinin İzzettin Kassam Tugaylarının lideri Ahmet Caberi olduğunu da Twitterdan duyurdu. 
GÖRÜNTÜLERİ DE SOSYAL MEDYADAN
Daha sonra yine sosyal medyadan ancak bu kez YouTubedan Caberinin öldürülme görüntüleri yayınlandı. İSRAİL HAMAS LİDERİNİ BÖYLE VURDU 
Ordunun resmi YouTube hesabından yayınlanan görüntülerde, Caberi'nin otomobilinin vurulması saniye saniye görülebiliyor. 
SOSYAL MEDYA DURUM ODASI
İsrail Gazze operasyonunda sosyal medyanın rolünü o kadar önemsiyor ki bunun için özel bir merkez bile kuruldu. 
İsrail Kamu Diplomasisi ve Diaspora İşleri Bakan Yuli Edelsteinın emriyle bugün kurulan Sosyal Medya Durum Odasında Bakanlık tarafından eğitilen 25 bin gönüllü görev yapacak. Merkezden, İsrailin ve dünyanın dört bir yanına mesajlar iletilecek. 
Ulusal İstihbarat Direktörlüğü, Dışişleri Bakanlığı ve İsrail ordusu sözcülüğünün işbirliğiyle kurulan merkez, Diasporadan ve dünyanın dört bir yanındaki Yahudilerden de yardım almayı planlıyor. 
DİJİTAL SAVAŞA YANIT ANONYMOUS'TAN
İsrailin dijital savaşına dijital yanıt da küresel hacker grubu Anonymoustan geldi. 
Anonymous İsrail hükümetine ve istihbaratına ait bazı internet sitelerini hackleyerek Gazzenin bombardıman sonrası halinin fotoğraflarıyla Gazze bombardımanını durdurun şeklinde bir mesaj bıraktı.