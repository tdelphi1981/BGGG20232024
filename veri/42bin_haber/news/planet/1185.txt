iHAlık adam
ABDnin Gerçek Rambosu Christopher Dorner, İHAlarla aranacak. 3 kişiyi öldüren aşırı derecede tehlikeli polis Dorner ülkede İHAyla aranan ilk kişi olacak.
ABDde Los Angeles polis teşkilatından kovulduktan sonra intikam amacıyla geçen hafta 3 kişiyi öldürdükten sonra ölüm listesi yayınlayan, günlerdir yakalanamayan Gerçek Rambo diye anılmaya başlanan, eski polis memuru Christopher Dorner (33) insansız hava aracıyla (İHA) izlenebilir. Polisin Soruşturmada aşama kaydedildi açıklamasına rağmen, Dorner izini kaybettirdi. Dornerın hedefinde olabilecek 50 aile koruma altına alınırken, Express sitesinin haberine göre Dorner, ABD topraklarında İHAlarla izlenen ilk canlı hedef olabilir. Üst düzey bir polis kaynağı, İnsansız hava araçlarında kullanılan termal kameralar, onu bulmamız için tek umudumuz olabilir. Yerdeyken samanlıkta iğne aramaya benziyor dedi. İnsansız hava araçlarının konuşlandırılıp konuşlandırılmadığıyla ilgili Polis Şefi Sergio Diaz, Emrimizdeki tüm araçları kullanıyoruz dedi.  
1 milyon dolar ödül 
Dornerın yakalanması için para ödülü de kondu. Önceki gün Los Angeles Polis Bölge Şefi Charlie Beck, Dornerın yakalanması için bilgi getiren kişiye 1 milyon dolar ödül verileceğini bu ödülün bağışlardan toplandığını söyledi.