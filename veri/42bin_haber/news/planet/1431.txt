"Talabani görevinin başına dönecek"
Almanya'da tedavi gören Irak Cumhurbaşkanı Celal Talabani'nin sağlık durumunun iyiye gittiği ve yakında ülkesine dönebileceği bildirildi.
KYP Basın Ofisi'nden Dr. Necmeddin Kerim, Talabani'nin liderliğini yaptığı Kürdistan Yurtseverler Birliği'nin (KYP) resmi sitesinde yer alan açıklamasında, Talabani'nin sağlık durumuna ilişkin bilgi verdi. 
Almanya'da tedavi gören Talabani'nin sağlık durumunda gözle görülür bir iyileşme olduğunu belirten Kerim, şunları kaydetti: 
Kendisi normal bir şekilde konuşmaya başladı. Hafızası da tedaviye olumlu cevap verdi. Tedavisini üstlenen sağlık ekibi, onun en yakın zamanda Irak'a görevinin başına döneceğini söyledi. 
Bağdat'ta, geçen yıl 17 Aralık'ta beyin kanaması geçirdikten sonra hastaneye kaldırılan Irak Cumhurbaşkanı Celal Talabani, 20 Aralık'tan bu yana Charite'deki üniversite hastanesinde tedavi görüyor.