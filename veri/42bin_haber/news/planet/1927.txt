Tanrı Parçacığı galiba kesin bulundu gibi
Büyük Hadron Çarpıştırıcısında geçtiğimiz yaz keşfedilen kainatın temel parçacığının kalıntılarıyla ilgili inceleme sonuçlarını açıklayan CERN yetkilileri, uzun zamandır aranan Higgs Bozonunun bulunduğuna dair güçlü işaretler olduğunu bildirdi.
Avrupa Nükleer Araştırmalar Kurumundan (CERN) dün yapılan açıklamaya göre, 2012 yılında elde edilen verilerin, geçtiğimiz yıl bulunan parçacığın, Tanrı Parçacığı olarak bilinen Higgs Bozonunun bir versiyonu olduğunu gösteriyor. 
Kurum adına açıklamayı yapan fizikçi Joe Incandela, Higgs Bozonuyla uğraştığımıza şüphe yok; ancak ne tür bir Higgs Bozonu olduğunu anlamak için daha uzun bir yol gitmemiz gerekiyor dedi. Ancak, Büyük Hadron Çarpıştırıcısında üç yıldır devam eden deneylerden toplanan dev hacimdeki veriler üzerindeki bulgular hakkında açıklamada, yine, Higgs Bozonunun kesinlikle bulunduğu ifadesi yer almadı. 
  Yahu bu Higgs Bozonu'nu zaten bulmamış mıydı bu adamlar?  
Higgs Bozonu nedir? 
EVRENİN başlangıcı kabul edilen Büyük Patlamanın saniyenin milyonda biri kadar ertesinde ilk parçacıklar da etrafa saçıldı. Bu parçacıklar saf enerjiydi,  bir kütleleri yoktu. Onlara kütle kazandıran mekanizmanın Higgs bozonu olduğu 1964 yılında ortaya atıldı. Temmuz ayındaki açıklamayla 48 yıllık teori deneysel olarak da kanıtlandı.  CERNDEN DÜNYANIN BEKLEDİĞİ AÇIKLAMA GELDİ