Obama yine ağladı
Seçimler öncesi yaptığı son konuşmada göz yaşlarını tutamayan ABD Başkanı Barack Obama, bu kez de ikinci defa başkan seçilmesi için çabalayan genç kampanya gönüllülerine teşekkür ederken ağladı.
Obama kampanyası, Obama'nın konuşma yaparken ağladığı görülen bir video yayınladı. Seçim günü ertesinde, Chicago'daki kampanya merkezindeki genç kampanya ekibine yönelik konuşmasını içeren videoda Obama, kendisinin Chicago'daki ilk işinden ve insanlara yardım etme amacından bahsediyor. 
Obama videoda, 25 yaşındayken Chicago'ya geldiğinde, farklılık yaratmak ve diğer insanlara yardım etmek isteyen bir genç olduğunu anlatıyor.  
OBAMA BÖYLE AĞLADI / WEB TV 
Chicago'daki toplum gönüllüsü işindeki çalışmalarının kendisini değiştirdiğini ve hatta bu görevle nasıl baş edebileceğini öğrettiğini dile getiren Obama, Buraya gelip, size baktığımda gördüğüm, benim kendi gençliğim değil, benim o dönemki halimden çok daha iyi olduğunuz, birçok konuda öyle, daha zekisiniz, iyi organize oluyorsunuz, daha etkilisiniz. Hayatınızda çok güzel işler yapacağınız konusunda inancım tam ifadelerini kullanıyor. 
Bu nedenle, seçim günü, daha sonuçlar açıklanmadan önce bile başkanlık için yarışının amacına ulaştığını düşündüğünü belirten Obama, Çünkü, sizin yaptıklarınız, yaptığım işin çok önemli olduğu anlamına geliyor ve bundan gurur duyuyorum. Hepinizden gurur duyuyorum derken gözyaşlarını tutamıyor ve konuşmakta zorlanıyor. Kampanya ekibi ise Obama'nın bu anında, ona alkışlarıyla destek veriyor. 
 Obama, Pazartesi gecesi Iowa eyaletinde seçmenlerine son kez seslenirken de duygulanıp, göz yaşlarını tutamamıştı. 
OBAMA'NIN ZAFER KONUŞMASINDAN KARELER 
  ABD SEÇİMİYLE İLGİLİ HER ŞEY  
  OBAMA'DAN BİR REKOR DAHA 
YÜZ BİNLERCE KİŞİ...  
  
 