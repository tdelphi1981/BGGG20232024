Suriye-Kongo açmazı
ABD Yönetimi, Suriyeye müdahil olma konusunda yaşadığı tereddütleri Başkan Obamanın ağzından ilk kez net olarak açıkladı. Obama, Suriyede öldürülen on binlere karşı Kongoda öldürülen on binleri nasıl tartarım diye sordu.
ANKARAnın da Suriye konusunda pasif kalmakla eleştirdiği ABD Başkanı Barack Obama, New Republic dergisine verdiği mülakatta Suriyede devam eden şiddete nasıl yaklaştıklarını açıkladı. Bir Amerikan müdahalesinin sonuçlarından emin olamadıklarının altını çizen Obama, ayrıca Suriyede yaşanan vahşetin benzerinin Demokratik Kongo Cumhuriyeti gibi dünyanın başka yerlerinde de yaşandığını hatırlatarak şöyle konuştu: 
LİMİTLERİMİZİ DÜŞÜNÜYORUM 
Her sabah, günlük başkanlık brifingi alıyorum ve istihbarat, ulusal güvenlik ekiplerimiz geliyor, bir önceki günün olaylarıyla ilgili beni bilgilendiriyor. Çok nadiren iyi haberler oluyor. Günümün büyük bir bölümü savaş, terörizm, etnik çatışma, masumlara yönelik şiddet haberleriyle geçiyor. Ve düzenli olarak boğuştuğum konu da, ABDnin ulusal çıkarlarını, güvenliğimizi ilerletmek ve yüksek idealler, ortak insani değerler adına ABDnin nerede ve ne zaman müdahil olabileceği meselesi oluyor. Ben bu kararlarla boğuşurken, sadece inanılmaz gücümüz ve kapasitemizi değil, limitlerimizi de muhtemelen herkesten daha çok düşünüyorum. 
ÇOK SORU İŞARETİ VAR 
Suriye gibi bir olayda, ben durumda bir fark yaratıp yaratamayacağımızı sormak zorundayım. Bir askeri müdahalenin etkisi olur mu? Bu bizim halen Afganistanda olan askerlerimize destek kabiliyetimizi nasıl etkiler? Sahadaki müdahalemizin sonrasında neler olur? Bu şiddetin daha kötüsünü ya da kimyasal silah kullanımını tetikler mi? Esad sonrası istikrarlı bir rejim ihtimaline neler katar? Ve ben Suriyede öldürülen onbinlere karşı Kongoda öldürülen onbinleri nasıl tartarım? Bunlar kolay sorular değil. Ve siz elinizden geldiğince üzerinde en iyi şekilde kafa yoruyorsunuz.  
Kerry ile pasifliğe devam 
ABD Başkanı Obamanın New Republice verdiği bu mülakat, Washingtonın Suriye konusunda pasif kalmaya devam edeceğini gösteren tek örnek değil. Obama, geçen haftaki yemin töreninde ABD için 10 yıl süren savaş döneminin artık bittiğini vurgulamış, önceki akşam CBS televizyonuna dört yılın ardından Dışişleri Bakanlığını John Kerryye devretmeye hazırlanan Hillary Clinton ile ortak verdikleri söyleşide de, mevcut dış politikanın devam edeceğini belli etmişti. Obama, Biz her geçiş ve dönüşümün her konusunu kontrol edemeyeceğiz. Bazen bunlar yan yollara gidecek. Bazen istenmeyen sonuçlar olacak demişti.