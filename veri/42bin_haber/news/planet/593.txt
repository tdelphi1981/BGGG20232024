Çılgın talep
ABD yönetimi, Star Wars (Yıldız Savaşları) meraklılarının gezegenleri yok etmek için Death Star uzay gemisi inşa edilmesi taleplerini mizahi bir dille reddetti.
2011 yılından bu yana ABD vatandaşları, internet üzerinden imza toplayıp Beyaz Saraya bazı talepler yöneltebiliyor. Son olarak bir grup, Star Wars serisindeki gezegenleri yok edebilen Death Star uzay gemisinin üretilmesi için imza topladı. Beyaz Saray, 25 bini geçen taleplere yanıt veriyor. Dilekçeye imza atanların sayısı da 34 bini geçince Beyaz Saray mizahi bir açıklamayla yanıt verdi. Açıklamada, Death Star uzay gemisinin bir benzerini üretme isteğinizi not ettik. Beyaz Saray, istihdam yaratma ve ulusal güvenliği güçlendirme arzunuzu paylaşmaktadır. Ufukta Death Star inşası görünmüyor. Yönetimimiz, gezegenlerin patlatılmasını desteklemiyor. Böyle bir uzay gemisinin tahmini maliyeti 850 katrilyon dolardır. Biz bütçe açığını artırmaya değil, azaltmaya çalışıyoruz dendi.