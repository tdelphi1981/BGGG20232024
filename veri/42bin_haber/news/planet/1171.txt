İran'dan Türkiye'ye basın özgürlüğü eleştirisi
İran Meclisi Yargı ve Hukuk Komitesi Sözcüsü Muhammed Ali Esfanani, Türkiyeyi gazetecilere uygulanan baskı nedeniyle eleştirdi.
KhabarOnline sitesinin ISNA haber ajansından aktardığına göre, Efsanani dün yaptığı açıklamalarında, Türkiyedeki bazı gazeteciler ülkedeki iktidara eleştiriler yöneltmiş olsa da [mesnetsiz] terör suçlamalarıyla baskı altında tutulamazlar dedi. 
Avrupa İnsan Hakları Mahkemesi verilerine göre Türkiyede 450 ifade özgürlüğü ihlali vakası olduğunu belirten Efsanani, Türk hükümetinin kendi halkının haklarına saygı göstermesi gerektiğini belirterek, Gazetecileri ve ifade özgürlüğünü desteklemek demokrasiyi desteklemek demektir. Ankara hükümetinin gazetecilerin ve muhabirlerin haklarına saygı gösterilmesi yönünde adımlar atması gerekir diye konuştu. 
Haberde Avrupa Konseyi Genel Sekreteri Thorbjörn Jaglandın 5 Şubattaki açıklamalarıyla Sınır Tanımayan Gazetecilerin (RSF) geçtiğimiz günlerde yayımlanan ve Türkiye'yi eleştiren raporundan detaylara da yer verildi. 
Bununla birlikte RSF gibi örgütlerin raporlarında İran da en az Türkiye kadar eleştirilerin hedefi oluyor. 
Son olarak İnsan Hakları İzleme Örgütü, İran hükümetinin 14 Hazirandaki cumhurbaşkanlığı seçimlerinden önce gazeteci ve blog yazarlarını susturmak için gözaltı dalgası başlattığı yönünde bir açıklama yaptı.  
Son dalgada 10'dan fazla gazeteci gözaltına alındı. 
 