Afganistan'da NATO helikopteri düştü
Afganistan'da görev yapan Uluslararası Güvenlik Destek Gücü (ISAF) bir helikopterinin düştüğünü açıkladı.
ISAF'tan yapılan yazılı açıklamada, ISAF'a ait bir helikopterin bu sabah ülkenin doğusunda düştüğü belirterek, olayın araştırıldığı, can kaybı olmadığı ifade edildi. 
Afgan güvenlik güçleri, helikopterin Kapisa'ya acil iniş yaptığını bildirdi. Şirin Tagab bölgesindeki görgü tanıkları ise helikopterin Gabri kasabası yakınlarında infilak ettiğini, bazı yabancı askerlerin öldüğünü ve yaralandığını gördüklerini söyledi. 
Olayın sorumluluğunu üstlenen Taliban, helikopterin roketle düşürüldüğünü iddia etti. Kapisa valiliği ise Taliban'ın iddiasını yalanlayarak, kazanın bölgede düşmana yönelik devam eden temizleme operasyonu sırasında meydana geldiğini kaydetti. 
ISAF, düşen helikopterin hangi ülkeye ait olduğunu henüz açıklamadı.