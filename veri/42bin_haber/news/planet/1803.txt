Taliban'dan ABD'ye sert mesaj
ABD Savunma Bakanı Chuck Hagel'in Afganistan ziyareti sırasında Savunma Bakanlığı'na intihar saldırısı düzenlendi. Saldırıyı Taliban üstlendi ve Hagele bir mesaj olduğunu söyledi.
Afganistan'ın başkenti Kabil'de Şeşderek bölgesinde bulunan Savunma Bakanlığı'nın ana giriş kapısında  üzerinde bomba düzeneği bulunan bisikletli bir kişi intihar saldırısı düzenlendi. Saldırıda 8i çocuk, 1i polis memuru 9 kişi hayatını kaybetti. 13 kişi yaralandı.   
Savunma Bakanlığı sözcüsü General Zahir Azimi, olayın bir intihar saldırısı olduğunu ve patlamada  hayatını kaybedenlerin siviller olduğunu söyledi. 
Saldırı sonrası bölge trafiğe kapatılırken, patlamanın yaşandığı yere çok sayıda ambulans sevk edildi. 
ABD SAVUNMA BAKANINA MESAJ 
Taliban sözcüsü, olayın sorumluluğunu üstlendiklerini ve en az 15 Afgan askerini öldürdüklerini iddia ederken, bu durum resmi kaynaklarca yalanlandı.  
Taliban ayrıca, saldırının ABD Savunma Bakanı Chuck Hagel'in Kabil'i ziyaretine karşı bir mesaj olduğunu kaydetti. Hagel dün akşam saatlerinde Kabile ulaştı. 
Taliban sözcüsü Zabiullah Mücahid, Fransız haber ajansı AFPye yaptığı açıklamada Bu, Hageli doğrudan hedef alan bir saldırı değildi, ancak Ona, en üst düzey ABD Savunma yetkilisinin ziyareti sırasında bile Kabili vurma kapasitesine sahip olduğumuzu göstermek istedik ifadelerini kullandı.  
Hagel saldırı sırasında, saldırının olduğu yerin 1600 km yakınında bir ABD tesisinde olduğu öğrenildi.  
Ayrıca, ABD'nin kontrolünde bulunan hapishanelerin Afgan hükümetine devredilmesi işleminin, saldırının ardından iptal edildiği ifade edildi.