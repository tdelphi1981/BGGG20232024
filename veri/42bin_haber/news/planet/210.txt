Gazze'de ateşkes sağlandı ama...
İsrail ile Hamas arasında sekiz gündür süren çatışmalar dün akşam TSİ 21.00'de yürürlüğe giren ateşkes anlaşmasıyla son buldu. İsrail, ateşkesin hemen öncesine kadar Gazzeye bomba yağdırdı.
İsrail ordusu, Başbakan Binyamin Netanyahu'nun ateşkes anlaşmasını kabul ettiklerini açıklamasının beklendiği saatlerde Gazze'de 50 noktayı daha vurduğunu bildirdi. 
Ateşkes, görüşmeleri hızlandırma amacıyla önceki gün bölgeye giden ABD Dışişleri Bakanı Hillary Clinton ve Mısırlı mevkidaşı Muhammed Kamil Amr tarafından duyuruldu 
ATEŞKES SONRASI SEVİNÇ GÖSTERİLERİ / FOTO GALERİ 
ABLUKA MUAMMASI
Ateşkesin duyurulmasının ardından İsrail tarafı Gazzeye uygulanan ablukanın süreceğini belirtirken, Hamas lideri Halid Meşal varılan anlaşma uyarınca İsrailin Gazzedeki bütün sınır kapılarını açmak zorunda olduğunu söyledi. Ama ablukanın ne ölçüde hafifleyeceği anlaşmada tam belirlenmiş değil.  
Anlaşma metninde sadece İsrailin sınır kapılarının açılması ve insanların ve malların geçişine izin verilmesi için gerekli işlemleri başlatacağı belirtiliyor.  
İsrail'in Gazze'yi hedef alan sekiz gün süren operasyonunda 140'dan fazla Filistinli yaşamını yitirirken, Hamas'ın roket saldırılarında da beş İsrailli hayatını kaybetti. 
 