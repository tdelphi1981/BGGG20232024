Erdoğan'dan Slovakya'ya vize çağrısı
Slovakya vatandaşlarına vize muafiyeti uygulanacağını açıklayan Başbakan Recep Tayyip Erdoğan, Slovakya'yı da Türkiye'ye karşı vize uygulamamaya davet etti.
Erdoğan, Bratislava'da Slovakya Başbakanı Robert Fico ile düzenlediği ortak basın toplantısında, Slovakya vatandaşlarının Türkiye'ye girişinde vize muafiyeti konusunda adım atılacak. Slovakya'nın da işadamlarımız, akademisyenlerimiz, öğrenciler, sanatçılara, sporculara vize muafiyeti sağlaması inanıyorum ki ilişkileri çok farklı bir yere taşıyacaktır diye konuştu. 
Erdoğanın konuşmasından satır başları: 
- Slovakyayı ziyaret eden ilk başbakan olmanın memnuniyetini yaşıyorum. Patriot sürecinde verdikleri destek için teşekkür ediyorum. AB sürecinde verdikleri destek için de ayrıca teşekkür ederim.  
- Enerji işbirliği alanında önemli adımlar atabiliriz. Nükleer enerji alanında müşterek çalışmaya olumlu bakıyoruz. 
- Slovakya ile Türkiye arasında merkezi İstanbulda olacak bir bilim merkezine olumlu bakıyoruz.  
- Ülkemizde Fenerbahçe gibi takımlarda oynayan milli futbolcularınız oynuyor, Stoch gibi. Kış oyunlarında Slovakya başarılı bir ülke. 15i aşkın ülkemizde Slovakyalı temsilciler var.  
50 YILDIR KAPIDAYIZ 
("Artık yeter deyip çabaları keseceğiniz bir nokta var mıdır?" sorusuna cevap) 
- ABnin kapısını çalışımız sene 1959. ABnin kuruluş çalışmalarıyla neredeyse beraberiz. 1963te resmi müracaatımız var. 50 yıl geçti. Biz hala kapıdayız.  
- Bize Şunu yapamadınız diyemediler. Birisine olumsuz cevap vermek isterseniz bahane boldur. İstediğiniz bahaneyi söylersiniz. 
- Ben Roberti (Fico) istisnalar içerisinde olan bir arkadaşım olarak görüyorum. 
ABD BÜYÜKELÇİLİĞİNE SALDIRI 
(ABD Büyükelçiliğine yönelik saldırıyla ilgili olarak İmralı ile başlayan süreci sabote etmeye yönelik olduğunu düşünüyor musunuz? Almanyanın üzerine düşeni yapmadığı yönünde iddialar var? sorusu üzerine) 
- Bu saldırıyla ilgili dışımızda birçok değerlendirmeler, yorumlar yapılıyor. Bu budur veya yüzde 100 böyledir demek mümkün değil. Şu anda güvenlik güçlerimiz, istihbaratımız, ABDnin de göndermiş olduğu birimlerle müşterek bir çalışmanın içindeler. 
- Şunu açık söylemeliyim, ABDden gelenler de dahil olmak üzere Almanya ve Fransa ile yapılan görüşmeler neticesinde İmralı ile yapmış olduğumuz çalışmayı engellemeye yönelik bir adım dahi olsa bu bizim çalışmalarımızı engelleyemez. Şu anda takvim çalışmaktadır. Asıl olan bu olayın failler zincirini ortaya çıkarmaktır. 
- Ortada bir canlı bomba vardır, kimler yönetmiştir, nasıl gelmiştir. Bunların ortaya çıkması lazım. Belli bağlantıları açıklandı. O ortadadır. Daha önceden nerelerle bağlantılı olduğu, nerelerden geldiği bazı ülkelere bildirilmiştir. Ama ne yazık ki iş hep ucundan tutulduğu için buraya gelmiştir. Biz şu anda kararlı bir şekilde yolumuza devam ediyoruz. Terörle mücadeleyi bu işlere kurban etmek istemiyoruz.