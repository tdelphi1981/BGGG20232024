Lübnanın konuştuğu nikâh
Mezhepsel bölünmüşlüğün sadece siyasi değil, sosyal yaşamı da derinden etkilediği Lübnanda farklı mezheplerden gelen bir çiftin kendi aralarında medeni nikâh kıydırdığının ortaya çıkması büyük yankı uyandırdı.
Farklı mezheplerin farklı uygulamalara tabi olduğu, bu nedenle evlenmelerinin çok zor olduğu ülkede Kholoud Sukkarieh ve Nidal Darwish, gizlice sivil nikâh kıyma kararı aldı. Sukkariehnin erkek kardeşinin huzurunda kendi aralarında nikâh kıydılar ve evlendiklerini ilan ettiler. Cumhurbaşkanı Michel Süleyman dahil birçok kişi, iki farklı Müslüman mezhebinden gelen gençlerin bu girişimine destek verdi. Cumhurbaşkanın yorumu 8 bine yakın beğeni alırken bir yorumcu Ülkemizi yok eden mezhep ayrımını aşmamız için bu nikâha ihtiyacımız var dedi. Ancak nikâhlarının yine de içişleri bakanlığı tarafından onaylanması gerekiyor. Bir tabuyu yıkan bu gençler için Beyrutta halkın da katılabileceği bir düğün yapılması öneriliyor. En az 18 dini mezhebin olduğu Lübnanda cumhurbaşkanı Hıristiyan, başbakan Sünni Müslüman ve meclis başkanı Şii Müslümanlar arasından seçiliyor.