Dikkat! Timsah çıkabilir
Avustralyada sel suları çekiliyor ama şimdi de timsah korkusu başladı.
Yatağına dönen Fitzroy Nehrinden selle beraber çevreye yayılan tuzlu su timsahları geride kaldı. Ülkenin kuzeydoğusundaki Rockhampton kasabası sakinleri, timsahlar konusunda uyarıldı. Belediye Başkan Yardımcısı Tony Williams, bin 100 evin bahçesinin sel suları altında kaldığını vurgulayarak, Tehlike var. Dikkatli olmak gerekiyor dedi.