Kadınlar beni kullanabilir
BM Genel Sekreteri Ban Ki-moon, özgürlük ve haklar için kadınlar tarafından kullanılmaya hazır olduğunu söyledi. İş ve politikada cinsiyet eşitliğinin sağlanması gerektiğini vurgulayan Ban Ki-moon, her gördüğü başbakana Kaç kadın bakanınız var diye sorduğunu anlattı.
New Yorkta düzenlenen 5inci Birleşmiş Milletler (BM) Kadını Güçlendirme toplantısının kapanış oturumu renkli görüntülere sahne oldu. Oturumun onur konuğu olan BM Genel Sekreteri Ban Ki-moon, jestler ve esprilerle süslediği konuşmasında salonu dolduran kadınlara sıcak mesajlar verdi:  
SİZİN ENERJİNİZ BENİ HAREKETE GEÇİRİYOR  
Bu günlerde kadınların yüksek enerjisi her yeri sarmış durumda. Burada sizin karşınızda bu enerjiyi hissetmemek ve baskı altında olmamak mümkün değil. Sizin bu enerjiniz beni de harekete geçiriyor.   
Kadınlarla ilgili konularda kullanılmaya hazırım. Zaten bugüne kadar kadınların hakları ve mağduriyetleri konusunda ön saflarda olmaya çalıştım çünkü başkalarına tavsiye ettiğiniz şeyi önce kendiniz yapmazsanız liderlik rolü oynayamazsınız. Bakın ben görevime atandıktan sonra kadın yönetici sayımızı  yüzde 50 oranında arttırmayı başardım.  
SORARIM KAÇ KADIN BAKANINIZ VAR 
Kadınlara mutlak eşitlik sağlamak için iş ve politika dünyasının liderlerinin kararlı olması şart. Her görüştüğüm devlet ve hükümet başkanına ülkelerinde kaç kadın bakan ve parlamentoda kaç kadın milletvekili olduğunu sorarım. Verilen cevaplar üzerine Sayın Başbakan bu yeterli değil demeyi de ihmal etmem.  
Cinsiyet eşitliğine duyarlı bir iş ortamı yaratmak demek üretkenliğin de yüzde 50 artması demek. Kadınları işin içine kattığımız her alanda üretkenliği iki katına çıkartmayı garantilemiş oluruz.  
OBAMA'DAN MÜJDELİ HABER 
Toplantıya katılan ABD Başkanı Barack Obamanın Kadından Sorumlu Başdanışmanı Valerie Jarrett, Obamanın dün imzaladığı kadına yönelik şiddetle mücadele yasası için işareti bir gün önceden veren isim oldu. Jarrettin müjdesini salondaki kadınlar coşkulu alkışlarla karşıladı.