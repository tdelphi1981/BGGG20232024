Cenazeler Türkiyeye geliyor
Fransanın başkenti Pariste kimliği belirsiz kişiler tarafından öldürülen üç PKKlı kadının cenazeleri yarın sabah alınarak Villiers le Bel banliyösünde taziyeye açılacak. Çarşamba sabahı da Paris Charles de Gaulle havaalanından İstanbula oradan da Diyarbakıra gönderilecek.
Cenaze yakınlarından edinilen bilgilere göre, suikasta kurban giden üç kadının cenaze işlemleri bugün tamamlandı. Fransız Adli Tıbbından alınan Serbestlik belgesi temin edildi. Türkiyenin Paris Başkonsolosluğuna başvuruda bulunulması için işlem başlatıldı.  
Yarın saat 11.00den itibaren Sakine Cansız, Fidan Doğan ve Leyla Söylemezin cenazeleri Parisin Villiers le Bel banliyösünde, Palace de Villier salonunda taziyelere açılacak. Burada saat 17.00ye kadar sürecek taziyelerin ardından beklenmedik bir engel çıkmazsa, cenazeler Çarşamba sabahı erken saatte Charles de Gaulle Havaalanından İstanbula oradan da Diyarbakıra nakledilecek.  
Diyarbakırda Batıkent Meydanında düzenlenecek büyük törenin ardından Sakine Cansız Tuncelide, Fidan Doğan Elbistanda, daha önce Diyarbakırda toprağa verileceği söylenen Leyla Söylemez ise Mersinde toprağa verilecek.  
HÜSEYİN AYGÜN ZİYARET ETTİ
Ahmet Kaya Kürt Kültür Merkezine hafta sonundan bu yana birçok taziye ziyareti yapıldı. Daha önce PKK tarafından kaçırıldıktan sonra serbest bırakılan CHP Tunceli milletvekili Hüseyin Aygün derneği ziyaret ederek başsağlığı diledi. Aygüne, Avrupa Alevi Birliği Federasyonu yöneticileri eşlik etti. Fransız yöneticiler ve bazı sol milletvekilleri de ziyaretçiler arasında yer aldı.