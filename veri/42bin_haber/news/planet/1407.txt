Le Monde* için bir ilk
Dünyanın en etkili gazetelerinden Fransız Le Monde gazetesinin başına ilk kez bir kadın genel yayın yönetmeni geçecek. 

 (*Le Monde, Fransızca'da "Dünya" anlamına geliyor)
Gazetenin diplomasi muhabiri 46 yaşındaki Nathalie Nougayrede, radikal bir karar alarak, geçirdiği kalp krizi sonucunda ölen Genel Yayın Yönetmeni Erik İzraelewiczin koltuğuna talip oldu. Hissedarlar tarafından dört aday arasından seçilen Nougayrede, 1 Martta gazete çalışanlarının yüzde 60ının da oyunu alırsa gazetenin ilk kadın genel yayın yönetmeni olacak. 
Rusya ve Kafkasya uzmanı olan diplomasi muhabiri Nougayrede, gazetenin ağır toplarının aday olduğu genel yayın yönetmenliği koltuğu için ilk etabı tüm adayları geride bırakarak başarıyla geçti.  
Yönetici deneyimi olmamasına rağmen, cesur bir karar alarak ağır topların arasında aday olan Nougayrede, hissedarların oylarıyla dört aday arasından seçildi. Nougayrede, 1 Martta, gazete çalışanlarından oluşan Le Monde Yazarlar Kurumu SRMin yapacağı oylamada da yüzde 60 oy barajını geçerse, efsane gazetenin ilk kadın yöneticisi olacak.  
ÜÇ İLKE
Dün gazete çalışanlarıyla bir toplantı yaparak, üç saat boyunca, seçilirse korumak istediği ilkeler ve getirmek istediği yenilikler konusunda bilgi veren Nougayrede, Le Monde kalitesini korursa hayatta kalacaktır. Seçilirsem kaliteden, gazetenin bağımsızlığından ve mükemmellikten taviz vermeyeceğim. Le Monde, Fransız demokrasisinin bekçisidir. Üç ilkem olacak. Daha fazla yeni haber, halka daha yakın habercilik ve daha fazla kâr dedi. 
Gazetede 1996 yılından bu yana çalışmasına rağmen yönetici tecrübesi olmayan Nougayrede, adaylığını, Adaylığımın şaşırtıcı olduğunun farkındayım. Kimse bana adaylık teklif etmedi. Ben kendim talip oldum. Kararı tek başıma aldım. Temeli gazetecilik olan biri olarak bu macerayı yaşamaya cesaret etmemin nedeni güçlü bir mesaj göndermekti. Gazeteci olmanın daha meşru olduğunu, beklenmeyenin olanaklı olduğunu göstermek istedim dedi. 
HEM BEDAVA HEM PARALI WEB SAYFASI
Gazetenin teknolojiye uyumu için başlatılan büyük inşaatı devam ettireceğini, kağıt baskısında olduğu gibi Web ve tablet versiyonlarında da etik ilkelerin bekçisi olacağını dile getiren Nougayrede, çalışanlara, Nisan ayında başlatılacak ödemeli Web uygulaması projesine devam edeceğiz. Günlük bir ekonomi eki çıkaracağız. Gazetenin servislerini yeniden bu yeni gelişmelere göre düzenleyeceğiz. Zaten bu yeni sisteme geçiş yazdan beri deneniyordu.  Eylül ayında yeni bir Le Monde hazırlayacağız diye konuştu.