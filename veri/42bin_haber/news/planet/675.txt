İstanbul birinci Türkiye üçüncü
Dünyanın en İslam dostu tatil ülkesi Malezya. Crescentrating adlı bir seyahat araştırma şirketinin yaptığı araştırmada Malezya, Müslüman turistlerin dini ihtiyaç ve önceliklerine karşılık verme anlamında en iyi tatil noktası çıktı.
Malezya 10 üzerinden 8.3 puan alırken, ikinci sıradaki Mısırın puanı 6.7.  
TÜRKİYE'YE 6.6 PUAN 
Araştırmaya göre Türkiye de, İslam kökenli turistler için tatil yapmaya uygun yerlerden biri. Çünkü bu alandaki reyting puanı 6.6 olan Türkiye, aynı puanı alan Birleşik Arap Emirlikleriyle birlikte üçüncü sırada bulunuyor. 6.4 puanlı Suudi Arabistan dördüncü, 6.3 puanlı Singapur beşinci basamakta. 
Tatil yapılan yerlerde namaz kılmaya uygun ibadethaneler bulundurulması, helal besine erişim, mahremiyete verilen önem gibi kriterlere uygun olarak yapılan listeye 50 Müslüman ülke alındı. 
İSTANBULDAN İYİSİ YOK 
Öte yandan araştırmanın şehir bazlı versiyonunda İstanbul, listenin başında. Özellikle de alışveriş merkezlerinin Müslüman turistlerin ihtiyaçlarına karşılık verebilmesi anlamında hazırlanan bu ikinci listenin ilk sırasına, Türkiyenin en büyük ve en kalabalık kenti İstanbul yerleşti. 
İkinci Suudi Arabistan şehri Cidde, üçüncü Singapur, dördüncü Mısırın başkenti Kahire, beşinci ise Birleşik Arap Emirliklerinin başkenti Abu Dabi oldu. Bir Batı metropolü olmasına rağmen İngilterenin başkenti Londra da bu listenin ilk 10unda yer aldı.