Belçikada PKK gerginliği
Pariste 3 PKKlı kadının öldürülmesinin ardından gerginlik Belçikaya sıçradı.
Ülkenin Flaman kesiminde bulunan Genk şehrinde 18 ve 19 yaşlarındaki iki Türk genci bıçaklandı. Sint Lodewijk Lisesinde okuyan İbrahim İpek ve Veli Gezici isimli öğrenciler, PKK yandaşı olduğu öğrenilen bir kişi tarafından bıçaklandılar. Yaralanan öğrencilerin durumlarının iyi olduğu öğrenildi.  
Pariste infaz edilen üç PKKlı kadının ardından geçtiğimiz Cumartesi günü PKK sempatizanları Brükseldeki Türk Büyükelçiliğinin önünde gösteri yapmıştı. Daha sonra kimliği belirsiz kişilerce Genk şehrindeki Kürt Kültür Merkezine molotoflu saldırı düzenlendi. Dün iki Türk öğrencinin bıçaklanması ile Belçikada gerginlik arttı. Genk Belediye Başkanı Wim Dries, gerginliğin daha fazla tırmanmaması için sağduyu çağrısı yaptı.