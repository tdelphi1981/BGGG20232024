Fransa, Mali'ye yeni savaş helikopterleri gönderiyor
Mali'ye askeri müdahalede bulunan Fransa, başta ilave savaş helikopterleri olmak üzere bu ülkedeki askeri mühimmatını giderek artırıyor.
Genelkurmay Başkanlığı Sözcüsü Albay Thierry Burkhard, Fransız Haber Ajansı'na yaptığı açıklamada, Mali'ye gönderilen ilave birliklerin havadan helikopterlerle çatışma bölgelerine indirildiğini belirterek, bu ülkede konuşlandırılan Gazelle ve Tigre modeli savaş helikopterlerinin sayısının artırıldığını bildirdi. 
Fransız sözcü, savaş helikopterlerinin sayısı konusunda açıklama yapmaktan kaçındı. 
Fransa'nın, Cougar ve Caracal tipi helikopterlerinin de savaş bölgesinde faaliyet gösterdiği biliniyor. 
Fransız zırhlı araçlarını ve mühimmatını Mali'ye ulaştırılması konusunda, İngiltere, Danimarka ve Belçika'nın C17 ve C130 tipi nakliye uçakları destek veriyor. 
ABD ise uçaklara havadan benzin ikmali ve istihbarat konusunda Fransız ordusuna destek veriyor.