Kazakistanda düşen uçakta kayıp para skandalı
Kazakistanda Salı günü meydana gelen ve 21 kişinin hayatına mal olan SCAT hava yollarına ait CRJ-200 tipi yolcu uçağı kazasında 53 bin dolar kayıp para skandalı patlak verdi.
Tengeznews haber ajansına kayıp para skandalıyla ilgili açıklama yapan havayolu şirketi sözcüsü Viktoriya Ulyanova, Kazanın ertesi günü hayatını kaybeden yolculardan birinin kardeşi Ruslan İskenderov bize enkazın yağmalandığı yönünde bir şikayet dilekçesi yazdı. İskenderov, kardeşini o talihsiz yolculuğa uğurlarken üzerinde 8 milyon tenge (yaklaşık 53 bin dolar) para bulunduğunu iddia ediyor. Kazadan sonra kardeşinin cesedinin bulunduğunu, ancak üzerindeki paranın yok olduğunu söylüyor. Yolcu yakınının uçak kazasından sonra enkaz bölgesinde yağma yapıldığı şikayeti Kazakistan güvenlik güçlerine soruşturma başlatılması için iletilmiştir dedi. 
Kazakistanda düşen yolcu uçağı enkazında çalışan görevlilerin sadece para değil, ölenlerin başka eşyalarının da yağmaladıkları diğer yolcu yakınları tarafından da dile getiriliyor. 
  KAZAKİSTANDA UÇAK KAZASI