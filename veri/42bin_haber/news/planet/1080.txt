Çini ayağa kaldıran kaza
Çinde uygulanan tek çocuk politikası, korkunç bir kazaya yol açtı. İki çocuk yaptıkları için bir aileye ceza kesmeye giden memurlar, araçla kazaen evin 13 aylık bebeğini ezince ülkede büyük infial yaşandı.
Aile planlamasından sorumlu olan yetkililer, ülkenin doğusundaki Zhejiang eyaletinin Ruian kentine gitti. Ekipte 11 görevli yer alıyordu. İki kız çocukları bulunan aileye üçüncü çocuğu yaptıkları gerekçesiyle para cezası kesmek isteyen görevliler, ailenin direnişiyle karşılaştı. Bu arada memurlar ve aile arasında itiş kakış başladı.  
Olayın tam olarak nasıl olduğu açıklık kazanmazken, baba Chen Liandi, bu sırada birilerinin 13 aylık çocuğu yola bıraktığını söyledi. Çocuk bir süre sonra görevlilerin kullandığı aracın altında kalarak can verdi. 
Xinhua Ajansına göre baba Chen Liandi, Bizden 30 bin (8 bin 500) ile 40 bin yuan (11 bin 300 TL) arasında para istediler, aksi halde gözaltına almakla tehdit ettiler dedi.  
Olayla ilgili yerel Komünist Partisi şefi Bai ile Cheng isimli şoför gözaltına alındı. 
BÜYÜK TEPKİ ÇEKTİ 
13 aylık bebeğin ölümü, Çinin mikroblog sitesi Weiboda büyük tartışma yarattı. Kullanıcılardan biri Para için insanlıklarından oldular. Ağır bir şekilde cezalandırılmaları gerekir diye yazdı. 
Pearl Bay isimli bir kullanıcı, İnsanları öldürerek aile planlaması diye yazdı. Çinde birden fazla çocuk yapan ailelerin sosyal yetiştirme cezası ödemesi gerekiyor. Bazı durumda kadınlara zorla kürtaj yaptırılıyor. 
30 yıldan fazla bir süredir uygulanan tek çocuk politikasıyla, nüfus artışının kontrol altına alınıp ekonomik kalkınmanın sağlanması hedefleniyor. Kırsal bölgede yaşayan aileler, etnik azınlıklar ve ikisi de tek çocuklu ailelerden gelen ebeveynlere birden fazla çocuk yapma imkanı tanınıyor. Ancak son dönemde nüfusun yaşlanması, işçi bulma sıkıntısı gibi durumlar nedeniyle bu politikanın gözden geçirilmesi tartışılıyor.