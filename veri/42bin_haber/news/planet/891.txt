Uzayda astronot maymun dünyada parmak giyotini
İranın uzaya ilk kez maymun gönderip sağ halde geri getirmeyi başardığı gün, Şirazda hırsızlık yapanların parmaklarını kesmek üzere özel bir makine kullanıldığı ortaya çıktı.
FRANSA 24 haber kanalının İranın ISNA haber ajansından aktardığı fotoğraflarda, Şirazda hırsızlık, zina ve çete kurmakla suçlanan bir kişi parmağı kesilirken görülüyor. Makinenin ne zaman hizmete girdiği bilinmiyor. Sosyal medyada tepki çeken fotoğraflardaki kişinin yüzünde bir acı ifadesi olmaması adama ilaç verilmiş olabileceği şüphesini doğurdu. İran İnsan Hakları Örgütü sözcüsü Mahmud Emiri Mukaddem, Bu tür sokak ortasında cezalandırma olayları İranda seçimler yaklaştıkça artıyor dedi. 
2020DE İNSAN HEDEFİ 
Aynı gün İran, uzaya kapsül içinde bir maymun göndermeyi başardı. Daha önceki benzer girişimler başarısızlıkla sonuçlanmıştı. İran Savunma Bakanı Ahmed Vahidi, Bu, 2020 yılında uzaya insan göndermemiz için atılmış ilk adımdır dedi.