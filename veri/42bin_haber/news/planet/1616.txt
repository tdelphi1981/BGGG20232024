O tişörtlerin satışı durduruldu
ABD'li bir tekstil firması tarafından tasarlanan ve alışveriş sitesi Amazon'da satılan Sakin Ol ve Tecavüz Et baskılı tişörtlerin üretimi tepkiler üzerine durduruldu.
ABD'li bir tekstil firması tarafından tasarlanan ve alışveriş sitesi Amazon'da satılan Sakin Ol ve Tecavüz Et baskılı tişört bu siteye yönelik ağır eleştirilere neden oldu. İngilizce'deki orjinali Keep Calm and Carry On yani 'Sakin ol ve Devam Et' olan slogan, ilk olarak 2'inci Dünya Savaşı döneminde İngiliz hükümeti tarafından halkın moralini yüksek tutmak amacıyla hazırlanan posterlerde kullanılmaya başlanmıştı. 
Üretici firma, Facebook sayfası üzerinden yaptığı açıklamada tişört üzerinde yer alan mesajın bilgisayar tarafından otomatik olarak tasarlandığını ve ne anlama geldiğine ilişkin fikirleri olmadığını ileri sürdü. 
FİRMA ÖZÜR DİLEDİ
Bu ürünün alışveriş sitesinde satılmasıyla adeta çılgına dönen müşteriler, sosyal paylaşım platformlarında hem buna izin verdiği için Amazonu hem de giyim firmasını yoğun şekilde eleştiri yağmuruna tuttu. Müşterilerden büyük tepki toplaması üzerine ABDli üretici firma ürünlerin satışını durdurduğunu açıkladı ve özür dilemek zorunda kaldı. "Sakin ol ve bıçakla", "Sakin ol ve onu boğ" gibi değişik çeşitleri de bulunan tişörtlerin fiyatı 40 ila 50 lira arasındaydı.