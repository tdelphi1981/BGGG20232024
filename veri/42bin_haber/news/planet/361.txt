Castro, Hugo Chavez'i ziyaret etti
Venezuela Devlet Başkanı Hugo Chavez'i, ameliyatından sonra, Küba'nın eski devlet başkanı Fidel Castro ziyaret etti.
Bilim ve Teknoloji Bakanı Jorge Arreaza, Havana'dan yaptığı telefon bağlantısında, Chavez'in ameliyatı sonrası Castro tarafından ziyaret edildiğini bildirdi. 
Başkanlığı boyunca Castro ile yakın dostluk kuran Chavez, Küba'nın eski devlet başkanını bir baba ve yol gösterici olarak tanımlıyor. 
Öte yandan Arreaza, Chavez'in, ameliyattan sonra olumlu gelişmeler kaydettiğini ve durumunun iyiye gittiğini belirtti. 
İlk kez Haziran 2011'de kanser teşhisi konulan Chavez, üç kez ameliyat olmuş, kanserin tekrarlaması üzerine salı günü dördüncü kez ameliyata alınmıştı. Ekim ayındaki seçimde üçüncü kez devlet başkanı seçilen 58 yaşındaki Chavez'in 10 Ocak'ta yapılacak yemin törenine katılması beklenmiyor.