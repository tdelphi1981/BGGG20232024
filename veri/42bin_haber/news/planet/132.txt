Fransız First Ladyden 85 bin euroluk tazminat davası
Fransa Cumhurbaşkanı François Hollandeın eşi Valerie Trierweiler, aynı anda hem Hollande hem de sağcı politikacı Patrick Devedjian ile birlikte olduğunu yazan gazeteciler Christophe Jakubyszyn ve Alix Bouilhaguet aleyhinde 85 bin euroluk tazminat davası açtı.
Jakubyszyn ve Bouilhaguetnin La Frondeuse (İsyankar) adlı kitapta ortaya attıkları iddialarla, özel hayatın dokunulmazlığı yasasına karşı geldiklerini öne süren Trierweiler, avukatı aracılığı ile tazminat davası açtı.  
Daha önce kitap çıkar çıkmaz dava açacağını duyuran Fransız First Lady, biyografik içerikli kitapta yer alan bilgilerin yanlış olduğunu, özel yaşama saldırının yanı sıra pek çok hatalı bilgiye yer verildiğini öne sürerek, 40 bin euro özel hayatı ihlal, 40 bin euro da karalama suçundan tazminat talep etti.  
İki tecrübeli gazeteci kitapta, Trierweilerin kendisinin de evli olduğu dönemde aynı anda iki evli politikacı Hollande ve Devedjian ile de üçlü bir ilişki yaşadığını öne sürmüştü.  
Jakubyszyn ve Bouilhaguet, Eğer delil istenirse sunmaya hazırız. Tanıklarımız da var. Yazılanlar doğru diyerek iddiaların arkasında olduklarını açıkladılar. 
MESLEKTAŞLARINA DAVA ÜSTÜNE DAVA
Kendisi de gazeteci olan Trierweiler ile meslektaşlarının yıldızı bir türlü barışmıyor. Trierweiler geçmişte üç ayrı magazin dergisine bikinili fotoğraflarını yayınladıkları için dava açtı. Ancak dava hakimi, Hollandeın 30 yıllık eski hayat arkadaşı, Fransız solunun önemli isimlerinden Segolene Royal aleyhinde attığı Twitter mesajıyla özel yaşamını afişe eden First Ladynin özel hayatını pek de gizli tutmadığı gerekçesiyle çok sembolik bir tazminat ödenmesine karar vermişti. 
Trierweiler, Beşinci Cumhuriyetin en az sevilen First Ladysi olarak anılıyor.