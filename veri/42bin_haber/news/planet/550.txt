Obamaya Türkiyeyi uyar mektubu
ABDde aralarında Freedom Houseun da bulunduğu bazı insan hakları grupları, ABD Başkanı Barack Obamaya yazdıkları mektupta, ifade özgürlüğüne karşı oluşan düşmanca havaya karşı Türkiyeyi uyarmasını istedi.
Mektupta Obamanın Başbakan Tayyip Erdoğan ile yakın ilişkilerini kullanarak Türkiyenin gerilemekte olan demokrasi ve insan hakları karnesinin düzeltilmesi yolunda adım atması gerektiği belirtildi. Birçok gazetecinin tutuklu olduğu Türkiyede subayların sahte delillerle yargılandığına dikkat çekilen mektupta, geçen yıl ABD Dışişleri Bakanlığı İnsan Hakları Raporunda yer alan endişelerin giderek daha da büyüdüğü, bir zamanlar bölgesinde kadın hakları konusunda lider olan Türkiyede son dönemde sadece birkaç kadının hükümetin üst makamlarında yer alabildiği, ayrıca kadınların iş hayatındaki sayısının da giderek azaldığı ifade edildi.