Anonymous'un yeni hedefi İtalya
Dünyaca ünlü hacker grubu Anonymousın yeni hedefi belli oldu. Grup yayınladığı video mesajıyla kısa süre içinde #OpBerlusconi diye bir operasyon başlatacağını ve İtalya hükümetine ait internet sitelerinin hackleneceğini duyurdu.
Anonymous, İtalya hükümetini hedefe oturtmasına neden olarak ülkenin eski Başbakanı Silvio Berlusconinin karıştığı yolsuzluk skandalları gösterildi. 
Dünya vatandaşları diye başlayan mesajda, İtalyanın Berlusconi ve diğer birçok siyasetçi yüzünden yolsuzluğa batmış bir her haline geldiği belirtilerek, Ama İtalyanın dışında birçok insan İtalyadaki yolsuzluklardan haberdar değil. Bunun bir sonu olmalı. Anonymous Italy bu yolsuzluğa bir son verecek denildi. 
İTALYA'YI İKİYE BÖLDÜ
Anonymousun yeni operasyonuna ismini veren Berlusconi ise son vaatleriyle İtalyayı ikiye böldü. Mario Monti hükümetinin koyduğu tüm vergileri kaldıracağını ve taşınamaz mallar için alınan vergileri nakit olarak iade edeceğini öne süren Berlusconinin bu sözleri kafaları karıştırdı. 
Seçimlerden sonra ekonomi bakanı olacağını iddia eden Berlusconi, Milanodaki seçim kampanyası konuşmasında teknokrat başbakan Montinin İtalyayı ağlattığını belirterek, Ailelere rahat bir nefes aldırmak için görevi istiyoruz. Seçimleri kazanırsak işyeri zorunlu vergilerini de kaldıracağız ve KDVyi de arttırmayacağız eklemesi yaptı. 
HODRİ MEYDAN
Muhalefet liderleri ve Monti ise Berlusconinin vaatlerinin saçma olduğunu, bir yılan oynatıcısına benzediğini ve vergi kaçakçılarına göz kırptığını öne sürerek kendisini konuyu tartışmak için ekranlara çağırdı. 
Berlusconi toplam 40 milyar euroya mal olabilecek vergi iadeleri ve yeni vergi yasalarının iptalinin ülkeyi eskisinden daha büyük bir ekonomik krize götürebileceğini belirten ekonomistlere kaynak olarak, İtalyanların İsviçre bankalarındaki hesaplarını teminat gösterdi. İtalya ile İsviçre arasında ki anlaşmaya göre İsviçre bankaları borç parayı bu koşullarda verebilmekte ancak bu tür işlemler için en az iki yıl süreç tanınmakta. 
İtalyan medyası da Berlusconinin iddialı seçim vaatlerini bir karnaval şakasına benzeterek, Seçimler öncesi çaresizlik sendromu olarak nitelendirdi.   
SOKAK KÖPEĞİNİ SEÇİM MALZEMESİ YAPTI
Berlusconi ayrıca Milanoda kürsüye elinde 2.5 aylık bir sokak köpeğiyle çıkarak, Sicilyada annesi ve kardeşleri bir aracın altında kalan bu köpeği sahipleniyorum. İktidara gelirsem hayvan haklarını da unutmayacağım diyerek sevimli yavruyu seçim malzemesi yaptı.      