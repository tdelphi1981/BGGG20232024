El Kaide'nin listesi
El Kaide ile ilişkili bir dergi, ölü ya da diri arananlar listesini yayınladı. Listedeki isimler İslama karşı suç işlemekle ithaf ediliyor.
El Kaide ile bağlantılı Inspire dergisi son sayısında, örgütün arananlar listesini yayımladı. Washington merkezli Ortadoğu Medya Araştırma Enstitüsü tarafından basınla paylaşılan derginin dijital kopyasında yer alan listede, ünlü siyasetçiler, gazeteciler ve sanatçılar yer alıyor. 
ABD Başkanı Barack Obamanın ilk seçim sloganı olan Yes, we can (Evet, yapabiliriz) ifadelerinin kullanıldığı derginin resminde, Günde bir mermi kafirleri uzak tutar ifadeleri yer alıyor. 
 
İşte o isimler: 
Ayaan Hirsi Ali: 
Somali kökenli Hollandalı siyasetçi ve aktivist. Hollandalı İslam toplumlarında kadının konumunu eleştiren Submission (İtaat) filminin senaristliğini yaptı. Filmin yönetmeni Theo van Gogh öldürüldü.  
Carsten Juste  & Flemming Rose:
Danimarkada yayımlanan Jyllands-Posten gazetesi Hz. Muhammedin karikatürlerini yayımlayarak İslam dünyasında öfke seline yol açtığı zamanda, gazetenin genel yayın yönetmenliğini ve kültür editörlüğünü yapan kişiler. 
Kurt Westergaard:
Hz Muhammedin türbanını bomba şeklinde çizdiği karikatürle Jyllands-Posten gazetesinde yer alan isim. 
Lars Vilks:
Jyllands-Posten olayından bir yıl sonra kendi Hz Muhammed karikatürlerini yayımlayan kişi. 
Molly Norris:
Amerikalı karikatürist. Sansüre ve Hz Muhammedin resimlerinin çizilmemesine karşı çıkmak için yaptığını söyleyerek, Muhammed Çizme Günü ilan edilmesini önermişti.  
Morris Sadek:
Koptik Hıristiyan olan Mısır kökenli Amerikalı yapımcı. Ortadoğuda kanlı protestolara neden olan Müslümanların Masumiyeti filmiyle biliniyor.  
Salman Rüşdi:
Hint asıllı İngiliz yazar. Şeytan Ayetleri romanı, Hz. Muhammed'e ithamda bulunduğu gerekçesiyle İslam dünyasından büyük tepkiler almış, kitap kimi ülkelerde yasaklanmış, İran İslam Devriminin önderi Humeyni, Salman Rüşdinin başına ödül koymuştur.  
Geert Wilders:
Hollandalı siyasetçi, Özgürlük Partisinin kurucusu, Müslümanlardan değil, İslamdan nefret ediyorum diyor. 
Stephane Charbonnier:
Fransız Charlie Hedbo isimli siyasi mizah dergisinin genel yayın yönetmeni. Charlie Hedbo, Hz Muhammedi espri konusu yapan ifadeler ve resimler yayınlamış, ardından derginin binası saldırıya uğramıştı.  
Terry Jones:
İslamı protesto etmek için Kuran yakan Floridalı papaz.