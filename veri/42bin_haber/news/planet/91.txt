Kızılhaç'tan Suriye açıklaması
Uluslararası Kızılhaç Örgütü, "Suriye'deki insani krizle başedemiyoruz" açıklamasını yaptı.Uluslararası Kızılhaç Komitesi Başkanı Peter Maurer, Kızılhaç'ın Suriye'deki insani krizle mücadelede yetersiz kaldığını  açıkladı. Maurer, Faaliyetlerimizi geliştirmemize rağmen kötüleşen insani durumla baş etmekte yetersiz kalıyoruz açıklamasında bulundu.    Maurer, Cenevre'de düzenlediği basın toplantısında, Suriye'de giderek kötüleşen insani durumla ilgili faaliyetlerini yeterince geliştiremediklerini ve yetersiz kaldıklarını ifade ederek, "Suriye'deki insani krizle başedemiyoruz" dedi.   Maurer, çatışmalar nedeniyle ülkenin bazı yerlerine giremediklerini söyledi.   Halep'e hâlâ giremediklerini dile getiren Maurer, Kızılhaç'ın kentteki hapishaneleri yeniden ziyaret edebilmek için Suriye hükümetiyle görüştüğünü belirtti.  