Katillerin resmini görmedim
Kongra-Gel Genel Başkanı Remzi Kartal, Pariste PKK üyesi üç kadına yönelik suikastla ilgili Fransız yetkililere ifade verdiği ve kendisine fotoğraf gösterildiği iddialarına yanıt verdi.
Remzi Kartal, Ben polise ifade vermedim. Bana da katillerin resimleri gösterilmedi dedi.  Hürriyete konuşan ve savcılığa ifade verdiğini vurgulayan Fransa Kürt Dernekleri Federasyonu Başkanı Mehmet Ülker de Ben ifade verdim. Ama bu ifade sırasında polisler bize tek bir açıklamada dahi bulunmuyorlar, tam tersi bizden bilgi istiyorlar. Soruşturmanın gizliliği ilkesi nedeniyle hiçbir delilden söz etmiyorlar. Ve soruşturmanın uzun sürebileceğini, bir sonuca ulaşmadan da açıklama yapmayacaklarını söylediler. Hatta bunun 3 hafta ya da daha uzun sürebileceğini de dile getirdiler. Bize ulaşan bütün bilgiler bunlar. Bunun dışında söylenen herşey spekülasyondan ibarettir. Remzi Kartal dinlenmemiştir. Niye dinlensin ki? Oturumu Pariste değil, olay sırasında Pariste değil diye konuştu.  Ülker bugüne kadar Dernek Başkanı olarak kendisinin, cenazeleri bulan kişilerin ve cep telefonunda saldırının kurbanları ile son konuşan kişilerin ifadelerine başvurulduğunu vurguladı. Savcılık yetkilileri de soruşturmanın sürdüğünü, hiçbir açıklamada bulunamayacaklarını dile getirdi. Sakine Cansız, Fidan Doğan ve Leyla Söylemez cinayetiyle ilgili olarak Fransız polisinin önemli bilgilere ulaştığı, olayla ilgili biri kadın, üç kişinin ismi tespit edilerek fotoğraflarının sorguya alınan Remzi Kartala gösterildiği öne sürülmüştü. 