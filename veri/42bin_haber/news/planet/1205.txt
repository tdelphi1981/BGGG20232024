Suriye Ulusal Konseyi üyesi: Cilvegözü'nde hedef bizdik
Suriyede Esad yönetimine muhalif Suriye Ulusal Konseyi Başkanı George Sabra, dün Hatayın Cilvegözü ilçesinde meydana gelen ve 14 kişinin ölümü 30a yakın kişinin de yaralanmasıyla sonuçlanan patlamanın hedefinde kendilerinin olduğunu söyledi.
CNN International'a konuşan Sabra, Patlama meydana geldiğinde bizim orada olmamız gerekiyordu. Ancak aşağı yukarı yarım saat geç kalmıştık dedi. 
Sabra, Suriye Ulusal Konseyi Yürütme Bürosundan 13 kişilik bir grubun parçası olarak Özgür Suriye Ordusu komutanlarıyla görüşmek üzere Türkiyeden Suriyeye gittiklerini belirterek, Bir benzin istasyonunda durduk. Grubumuzdan bazıları yarım saatliğine namaz kılmak için mescide gitti. Annem bana hep, Allaha emanetsin der. Belki de bu sefer Allah annemin dualarını kabul etti diye konuştu. 
  HEDEF KOALİSYON ÜYELERİ MİYDİ?  
CNNin haberinde patlayıcı yüklü bir araçla gerçekleştirildiği yönünde güçlü kanıtlar olan saldırıyla ilgili potansiyel şüpheliler listesinin uzun olduğu belirtilerek, Suriye Ulusal Konseyinin saldırının planlanması konusunda Suriye hükümetini suçladığı hatırlatıldı. 
Konseyden dün akşam yapılan açıklamada Suriye rejiminin maşalarının bombalı saldırıyı düzenlediği belirtilmiş ve bu olay rejimin suçlarının son örneği olarak nitelendirilmişti.