Erkek çocuk doğuran daha az yaşıyor
Yapılan son araştırmalara göre erkek çocuk dünyaya getiren kadınlar sadece kız çocuk doğuran kadınlara oranla sekiz buçuk ay daha az yaşıyor.
Finlandiya'daki Turku Üniversitesi'nde yürütülen çalışmalarda sosyal statülerine ya da gelir durumlarına bağlı olmaksızın sadece biyolojik nedenlerden ötürü annelerin yaşam sürelerinin kısaldığı ortaya koyuldu.  
Sebep olarak ise ortaya atılan teorilerden biri erkek bebeğe hamile olan kadınların vücudunda testosteron artışı yaşanması, bunun da bağışıklık sistemini zayıflatması olarak gösterilirken; bir diğer teoriye göre hamilelik sırasında erkek bebeklerin anneye daha fazla kasılma yaşatması gösteriliyor.