Ece Bebek öz ailesine geri verildi
Almanyanın Gelsenkirchen kentinde kötü muamele gerekçesiyle 30 Ocakta ailesinden alınarak bakıcı aileye verilen altı aylık Ece Kışla, mahkeme kararıyla öz ailesine teslim edildi.
Bugün saat 09.30da Gelsenkirchen Gençlik Dairesine giden anne Yasemin Kışla ve eşi Ferhat Kışla, Eceyi teslim aldı. Ece, anne ve baba kucağında ikizi Ege ile buluştu. Baba Ferhat Kışla, "35 gün sonra gelen mutluluk, çok büyük sevinç yaşıyoruz. Emeği geçen herkese teşekkür ediyoruz" dedi. Anne Yasemin Kışla, "İnsanın bebeğinden ayrı kalması çok zor. Ece, neredeyse anne sütünü unutacaktı. Ama Ecemize kavuştuk. Allah kimsenin çocuğunu annesinden ayırmasın" dedi. 
BOZDAĞ'DAN MİNİK ECE'NİN AİLESİNE TELEFON 
Gelsenkirchen-Buer Aile Mahkemesinde görülen ve üç saat süren duruşma sonunda, hakim kararı daha sonra yazılı olarak aileye ulaştıracaklarını bildirirken, nihai karar açıklanıncaya kadar bebeğin bakıcı ailede kalmasına karar vermişti. 
Sevindirici kararın aileye ulaşmasının ardından Ece Kışlanın anne babası, başından beri aileye büyük destek veren Zonguldaklılar Derneği Başkanı Erol Yukarıbaş ile birlikte Gelsenkirchen-Buer Gençlik Dairesine gitmişti. 
NE OLMUŞTU
Geçen Ekim ayında babasının kucağında merdivenlerden düşen Ece Kışla, getirildiği Gelsenkirchen-Buerdeki çocuk kliniğinde, yeterince muayene edilmeden eve gönderilmişti. Bebeğin sürekli ağlaması üzerine Kasım ayında tekrar aynı hastaneye getirilen bebek, burada alıkonulmuş, muayene sonucu kolunda kırıklar tespit edilip, bilirkişi raporu istenmişti. Ece bebek bir süre hastanede tutulduktan sonra her gün Gençlik Dairesinden gelen birinin gözetiminde olmak kaydıyla aileye verildi. 30 Ocakta, bilirkişinin Ece bebeğe kötü muamele edildiğini belirten raporundan sonra bebek alınıp bir Alman bakıcı aileye verildi. Aile hukuk sürecini başlattı. 18 Ocakta görülen davada, raporlardaki eksiklik ve hatalar yüzünden (bebeğin doğum tarihi hatalı, fotolar bebeğe ait değil vb.) dava bugüne ertelenmişti.