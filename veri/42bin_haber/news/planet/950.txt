İsviçre'nin en eski gazetelerinden biri kapanıyor
İsviçrede St. Paul şirketinin kuruluşlarından biri olan ve Fribourg'da yayınlanan "La Liberté" gazetesi 2014 yılında kapılarına kilit vuracak.
"La Liberté" gazetesi yönetimi yaptığı açıklamada, gazetenin 2014 yılında kapanacağını belirtti. 135 senelik gazetenin kapanmasının en önemli nedeninin ekonomik krize bağlı olarak ilanların azalması ve satışların düşmesiyle personel giderlerinin artması olduğu kaydedildi.  
Gazetede görev yapan 100 civarındaki çalışanın şimdiden işsizlik bürosuna müracaat ederek kayıtlarını yaptırdıkları öğrenildi. Bu kadar eski bir gazetenin yok olması Fribourg ve çevresinde üzüntü ile karşılandı.