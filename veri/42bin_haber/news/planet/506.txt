"Kaddafi Sarkozyye 50 milyon euro verdi"
Lübnan asıllı silah komisyoncusu Ziad Takieddin, Sarkozynin Kaddafi'den 50 milyon euro aldığını iddia ediyor.
Fransa Cumhurbaşkanı Nicolas Sarkozy Elysee Sarayını halefi François Hollandea bıraktı ancak hakkındaki iddialar Sarkozynin peşini bırakmıyor.  
Fransanın ortadoğu ile silah anlaşmalarında arabuluculuk eden Lübnan asıllı silah komisyoncusu Ziad Takieddin, soruşturma hakimlerine elinde belge olduğunu, Sarkozynin devrik Libya lideri Muammer Kaddafiden 50 milyon Euronun üzerinde yardım aldığını açıkladı. 
Fransanın ünlü soruşturma hakimi Renaud Van Ruymbeke, Pakistana deniz altı satışı sonrası yasadışı komisyonların kesilmesi nedeniyle 11 Fransız mühendisin öldüğü Karaçi skandalı ile Sarkozyye 2007de yapılan seçim yardımlarına ilişkin iddiaları soruşturmaya devam ediyor.  
Hakim Van Ruymbeke, Aralık ayı sonunda, soruştuma kapsamında daha önce Sarkozy ve eski başbakanlardan Eduard Balladur için ihalelere arabuluculuk eden komisyoncu Ziad Takieddini dinledi.  
Takieddin, Le Parisien gazetesine sızan ifadesinde, Sarkozy ve onun İçişleri Bakanı Claude Gueant, seçimlerden önce Kaddafiden yüklü miktarda mali destek aldı. Miktar 50 milyon Euronun üzerinde. Size bunun belgelerini sunabilirim dedi. Daha önce skandalları ortaya çıkaran Mediapart haber sites ise Kaddafinin oğlu Seyfülislam Kaddafi de 50 milyon rakamını açıklamıştı.  
GUEANT YALANLADI, SARKOZY SESSİZ 
Ziad Takkieddin Kaddafinin özel sekreteri Beşir Salih ile Sarkozynin sağ kolu İçişleri Bakanı Claude Gueantın defalarca buluştuğunu anlatarak, Gueant, Salihe para transferi için gereken banka bilgilerini veriyordu. Kaddafinin başbakanının elinde bunun belgeleri var. Libyada üç Fransız şirketinin hayali hizmetler için imzaladığı yüklü kontratlara ilişkin belgeler var. Bunun yazılı izlerini sürebilirsiniz diye konuştu. 
İddialarla ilgili Sarkozy sessiz kalmayı tercih ederken, I-Teleye konuk olan eski bakan Gueant beklendiği gibi tüm iddiaları reddetti. Gueant, Bütün bunlar fantazi ürünü. Tümüyle yanlış. Eğer delili varsa açıklasın da hep beraber görelim diye yalanladı. Salih ile görüştüğünü doğrulayan Gueant, Evet ama asla bu tür işler için değil dedi.