Başbakan, Ahmedinecad'la görüştü
Başbakan Recep Tayyip Erdoğan, Endonezya'nın Bali kentinde düzenlenen 5'inci Bali Demokrasi Forumu'nda, programında olmamasına rağmen, İran Cumhurbaşkanı Mahmud Ahmedinejad'la bir araya geldi.
Erdoğan ve Ahmedinejad yemek salonuna yürüyerek birlikte geçtiler. Yolda sohbet etmeye başlayan iki lider görüşmesini önce masanın başında daha sonra da yemek esnasında sürdürdü. Erdoğan ve Ahmedinejad'ın sohbetinin ana gündem maddesinin Suriye olduğu iddia edildi. 
İki lider yine programında olmamasına rağmen geçen ay Bakü'de yine bir araya gelmiş ve Ahmedinejad, Erdoğan'a Akçakale'ye düşen top mermileri konusunda Türkiye'nin gösterdiği reaksiyon konusunda ''Size bu konuda hak veriyoruz ve destekliyoruz'' demişti. 
  BAŞBAKAN ERDOĞAN ENDONEZYADA