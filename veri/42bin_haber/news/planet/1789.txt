Bomba dedektörü niyetine golf topu arama cihazı
İngilterede bir şirketin başta Irak, Suudi Arabistan, Gürcistan ve Nijer olmak üzere birçok ülkeye 'bomba dedektörü' diye milyonlarca dolarlık 'golf topu arama cihazı' sattığı ortaya çıktı.BBCnin haberine göre James McCormick İleri Tespit Malzemeleri adlı şirketin yöneticisi olan James McCormick, adı geçen ülkelere 40 milyon dolar değerinde sahte bomba dedektörü sattığı gerekçesiyle önceki gün mahkemede hakim önüne çıktı.

Savcı Richard Rittam, McCormick şirketinin bastığı broşürlerin üzerinde uçak, gemi ve bina gibi yerlerde elindeki dedektörle arama yapan asker giysili insanların bulunduğu fotoğraflar olduğuna dikkat çekerek, gerçekte söz konusu cihazların sadece golf sahalarında golf toplarını bulmaya yaradığının ortaya çıktığını bildirdi.

Savcı Rittam sahte dedektörlerin paketlerinde ayrıca Uluslararası Bomba Teknisyenleri ve Araştırmacıları Birliğinin ambleminin koyularak alıcıların kandırıldığını belirtti.

ABDde piyasada sadece 20 dolara satılan golf topu arayıcılarının Suudi Arabistan, Irak, Gürcistan ve Nijer ile diğer ülkelere milyonlarca dolar karşılığında satıldığını söyleyen savcı, "İnanılmaz görünüyor ama bir sürü ülkeyi aldatmayı başarmışlar" diye konuştu.