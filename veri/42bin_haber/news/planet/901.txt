ABDden Erdoğana NATO hatırlatması
ABD Dışişleri Bakanlığı, Türkiyenin Avrupa Birliği yerine Şanghay Beşlisine üye olabileceğini ima eden Başbakan Recep Tayyip Erdoğana NATO hatırlatmasında bulundu. ABD'li sözcü, "Türkiyenin aynı zamanda NATO üyesi olduğu düşünülürse (Şanghay örgütüne üyeliği) enteresan olurdu" dedi.
Başbakan Erdoğanın geçen hafta katıldığı bir televizyon programında açıkladığı, Türkiyenin Avrupa Birliği yerine Çin ve Rusyanın liderliğinde kurulan Şanghay İşbirliği Örgütüne üye olma niyeti içinde olmasına Washingtondan kinayeli bir yanıt geldi. 
Hürriyetin sorusu üzerine basın toplantısında Erdoğanın sözlerini yorumlayan ABD Dışişleri Bakanlığı Sözcüsü Victoria Nuland, Başbakan tarafından yapılan yorumu görmedim. Açıkçası, Türkiyenin aynı zamanda NATO üyesi olduğu düşünülürse (Şanghay örgütüne üyeliği) enteresan olurdu. Nasıl ilerleyeceğini görmek zorundayız diye konuştu. 
FÜZEDE DE REKABET VAR
Kendisi de NATO kökenli bir bürokrat olan Nulandın müstehzi bir ifadeyle dile getirdiği sözler, ABDnin Türkiyenin Şanghay İşbirliği Örgütüne üyeliği meselesini fazla ciddiye almadığını hissettirdi.  
Ancak Çin ve ABD arasında önümüzdeki dönem Pasifike damga vuracak çekişme, Türkiyenin ulusal füze savunma sistemi ihalesinde yaşanacak. 
Uzun süredir sürüncemede olan ihalenin geçtiğimiz ay toplanan Savunma Sanayii İcra Komitesi toplantısında karara bağlanması beklenirken, sonuç bilinmeyen bir sebeple ertelendi. Daha sonra ise Amerikan firması Raytehonun Patriot, Rusyanın Antey 2500, Fransa-İtalya ortaklığının Eurosam Samp-T ve Çinin FD-2000 füze sistemiyle yarıştığı ve normalde 4 milyar doları bulacağı düşünülen ihalenin, Çinin teklifini 3 milyar doların altına çekmesi sonucu ertelendiği ortaya çıktı. 
Şimdi ihaleye katılan taraflar, tekliflerini revize etmekle meşguller. Raytheon Sözcüsü, Hürriyetin sorusu üzerine bu aşamada bir açıklama yapmayacaklarını belirtti. Ancak kaynaklar, Raytheonun Patriot sistemi için Türkiyeye sunduğu teklifi iyileştirmek için yoğun bir çalışma içinde olduğunu belirtti. 
PUTİNE ONU SÖYLEDİM
Erdoğan, Şanghay örgütü hakkında geçen hafta yaptığı açıklamada, Geçenlerde sayın Putin'e onu söyledim, 'Bizi Şanghay Beşlisi içine alın' dedim. Alın bizi Şanghay Beşlisi içine biz de AB'ye 'Allahaısmarladık' diyelim, ayrılalım oradan. Bu kadar oyalamanın ne anlamı var?'' demişti. Erdoğan iki örgütün birbirine alternatif olup olmadığı sorusuna ise ''Şanghay Beşlisi daha iyi, çok daha güçlü'' yanıtını vermişti.