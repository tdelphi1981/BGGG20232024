Suriye'ye malzeme gönderiyordu, öldürüldü
Rusya'da Suriyeye askeri malzeme gönderen bir fabrikanın yöneticisi öldürüldü.
Rusyadan Suriyeye sivil uçakla gönderilen ve Türkiye tarafından Ankaraya indirilerek el konan askeri elektronik donanımın üretildiği Tula şehrindeki fabrika yöneticilerinden Vyaçeslav Truhaçev'in suikast sonucu öldürüldüğü haber verildi. 
İŞTE O FABRİKA / FOTO GALERİ 
Rusya Soruşturma Komitesi tarafından basına yapılan açıklamada Konstruktorskoye Büro Priborostroyeniye (KBP) fabrikasında Müdür Yardımcısı görevinde bulunan 58 yaşındaki Vyaçeslav Truhaçev, Çarşamba akşamı iş çıkışı kiralık katil tarafından öldürüldüğünü haber verdi.  
Görgü tanıklarına göre Tula şehrinin en işlek caddesi üzerinde meydana gelen saldırı büyük olasılıkla susturucu takılmış tabanca ile işlendi. Herhangi bir silah sesi duyulmadan kalabalığın arasında yürüyen Truhaçev bir anda kanlar içerisinde yere yığılmış. Silah fabrikası yöneticisinin alnının tam ortasına isabet eden mermi anında ölüme neden olmuş. 
Başkent Moskovaya yaklaşık 200 km mesafedeki Tula şehrinde en işlek iş çıkışı saatlerinde işlenen cinayetle ilgili geniş çaplı soruşturma başlatılırken, suikast sonucu öldürülen Vyaçeslav Truhaçevin mesleki faaliyetlerinin de dikkate alınacağı belirtildi. 
Fabrikadaki çalışma arkadaşları cinayeti son derece esrarengiz olay olarak tanımlayarak, müdür yardımcısının kimseye borcunun bulunmadığını ve temel işi dışında ticari faaliyet yürütmediğini söylüyor. 
Rusya savunma sanayisinin kısa ve orta menzilli silahlarda önde gelen üreticisi sayılan KBP,  Pantsir uçak savar sistemlerinin de üretildiği fabrika.  
  SURİYE UÇAĞINA YÜKÜ KİMİN VERDİĞİ ORTAYA ÇIKTI  

 