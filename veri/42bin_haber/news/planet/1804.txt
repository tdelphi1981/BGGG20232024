Bieber kendini dine verdi
ABDli ünlü vaiz Judah Smith yakın arkadaşı Kanadalı pop yıldızı Justin Bieberin kötü günler geçirdiğini ve yaşadıkları ile başedebilmek için dine yöneldiğini iddia etti.
İngiliz Sun gazetesinde yayınlanan habere göre 34 yaşındaki Smith, bir süredir Londrada olan ve hem sağlık sorunlarıyla hem de medyanın yoğun baskısı ile boğuşan Biebere kendini daha iyi hissetmesi için sürekli İncilden alıntılar yolluyor. 
Bieberin bir süre önce Twitterda Bana ilham veriyorsun diyerek övdüğü Judah Smith Tüm dünyanın gözleri onun üzerinde. Ben bunu en büyük düşmanım için bile istemezdim dedi. 
19 yaşındaki Bieberin üç yıl önce oldukça dindar olan annesi Pattie Malette vasıtasıyla tanıştığı Smith Bu zor günleri aşmak için Justinin bazı yöntemleri var. Tanrıya yöneliyor, Tanrıyla konuşuyor, kutsal kitabı inceliyor dedi.  
  BIEBER HASTANELİK OLDU  
ZOR GÜNLER GEÇİRİYOR
Konser programı nedeniyle bir süredir Londrada olan Justin Bieber son konserinden sonra nefes darlığı çektiği gerekçesi ile hastaneye kaldırıldı. Bundan önce de bir konserine iki saat kadar geç kaldığı için hayranlarının medyanın tepkisini üzerine çeken Bieber, son olarak Londradaki otelinin önünde fotoğrafını çekmek isteyen bir paparazziye saldırıp ''Seni öldüresiye döverim'' diye bağırdı.  
Genç şarkıcının 20 yaşındaki kız arkadaşı Selena Gomezden ayrılmasından beri tehlikeli bir hayat sürdüğü ve imajına zarar verdiği iddia ediliyordu. 
Bieber ilişkisinin bitmesinin ardından Los Angelesda bir partide esrar içerken görülmüş ve 2010 yılında silah bulundurmaktan hapse giren rapçi Lil Wayne ile yakınlaşmıştı.