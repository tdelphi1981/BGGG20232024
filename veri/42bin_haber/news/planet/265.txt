Oyun bahçesine bomba
Suriyeli muhalifler, Esad güçlerine bağlı bir savaş uçağının başkent Şamdaki bir oyun bahçesine misket bombası bıraktığını, saldırıda en az 8 çocuğun öldüğünü öne sürdü.
Video paylaşım sitesi Youtubeda yayımlanan görüntülerde, çocukların anneleri cesetlerin üzerlerine kapanıp ağlarken görülüyor.  
Muhalifler, Şamın doğusundaki Deir el Asafirde bir oyun bahçesini çocuklar oyun oynadığı sırada MiG savaş uçağının vurduğunu öne sürdüler. 
Silahlı muhaliflerle Devlet Başkanı Beşar Esada bağlı güçler arasında başkentteki çatışmalar dün de devam etti. 
PEK ÇOK ÜLKEDE YASAK 
Misket bombalarının yasaklanmasını öngören antlaşmayı 2008den bu yana toplam 109 ülke imzalarken, Suriye, misket bombalarını yasaklayan anlaşmayı onaylamamıştı. 
Misket bombaları hedefe atıldığında, ana bomba infilak ediyor, içindeki minik bombacıklar dağılarak çevreye saçılıyor ve arka arkaya patlıyor. 
 
Bu bombaların bazıları patlamayabiliyor ve aylar ya da yıllarca fark edilmeden düştükleri yerlerde siviller için tehlike oluşturuyor. Misket bombalarının 1965ten beri on binlerce insanın hayatına mâl olduğu kaydediliyor.