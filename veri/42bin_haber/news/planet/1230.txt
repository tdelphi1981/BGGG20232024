Atletizmin yıldızı Pistorius kız arkadaşını öldürdü
Güney Afrikalı ampute atlet Oscar Pistorius'un sevgilisini silahla vurarak öldürdüğü bildirildi. Pistorius cinayet suçlamasıyla sorgulanmak üzere gözaltına alındı.
Reuters haber ajansının Johannesburgda yayın yapan Talk Radio 702dan aktardığına göre, olay Pistoriusun Pretoriadaki evinde yaşandı. Ünlü atletin kız arkadaşını kafasından ve kolundan vurarak öldürdüğü belirtildi. 
İMKANSIZI BAŞARAN ADAM PISTORIUS / FOTO GALERİ 
Haberde Pistoriusun kadını hırsız zannederek yanlışlıkla vurmuş olabileceği ifade edildi.       
PISTORIUS GÖZALTINDA
ENCA TV kanalı Pistorius'un evinde 9 milimetrelik bir silah ele geçirildiğini bildirdi. 
Polis sözcüsü Reutersa yaptığı açıklamada kimliği açıklanmayan kadının evde ölü bulunduğunu söyledi ancak detay vermedi. 
Ünlü sporcu sorgulanmak için gözaltına alınırken Amerikan NBC televizyonu, Pistorius'un cinayetle suçlandığını duyurdu. 
KİMLİĞİ AÇIKLANDI
South Africa Press Agency, ölen kişinin Reeva Steenkamp olduğunu doğruladı.

Geçtiğimiz Pazar günü yayınlanan Sunday Times gazetesinde Pistorius'un FHM dergisi modellerinden Steenkamp ile birlikte olduğu yönünde bir haber yer almıştı. 
Ancak ilk açıklamalarda ölenin kimliğine dair bir bilgi yer almamıştı. ATA FARK ATMIŞTI 
BİR ATLETİZM EFSANESİ
İki bacağında da kaval kemiği olmadan dünyaya gelen Pistorius özel bir çift takma bacak yardımıyla koşuyor. Pistorius geçen yıl Londrada hem Olimpiyatlarda hem de Paralimpik Olimpiyatlarında yarışarak bu alanda bir ilk oldu. 
Pistorius, Olimpiyatlarda 400 metrede yarı finale kadar yükseldi. 
Ülkesi Güney Afrika'da bir ulusal simge olarak görülen Pistorius'un dünyada da yüz binlerce hayranı var. 
SUÇ ORANI ÇOK YÜKSEK
Güney Afrika dünyada suç oranının en yüksek olduğu ülkelerden biri. 

Bu nedenle birçok kişi kendini korumak için evinde silah bulunduruyor. Ancak silah ruhsatı almak için çok detaylı bir kontrol sürecinden geçmek gerekiyor.