İran basınından akıl almaz iddia
Fransız ve Türk istihbarat servislerinin Suriye Devlet Başkanı Beşar Esada ve Şam rejiminin diğer önde gelen isimlerine yönelik suikast girişimlerinde bulunduğu yönünde inanılmaz iddiaları ortaya atıldı.
İranın Fars Haber Ajansı ile İngilizce yayın yapan televizyon kanalı Press TVnin internet sitelerinde yer alan haberlere göre, Lübnan merkezli bir haber sitesi olan Asianewsde Suriyeli Hedar Avarakeye ait bir belgesel yayınlandı. 
Belgeselde Suriye güvenlik güçlerinin Türkiye ve Fransanın Esad ile Suriye Dışişleri Bakanı Velid Muallim hakkında suikast planları yaptıkları iddia edildi. 
Habere göre, Daha önce Esad hükümetini devirmeye çalışıp başarısız olan Türk ve Fransız istihbarat kurumları, suikast misyonunu yerine getirmek için bir ortak operasyon hücresi kurdu. Türkiye ve Fransaya Suudi Arabistan, Katar ve ABDden güvenlik güçlerinin de destek verdiği öne sürüldü.  
Türkiye ve Fransanın Suriyede Dışişleri Bakanlığı dahil devlet kurumları bünyesindeki çalışanları tarafına çekmeye çalıştığı, Türklerin Suriye hükümeti bünyesinde çalışan Kürtleri etki altına alabilmek için Kürt partileriyle yakın ilişkisi olan Fransayı da operasyona katmak istediği gibi iddialar da haberlerde yer aldı. 
Suriye güvenlik güçlerinin istihbarat üstünlüğü sayesinde suikast planlarını boşa çıkardıkları da haberde iddia edildi.