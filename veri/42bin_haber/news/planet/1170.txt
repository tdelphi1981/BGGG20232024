İspanyada Türkiye yorumları:Yargılarına güvenmiyorlar
İSPANYAda yayımlanan La Vanguardia gazetesi, Türkiyede pek çok subay ve gazetecinin tutuklandıkları davalarla ilgili iki makaleye yer verdi.
Tutuklu gazetecilerle ilgili ilk yazıda Ergenekon tutuklusu CHP Milletvekili gazeteci-yazar Mustafa Balbayın gazeteye bir mektup gönderdiği belirtilerek, Türklerin ulusal sporu, gazetecileri hapse atmak ifadesi kullanılıyor. Tutuklu askerlerle ilgili yazıda ise laik ordu ile İslami hükümet arasında bir mücadele olduğu öne sürülerek, Bir rejim değişikliği söz konusu.. Başbuğ, günlerini hapishanede geçiriyor deniliyor. 
BAŞBUĞ, GÜNLERİNİ HAPİSHANEDE GEÇİRİYOR
La Vanguardia, Nobel sonrası Orhan Pamukla röportaj yapan, İspanyaın çok satan gazetelerinden, Katalonyanın 1 numarası. Orduyla ilgili ilk makale özetle şöyle: 
İlker Başbuğ günlerini hapishanede geçiriyor. Son kitabı Atatürk üzerine. Cumhuriyet, askerler tarafından kuruldu, kurucusu bir generaldi. Popüler dilde Her Türk asker doğar. Türkiye büyük bir askeri geleneğe sahip bir ülke. Askerlik deneyimini yaşamayan aile yok. Ordu, Türk ulusal kimliğiyle eş anlamlı. Hürriyet gazetesi, 90larda böyle bir başlık atmış. Başbuğ gibi birçok köylü genç için ordu, sınıf atlama aracı olarak işlev gördü. 
BİR REJİM DEĞİŞİKLİĞİ SÖZ KONUSU
Ergenekon, Balyoz davalarına, uzun tutukluluklara dikkat çekilen yazı şöyle devam ediyor: 
Son yıllardaki tutuklamalara ve yargılamalara kadar, on yıllar boyunca Türk ordusu en değerli kurumlardan biriydi. (2007de ordunun popülerliğinin 9.7den, 7.1e gerilediği belirtiliyor) Ordunun omurga kemiği olan laik sınıflarla, 2002de karizmatik lider Tayyip Erdoğan tarafından yönetilen İslami kökenli hükümet arasında bir mücadele var. Türk halkı yargılamalara güvenmiyor. Gülen cemaati bürokrasiden yargıya, emniyet teşkilatına her yerde etkin. Bir rejim değişikliği söz konusu. Bu yargılamalar hükümet karşıtı binlerce kişiyi bir araya getiriyor. Suçlamalarda sahte kanıtlar kullanıldığı ileri sürülüyor.  
TÜRKLERİN ULUSAL SPORU, GAZETECİLERİ HAPSE ATMAK
İkinci yazı, Türkiyedeki tutuklu gazetecilerle ilgili. Türkiye, hapis gazetecilerde dünya lideri ve bunların çoğu Kürt denilen yazıda özetle şöyle deniliyor:
Türklerin ulusal sporu, gazetecileri hapse atmak. 1983te askeri rejimin sona ermesinden beri bugünkü kadar gazeteci hiç bir zaman hapse girmemişti. Başbakan Erdoğana göre ifade özgürlüğünün bir limiti var. Gazetecileri Koruma Komitesi alarm veriyor. Hapistekilerin çoğu Kürt, çünkü terörle bağlantı kuruluyor. Kamuoyuna ileri demokrasiden bahseden Erdoğan, habere erişim hakkını korumak için hiçbir şey yapmıyor. Basına sözle saldırıyor. 
BALBAY MEKTUP YAZMIŞ
Tutuklu milletvekili ve gazeteci Mustafa Balbayın La Vanguardia gazetesine mektup yazdığı belirtiliyor. 4 yıldır tutuklu Balbayın yazdığı mektupta, Avrupa ilk yıllarda AKPyi iyi yorumlayamadı. AKP reformist bir parti gibi görünüyordu. Avrupa yanlısı görünüyordu ama gerçekte öyle değil. ABye üyelik AKP için bir amaç değil, kendi iktidarını pekiştirmek için bir araç sadece dediği aktarılıyor. Balbayın tutuklu yargılanmasıyla ilgili de, Benim notlarımdan yola çıkılarak hazırlanan dijital belgeler dışında hiçbir kanıt yok ellerinde dediği belirtiliyor. Yazı, Gazetecilerin aldıkları notlar bile yargılamalarda kullanılıyor eleştirisiyle son buluyor.