Putini öldürün emri Türkiyeden iddiası
Ukraynada yaklaşık bir yıl önce ortaya çıkarılan ve Rusya ile Çeçenistan Devlet Başkanları Vladimir Putin ve Ramazan Kadirova suikast hazırlığı yaptığı söylenen çetenin emri Türkiyeden aldığı iddia edildi.
Ukraynanın Odessa şehrinde başlayan duruşmada, savcı Anna Zaytseva sanıklardan Adam Osmayeve yönelik suçlamaları sıralarken, Türkiyeyle ilgili iddiaya da değindi. 
Savcı, çeteye Putini gidip öldürün emrinin Türkiyedeki Kafkas kökenli yasadışı bir örgüt tarafından verildiğini söyledi.  
Zaytseva, Osmayevin Türkiyeden emir aldığını yakalandıktan sonra Ukrayna Güvenlik Servisi elemanlarına da itiraf ettiğini belirtti. 
Primorsko mahkemesindeki davada Osmayev, 15 yıl ağır hapis cezası istemiyle yargılanıyor. Suikast planı, 4 Ocak 2012 tarihinde Odessadaki bir evde meydana gelen şiddetli patlamayla ortaya çıkmıştı. Patlamada çete üyelerinden Ruslan Madayev hayatını kaybetmişti. Yaralı ele geçirilen Osmayev ve İlya Penzinin de üyesi olduğu çetenin Putine suikast düzenlemek için Moskovaya götürmek istedikleri bombanın patladığı öne sürülmüştü.