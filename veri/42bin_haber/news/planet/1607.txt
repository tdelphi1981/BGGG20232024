Yunan Başbakanı Samaras geliyor
Başbakan Recep Tayyip Erdoğan ile Yunanistan Başbakanı Andonis Samarasın başkanlık edecekleri ve iki ülkeden çok sayıda bakanların katılacakları 2nci Türk-Yunan Yüksek İşbirliği Konseyi toplantısı, 2010 Mayısında Atinadaki ilk toplantının çok gerisinde bir ortamda ve ikiçubuk yıllık bir gecikmeden sonra yarın İstanbulda yapılacak.
Dün öğle saatlerine kadar resmen açıklanmamakla birlikte 10dan fazla Yunanlı bakan İstanbuldaki toplantıya katılması ve 10dan fazla anlaşma imzalanması bekleniyor. Gerek Dışişleri Bakanı iken (1990-1992) gerekse ana muhalefet lideri iken Türkiye ile ilişkilerde sert politika yanlısı Samaras, iktidara geldiği geçen yıl haziran ayından beri de Yunanistanın Ekonomik Münhasır Bölge (MEB) ilan etmesi konusunu ön plana çıkardı.  

Gündemde neler var 
Yunanistanın MEB ilan etme niyeti: Samaras iki hafta önce Deniz Hukukuna göre MEB ilan etmek, Yunanistanın ne zaman isterse kullanabileceği bir hakkıdır dedi. Yunanistan, geçen hafta da, Yunan kıta sahanlığı içindeki bölgeler için TPAOya arama izinleri verdi diyerek yazılı bir nota ile Türkiyeyi BMye şikayet etti. 
Batı Trakya: Yunanistan, müftülerden sonra imamları da tayin yoluyla belirlemek için bir yasa çıkarttı. Türkiye bu yasaya tepki gösterdi. Geçtiğimiz günlerde ise Batı Trakya Türk Azınlığının görüşü bile alınmadan ekonomik tasarruf çerçevesinde 13 azınlık ilkokulunun faaliyetinin geçici olarak durdurulması için yasa çıkarıldı.  
Atinada cami inşası: Erdoğan geçen şubat ayında Katarda görüştüğü Samarasa Atinada cami inşa edilmesini Türkiyenin üstlenmesini önerdi. Yunan hükümeti bu önerinin kabul edilmediğini, camiyi kendisini inşa ettireceğini açıkladı. 
Heybeliada Ruhban Okulu: Samaras Ruhban Okulunun açılmasını gündeme getirecek. Atina, Türkiyenin bu konuda Batı Trakya Türk Azınlığı için de bazı adımlar atılması istemini kabul etmiyor.  
Terör: Son dönemde Türk medyasında çıkan Türkiyede eylem yapan bazı teröristlerin Yunanistanda eğitim gördüklerine dair haberler üzerine Yunan Hükümeti peşpeşe yalanlamalar açıkladı.  
Kıbrıs: Rum Kesimindeki başkanlık seçimlerinden sonra durum değerlendirilecek.