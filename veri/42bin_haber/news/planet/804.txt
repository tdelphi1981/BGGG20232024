Avusturya'daki Türklerden Lego'ya 'Jabba' tepkisi
Avusturyada Türk gruplar Lego oyuncaklarının Star Wars filmleri için özel olarak tasarladığı bir seride "Jabba the Hutt" karakterinin sarayının Aya Sofyaya benzediğini öne sürerek tepki gösterdi. Yapılan açıklamada, oyuncakların Asyalıları ve Doğuluları hilekar ve suçlu karakterler olarak gösterdiği belirtildi.
Avusturya Türk Kültür Cemiyetinden yapılan açıklamada, Legonun üreticilerinden dini ve kültürel değerlere saygısızlık ettikleri için özür dilemeleri istendi. 
Jabba, ünlü bilim kurgu serisi Star Warsun (Yıldız Savaşları) Return of the Jedi bölümünde serinin sevilen karakterlerinden Han Soloyu tutsak alan, Prenses Leiayı sarayında köle olarak çalıştıran çamur topu benzeri bir kötü karakter. 
Avusturya Türk Kültür Cemiyeti, söz konusu Lego setinde Jabbanın kubbeli ve kuleli bir bina olarak tasarlanan sarayının Aya Sofyaya ve Beyruttaki bir başka camiye benzediğini öne sürdü.     
 Avusturya Türk Kültür Cemiyeti'nin internet sitesinde yer alan karşılaştırmalı bir grafikle de bu iddialar desteklendi. 
Cemiyetin açıklamasında ayrıca saray oyuncağıyla birlikte verilen aksesuar oyuncaklara da tepki gösterilerek, Terörist Jabba the Hutt nargile içip kurbanlarını öldürmekten hoşlanıyor. Jabbanın çirkin fiziğinin ve bütün manzaranın Asyalılar ve Doğuluları hilekar ve suçlu karakterler olarak göstermeye yönelik bir ırkçı önyargı ve vülger imalarla dolu olduğu ortada denildi. 
 