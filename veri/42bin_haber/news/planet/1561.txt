Uçaksavar yok kumanya var
ABD Yönetimi, Suriyeli muhaliflere ölümcül olmayan yardım göndereceğini açıkladı. Dışişleri Bakanı Kerry silah taleplerini reddetti, fakat muhaliflere ilk kez doğrudan yapılacak yardım içinde ABD askerlerine verilen kumanyalar da var.
İTALYAnın başkenti Romada, Dışişleri Bakanlığı konutu Villa Madamada dün düzenlenen Suriye Halkının Dostları Grubu toplantısında ABD, İngiltere, Fransa, Almanya, Türkiye, Mısır, Birleşik Arap Emirlikleri, Katar, Ürdün ve Suudi Arabistan temsil edildi.

60 MİLYON DOLAR YARDIM

ABD Dışişleri Bakanı John Kerry, Suriyede muhaliflere 60 milyon dolar ek yardım sağlayacaklarını ve ilk kez doğrudan, gıda ve ilaç gibi askeri olmayan yardım göndereceklerini açıkladı. Kerry, yardımın aynı zamanda, muhaliflerin, özgürlüğünü yeni kazanan bölgeleri kontrol etmelerine ve aşırı grupların etkilerini azaltmalarına yardımcı olacağını ifade etti. Almanya da Suriyeye insani yardım 5 milyon Euro artırdı. Toplantıdan, mülteci akını nedeniyle büyük yük üstlenen komşu ülkelere destek sözü de çıktı. Reuters, Roma toplantısını boykot etme tehdidi savurup son anda ikna edilen muhalifleri razı etmek için ABDnin Suriye siyasetinde mütevazı bir değişiklik yaptığını yazdı. Ancak Kerrynin, muhaliflerin çelik yelek ve zırhlı araç gibi taleplerini dahi reddetmesinin muhalifleri tatmin etmediği belirtildi. 

BÖLGEDE ASKERİ EĞİTİM

New York Times ise ABDnin muhaliflere askeri eğitim vermeyi de kabul ettiğini yazdı. ABDnin saygın gazetesine konuşan Obama Yönetiminin üst düzey bir yetkilisi, bölgedeki bir üste bir eğitim misyonunun sürmekte olduğunu, bu misyona sağlayacakları katkının Suriye çatışmasına en derin Amerikan müdahalesi olacağını belirtti.  
 