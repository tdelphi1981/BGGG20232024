Çin'de ölü domuz paniği
Çin'deki bir nehirden yaklaşık 3 bin ölü domuz çıkarıldı.
Yetkililer, Şanghay'daki Huangpu nehrinden alınan örneklerde "porcine circovirus" adlı virüse rastlandığını açıkladı. 
Kentin içme suyu kaynaklarından biri olan nehirde tespit edilen virüsün domuzlarda aynı adlı hastalığa sebep olduğu, insan sağlığı açısından olumsuz etkisinin bulunmadığı ifade edildi. Ancak kent sakinleri ve basın yetkililerin açıklamalarına karşın endişeli. 
Kurulan bir komisyonun, domuzların nereden geldiğini araştırdığını ve komşu eyaletlerden gelme ihtimali üzerinde durduğu bildirildi. 
Yerel basın, domuzların Şanghay'ın komşu eyaletleri Ciangsu ve Cıciang'dan geldiğini belirtmişti.