Erdoğan: Ön yargı ile sorunlar çözülmez
Başbakan Recep Tayyip Erdoğan, Yunanistana ön yargı ile hiçbir yere varılmaz nasihatinde bulundu.
Yunan Devlet Televizyonuna (NET) konuşan Başbakan Erdoğan, Türk-Yunan ilişkilerini dezenformasyonlara dayalı bir siyasetten enformasyonlara dayalı bir siyasete çevirmek istediklerini belirterek, ilişkilerde ben dedim, sen dedin zihniyeti olmaması gerektiğini söyledi. 
On yıllık başbakanlığı döneminde, Yunan mevkidaşları Kostas Simitis, Kostas Karamanlis ve Yorgo Papandreuya iyi niyetle yaklaştığını, şimdi de aynı şeyi Andonis Samaras ile de yaptığını kaydeden Erdoğan, Yunan Dışişleri Bakanı Dimitris Avramopulos için de Eski arkadaşımız. Belediyecilikten gelen arkadaşımız diye bahsetti. 
Başbakan Erdoğan demecinde şunları söyledi: 
EGE ANLAŞMAZLIKLARI
Dışişleri heyetleri arasındaki görüşmeler (İstikşafi görüşmeler) devam ediyor. Ara vermek söz konusu değil. Ön yargı ile bir yere varılmaz. Ümidimizi yitirmiyoruz. İyi niyetle yaklaşmak gerek. 
TÜRK-YUNAN İLİŞKİLERİ
İlişkilere art niyetle bakamayız. Yanlışlar yapıldı. Onları düzeltmek zorundayız. Türkiyede on binlerce Rum yaşıyordu. Yunanistana gittiler. Biz onlara dönün diyoruz. Dönsünler. Bunu söylerken de siyasi risk alıyoruz. Ona rağmen dönsünler diyoruz.
 
TÜRKİYE-AB İLİŞKİLERİ
Kıbrıs Rum kesiminin dönem başkanlığında ciddi olumsuz bir dönem yaşadık. Altı ay süreyle hiç müzakere yapmadık. Şimdi İrlandanın dönem başkanlığında ilerleyeceğimizi ümit ediyoruz. ABden 50 yıllık ihmal ve art niyet var. Türkiye, ABden güç almaz, aksine güç katar. 1.5 yılda tam 16 faslı açabiliriz. Altyapımız buna müsait. Bu konuda Yunanistan yanımızda. Umarım bundan sonra da öyle olur. 
KIBRIS KONUSU
AB 2004de verdiği sözleri yerine getirmedi. Doğu Akdenizdeki doğal zenginliklerde Kuzey Kıbrısın ve Güney Kıbrısın hakları eşittir. Böyle olmaması gereken bazı gelişmeler yaşandı. 
YUNANİSTAN EKONOMİSİ
2012 yılında ticaret hacmimiz 5 milyar dolardı. Bunun 3.5 milyar doları Yunanistanın Türkiyeye, 1.5 milyar doları da Türkiyenin Yunanistana ihracatı. Yani Yunanistanın 2 milyar dolar lehine. Biz bunu teşvik ettik. Yunan girişimciler Türkiyedeki, Türk girişimciler de Yunanistandaki özelleştirmelere katılsın. Halklar bundan rahatsız olmamalı. Özelleştirme bir ülke ekonomisi için çok önemli.
  