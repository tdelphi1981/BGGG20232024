Motosikletle Türkiyeye sığındı
Önceki gün Suriye rejiminden kaçarak Türkiyeye sığınan Tümgeneral Cesim El-Şelalin firarıyla ilgili yeni bilgiler ortaya çıktı.
Sınırda kamera karşısına geçip firarını ilân eden ve Suriye Ordusuna çete diyen El-Şelalin, Hatayın Reyhanlı ilçesindeki Cilvegözü Sınır Kapısına kadar nasıl geldiği anlaşıldı. New York Times gazetesinin haberine göre El-Şelal, kaçışını gizlice, haftalar önceden ve tüm ayrıntılarıyla planladı. Suriyeli komutan, muhaliflere göre son derece tehlikeli ve sapa yollardan motosikletiyle geçip, tam dört saat süren yolculuğun sonunda sınıra ulaştı. Muhaliflere göre, generalin kaçışı Esad rejimine yönelik sembolik bir darbe olma özelliği taşıyor.   
Çünkü askeri polis gücünün başı olarak El-Şelalin sorumluluklarından biri ordudan firarları engellemekti. Ayrıca hapishanelerin güvenliğinden sorumlu askeri gücün de başındaydı. Gerçekte generalin firar öncesinde bu yetkisinin ne kadarına sahip olduğu bilinmiyor. Hamadan muhalif komutan Adnan Dayoub, Tepeden tırnağa pisliğe bulaşmış biri. Yarın kahraman olur diye tepkisini ifade etti. Öte yandan Suriyede saf değiştirerek muhaliflerin tarafına geçen son isim Halep Başsavcısı Ahmed El-Nuaymi oldu ve Özgür Suriye Hakimleri Konseyine katıldığını açıkladı.