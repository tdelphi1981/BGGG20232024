Esad'ın adresi Ankara'da
Türk istihbarat birimleri, Suudi Arabistanda yayımlanan El Vatan gazetesinin ortaya attığı, Suriye Devlet Başkanı Beşar Esad ailesi ile birlikte Doğu Akdenizde bir Rus savaş gemisinde kalıyor iddiasını doğrulamadı.
Suriyedeki gelişmelerle ilgili ülke içinde ve dışında tüm istihbarat kanalları açık olan Ankaradaki son yenilenmiş Suriye dosyasında, Beşar Esad yaşamını Şamda sürdürüyor. Ancak güvenlik nedeniyle kimi zaman yer değiştiriyor bilgisi bulunuyor. 
Türkiyenin Suriye konusunda Rusya ile yaptığı değişik seviyelerdeki görüşmelerde de Esadın durumunun ele alındığını belirten yetkililer, Bu görüşmelerde ortaya atılan spekülatif haberler de ele alınıyor. Rusya, birçok kez Esadı kabul etmeyeceğini resmi ağızlardan bize iletti dedi. 
BİR HAFTA İÇİNDE DÖRT SCUD
Türkiyedeki hava savunma sistemine ait radarlar, geçen pazar günü Esad yönetiminin Şamdan Halep civarındaki muhalif mevzileri hedef alan iki SCUD füzesi daha fırlattığını tespit etti. Böylece Suriye Ordusunun son bir haftada ülke içinde fırlattığı SCUD füzesi sayısı dördü buldu. 
Suriye Hava Kuvvetlerine ait uçakların Türkiye sınırı boyunca yaptığı bombardımandan yaralı olarak kurtulan ve Türkiyeye getirilen yaralılardan yedisinin yaşamını yitirdiği öğrenildi. Türkiyede bulunan Suriyeli mülteci sayısı da 154 bini buldu.