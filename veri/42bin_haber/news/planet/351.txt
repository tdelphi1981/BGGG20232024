Geç kalmışlar
Cumhurbaşkanı Abdullah Gülün korumalarından birinin kullandığı casus gözlüğü televizyonlara haber oldu. Bana göre haber olacak bir durum yok ortada. Tam aksine alay konusu olabilir.
Neden mi? Çünkü casus kameraların o kadar çok çeşidi var ki piyasada çerez gibi satılıyor. Cumhurbaşkanı Gülün korumasının kullandığı gözlük kamera en ucuzlarından biri. Danimarkadaki fiyatı şu anda 299 kron.(40 Euro) Normal fiyatı 499 kron (68 Euro) iken ucuzlatılmış, 299 krona satılıyor. 
 
Casus kameraların satışı yasal. Googlede casus kamera ya da Spion Kamera yazıldığında çeşitli firmaların anonslarını görmek mümkün. 
Casus kameralar arasında,  gözlük, kalem, kol saati, anahtarlık, ayna, uzaktan kumandalı helikopter, duvar askısı, masa saati, alarm saat, el lambası, duman alarmı, kapı gözü, iPod, elektrik fişi gibi onlarca çeşidi var. 
Aslında, tüm korumalarda bulunması gereken  bir kayıt malzemesi . Danimarkada bir çok gazetecide casus kameralar mevcut.  
Her yıl casus kameraların kaliteleri de artıyor. Bundan birkaç yıl önce sadece siyah beyaz çekim yapan kameralar şimdi hem yüksek çözülürlü resim ve HD video çekiyor hem de hafızaları artık 2 gigabayttan 32 gigabayta kadar yükselmiş durumda. Örneğin saat kameralar 8 milyon pixel resim ve HD video çekebiliyor.  
Hatırlıyorum da istihbarat servislerinde çalışan arkadaşlar ellerinde bir çanta, çantanın yan kısmında açılan delikten dışarı gören içinde normal bir fotoğraf makinesi ile resim çekiyorlar, sonra o filmi yıkadıklarında çoğu zaman istenilen neticeyi elde edemiyorlardı.   
Oysa şimdi teknik o kadar ilerledi ki, artık casusluk yapmak kolaylaştı. Cumhurbaşkanının korumasında casus gözlük olması televizyon haberlerini izleyenler için ilginç gelmiş olabilir ama benim için geç kalınmış bir uygulama.  
Diyebilirim ki Türkiye bu konuda en az 5 yıl geri kalmış 
Bunları niye yazdım, Cumhurbaşkanımızı koruyanların çok daha iyi teknoloji ile donatılmaları gerektiğini hatırlatmak için. 
Ancak casus kamera alacakları bir konuda  uyarmak istiyorum. Gazeteci yada istihbarat elemanı olmadıkça, insanların izni olmadan görüntüsünü veya resmini çekmek, sesini kaydetmek suçtur. 
Yakında, Başbakanın, bakanların korumalarında da casus kameralar görürsek şaşırmayalım. Öyle sanıyorum ki muhalefet partileri milletvekilleri de yakında meclisteki renkli icraatlarına casus kameraları da eklerler.