Türkiye'den Irak'a Talabani daveti
Hastaneye kaldırılan Irak Cumhurbaşkanı Celal Talabani'nin beyin kanaması geçirdiği ortaya çıktı. Bazı yayın organları, "Celal Amca" lakaplı siyasetçinin hayatını kaybettiğini öne sürdü. Ancak bu iddia Irak Dışişleri Bakanı tarafından yalanlandı. Başbakan Recep Tayyip Erdoğan da iddiaları "uydurma" olarak niteleyerek, Talabani'nin Türkiye'de tedavi edilmesi için davette bulunulduğunu açıkladı.
Beyin kanaması geçirdiği belirtilen 79 yaşındaki Talabani'nin sağlık durumuyla ilgili çeşitli iddialar ortaya atılıyor.  
  Ankara'da "Mam Celal" şoku 
DENGELERİ DEĞİŞTİREBİLECEK GELİŞME  
Yakın çevresinden gelen bilgilere göre, Irak Cumhurbaşkanı Talabaninin geçirdiği beyin kanamasından sonra girdiği ağır koma süreci devam ediyor.   
Dün geceden beri bilincinin kapalı olduğu belirtilen Talabaninin sağlığında bir düzelme olması halinde kapsamlı tedavi  için Almanyaya gönderilmesi yönünde hazırlık yapıldığı öğrenildi. 
Irak Cumhurbaşkanlığı basın bürosundan yapılan son açıklamada ise, Sayın Cumhurbaşkanı'nın sağlık durumu istikrarını koruyor. Cumhurbaşkanı'na yapılan tıbbi tahlil ve diğer kontroller, Cumhurbaşkanı'nın aniden rahatsızlanmasının ve  bayılmasının damarlarındaki sertleşmeden kaynaklandığını gösterdi. Kontroller ve  tahliller sonucunda vücudun, vazifesini normal şekilde sürdürdüğü tespit edilmiştir denildi. 
Reuters'a konuşan üç ayrı hükümet kaynağı da Talabani'nin durumunun kritik ancak stabil olduğunu ifade etti. 
"ÖLDÜ" İDDİALARINA YALANLAMA
Ancak bu açıklamalara rağmen Press TV ve Lübnan televizyonu El Mayadin, Talabani'nin hayatını kaybettiğini iddia etti.  
Irak Dışişleri Bakanı ise El Arabiya'ya konuşarak iddiaları yalanladı. 
Anadolu Ajansı'nın haberine göre, Irak cumhurbaşkanlığı divanı başkanı Nasir el Ani de Talabani'nin vefat ettiğine dair çıkan haberlerin asılsız olduğunu ve Talabani'nin sağlığının istikrarını koruduğunu belirtti. 
Irak Cumhurbaşkanı Basın Danışmanı Barzan Şeyh Osman da Talabani'nin sağlık durumunun iyi olduğunu belirterek, Sayın  Cumhurbaşkanı Talabani'nin sağlık durumu her dakika iyiye gidiyor, bilinci yerinde, konuşabiliyor dedi. Osman AA muhabirine yaptığı açıklamada, Talabani'nin beyin kanaması geçirdiği yönündeki haberleri de yalanladı. 
Talabani'nin partisi Kürdistan Yurtseveler Birliği'nin (KYB) resmi yayın organlarından Gali Kürdistan TV ve Puk Medya internet sitesi ise Talabani'nin durumunun öğleden sonra itibarıyla iyiye doğru gittiğini bildirdi. 
TÜRKİYE'DEN DAVET
Başbakan Recep Tayyip Erdoğan ise Portekiz Başbakanı Pedro Passos Coelho ile düzenlediği ortak basın toplantısında, "Talabani'nin ölümüyle ilgili bize bir şey gelmemiştir. Bunlar uydurmadır" dedi. 
Erdoğan, "Talabani ülkemizde tedavi görmek isterse, eğer ambulans isterlerse hemen jet ambulansımızı göndereceğiz. Başka bir ülkede tedavi görmek isterse her türlü yardımı yaparız. Kendilerine Allahtan şifa diliyorum" diye konuştu. 
TALABANİ'NİN ARŞİV GÖRÜNTÜLERİ / WEB TV 
REAGANI KURTARAN DOKTOR
Talabaninin sağlığı ile yakından ilgilenen isimlerin başında kendi partisi Kürdistan Yurtseverler Birliğine mensup bir politikacı var: Kerkük Valisi Necmettin Kerim. Yıllar önce ABD eski Başkanı Ronald Reaganı kurtaran doktor olarak nam salan  Kerim, başarılı bir nöroşirürji uzmanı.  
ABDde George Washington Üniversitesinde tıp eğitimi alan Kerim, Molla Mustafa Barzaninin de kişisel doktorluğunu yapmıştı.  
Washington Kürt Enstitüsü'nün kurucusu ve başkanı olan, Paris Kürt Enstitüsünde de yönetim kurulu üyeliği yapan Kerim, Mayıs 2011de Kerkük Valisi seçildi. 
KÜRT KAYNAKLARINDA FARKLI AÇIKLAMALAR
Üç dilde yayın yapan Rudaw haber sitesi de Talabaninin durumunun iyiye gittiğini duyurdu. Rudawın haberine göre, hastane kaynakları Talabaninin sağlık durumu ile ilgili bir sorun olmadığını bildirdi. Bazı Kürt ve Arap kurumları ise Talabaninin kalp krizi geçirdiğini iddia etti. Ancak hastane kaynakları bu iddiayı reddederken, Talabaninin damar tıkanıklığı yaşadığını açıkladı.  
Siteye konuşan kaynaklar Talabaninin durumunun iyi olduğunu bildirirken Irak Başbakanı Nuri El Malikinin de Talabaniyi hastanede ziyaret ettiğini belirtti. Sitenin haberine göre, Kuzey Irak Bölgesel Yönetimi Sözcüsü Sefin Dizeyi, bölgenin başkanı Mesut Barzani ve başbakanı Neçirvan Barzaninin, saat saat Talabaninin durumunu sorduğunu açıkladı. 
DÜN AKŞAM HASTANEYE KALDIRILDI
Irak Cumhurbaşkanlığı'ndan daha önce yapılan açıklamada, ülkede uzlaşı ve istikrarın sağlanması için son günlerde çok çaba sarf eden Talabani'nin yorgunluktan kaynaklanan sağlık sıkıntısı sebebiyle dün akşam Bağdat'ta bir hastaneye kaldırıldığı belirtilmişti. 
Son günlerde ülkede yaşanan siyasi kriz ve ülkenin diğer meseleleriyle ilgili Iraklı yetkililerle çok sayıda görüşmelerde bulunan Talabani, bu görüşmelerin sonuncusunu Başbakan Maliki'yle dün akşam yapmış, siyasi kriz ve bu krizden çıkmanın yollarını ele almıştı. 
Talabani, Almanya'da üç ay tedavi gördükten sonra Eylül ayında Irak'a dönmüştü.