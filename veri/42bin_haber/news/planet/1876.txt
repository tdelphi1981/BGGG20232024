First Lady'den Başkan Yardımcısı'na hepsi hack'lendi
Aralarında ABD Başkanı Barack Obamanın eşi Michelle Obama ve Başkan Yardımcısı Joe Bidenın da bulunduğu birçok ünlü ve etkili ismin mali bilgilerinin hacklenerek internette yayınlandığı iddia edildi. Ancak ülke basınında bunun bir şaka olabileceği yorumları da yapılıyor.
Hacker olduklarını iddia eden kişilerin bir internet sitesine yükledikleri bilgiler arasında Sosyal Güvenlik numaraları, kredi raporları, eski adresler ve kişisel banka bilgileri yer alıyor. 
Sitede Michelle Obama'nın adına tıklanınca, "Suç bizde değil kocanda Michelle, biz seni hala seviyoruz" şeklinde bir ifadeyle başka sitelere linkler yer alıyor. 
First Lady Michelle Obamanın kredi raporunu, Sosyal Güvenlik numarasını ve telefon numaralarını yayınladıklarını iddia eden hackerların listesinde, Başkan Yardımcısı Biden, Dışişleri eski Bakanı Hillary Clinton, FBI Direktörü Robert Mueller, Adalet Bakanı Eric Holder ve Alaska eski Valisi Sarah Palin de bulunuyor. 
Biden ve Clintonla ilgili bilgilerde kredi raporları yer almıyor ancak açık adresleri ve diğer hassas bilgiler var. 
BIDEN'I ARADILAR DELAWARE ESNAFI ÇIKTI
ABC Newsün haberinde, kanalın muhabirlerinin Bidena ait olduğu belirtilen numaralardan birini aradığı ancak karşılarına Delawarede bir iş yerinin çıktığı belirtildi. 
Adalet Bakanlığından bir sözcü, Haberler konusunda bilgimiz var, FBI durumu araştırıyor derken, Gizli Servis yetkilileri durumdan haberdar olduklarını söylemekle yetindi. 
KARDASHIAN, KUTCHER, HILTON
Listenin bulunduğu sitede ayrıca Kim Kardashianın otomobilinin aylık taksitlerinin ne kadar olduğu, Ashton Kutcherın kredi kartı ekstresi ve Paris Hiltonun kredi raporu gibi belgelerin de yayınlandığı iddia edildi. 
Beyonce, Jay Z, Mel Gibson, Britney Spears, Hulk Hogan, Arnold Schwarzenegger ve Donald Trump da hackerların ya da şakacıların kurbanı olan diğer ünlüler. 
Mel Gibsonın menajerinden yapılan açıklamada ünlü aktörün hesaplarının hacklenip hacklenmediğini teyit edemedikleri belirtildi.