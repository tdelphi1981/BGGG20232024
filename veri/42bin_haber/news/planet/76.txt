Chicago taktiği zafer getirdi
ABD, nefes kesen bir yarışın ardından seçimini yaptı. Cumhuriyetçi rakibi Mitt Romney'den yaklaşık 100 delege fazla kazanarak 303'ü bulan Obama, bu zaferi, geçen seçimde olduğu gibi Chicago'dan yakın arkadaşı stratejist David Axelrod koçluğunda kapı kapı dolaşan gönüllü ordusuna borçlu.
ABD'de ikinci kez başkanlığa seçilen Barack Obama, son olarak Colorado, Nevada ve Virginia eyaletlerini de kazanarak, delege sayısını 303'e çıkardı. 
Böylece Beyaz Saray'daki koltuğunu koruyabilmesi için gerekli olan 270 delegelik barajı rahatlıkla aşarak ABD'nin 45'inci başkanı olan Obama, 50 eyaletten 25'inin ve Washington DC'nin seçici delegesini kazandı. 
  ABD SEÇİMİYLE İLGİLİ HER ŞEY  
Obama'nın ülke genelindeki oy oranı şu an itibarıyla yüzde 50. Toplam 206 delege kazanan Romney ise yüzde 48'de kaldı. 
CHICAGO'LU ARKADAŞTAN TAKTİK 
İkinci kez başkan seçilen Obama zaferini, 2008 seçimlerinde kullandığı "ground game" (saha çalışması) taktiğine borçlu.  
Chicago'dan yakın arkadaşı stratejist David Axelrod koçluğunda çalışan bir gönüllü ordusu kapı kapı dolaşarak, Demokratlara oy kazandırdı.  
FLORIDA HARİÇ TÜM EYALETLER BELLİ OLDU 
Obama'nın kazandığı eyaletler ve delege sayıları şöyle: 
New York 29, California 55, Illinois 20, Pennsylvania 20, Ohio 18,  Michigan 16, New Jersey 14, Virginia 13, Washington 12, Massachusetts 11, Minnesota 10, Maryland 10, Wisconsin 10, Colorado 9, Connecticut 7, Oregon 7,  Nevada 6, Iowa 6, New Mexico 5, Maine 4, Rhode Island 4, Hawaii 4, New Hampshire  4, Vermont 3, Delaware 3. Obama aynı zamanda, eyaletlerden farklı bir statüye  sahip 3 delegeli başkent Washington DC'de de galip geldi. 
Romney'nin 206 delege kazandığı eyaletler ve delege sayıları ise şöyle: 
Teksas 38, Georgia 16, Kuzey Carolina 15, Arizona 11, Tennessee 11,  Indiana 11, Missouri 10, Güney Carolina 9, Alabama 9, Kentucky 8, Louisiana 8,  Oklahoma 7, Arkansas 6, Mississippi 6, Utah 6, Kansas 6, Batı Virginia 5,  Nebraska 5, Idaho 4, Montana 3, Kuzey Dakota 3, Güney Dakota 3, Wyoming 3, Alaska. 
Seçim sonuçları kesinleşmeyen tek eyalet Florida. Bu eyaletteki delege sayısı 29. 
  İŞTE HÜRRİYET DÜNYASI FARKIYLA DAKİKA DAKİKA SEÇİM GECESİ  
KRİTİK EYALETLE GARANTİLEDİ 
Seçimler öncesi en kritik eyalet olarak görülen Ohio, beklenildiği gibi kazananı belirledi. TSİ 06.15 sularında Ohio'yu kazanması kesinleşen Obama, başkanlık koltuğunda kalmayı da garantiledi. 
Obama, Chicago'daki seçim karargâhında yaptığı zafer konuşmasında ABD'yi daha ileri götüreceğine ve Beyaz Saray'a daha güçlü bir başkan olarak dönmeye söz verdi. 
MEVLANA GİBİ MESAJ VERDİ 
Obama, "Gay misiniz, heteroseksüel misiniz, zengin misiniz, yoksul musunuz, yaşlı mısınız, genç misiniz, ABD için hiç farkı yok" ifadesini kullandı. 
İŞTE OBAMA'NIN ZAFER KONUŞMASI 
OBAMA'NIN KONUŞMASINI BÖYLE BEKLEDİLER / WEB TV 
  SEÇİMLER TÜRKİYEYİ NASIL ETKİLEYECEK  
ROMNEY'DEN DUYGUSAL KONUŞMA 
Seçimleri Boston'dan takip eden Romney ise sonuçların kesinleşmesinin ardından Cumhuriyetçilere hitaben yaptığı konuşmada yenilgiyi kabul etti. 
Eski Massachusetts Valisi, eşi Ann Romney'yi göstererek, "Hayatımın aşkı eşime teşekür ederim. Çok iyi bir First Lady olurdu" diyerek, hayal kırıklığını dile getirdi. 
KONGRE'DE "ÇİFT BAŞLILIK" SÜRÜYOR 
ABD'de başkanlık seçiminin yanı sıra Kongrenin iki kanadından biri olan 435 üyeli Temsilciler Meclisi için verilen yarışta, çoğunluk yine Cumhuriyetçilerde kaldı. 
Üçte biri yenilenen Senato'da ise 33 sandalye için seçimler yapıldı. Seçimlerin ardından Demokratlar da Senato'daki üstünlüğünü korudu. 
  OBAMA'DAN BİR REKOR DAHA 
YÜZ BİNLERCE KİŞİ...  
PENNSYLVANIA'DA TUHAF OLAY: OBAMA'YA OY VER, ROMNEY'YE YAZSIN 
  OBAMA KAZANMIŞ BİZE NE FAYDASI OLACAK  
  
 