Hollanda'da Türkçe konuşma yasağı
2004 yılında Türkçe derslerinin arşive kaldırıldığı Hollanda'da şimdi de okullarda Türkçe konuşmak yasaklandı. Okul bahçesi, koridorlar, sınıf ve okul kantinlerinde Türkçe konuşan öğrenciler okul kurallarını ihlal ediyor gerekçesiyle okuldan uzaklaştırılıyor. Müdür Piet van Dijk, öğrencilerin Hollandaca'yı daha iyi öğrenmeleri için Türkçe yasağının doğru bir yol olduğunu söyledi.
Hollanda'daki okullara Türkçe konuşma yasağı getirildi. 2004 yılında Türkçe dersinin kaldırıldığı Hollanda'daki okulların bahçesinde, koridorda, sınıf ve kantinde Türkçe konuşmak yasaklandı. Yasağa uymayan öğrenciler, üç kez ikaz edildikten sonra okul kurallarını ihlal ediyor gerekçesiyle okuldan uzaklaştırılıyor.  
"YASAĞA UYMADIM"  
Amsterdam Cosmicus Montessori Lisesi öğrencilerinden Denizhan Murat Üresin, okul yönetiminin aldığı Türkçe konuşma yasağına uymadığı gerekçesiyle okuldan atıldığını iddia etti.  
Üresin, Okulumuzda yaklaşık 500 öğrenci var. Bu öğrencilerin yüzde 70i Türk. Okul yönetimi okul saatleri içerisinde okul bahçesi, koridorlar, sınıflar ve kantinde Türkçe konuşulmasını yasakladı. Ben de bu yasağa karşı çıktım. Hollanda okul yönetmeliğinde ana dilinizi konuşamazsınız diye bir madde yok. Yasağa uymadım. Beni birkaç kez ikaz ettiler. Hatta müdürümüz okulda, okul saatleri içerisinde Türkçe konuşmayacağıma dair bana bir belge imzalatmaya kalkıştı. Ama ben o belgeyi imzalamadım. Sonunda da beni okuldan attılar. Hukuki yollardan hakkımı aramaya başlayacağım. Ana dilim Türkçe için mücadelem devam edecek dedi.  
 Türkçe yasağına Hurriyet.com.tr okuru da 'hayır' dedi. 
Ana dilini konuştuğu gerekçesiyle oğlunun okuldan atılmasına isyan eden anne Gamze Sibel Uzun ise, Okul yönetimi evimize iki öğretmen gönderdi. Her iki öğretmen de evde oğluma, Denizhan okulumuzda Türkçe konuşma yasak. Bu kurala uyma mecburiyetindesin dediler. Bu şekilde oğlumun eğitim hakkını elinden aldılar, buna hakları yok diye konuştu. 
"TEK SEBEP TÜRKÇE KONUŞMASI DEĞİLDİR" 
Okulda Türkçe yasağını öğrencilerin Hollandaca'yı daha iyi öğrenmesi açısından olumlu bulduğunu söyleyen Cosmicus Montessori Lisesi Müdürü Piet van Dijk, Hollandanın resmi dili Hollandaca'dır. Evet okul saatleri içerisinde okulumuzda sadece Hollandaca konuşulmasını istiyoruz. Böyle bir yasağı sadece biz koymadık. Bizim gibi yasak getiren Hollanda genelinde bir çok okul var. Denizhan, sadece Türkçe konuştuğu için bu okuldan atılmamıştır. Şimdilik bu konuda fazla bir açıklama yapmak istemiyorum dedi. 
 Denizhan Murat Üresin ve annesi