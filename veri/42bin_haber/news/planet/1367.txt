AİHM'den evlat edinmek isteyen eşcinsel çiftlere iyi haber
Avrupa İnsan Hakları Mahkemesi (AİHM), Avusturya aleyhine verdiği bir ihlal kararıyla, eşcinsel çiftlerin evlat edinmesini kolaylaştıran bir uygulamaya olanak sağladı.
Avusturyalı 45 yaşlarındaki iki eşcinsel çift kadının başvurusunu değerlendiren AİHM, kadınlardan birisinin 17 yaşındaki oğlunu, diğer kadının da yasal olarak evlat olarak edinmesine onay verdi. 
Avusturya'da resmen evli olmasa bile, heteroseksüel çiftlerden birisinin çocuğunu diğer hayat arkadaşı da evlat edinebiliyor. 
AİHM gerekçeli kararında, eğer heteroseksüel çiftler evlenmese bile bu hakka sahip olabiliyorsa, eşcinsel çiftlerin de bu konuda aynı yasal hakka sahip olması gerektiğine hükmetti.