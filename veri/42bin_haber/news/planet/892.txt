İngiltere'den göçmenlere karşı ilginç önlem
Bulgar ve Rumen vatandaşlarının 2014'ten itibaren AB ülkelerine özgürce yerleşip çalışabilecek olmaları, İngiliz hükümetini bir dizi önlem paketini tartışmaya itti. Alınması düşünülen önlemlerin amacı "İngiltere'nin taşı toprağı altın" imajını yıkmak.
Guardian gazetesinin haberine göre, İngiliz bakanlar, kontrollerin kalkmasının ardından Bulgaristan ve Romanyadan gelebilecek göçmenlere yönelik negatif bir reklam kampanyası başlatmayı düşünüyor. 
İngiltereye gelmeyin mesajı verilecek reklamlarda, olası göçleri engellemek için İngiltere'nin sürekli yağmurlu olduğu ve iş imkanlarının kısıtlı olduğu gibi kötü özelliklerinin ön plana çıkarılması planlanıyor.  
Haberde açıklamalarına yer verilen bir İngiliz bakan, bu reklam kampanyası sayesinde İngiltere'de caddelerin altınla kaplı olduğu izlenimini değiştirmeyi ümit ettiklerini söyledi. 
DİĞER ÖNLEMLER 
İngiliz hükümetinin ele aldığı önlemler paketinde, AB göçmenlerinin kamu hizmetlerinden faydalanmasının zorlaştırılması ve üç ay içinde iş bulamamaları halinde sınır dışı edilmeleri gibi uygulamalar da bulunuyor. 
Gazeteye konuşan bir başbakanlık kaynağı ise, "Bazı önlemler üzerinde tartışıldığı doğru. Ancak ele alınan şeyler konusunda şu an yorum yapmayacağız. Bu devam eden bir süreç. Zamanı gelince bazı önerilerde bulunacağız" dedi. 
İNGİLİZ VATANDAŞI OLMAK İÇİN YENİ SINAV