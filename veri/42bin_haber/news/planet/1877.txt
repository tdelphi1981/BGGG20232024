Ab-ı şarap
ABDdeki Harvard Üniversitesi biliminsanları, kırmızı şarapta bulunan resveratrol adlı enzimden üretilen yeni bir ilacın, 5 yılda geliştirilerek, insan ömrünü 150 yıla uzatabileceğini iddia etti.
İngiliz Daily Mail gazetesinin haberine göre, ecza devi GlaxoSmithKlineın kanser, diyabet ve kalp hastaları üzerinde test ettiği yeni ilaç, vücuttaki yaşlanma karşıtı mekanizmaları tetikleyerek hem yaşa bağlı hastalıklara yakalanma riskini azaltıyor, hem de doğal yaşam süresini uzatıyor. 
Enzim, vücuttaki SIRT1 adlı proteinin faaliyetini artırarak kilo kaybına neden olmadan, dengeli beslenme ve sporun olumlu etkilerini vücuda kazandırıyor. 
Yaklaşık 10 yıldır devam eden araştırmalarda büyük aşama kaydedildiğini söyleyen Harvard Üniversitesi Genetik Profesörü David Sinclair, Eczacılık tarihinde şimdiye kadar, vücudun doğal bir enziminin daha hızlı çalışmasını sağlayan ilaç üretilmemişti. Bazılarımız 150 yaşına kadar yaşayabilir. Ama araştırmalar sürmezse o noktaya ulaşamayız dedi. 
İlacın ayrıca kanser ve diyabet de dahil 20ye yakın hastalığa karşı koruma sağladığı iddia edildi.