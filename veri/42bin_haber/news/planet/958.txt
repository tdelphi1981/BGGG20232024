Yemin töreninden bir hafta sonra vuruldu
Bir hafta önce ABD Başkanı Barack Obamanın Washingtondaki yemin töreninde, okuduğu lisenin bandosuyla görev alan 15 yaşındaki Hadiya Pendleton dün vurularak öldürüldü.
Chicagoda bir parkta arkadaşlarıyla vakit geçirdiği sırada kurşunların hedefi olan genç kız polisin bildirdiğine göre bir çete üyesi tarafından vuruldu.  
12 kişilik arkadaş grubuyla parkta olduklar sırada çitlerden atlayarak grubun üstüne doğru koşan bir kişinin açtığı ateş sonucu Pendleton ile birlikte sınıf arkadaşı Lawrence Sellers da vuruldu. Genç kızın sırtına isabet eden kurşunla hayatını kaybettiği olayda, arkadaşı Seller hastanede tedavi altına alındı.  
Polis, gençlerin bulunduğu parkın çete üyelerinin uğrak mekanı olduğunu ve saldırganın gençleri çete üyesi sandığı için ateş açtığının düşünüldüğünü açıkladı. 
Pendleton için hukukçulardan ünlülere kadar çok sayıda insan Twitterdan üzüntülerini dile getirdi. Bir türlü önüne geçilemeyen silahlı saldırı olaylarına tepkilerin gittikçe arttığı ABD'de, pek çok kişi #HadiyaPentleton ve #NowIsTheTime hashtagleriyle yorumlarını paylaştı.