Herkes buraya gömülmek istiyor
Almanyanın Münih kentinde bazı ünlüler ölünce nereye gömülmek derdine düştü. Çünkü ünlülerin mezarlığı olarak bilinen Bogenhausen Mezarlığında sadece tek yer kaldı.
Son yer de verilince 9uncu yüzyıldan beri mezarlık olarak kullanılan St. Georg Kilisesinin bahçesine artık kim olursa olsun defin yapılamayacak. 
Toplam 208 mezar yeri bulunan ünlüler mezarlığına gömülmek için sadece ünlü olmak de yeterli değil. Ana kriterlerden bir tanesi mezarlık bölgesine yakın bir bölgede en az 30 yıl ikamet etmiş olmak ve Münih kentine yararı dokunmuş önemli işler yapmış olmak. Şartlar ağır olunca mezarlıkta yer bulmak da o kadar kolay olmuyor.  
MÜZE GİBİ 
Ünlü İtalyan yönetmen Antonioninin Hollywood yıldızı Jack Nicholson ile Yolcu filmini çekerken doğal plato olarak kullandığı mezarlıkta kimler yok ki; rejisör Rainer Werner Fassbinder, yazarlar Erich Kaestner, Oskar Maria Graf, astronot Johann von Lamont, medya imparatoru Hubert Burdanın genç yaşta hayatını kaybeden oğlu Felix Burda ilk akla gelen isimler. Son olarak dünyaca ünlü film yapımcısı Bernd Eichingerin defnedildiği mezarlıkta kala kala sadece tek yer kaldı. 
Şimdi Münihli ünlüler son mezarlık yerini alabilmek için yarış içine girmiş durumda. Mezar yerinin taliplisine verilmesi için baş sorumlu olan Anakent Belediye Başkanı Christian Udenin telefonları susmuyor.  
İsar Nehri kenarındaki hafif yüksekçe tepenin üzerine kurulu tarihi mekanda ebedi uykuya dalmak isteyenler, ne kadar lobi faaliyeti varsa devreye sokmuş durumda. Ude başkanlığında toplanacak olan konuyla ilgili belediye komisyonu, son mezar yerinin kime ait olacağı hakkında nihai kararı verecek.  
Nezaketen başkana da  Eğer isterseniz, size öncelik verelimdiye sorulmuş, fakat yakında belediye başkanlığını bırakıp meclise girme planları yapan Christian Udenin cevabı net olmuş: Ben Schwabingliyim ve öyle de kalacak. (Schwabing Münihin başka bir semtinin adı)