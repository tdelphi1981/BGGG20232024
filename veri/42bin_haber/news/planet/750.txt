O anı annesine yazdığı mektupta anlatmış
Bulgaristanda üyelerinin çoğunluğunu Türklerin oluşturduğu Hak ve Özgürlükler Hareketinin (HÖH) önceki gün yapılan kurultayında, genel başkanlığı bırakmaya hazırlanan Ahmet Doğana saldırı girişiminde bulunan Türk kökenli Oktay Enimehmedov, sorgusunda eylemi yalnız planlayıp gerçekleştirdiğini söyledi.
Bulgaristan İçişleri Bakanlığı psikoloğu Nedelko Stoyçev, HÖH Gençlik Kolları üyesi olan sabıkalı üniversite öğrencisinin, olaydan önce annesine bıraktığı mektupta, Doğanı öldürmeyeceğim. Sadece bir ders verip dokunulmaz olmadığını ona göstereceğim. Eylem sırasında beni öldürebilirler. Senden özür dilerim diye yazdığını açıkladı. 
SALDIRGAN KÜRSÜYE BÖYLE GELMİŞTİ / FOTO GALERİ 
TABANCADA ÜÇ MERMİ 
Emniyet müdürü Valeriy Yordanov, saldırı sırasında tutukluluk yapan gaz tabancasından üç mermi çıktığını, ama silahın öldürücü olmadığını ve ancak ağır yaralanmaya neden olabileceğini doğruladı. Bu nedenle cinayete teşebbüs yerine holiganizmden yargılanacak Enimehmedovun altı yıl hapisle kurtulması bekleniyor. 
  
  SİLAH BÖYLE TUTUKLUK YAPMIŞTI 
  
  
YENİ LİDERDEN ÇAĞRI
Doğan'ın HÖH kurultayında beklendiği gibi görevi bıraktığını açıklamasının ardından partinin yeni lideri seçilen milletvekili Lütfi Mestan, söz konusu suikast girişiminin arkasındaki siyasi kişiliğin açıklanmasını istedi. Mestan, Yetkili organlar bunu yapamazsa işlenen suçun sorumluluğunu kendi üzerine alacaklar dedi. 
Bulgaristan ulusal televizyonu, 28 yılını parti çalışmalarına ayıran eski başkan Doğan'ın 'fahri üye' olarak HÖH'e katkı sağlamaya devam edeceğini bildirdi. 
Anadolu Ajansı'nın haberine göre, internet paylaşım ağları üzerinden oluşturulan 3 bin kişilik  bir grup Doğan'a saldıran 25 yaşındaki Enimehmedov'a feci şekilde döven delegelerin mahkemeye verilmesi talebinde bulundu. Enimehmedov'un yargılanmasını da destekleyen grup üyeleri, talepleriyle ilgili imza kampanyası açarak bir gecede bine yakın imza topladı. 