Rusya Dışişleri'nden Esad haberine yalanlama
Rusya Dışişleri Bakanlığı, Bakan Yardımcısı Mikhail Bogdanov'un Suriye'yle ilgili dün yaptığı bildirilen açıklamasını yalanladı.
Reuters ve AFP gibi haber ajanslarının Rus ITAR-TASS ve RIA Novosti'ye dayandırarak geçtikleri haberlerde Bogdanov'un, Suriyede muhaliflerin zafere ulaşma ihtimalinin göz ardı edilemeyeceğini, Esad hükümetinin güç kaybetmekte olduğunu söylediği bildirilmişti. 
Associated Press ise bugün Suriye Dışişleri Bakanlığı'nın Bogdanov'un böyle bir şey söylemediği yönünde açıklama yaptığını bildirdi. 
Bakanlık'tan yapılan açıklamada, Bogdanov'un son zamanlarda herhangi bir açıklama ya da özel söyleşi yapmadığı belirtilerek, Dışişleri Bakanı Yardımcısı'nın dün yaptığı konuşma sırasında sadece Suriye muhalefetinin vaziyetine değindiği bildirildi. 
Rusya'dan daha önce de Esad yönetimiyle ilgili benzer açıklamalar gelmiş, daha sonra bu açıklamalar yalanlanmış ya da konuşan kişilerin şahsi görüşleri olarak nitelendirilmişti. 
RUS DİPLOMAT NE DEMİŞTİ?
Bogdanov, Suriyede rejim ve hükümet her gün biraz daha fazla alanın kontrolünü yitiriyor. Maalesef Suriye muhalefetinin zaferi göz ardı edilemez diye konuşmuştu. 
Aynı zamanda Rusyanın Ortadoğu temsilcisi olan Bogdanov, Moskovanın gerekli hallerde Suriyedeki Rusya vatandaşlarının tahliyesi için hazırlık yaptığını da belirtmişti. 
Bogdanovun bu sözleri Suriyede Mart 2011den bu yana devam eden çatışmalar boyunca Rusyadan bu yönde gelen en net açıklama olarak değerlendirilmişti.