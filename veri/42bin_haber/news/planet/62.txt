DHKP-C üyeleri mahkeme önünde
Yaşları 30 ila 50 arasında değişen, ikisi Türk asıllı 15 DHKP-C üyesi, Fransa'nın başkenti Paris Ağır Ceza Mahkemesi'nde yargılanıyor.
Türkiyenin yanı sıra Avrupa Birliği tarafından da 'terör örgütü' olarak nitelendirilen DHKP-Cye, dergi satarak mâli destek sağlama, yardım ve yataklık etme suçlarından yargılanacak olan 15 kişi aynı zamanda, merkezi Fransa'nın başkenti Paris'te olan Anadolu Kültür ve Yardımlaşma Derneği üyesi. 
2008 yılında Belçika'da DHKP-C militanlarına karşı yapılan bir dizi mahkemenin ardından çeşitli cezalara çarptırılan örgüt üyelerinin bir kısmı Fransa'ya geçmiş ve bunun üzerine Fransız polisi bir soruşturma başlatmıştı. 
Fransa'ya gelen örgüt üyelerinin sık sık ziyaret ettiği, merkezi Fransa başkenti Pariste bulunan Anadolu Kültür ve Dayanışma Derneği takip altına alınmış ve derneğin asıl amacının DHKP-C için dergi satmak yolu ile para toplamak olduğu ortaya çıkmıştı. 
Dergi satışından gelen bu gelire bir de yapılan konserler ve her sene 1 Mayısta Paris'te açılan dernek standı eklenerek elde edilen gelir Türkiye'deki DHKP-C merkezine aktarılarak örgüte 100 binlerce euro gelir tedarik ediliyordu.  
Üç hafta sürecek olan mahkemeden sanıklara 10 seneye varan ağır hapis cezaları verilebileceği gelen haberler arasında. 
Sanıkların avukatları ise, iddianamenin sadece Türkiye'den gelen ve objektif olmayan bilgilere dayandığını ve toplanan paranın Türkiye'ye gönderildiğine dair hiçbir delilin bulunmadığını söyleyerek, insan hakları koruyucusu müvekkillerimiz düşünce suçu isledikleri için mahkeme önünde açıklamasını yaptılar.