Şike şifreleri dünya basınında
Amerikan haber ajansı Associated Press, Türkiye ve Hırvatistan'daki şike davalarında ortaya çıkarılan şifreleri yayımladı. Ajans ayrıca, "Türkiye'deki şike davası, yolsuzluğun tepeden başladığını gösteriyor" başlıklı haberinde, Fenerbahçe Başkanı Aziz Yıldırım'a yöneltilen suçlamalara da geniş yer verdi.
Şike yaptığı için hapis yatan Hırvat futbolcu Mario Cizmek'le röportaj yapan ajans, 37 yaşındaki eski futbolcunun trajik yaşam öyküsünü gözler önüne sererken, hem Hırvatistan'da hem de Türkiye'deki şike iddianamelerinden çıkan şifreli tabirleri hatırlattı. 
Haberde, Hırvatların şifre belirlerken yemek, kadın ve arabalarla ilgili kelimeler seçtiği belirtilirken, Türkiye'de ise tarım ve inşaat terimlerinin kullanıldığı ifade edildi. 
İşte Hırvatistan'daki şike şifreleri: 
Dört çeker: Sonucu bağlanmış, sağlam maç. 
Kızlar: Polisler için kullanılan tabir. "Peşimizde iki kız var." 
Anahtarlar: Futbolculara yapılacak ön ödeme. "Arabayı anahtarlar olmadan satmıyorlar." 
Kulen (Hırvat salamı): Bin euroluk meblağ için kullanılıyor. 
Mercedes: Satın alma süreci devam eden maçlar. "Mercedes hâlâ mağazada." 
Passat: Bağlanmış maç. "Passat hazır. Alabilirsin." 
Paprika (Kırmızı biber): Maç öncesi verilen rüşvet. 
Ajans, Türkiye'deki şifreleri ise şöyle sıraladı: 
 Cizmek'in, Croatia Sesvete'de forma giyerken takım arkadaşlarıyla birlikte şike yaptığı tespit edilmişti. 
İnşaat halindeki binalar: Satın alma sürecindeki maçlar. 
Sulanan tarlalar: Futbolcu veya hakemlere ödeme yapılması. 
Sahadaki işçiler: Futbolcular. 
Sürmek, ekmek, dikmek: Kulüplerin maçları ayarlamak için sarf ettiği çabalar. 
Associated Press'in hazırladığı şike dosyası kapsamında, "Suzan Fraser ve Nesha Starcevic" imzasıyla yayımlanan bir haberde ise Türkiye'deki şike soruşturması konu alındı. 
"Türkiye'deki şike davası, yolsuzluğun tepeden başladığını gösteriyor" başlıklı haberde, 1998 yılında başkanlık koltuğuna oturan Aziz Yıldırım'ın Fenerbahçe'yi birçok branşta başarıdan başarıya koşturduğu ancak 3 Temmuz süreciyle birlikte zor günler geçirdiği belirtildi.
 
  
  
  
 