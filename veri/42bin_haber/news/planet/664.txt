Üvey anne aşkına neonazi babasını öldürdü
ABDde iki yıl önce henüz 10 yaşındayken uyumakta olan babası Jeff Hallu vurup öldüren çocuk suçlu bulundu.
Mahkeme 12 yaşındaki Joseph Hallun bu suçun ne anlama geldiğinin farkında olduğuna ve suçu bilerek işlediğine karar verdi. Küçük çocuk 23 yaşına gelene kadar ıslahevinde tutulacak. 
Savunma, çocuğun şiddet ortamında yetiştiğini, dolayısıyla silah taşımayı ve birilerini öldürmeyi meşru gördüğünü iddia etti. Buna göre çocuk, yıllardır gördüğü şiddeti sona erdirmek için tetiğe basmıştı. 
Ancak şiddet iddiasının jüriyi yanıltmaya yönelik bir iddia olduğu öne sürüldü. Ayrıca küçük çocuğun, üvey annesine çok düşkün olduğu, babasını bu birlikteliği bitirmek istediği için öldürdüğü de iddia edildi. 
32 yaşındaki Jeff Hall, ABDnin en büyük neonazi hareketlerinden biri olan Ulusal Sosyalist Hareketinin (NSM) Çavuşu ve Bölgesel Direktörüydü.  
TÜRKİYE'DE OLSA 
Türk Ceza Kanununa göre, suçun işlendiği tarihte oniki yaşını doldurmamış olan çocukların ceza sorumluluğu bulunmuyor ve haklarında ceza kovuşturması yapılamıyor. Ancak çocuklara özgü güvenlik tedbirleri uygulanması söz konusu olabilir.