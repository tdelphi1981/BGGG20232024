Rusya'dan Çin'e kutlama mesajı
Rusya Başbakanı Dimitriy Medvedev, Çin Komünist Partisi (ÇKP) Genel Sekreteri seçilen Şi Cinping'e kutlama mesajı gönderdi.
Çin halkının, ÇKP'nin liderliği altında sosyo-ekonomik, bilim, kültür ve diğer alanlarda önemli gelişim kaydettiğini söyleyen Medvedev, Çin'in uluslararası alandaki konumunun da ciddi anlamda güçlendiğini belirtti. 
Medvedev mesajında, Şi ile aktif işbirliğine hazır olduğunu vurgularken, ülkeler arasındaki işbirliğinin de kuvvetlendirilmesi için çalışacağını kaydetti. 
Çin siyasi tarihinin en önemli kongrelerinden biri olarak nitelendirilen Çin Komünist Partisi'nin (ÇKP) 18. Ulusal Kongresi'nin ardından ÇKP Merkez Komitesi, Devlet Başkanı Yardımcısı Şi Cinping'i ÇKP Genel Sekreteri olarak seçmişti.