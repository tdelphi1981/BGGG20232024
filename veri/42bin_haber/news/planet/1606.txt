Obama: Diktatör değilim
ABDde güçler ayrılığının dramatik bir örneği yaşandı. Başkan Obama, Kongredeki Cumhuriyetçileri ikna edemeyince 85 milyar dolarlık zorunlu bütçe kesintisi devreye girdi.
ABD yasaları, bütçe açığının belirli bir sınırı aşması halinde devleti derhal tasarruf önlemleri almaya zorluyor. Sequester (müsadere) olarak bilinen bu süreç dün resmen başladı. ABD Başkanı Barack Obama, günlerce uğraşmasına rağmen Kongredeki Cumhuriyetçileri ikna edemeyince 85 milyar dolarlık bütçe kesintisine imza atmak zorunda kaldı. 
  MISTER SPOCK GAFI  
CUMHURİYETÇİLER İNAT ETTİ 
Obama şok niteliğindeki bu âni kesintiler yerine akıllı tasarruflar önermiş, orta ve dar gelirliler zarar görmeden de bütçe açığının kapatılabileceğini savunmuştu. Ancak Temsilciler Meclisinin Cumhuriyetçi Başkanı John Boehner ile Cumhuriyetçilerin Senatodaki azınlık grubu lideri Mitch McConnell, Obamanın çözüm paketine onay vermedi. Bu gibi durumlarda Kongredeki iki tarafı da cezalandırarak ders vermeyi amaçlayan müsadere böylece devreye girdi. Obama, Beyaz Sarayda bir gazetecinin sorusuna şu yanıtı verdi: Jessica, ben diktatör değilim, başkanım. Kongreyi doğru olanı yapmaya zorlayamam. Sonuçta McConnell ile Boehner uçağa yetişeceklerini söyleyip görüşmeyi terketti. Gizli Servise kapıyı tutup onları alıkoymaları emrini veremem dedi.  
Kesintiler başlıyor 
Obama kesintilerle kıyamet kopmayacağını söylese de ABD Savunma Bakanlığının 800 bin sivil çalışanı 1 Ekime kadar artık her hafta bir gün ücretsiz izne çıkacak. ABD Donanması harcamaları azaltmak için sefer sayısını düşürecek. Savunma sektöründeki devlet taşeronları işçi çıkaracak. Bazı milli parkların kapanması, engellilerin eğitimin de ve dar gelirliler için kurulan anaokullarında kesintiler yapılması, havalimanlarındaki gümrük sıralarında bekleme sürelerinin 4 saate kadar çıkması da bekleniyor.
 