Çin'in liderleri Mart'ta değişecek
ÇKP'nin tarihi kongresinin ardından yeni daimi politbüro ve merkez komitesi üyelerinin seçildiği Çin'de, liderlerin gelecek yıl 5 Mart'ta değişeceği belirtildi.
12. Ulusal Halk Kongresi'nin 5 Mart'ta toplantıya çağrıldığı ve devlet başkanı başta olmak üzere diğer üst düzey yetkililerin değişeceği ifade edildi. 
Çin'de Kasım ayında ülkenin siyasi tarihi açısından önemli kabul edilen ÇKP'nin büyük kongresinde Çin Devlet Başkanı Yardımcısı Şi Cinping, ÇKP Genel Sekreteri seçilmişti. Bu seçimle beraber ÇKP daimi politbürosundaki üye sayısı 9'dan yediye düşmüştü. 
Mart ayında yapılacak seçimle ÇKP Genel Sekreteri Şi'nin, Devlet Başkanı Hu Cintao'dan, Çin Başbakan Yardımcısı Li Kıçiang'ın ise Başbakan Vın Ciabao'dan görevi devralması bekleniyor. 
Ülkede eyalet yöneticileri ve parti sekreterleri ile bazı bakanlıklarda değişim süreci başladı.