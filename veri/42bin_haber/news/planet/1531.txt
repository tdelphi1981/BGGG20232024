Uçuş ve Scud yasaklansın
Dışişleri Bakanı Davutoğlu, Romada bugün yapılacak Suriyenin Dostları Grubu Toplantısına giderken uçakta medya mensuplarına yaptığı açıklamada Suriyede insani yardım koridorları açılmalı, Scud atılması yasaklanmalı dedi.
DIŞİŞLERİ Bakanı Ahmet Davutoğlu, BM Güvenlik Konseyinin (BMGK) vakit geçirmeden Suriye içinde insani yardım koridorları açılması ile uçuşa yasak bölge ilanı ve meskun alanlara SCUD fırlatılmasına yasak getirilmesinin şart olduğunu söyledi. Uluslararası toplumun tutumu nedeniyle Türkiyenin de hayal kırıklığı yaşadığını ve Suriyede mevcut rejime verilen askeri desteğin arttığına dikkat çeken Davutoğlu, bugün yapılacak Suriyenin Dostları Grubu Toplantısına katılmak için Romaya giderken uçakta şu değerlendirmelerde bulundu: 
NİYETLERİ YOK 
İçeride büyük bir insanlık trajedisi yaşanıyor. Bizim istediğimiz Hamaya, Humusa, Deraaya ulaşılamayan bölgelere uluslararası garanti altında koridorların açılması, bunu kim engellerse ona da müeyyide uygulanması. Bence uçuşa yasak bölge ilan edilmesi gerek. Çünkü artık bir savaş suçu haline dönüştü. BMGKda en azından iki şeyde anlaşılsın:  
1- İnsani yardım her türlü hesabın ötesindedir. Koridorları rejim engelliyorsa rejim, muhalefet engelliyorsa muhalefet kim olursa olsun onlara tavır alacak, müeyyide uygulanacağını beyan eden bir karar çıkarılsın.  
2- Scud füzesi atılması suçtur. Eğer muhalefet yapıyorsa ona da savaş suçu işleyenlere karşı bir müeyyide uygulanmalı. Ama muhalefetin bir hava bombardımanı yapma imkanı yok zaten. Bu iki konuda Rusya ile de konuşulmalı. Eğer bu olmayacaksa başka önlemler (askeri dahil) alacağız denmeli herkese. 
HAYAL KIRIKLIĞI YAŞIYORUZ 
SUKO Başkanı (Romadaki) toplantıya katılmayacağını açıklayınca bize verilen bilgiye göre hem ABD Dışişleri Bakanı Kerry hem İngiltere Dışişleri Bakanı Hague arayıp verilen sözler yerine gelecek diye taahhütte bulundular. Bu da aslında şu ana kadarki desteğin ne kadar yetersiz olduğunun itiraf edilmesidir. Samimi söylüyorum hem kayıtsızlık hem de acziyet nedeniyle Türkiyede de hayal kırıklığı var. 
Rejime destek arttı 
Marakeş toplantısından bu yana yaşananlar tam bir hayal kırıklığıdır. Suriye Ulusal Konseyinin (SUK) tüm grupları içinde almadığı iddia ediliyordu. Suriye Ulusal Koalisyonu (SUKO) kuruldu. SUKOnun destekleneceği söylendi ama, söz verilen hiçbir şey yerine getirilmedi. ABD beklemede olduğu için diğer Batılı ülkeler de bekleme görüntüsü verdi. Suriyenin bedelini en fazla Türkiye, Ürdün gibi komşu ülkeler ve bölge ödemeye başladı. Buna karşılık Esad rejimine verilen askeri destek çok arttı. Bu anlamda Suriye muhalefetinde büyük bir hayal kırıklığı var. Suriye, Bosnadaki durum gibi oldu.  
Davutoğlundan yeni kitap 
Teoriden Pratiğe 
DAVUTOĞLU uçakta Teoriden Pratiğe isimli kitabının yakında piyasaya çıkacağını söyledi. Kitabın başdanışman olmadan önce yaptığı konuşmaları içerdiğini ifade eden Davutoğlu, Düşünün on yıl içinde şimdi bizi eleştiren yazarlar son on yıllık makalelerini arka arkaya yazsa neler çıkar acaba? Bunu şunun için söylüyorum. Bu tutarlık anlamında bir sınamadır. Yapmış olduğum değerlendirmeleri uygulamada da gördüğümüz için bu bir meydan okumadır. Okuyunca anladım ki çok çabuk unutuyoruz. Kitabın başında da tüm yaşananlar üzerine yaptığım 30 sayfalık bir mülakat var dedi. Davutoğlu, Tarihi Derinliğe Mukaddime-Medeniyet Harmanı ile İslam, Hıristiyanlık ve Modernite isimli kitapları üzerinde de çalışmalarını sürdürdüğünü açıkladı. Davutoğlu dün Romada NATO ile AB arasında yapılan ve ABDnin yeni Dışişleri Bakanı John Kerrynin de ilk kez katıldığı gayri resmi Transatlantik toplantısı ile akşam yemeğinde hazır bulundu.