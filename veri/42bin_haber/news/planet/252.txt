İran'la bir sonraki nükleer müzakereler İstanbulda
İran ile nükleer müzakereleri yürüten BM Güvenlik Konseyinin beş daimi üyesi ile Almanyadan oluşan 5+1 ülkelerinin üst düzey bürokratları ile AB Yüksek Temsilcisi Catherine Ashton, Tahranı yeniden masaya çağırma kararı aldı. Brükselde yapılan toplantının ardından İrana müzakerelerin yeniden başlaması için öneri getirmeye hazırlanan 5+1 ülkeleri, İrana Aralık ayı başında İstanbulda masaya oturmayı önerecek.
Diplomatik kaynaklardan edinilen bilgilere göre, 5+1 ülkeleri (ABD, Çin, Rusya, İngiltere, Fransa ve Almanya), ABD seçimlerinin de ardından İran ile hızla yeni bir müzakere sürecine girmek için adımları sıklaştırdı. 
Bu yıl içinde Nisan ayında İstanbulda, Mayıs ayında da Bağdatta bir araya gelen 5+1, İrana, mümkün olması durumunda Aralık ayının ilk yarısında, yetişmezse Ocak ayının ilk haftasında İstanbulda buluşmayı öneriyor. 5+1, ambargo nedeniyle büyük sıkıntı yaşayan İranın yaptırımların yumuşatılması talebine karşılık, İrandan nükleer silah üretmediği konusunda güvence istemeye hazırlanıyor. 
5+1 ülkeleri, İrana Aralık ayında buluşmayı önerecek ancak diplomatik kaynaklar, İranın hazır olmadığı yanıtını vermesi halinde buluşmanın Ocak ayının ilk haftasına sarkabileceğini belirtiyor. 
Konunun Türkiye, İran ve Azerbaycan Dışişleri Bakanlarının 28 Kasımda Erzurumda yapacağı üçlü görüşmede de gündeme gelmesi bekleniyor. Erzurumda yapılacak ikili görüşmede de tarihin konuşulması bekleniyor.  
Eylül 2012ye kadar uranyum zenginleştirme işlemini durduran İranın Eylülden itibaren yeniden yüzde 20 oranında uranyum zenginleştirme işlemine başlaması üzerine, 15 Ekimde Lüksemburgda toplanan AB Dışişleri Bakanları, İrana karşı sert yaptırım kararları almıştı. AB Yüksek Temsilcisi Ashton bu kararların İranı masaya çekme yönünde ikna etmesini umut ettiklerini söylemişti. Ciddi mali sıkıntı nedeniyle ambargonun kaldırılmasını isteyen İran yönetiminin Batıyla nükleer pazarlığını yürüten Said Celili ile temasa geçilerek, yeniden diyaloğa geçildi.