Yaralı lider
İsrailde daha fazla oy almak amacıyla Evimiz İsrail partisiyle ittifak yaparak seçime giren Başbakan Binyamin Netanyahu lider çıksa da umduğunu bulamadı. İlk tahminlere göre Netanyahu ittifakı 120 sandalyeli meclise toplam 31 vekil gönderiyor. Netanyahu 11 vekil kaybederken seçimin en büyük sürprizi bir gazetecinin lideri olduğu merkez Gelecek Var partisi.
SANDIK çıkış anketlerine göre Netanyahunun partisi Likud ile eski Dışişleri Bakanı Avigdor Liebermanın lideri olduğu Evimiz İsrail partisinin kurduğu ittifak 120 sandalyeli meclise (Knesset) 31 vekil gönderebiliyor. İki partinin ayrı ayrı girdikleri son seçimlerde çıkardıkları vekil sayısı ise 42ydi.
İkinci sırayı ise eski bir gazeteci olan 49 yaşındaki Yair Lapidin liderliğini yaptığı ve merkezde bulunan Yesh Atid (Gelecek Var) almaya hazırlanıyor. Gelecek Var 19 sandalye ile yeni koalisyon hesaplarında kilit konuma gelmiş durumda. İşçi Partisi ise anketlere göre 17 vekille 3üncü sırayı alıyor. 
NETANYAHUNUN İŞİ ZOR 
Seçimin şimdiye kadarki tartışmasız yıldızı olan aşırı sağcı Naftali Bennettin lideri olduğu Yahudi Evinin performansı ise taraftarlarında biraz hayalkırıklığı yaratmış durumda. Bennettin partisinin 12 sandalye alması bekleniyor. Bir diğer aşırı sağcı parti olan Şas ise meclise 12 ya da 13 vekil gönderiyor. Merkezdeki Meretz ve eski Dışişleri Bakanı Tzipi Livninin başkanlığını yaptığı Hareketin de 7şer sandalye alacağı öngörülüyor. Sağcı partiler toplamda 61-62 sandalyeyle kılpayı da olsa hükümeti kurabilir durumdalar. Ancak ortaya çıkan tabloda Netanyahunun çok da istemediği ılımlı partilere yöneleceği ve işinin kolay olmadığı yorumları yapılıyor. 
Analistlere göre Lapid başta olmak üzere ılımlı kanadın yaptığı bu oy patlaması halkın Netanyahuya güçlü bir uyarısı.  
 