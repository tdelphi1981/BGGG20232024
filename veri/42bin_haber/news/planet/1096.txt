Genelevde iş teklif ettiler
Almanyada Augsburg İş Bulma Kurumu büyük bir gafa imza attı. Devlete bağlı kurum, yaklaşık altı aydır işsiz olan 19 yaşındaki genç bir kadına Augsburgun en büyük genelevlerden birinde çalışmak için başvurabileceği şeklinde mektup gönderdi.
İş Bulma Kurumundan gelen mektubu görünce çok sevindiğini söyleyen genç kadın, mektubu açıp okuduktan sonra ise büyük bir şok yaşadığını dile getirdi. Gelen mektupta Augsburgdaki Colosseum adlı genelevde çalışmak üzere esnek çalışma saatlerine uyum gösterebilecek, prezantabl servis elemanı arandığını okuyunca büyük bir hayal kırıklığına uğradığını söyleyen 19 yaşındaki kadın, Saygın bir yerde temizlik işi istediğimi belirtmiştim. Genelev barında garsonluk teklifi alınca neye uğradığımı şaşırdım dedi. 
Genç kadın, Ben normal bir iş ararken böyle bir mektup gönderen İş Bulma Kurumunu anlamakta güçlük çekiyorum diye konuştu.  
ÖZÜR DİLEDİLER
Augsburg İş Bulma Kurumu Müdürü Roland Fürst ise olayın kendilerinin hatası olduğunu kabul etti. Augsburger Allgemeinen gazetesine konuşan Fürst, Normal şartlarda mektup gönderilmeden önce iş arayan kişiler telefonla aranıp böyle bir işte çalışıp çalışmak istemediğinin sorulması gerekiyordu. Sonuçta bahsi geçen yer bir genelev. Herkesin çalışmak isteyeceği bir yer değil. Çalışanlarımızdan biri genç kızla telefonla konuşmadan Colosseumdan gelen iş ilanını kendisine yollamış. Bundan sonra bu tip işlere aracılık yaparken daha dikkatli olacağız dedi.