AİHMden Türkiyeye: Vatandaşınızı koruyamadınız
Avrupa İnsan Hakları Mahkemesi (AİHM), 6 Eylül 2005te bir jandarma kurşunuyla hayatını kaybeden Abdullah Aydanın ölümünü, insan hakkı ihlali olarak değerlendirdi ve Türkiyeyi toplam 85 bin Euro tazminata mahkum etti.
Eruhta, iki jandarma eri ve G.Y isimli uzman çavuşu taşıyan Jandarma aracı, PKKyı destek amacıyla basın açıklaması yapan grup arasında arbede yaşanmış ve araçtan G.Ynin açtığı ateş sonucu, durakta otobüs beklemekte olan Abdullah Aydan hayatını kaybetmişti. 
G.Y hakkında açılan davada Siirt Ağır Ceza Mahkemesi, beraat kararı verdi. Yargıtay Ceza Genel Kurulu da kararı onayladı. Yargıtay kararında uzman çavuşun havaya ya da ayaklara değil de doğrudan insanların üzerine ateş açmasını meşru savunma sınırlarının aşılması şeklinde değerlendirdi. Ancak bunun maruz görülebilecek bir heyecan ya da telaştan kaynaklandığı ve bölge gerçeklerinin bir sonucu olduğu yönünde değerlendirdi ve askerin beraatına hükmetti.   
Aşırı tepki 
Abdullah Aydanın eşi ve annesi, davayı 2010 yılında AİHMe taşıdı. AİHM, G.Ynin arbedeyi savuşturmak amacıyla silah kullanmasını, aşırı tepki olarak değerlendirdi ve bir vatandaşın yaşama hakkını koruyamadığı için Türkiyeyi suçlu buldu. AİPHSM ayrıca ailenin tazminat davasının olaydan 7 yıl geçmiş olmasına rağmen tamamlanamamış olmasının, adil yargı sınırları içinde değerlendirilemeyeceğini kaydetti.