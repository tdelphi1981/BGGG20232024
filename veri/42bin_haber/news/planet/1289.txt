Kurbanın kardeşi Gaucka sitem etti
Almanyada 8 Türk ve bir Yunan sivil ile bir polisi öldüren Nasyonal Sosyalist Yeraltı Örgütü (NSU) bağlantılı bir kriz daha yaşandı.
27 Haziran 2001de Hamburgda öldürülen Süleyman Taşköprünün kız kardeşi Ayşen Taşköprü, Cumhurbaşkanı Joachim Gauckun yarınki davetine katılmayacağını sitem mektubuyla açıkladı. Tagesschau.de sitesinin haberine göre Taşköprü, kendisini çok yalnız hissettiğini ve Gauck ile görüşmeye tek başına gidecek güçte olmadığını bildirerek avukatını da yanında getirmek istedi. Olumsuz cevap gelince davete katılmaktan vazgeçen Taşköprü, Gaucka şu ifadenin de yer aldığı mektubu yazdı: Davetinize yalnız katılmam konusunda ısrar etmemeniz, empati göstergesi olurdu. Ağabeyim sırf Türk olduğu için öldürüldüğünden buyana ailem korku içinde. NSUnun arkasında kimler var? Alman devletinin olayla ilgisi ne? Aşırı sağcılarla ilgili dosyaları kim imha etti? Sorularıma yanıt bulmama yardımcı olmanızı isterdim.