Banyo fotoğrafları başlarını belaya soktu
ABDnin Arizona eyaletinde 2008 yılında aile fotoğraflarını bastırmak için Walmarta bırakan Lisa ve Anthony Demaree çifti, mağaza çalışanları küçük kızlarının banyoda çekilmiş fotoğraflarının çocuk pornosu olduğunu düşününce bir ay boyunca çocuklarından uzak kalmak ve 75 bin dolarlık yasal masraf ödemek zorunda kaldı.
Yapılan muayeneler sonucunda olay sırasında 4,5 ve 1,5 yaşlarında olan küçük kızların hiç bir şekilde tacize uğramadığı ve fotoğrafların masum aile anılarından ibaret olduğunu ortaya çıktı.  
Ancak suçlamalar Lisa ve Anthony Demareenin eyaletin seks suçluları listesine girmesine ve Lisa Demareenin suçlamalar nedeniyle bir yıl boyunca işinden uzaklaştırılmasına neden oldu. 
 
Lisa Demaree, Yaşananlara inanamıyorum. Çocuklarımızın hayatının neredeyse bir yılını kaçırmış olduk. Sizin çocuklarınızın en masum, en güzel fotoğrafları olduğunu düşündüğünüz kareler başkalarına sapıkça görünebiliyormuş dedi.
 
Hem Walmarta hem de Arizona eyaletine dava açan Demaree çifti 2009 yılında ilk davayı kaybetti ancak temyiz süreci halen devam ediyor.  
Çiftin avukatları Walmart çalışanının fotoğraflara bakma yetkisinin olmadığını ve fotoğraflarla ilgili yargıda bulunacak konumda olmadıklarını savundu. Ancak davaya bakan yargıç çocuk pornosu ile ilgili iyi niyetli bir bildirimde bulunan bir mağaza çalışanının suçlanamayacağını söyledi.