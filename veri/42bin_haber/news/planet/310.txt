Muhteşem rezalet
Malezyada düzenlenen İslami uygulamalara dayalı turizm ve otelcilik standardının tanıtıldığı, alanında uzman kişilerin konuşmacı olarak katıldığı 1inci Uluslararası İslami Turizm Standartları Konferansında konuşan Roterdam İslam Üniversitesi Rektörü Prof.Dr. Ahmed Akgündüz, Muhteşem Yüzyıl dizisini Muhteşem rezalet olarak adlandırdığını söyledi.
Başkent Kuala Lumpurda düzenlenen konferansta konuşan Akgündüz, dizi ve sinema ile Osmanlı tarihinin ve İslami yaşam tarzının çarptırıldığını belirterek, şunları söyledi: Bir örnek vermek gerekirse Türkiyede yayınlanan bir dizi var. Muhteşem Yüzyıl. Ben bunu Muhteşem Rezalet olarak adlandırıyorum. Bu muhteşem hayal kırıklığıdır. Dizide gösterilen sazendeler sadece aile içi toplantılarda görülürdü, dizideki gibi değil yani. Haremde yaşayanlar Türk geleneklerine göre yaşamışlardır. Osmanlıda Harem kitabının da yazarıyım. Dizinin tarihi gerçeklerle bağdaşması beklenemez ama ben buna şiddetle karşı çıkıyorum. Romanya ve Ukrayna bile tepki gösteriyor. Esad rejimi bunu tercüme ederek, İşte Türkler bunlardır diyor. 1998de The Harem diye bir kitap aldım. 1000 küsur sayfa. Tamamen pornografik roman gibi. İsterse kıyaslasınlar, doğru çıkmayabilir ama ben okudum ve diyebilirim ki bu dizi neredeyse bu romanın tercüme edilmiş hali. İlla sanat yapacaksak tarihi değerlerimize hakaret mi etmek gerekiyor. Başbakan Recep Tayyip Erdoğanın diziye ilişkin tepkisini haklı. Uluslararası alanda çok zor duruma düştü Başbakan. Mısır, Tunus, İran, Cezayir, Fastan tepkiler alıyorum.   