Namus cinayetine kurban giden Arzunun babası konuştu
Almanyanın Detmold kentinde Kasım 2011'de erkek arkadaşı var diye kardeşleri tarafından kaçırılarak öldürülen 18 yaşındaki Arzu Ö.nün babası Fendi Ö.nün yargılanmasına başlandı. Fendi Ö., mahkemede, Öldürün emri vermedim dedi.
Detmold Eyalet Mahkemesinde görülen davada iddianameyi okuyan savcı, babanın cinayete teşvik ve adam yaralama suçlarından yargılanmasını talep etti. Baba Fendi Ö ise, hakkındaki suçlamaları kabul etmeyerek, cinayetle bir ilgisinin bulunmadığını söyledi. Çocuklarına Arzuyu öldürmeleri konusunda bir talimat vermediğini söyleyen baba Fendi Ö., Kızımı evlatlıktan reddettikten sonra olay benim için kapandı dedi. Baba kızına şiddet uyguladığı ve sopayla dövdüğünü suçlamalarıyla ilgili pişman olduğunu söyledi. 23 tanığın dinleneceği davanın 4 Şubatta sona ermesi, sanık Fendi Ö.nün suçlu bulunması halinde 3 ile 15 yıl arasında hapis cezasına çarptırılması bekleniyor.  
KARDEŞLER CEZALANDIRILMIŞTI 
Geçen yılki ilk davada, Arzuyu kardeşlerinin yardımıyla kaçırıp tabancayla vurarak öldürdüğünü itiraf eden ağabey Osman Ö. (22) ömür boyu hapis cezasına çarptırılmıştı. Mahkeme, kardeşleri Şirin ve Kirer Ö.ye, kaçırma olayına ve cinayete yardımcı oldukları gerekçesiyle 10ar yıl, Elvis ve Kemale ise kaçırma olayına katıldıkları için 5 yıl 6şar ay hapis cezası vermişti.  
CESEDİ GOLF SAHASINDA BULUNMUŞTU
Ailesi tarafından gördüğü şiddet nedeniyle kadın sığınma yurduna kaçan 18 yaşındaki Arzu Ö., 1 Kasım 2011 tarihinde bir fırında birlikte çalıştığı Alexander (20) adlı Alman sevgilisinin evinden kardeşleri tarafından silah zoruyla kaçırılmıştı. Arzunun cesedi daha sonra ocak ayında Schleswig-Holstein Eyaletine bağlı Grossensee Köyü yakınlarındaki bir golf sahasında bulunmuştu. Arzunun kafasına iki el silahla ateş ederek öldürdüğü belirlenmişti