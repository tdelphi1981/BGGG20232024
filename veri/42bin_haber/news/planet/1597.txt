Etnik devlet 'Avrupa'ya aykırı
Papandreu, Sosyal Demokrasi Vakfı ve Türkiye Sosyal Ekonomik Siyasi Araştırma Vakfının davetlisi olarak dün İstanbula geldi.Yunanistanın eski Başbakanlarından ve Sosyalist Enternasyonal Başkanı Yorgo Papandreu, Sosyal Demokrasi Vakfı (SODEV) ve Türkiye Sosyal Ekonomik Siyasi Araştırma Vakfının (TÜSES) davetlisi olarak dün İstanbula geldi, Sosyal Demokrasinin Günümüzdeki ve Gelecekteki Yolu konulu bir konferans verdi. Konferansa CHP Genel Başkan Yardımcıları Sezgin Tanrıkulu ile Umut Oran ve CHP İstanbul İl Başkanı Oğuz Kaan Salıcı da katıldı. Papandreu, salondan yöneltilen Kürt sorununa nasıl bakıyorsunuz? sorusuna şu yanıtı verdi: PKKnın geçmişinde Türkiyede pek çok şiddet eylemi görüldü. Bu konunun detaylarına girmek istemiyorum. Avrupa değerleri Avrupa çerçevesi bu tür problemlere çözüm bulmak için kullanılır. Türkiyede azınlıklar da var her yerde olduğu gibi. Bunlar sorunlara neden olabiliyor. Birkaç yıl önce herşey çok daha zordu. Bugün Türkiyede insanlar ikinci kimliğini de söyleyebiliyor. Bu tür insanlar sadece Türkiyede değil Balkanlarda da böyle insanlar var. Müslüman azınlıklar var. Her azınlık grubunun etrafına bir sınır çizerek onları ayrıştırırsak, etnik olarak arındırılmış devletler kurmaya çalışırsak, Avrupa düşüncesine aykırı olur. Biz ortak değerlere inandığımızı söylersek, o zaman bu sınırları değiştirmeyiz. O zaman sınırlara saygı gösteririz. İnsan haklarına, azınlık haklarına, inanç özgürlüğüne saygı gösteririz. Bu Avrupalılaşmaktır. Bu tür bölgelerde sınırlar devam edebilecektir ama önemini kaybedecektir. İşte bu konuda çözümler bulunabilir. Biz Balkanlarda etnik arındırma konusunda kötü tecrübeler yaşadık. 
Kosova ve Arnavutlar arasında Sırplar arasında bugün bir barış varsa Avrupa nedeniyle mümkün olmuştur. Kıbrısta Kıbrıslı Türkler ve Kıbrıslı Rumlar arasında yeni Avrupa emelleri olduğu için birlikte yaşam olabiliyor. Türkiyenin Avrupaya yönelimi çok önemli. Ama özelikle Kürt sorunu açısından da çok önemli. 
   