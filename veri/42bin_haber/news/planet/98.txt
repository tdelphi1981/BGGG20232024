Hillarynin halefi kim olacak
ABDde 6 Kasım seçimlerinde koltuğunu korumayı başaran Başkan Barack Obama ikinci döneminde dış politikada daha rahat olacak, ama önünde önemli bir seçim var.
Çünkü Obama, yeni dönemde dışişleri bakanlığı koltuğundan ayrılacağını açıklayan Hillary Clintonın yerine uygun bir aday bulmak zorunda. Dış politikasının ekseninin Büyük Okyanusa kaydırırken İranın nükleer emellerinin önüne geçmek ve Suriyede rejim değişikliği sağlamak için çaba sarf etmesi beklenen Obamanın yeni dönemde bu önemli koltuğu kimi oturtacağı merak konusu.  
Siyasi analistler bu koltuğa en yakın adayın Senatonun Dış İlişkiler Komitesi Başkanı John Kerry olduğunu belirtiyor. Ancak son günlerde bir ABD Dışişlerinde ikinci Rice döneminin başlayacağını ileri sürenlerin sayısı hiç de az değil. 
BİNGAZİ SALDIRISINI KÜÇÜMSEMİŞTİ
ABDnin BM Daimi Temsilcisi Susan Rice (48), siyah olması ve aynı soyadı taşımasından başka bağı bulunmayan Condoleezza Riceın oturduğu koltuğa en yakın isim olabilir. 
Ancak Riceın 11 Eylülde ABDnin Libya Büyükelçisi Chris Stevens ve dört elçilik görevlisinin öldürüldüğü Bingazi baskınına ilişkin spontane bir gösterinin ardından saldırmışlar şeklindeki olayı küçümseyici açıklamaları başına dert açabilir. Gözlemciler Obamanın Kerryyi dışişleri bakanı yapıp Riceın güvenlik danışmanı olarak görevlendirmeyi tercih edeceğini de ileri sürüyor. Dışişleri bakanlığı için Beyaz Saray Ulusal Güvenlik Danışmanı Tom Donilon, Chuck Hagel, Colin Powell ve CIA Direktörü David Petraeusun da adları geçiyor.