Lens yüzünden sol gözü gitti
İngilterede Jacqueline Stone isimli kadın, geçen yıl takmaya başladığı kontakt lens yüzünden enfeksiyon kaparak sol gözünü kaybetti.
İKİ çocuk annesi Jacqueline Stone, geçen mayıs ayında bir internet sitesinden Focus Dailies marka kontakt lens satın aldı. Gerekli hijyeni sağladıktan sonra lensleri takan Stone, dayanılmaz bir acı hissetti. Hemen lensleri çıkardı ancak ertesi gün bulanık görmeye başlayınca Broomfield Hastanesine kaldırıldı.  
MANTAR BÜYÜDÜ 
Durumu daha da kötüleşen kadının nadir görülen bir enfeksiyon kaptığı anlaşıldı.
Enfeksiyon, Stoneun üç göz tabakasına ve 70 sinirine zarar verdi. 22 operasyon geçirse de doktorlar sol gözünü almak zorunda kaldı. Şimdi protez bir göz takan Stone, lens firmasını dava edeceğini söyledi: Doktorlar gözümü kurtarmak için her şeyi yaptı ama olmadı. Mantar çok büyümüş. Gözüm alınmasa bu hastalık beni öldürecekti. Lensleri üreten Alcon, iddiayı araştırdıklarını söyledi.