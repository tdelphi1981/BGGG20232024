Lavrov: Durum kötüye gidiyor ama ışık var
BM ve Arap Birliği Suriye Özel Temsilcisi Lahdar Brahimi, Moskova'da Rusya Dışişleri Bakanı Sergey Lavrov ile bir araya geldi.
Brahimi'yle görüşmesinin ardından bir açıklama yapan Lavrov, Suriye'deki durumun kötüye gittiğini ancak müzakereler sonucunda ulaşılabilecek bir çözümün halen mümkün olduğunu ifade etti. 
24 Aralık'ta Şam'da Suriye Devlet Başkanı Beşar Esad ile görüşen Brahimi'nin temasları ve önerileri hakkında Lavrov ile görüş alışverişinde bulunacağı ifade edilmişti. 
Lavrov, dün de Mısır Dışişleri Bakanı Muhammed Kamil Amr ile bir araya gelmişti.