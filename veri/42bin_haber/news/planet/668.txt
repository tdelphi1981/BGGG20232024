PKKlılar için Pariste cenaze töreni
Pariste uğradıkları silahlı saldırı sonucu yaşamını yitiren üç PKKlının cenazeleri Pariste düzenlenen törenle uğurlandı.
Parisin kuzeydoğu banliyösü Villiers le Beldeki Palace de Villiersde düzenlenen törene binlerce kişi katıldı.  
PKK bayraklarına sarılan tabutlar önce cenaze arabasıyla tören yerine getirildi. Burada bekleyen binlerce kişi, ellerinde PKKnın kadın örgütlenmesinin pembe bayrağı ve PKK bayrakları ile cenazeleri karşıladı. Salonun girişine yakın bir yerde arabadan indirilen tabutları kadınlar omuzladı. Tabutların gelmesi ile üç gündür süren gergin ama sakin hava yerini gergin ve öfkeli bir havaya bıraktı.  
Tabutları DEP eski milletvekili Remzi Kartal, Avrupa Parlamentosu eski üyesi Feleknaz Uca, Kürt dernek yöneticileri ve örgüt sempatizanları ile olayı protesto eden çok sayıda Kürt katıldı. Tabutlar salonda yüksek bir platforma yerleştirilirken, ailelerin yakınlarla vedalaşmaları anında, salona duygusal bir atmosfer hakim oldu. Ardından, salonu dolduran kalabalık da tabutların önünden geçerek taziyelerini bildirdiler. Tabutlar daha sonra yerel saatle 16.00 sularında salondan çıkarıldı.  
Yarın sabah uçağı ile İstanbula hareket edecek cenazeler, akşam 20.30 civarında da Diyarbakıra ulaşacak. Burada yapılacak ilk karşılamanın ardından Perşembe günü Batıkent Meydanında büyük bir miting düzenlenecek.