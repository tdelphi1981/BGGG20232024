ABden İmralı müzakerelerine tam destek
AB Antiterör Koordinatörü Gilles de Kerchove, İmralı müzakerelerini, Mükemmel bir süreç olduğunu düşünüyoruz. Umarım Oslo süreci gibi başarısız olmaz. Sürece katkı yapabileceğimiz bir şey olursa da yapmaya hazırız sözleriyle değerlendirdi. Kerchove, barış süreci sağlandıktan sonra PKKnın dağ kadrosunun Avrupa'ya gitmesinin sorun olmayacağına inandığını söyledi.
Kerchove, Türk yetkililerle temaslarda bulunmak üzere geldiği Ankarada, Hürriyetin sorularını yanıtladı. Türk hükümetinin, AB, yeterince yardımcı olmuyor eleştirilerini kabul etmediğini belirten Kerchove, özetle şu mesajları verdi: 
BARIŞTAN SONRA SORUN OLMAZ
PKK sorunun çözümü için atılan yeni adımları destekliyoruz. İki tarafta da bağlılık ve soruna mantıklı bir çözüm bulma arzusu var. (Dağ kadrosunun barışın ardından Avrupa ülkelerine gitmesi) PKKnın çözümü kabul etmesi ve anlaşma sağlanmasının ardından bence bu önemli değil. Şiddeti durdurduktan, barış sürecini sağladıktan sonra PKKnın dağ kadrosunun diğer Türk vatandaşları gibi AB üyesi ülkelere girmesinde bir sakınca olacağını düşünmüyorum. 
YETERLİ DEĞİL
2002de PKKyı terör örgütü listesine aldık. Avrupada PKKnın her türlü cezai davranışına karşı savaşmaya hevesliyiz. PKK, Avrupaya saldırı düzenlemeyecek kadar akıllı. Onun yerine Avrupada para topluyorlar, eğitim veriyorlar, propaganda geliştiriyorlar. Bazen suç gelirlerini saklamayı başarıyorlar. O zaman da Türkiye ile işbirliği gerekiyor. Bilgi ve kanıtları paylaşmamız gerekiyor. Bu nedenle Europolü (AB Polis Teşkilatı) ve Eurojustı (AB yargı birimi) koordine ettik. Europol ve Türk Polisi arasında hala yeterli işbirliğini sağlayamadık. Hassas bilginin paylaşılması konusunda sıkıntı yaşıyoruz. Somut kanıta dayanmıyorsa birini iade etmek için teröristtir demek yeterli değil. Benim ülkemde ve diğer hiçbir ülkede Bay X teröristtir diye bir açıklama geldiği için kimseyi iade etmeyiz. 
NET RAKAM YOK
PKKnın Avrupada ne kadar parası olduğuna ilişkin net rakam yok elimizde. Milyonlarca euro olduğu biliyoruz ancak kaç haneli olduğunu söylemek çok zor. Çünkü farklı farklı şekillerde, bağışla, baskıyla, uyuşturucuyla bu paraları elde ediyorlar. Paraları Avrupada da tutmuyorlar. Terör örgütünün ve Roj TV gibi medyanın masraflarını karşılamak ve Türkiyeye düzenlenen operasyonlar için para akışı sağlamak için paranın büyük bölümü Kuzey Iraka gönderiliyor.  
YASAL ENGELLER VAR
Tüm AB üyesi ülkelerde, Türkiyeye destek olma isteği ve buna hazır olma durumu mevcut. Ama yasal problemler var. Yardımcı olmak istemediğimizden ya da PKK ile savaşma kararlılığımız olmadığından değil. Zaten burada olma nedenim de tüm üye ülkeler ve Türkiyenin birlikte çalışmasına mani olan yasal engelleri belirlemek. Türkiye ne kadar anlaşmada yasal çatıyı genişletirse bu daha yakın çalışmamız için bir anahtar. Bu yasal engeller Avrupada da müzakere ile kaldırıldı. 25 yıl önce İspanyadaki ETA ve birçok üye ülke arasında yasal engeller vardı. Bu yasal engelleri kaldırabilmek için çok çalıştık. 25 yıl önce Pariste bir terör saldırısında yer alan suçluyu, Londradan Parise taşımak 10 yıl aldı. Yasal engelleri kaldırdıktan sonra ise Romadan Londraya bir suçluyu iade etmek 42 gün aldı. Son 4 yılda Avrupada yapılan operasyon ve araştırma sayısı bariz bir artış gösterdi. Belçika, Hollanda, Danimarka, Almanya, İngilterede terör örgütüne düzenlenen operasyonlar arttı.