Mısır'daki balon faciasının görüntüleri
Mısır'da dün meydana gelen ve 19 kişinin ölümüne neden olan balon kazasının görüntüleri ortaya çıktı. Kazada yaşamını yitiren turistlerin aileleri, kaybettikleri yakınlarının yasını tutarken, olayla ilgili soruşturma sürüyor.
El Cezire'nin yayınladığı görüntülerde, dumanlar içindeki balonun saniyeler sonra patlayarak, yaklaşık 300 metre irtifadan yere çakıldığı görülüyor.  
Tapınaklarıyla ünlü Luksor kentinde gerçekleşen kazada, yangın ve ardından yaşanan patlama sonucu düşen balondaki 20 yolcudan 19'u hayatını kaybetti. Söz konusu yolcu ve pilotun balon yere çarpmadan aşağı atladığı belirtildi. Yolcular arasında İngiliz, Fransız, Macar, Hong Kong ve Japon vatandaşları bulunuyordu.  
Uzmanlar balondaki yangın ve patlamaya çakmak veya sigarayla alevlenen bir gaz sızıntısının neden olmuş olabileceğini belirtiyor. İŞTE O GÖRÜNTÜLER