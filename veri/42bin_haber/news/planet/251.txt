Müslüman Kardeşler ofisleri ateşe verildi
'Yeni Firavun' olmakla suçlanan Mısır Cumhurbaşkanı Mursi protesto edildi. Mursi'nin 'Ben tüm Mısırlılar için varım' dediği konuşmasının ardından polis göstericilere müdahale etti.
Mısır'da Cumhurbaşkanı Muhammed Mursi'nin yeni anayasal düzenlemeler çerçevesinde aldığı kararları protesto amacıyla ülke genelinde düzenlenen gösterilerde şiddet olayları çıktı. 
Devlet Televizyonu, Hüsnü Mübarekin devrilmesinin ardından seçimle göreve gelen Cumhurbaşkanı Mursiyi protesto eden göstericilerin Müslüman Kardeşler ofislerini ateşe verdiklerini duyurdu. 
Muhalefetin Mursi'nin yeni kararnamesini "meşruiyete darbe" olarak nitelendirerek protesto çağrısı yapmasının ardından bugün halk ülkenin dört bir yanında sokağa döküldü.  
Mısır'ın Süveyş Kanalı kıyısındaki Port Said ve İsmailiye şehirlerinde Müslüman Kardeşlerin ofislerinin ateşe verildiği öğrenildi. 
Akdeniz kıyısındaki Mısırın ikinci büyük şehri İskenderiyede ise Cuma namazının ardından sokaklara dökülen Mursi yanlıları ile karşıtları arasında çatışmalar yaşandığı haberi geldi. Tarafların birbirlerine taşlar ve sopalarla saldırdığı çatışmalar sırasında en az 25 kişi yaralandı. 
TAHRİR'DE GÖSTERİLER 
Öte yandan binlerce Mısırlı, Mursi'nin yeni anayasal düzenlemeleri protesto etmek için Kahire'deki Tahrir Meydanı'nda gösteri düzenledi. 
Göstericiler, Müslüman Kardeşler'in yönetimden çekilmesini ve son kararların iptalini istedi. 
Mısır'da İslami eğilimli olarak nitelendirilen siyasi partilerin başını çektiği gruplar ise, Kahire'de Cumhurbaşkanı Sarayı'nın önünde toplanarak Mursi'ye destek mesajları verdi. 
'BEN BÜTÜN MISIRLILAR İÇİN VARIM' 
Gün boyu süren gösterilerin ardından Mursi, Cumhurbaşkanlığı Sarayı'ndan destekçilerine seslendiği konuşmasında "Ben bütün Mısırlılar için varım. Mısır'ın hiçbir evladına taraflı yaklaşmayacağım" dedi.   
Mursi, "Siyasi istikrar, sosyal istikrar ve ekonomik istikrar. Ben bunları istiyorum ve bunlar için çalışıyorum" ifadelerini kullandı.  
Ancak Mursi'nin konuşmasının hemen ardından polis, Tahrir Meydanı'ndaki göstericilere biber gazıyle müdahale etti. 
Yeni karara göre, ülkeyle ilgili meselelerde son sözü Cumhurbaşkanı Mursi söylüyor. Mursinin kararları, yargı da dahil olmak üzere, hiçbir otorite tarafından bozulamıyor. 
YENİ FİRAVUN 
Mursinin yeni kararının hemen ardından protestocular kendilerini sokağa atmıştı.  
  MURSİYE YENİ FİRAVUN SUÇLAMASI  
Nobel Barış Ödülü sahibi Baradey'e ise Twitter hesabında "Mursi bugün tüm devlet gücünü eline geçirdi ve kendisini Mısır'ın yeni firavunu olarak atadı. Devrime indirilen bu büyük darbenin vahim sonuçları olacaktır" ifadelerini kullanmıştı. 
Cumhurbaşkanı, yeni anayasayı hazırlamakla görevli 100 kişilik meclise 2 aylık ek süre de tanıdı. Anayasanın yazımı, meclisin toplanmasıyla ilgili bir dizi dava açılması nedeniyle aksamıştı. 
 