Vatikanın ekseni kaydı
İtalyan asıllı Arjantinli Kardinal Jorge Mario Bergoglionun yeni Papa seçilmesi kamuoyu ve medya için sürpriz oldu.
BEYAZ SAYFA: Sürpriz olarak karşılanan Latin Amerikalı Papa Francesco, daha ilk günden seçilmesi kendinden önceki Avrupalı, aşırı muhafazakâr, otoriter, halka mesafeli papalardan farklı çizgi çizeceğini ve daha sevilen bir papa olacağını gösterdi. 
KARANLIK GÖLGE: Arjantinli Papaya, yolsuzluk ve skandallarla boğulan Vatikanı arındıracak kişi olarak bakılıyor. Ama geçmişindeki karanlık noktalar, Arjantindeki kirli savaş döneminde cuntaya göz yummuş olması popülerliğine gölge düşürebilir. 
İTALYAN asıllı Arjantinli Kardinal Jorge Mario Bergoglionun yeni Papa seçilmesi kamuoyu ve medya için sürpriz oldu. Kardinaller Meclisinin skandallarla boğuşan Vatikana çeki düzen vermek için genç ve dinamik bir Papa seçeceği beklenirken Kardinallerin listesinde olduğu bile düşünülmeyen Bergaglio, galip olarak çıktı. Nitekim yasadışı bahislerde Bergoglionun Papalığı için oran 1e 30 gibi yüksek bir rakamdı. 
Yeni Papa daha ilk günden Katoliklerin gönlünü fethetmeyi bildi. Vatikandaki Sen Piyer Katedralinin balkonunda sadeliği, çekingenliği ve etkileyici mimikleri ile Katolik dünyasının inançlıları tarafından hemen benimsendi.  
  DÜNYA BU FOTOĞRAFLARI KONUŞUYOR  
İsmi de yeni 
Özellikle İyi akşamlar selamından sonra Sen Piyer meydanında toplanan on binlerce meraklıya Beni ta uzaklardan, dünyanın bir ucundan bulup getirdiler demesiyle kalpleri kazandı.  
Yeni Papanın isim seçimi de sempatiyi artıran nedenlerden biri oldu. Kardinal Jorge Bergoglio, ilk Cizvit Papadan bekleneceği üzere, yoksulların azizi olarak bilinen Aziz Francesconun adını tercih etti. Kardinal Bergoglio ülkesinde de eşitliği savunuşu ve yoksullara her zaman yardım eli uzatması ile neredeyse sosyalist devrimci olarak görülen bir din adamı.  
MERHAMETLİ BİR STK OLMAYALIM 
Bu özelliklerinden ötürü Papa Francescoya Vatikanı yolsuzluk ve skandallardan arındıracak kişi olarak bakılmaya başlandı. Vatikana yakın yorumculara göre, yeni Papa bilinçli olarak seçildi ve Papa Benediktin istifasına yol açtığı iddia edilen Vatikandaki duruma çeki düzen vermesi bekleniyor. Dün Kardinallere seslenen Papa Francesco, dünyevileşmekten kaçınmaları ve Kutsal Kitapa yoğunlaşmaları gerektiğini, aksi halde kilise olarak merhametli bir sivil toplum kuruluşu olmaktan öteye gidemeyecekleri uyarısında bulundu. 
Kirli iddialarla yüzleşebilecek mi 
YENİ Papanın görevlerinden biri de Latin Amerikayı dine döndürmek olacak. Çünkü Latin Amerikada 450 milyon kadar Katolik bulunuyor, ancak tüm dünyada olduğu gibi bunları büyük bir bölümü dini pratikten uzaklaşmış, kültürel Katolik haline gelmiş durumda. Papa Francesconun Latin Amerikalıları ikna etmesi için öncelikle geçmişinin karanlık noktaları ile yüzleşmesi gerekecek. Çünkü Güney Amerika basını Bergoglionun, 1976-1983 arasındaki Cuntanın ülkedeki solu yok etmek için yürüttüğü Kirli Savaştaki tavrını hatırlamakta gecikmedi. Gazeteci Horacio Verbitskynin Silancio (Sessizlik) kitabında anlattığına göre,  Bergoglio, o dönem, cuntanın iki Cizvit papazını alıp işkence etmesine göz yummuş, Cunta lideri Jorge Rafael Videlayı de kutsamıştı. Ancak tarihçiler o dönemde çok az toplum liderinin, eşi benzeri görülmemiş bir kaçırma, işkenceden geçirme öldürme kampanyası başlatan ve 40 bin kişinin canına kıyan Cunta yönetimine karşı tavır alabildiğini hatırlatıyor. 