O gemide av tüfekleri var ve hepsi izinli
Yunanistanın Volos limanında bekletilen ve askeri yetkililer henüz arama yapmadığı için yoluna devam etmesine dün de izin verilmeyen gemideki üç konteynırın sahibi Cenk Barçın, Gemide yivsiz av tüfekleri, ses silahları ve fişekler var. Hepsi İçişleri Bakanlığından izinli. Bu resmi bir ihracat dedi.
Barçın, Hürriyete şunları söyledi: 
İSTANBULDAN LİBYAYA GİDİYORDU 
Gemi İstanbuldan Libyaya gidiyordu. Egede fırtınaya yakalanınca Volos limanına uğramak zorunda kaldı. Yunan medyasında çıkan, gemide taarruz silahları bulunduğu iddiaları yalan. Daha konteynırlar bile açılmamışken bu asılsız iddialar ortaya atıldı. Oysa yapılan uygulama standart. Atina Ticaret Müşavirliği aracılığıyla konuyu takip ediyoruz. Bugün gerekli kontrolün yapılıp geminin yoluna devam etmesini bekliyoruz. Kontrol dahi yapılmadan ortaya atılan iddialar bizi ciddi şekilde sarsıyor.  
GEMİNİN SAHİBİ SURİYELİ 
Türkiyede yük aldığı belirtilen St Vincent bandıralı ve Alexandretta adlı geminin sahibinin bir Suriye vatandaşı olduğu öğrenildi. Son dönemde Yemene Türkiye yapımı av tüfeklerinin kaçak olarak sevkedildiği iddiaları üzerine hem Türk, hem de Yemenli yetkililer soruşturma açmıştı. Yemen medyasına yansıyan iddialardan biri, silahların bisküvi kutuları içinde gizlice ülkeye sokulmaya çalışıldığı yönündeydi.