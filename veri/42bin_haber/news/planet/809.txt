İlkbahar ile sonbahar ortadan kalkıyor
Rusyada iklim uzmanları şimdi de mevsimler konusunda alarm zillerini çaldırdı. Uzmanlar küresel ısınmanın etkisiyle dünyamızda sadece sıcaklığın artmadığını, Kuzey Yarımkürede Rusya gibi kuzey ülkelerden başlayıp güneye inerek ilkbahar ve sonbahar kavramlarının yakında ortadan kalkacağını öne sürdü.
Rusya Hidroloji ve Meteoroloji Dairesi (Rosgidromet) Başkanı Aleksander Frolov, ilkbaharla sonbaharın yakın bir gelecekte neredeyse ortadan kalkarak iki veya bilemeden üç hafta süren mevsimlere dönüşeceği uyarısını yaptı.  
İklim değişikliğiyle ilgili son raporunu sunan Frolov, Kuzey Yarımkürede özellikle ilkbahar mevsimi her geçen yıl biraz daha kısalıyor. Son yıllarda yaptığımız gözlemler kışın hemen yaza dönüşmeye başladığını gösteriyor. Geçtiğimiz yıl ilkbahar sadece üç hafta yaşandı. Benzer şekilde aynı hızla olmasa da sonbahar da yavaş yavaş ortadan kalkıyor. Geçen yıl yine Kuzey Yarımkürede sonbahar üç ay yerine sadece bir ay sürdü. 2013 yılıyla ilgili elde ettiğimiz verileri bilgisayar analizinden geçirdiğimizde iki mevsimde gözlenen kısalmanın devam edeceğini tespit ettik. Bu gidişle 10 yıl gibi kısa bir sürede ilkbaharla sonbahar Kuzey Yarımkürede tamamen ortadan kalkacak. Sonra bu olgu yavaş yavaş Kuzey Yarımkürenin güney kesimlerinde de gözlenmeye başlayacak dedi. 
Rus iklim uzmanlarına göre ilkbaharla sonbaharın ortadan kalkması en büyük olumsuz etkiyi tarım üretimine yapacak. 
 