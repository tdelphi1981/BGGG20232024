Gözyaşları da kurtaramadı
Avustralya'da, Cambridge Düşesi Kate'in tedavi gördüğü hastanede çalışan hemşireye Kraliçe Elizabeth'in ses taklidiyle şaka yaptıktan sonra intiharına neden olan radyo programının yayını durduruldu.
2Day FM'in sahibi Rhys Holleran, Hot 30 isimli programın bugünden itibaren yayından kaldırıldığını ve yerine başka bir program konulduğunu açıkladı. 
Programı sunan Michael Christian ve Mel Greig isimli çalışanların süresiz izne çıktığı ve ilerleyen zamanlarda durumları hakkında kesin karar verileceği belirtildi. 
4 Aralık'ta, 2 radyocu, Cambridge Düşesi Kate'in tedavi gördüğü Kral Yedinci Edward Hastanesi'nde çalışan Jacintha Saldanha isimli hemşireyi, ölümünden önce Kraliçe 2. Elizabeth ile Prens Charles'ın seslerini taklit ederek şaka yapmıştı. 
46 yaşındaki hemşire Saldanha ise olaydan 3 gün sonra ölü bulunmuş ve intihar ettiği anlaşılmıştı. 
  KATEİN HEMŞİRESİ ÖLÜ BULUNDU  
  HEMŞİRE SALDANHANIN İNTİHAR MEKTUBU BULUNDU  
 
 