Kosova'da domuz gribi "vahim" durumda
Kosova Meclisi Sağlık Komisyonu Üyesi Fikrim Damka, Kosovadaki domuz gribi vakalarının yarattığı tabloyu vahim olarak niteledi.
Kosovada son haftalarda üç kişinin Domuz gribi olarak bilinen H1N1 virüsünden hayatını kaybetmesi ve 60ın üzerinde kişinin de aynı hastalığı taşıdığının ortaya çıkmasının ardından alarm verilmiş durumda.  
Konuyla ilgili olarak DHA mikrofonlarına açıklamada bulunan KDTP Milletvekili ve Kosova Meclisi Sağlık Komisyonu Temsilcisi Fikrim Damka, durumu vahim olarak niteledi. 
Damka şunları söyledi: Tek kelime ile ifade etmek gerekirse durum vahim. Kosovada durum ciddiyetini koruyor. Yaklaşık olarak 60ın üzerinde vakayla karşı karşıyayız. Hepsi de izole edilmiş ve şu anda yatan hastalarımız enfeksiyon bölümünde. Bunların arasında 10a yakın daha ağır durumu olan hasta var. Biliyorsunuz geçen hafta iki kişi de vefat etti. sağlık bakanlığı ve hükümetimiz gereken önlemleri almış vaziyette. Bunun daha fazla genişlememesi açısından tedbirler alındı. Son hafta içerisinde herhangi bir vaka kaydedilmedi. Fakat enfeksiyon bölümünde yatanların acil olarak sağlıklarına kavuşmaları konusunda da gereken tedbirler alınıyor ifadelerini kullandı.  
Ocak ayından bu yana Kosovada domuz gribinden üç kişi hayatını kaybetti. Hasta sayısının da 60ın üzerinde olduğu belirtildi. Kosovada bulunan Dünya Sağlık Örgütü uzmanları da Kosovadaki okullarda öğrencileri sağlık taramasından geçirmeye başlayacaklarını açıkladı.
 