Rusya ordusunda üniforma krizi
Rusya Silahlı Kuvvetlerine beş yıl önce modern üniforma geliştiren Rusyanın ünlü moda tasarımcısı Valentin Yudaşkin, Savunma Bakanı Anatoliy Serdyukovun görevden alınmasının ardından eleştirilere hedef oldu. Serdyukovun isteği üzerine Yudaşkinin tasarladığı üniforma Sibiryada askerleri dondurunca, yeni bakan Şoygu askeri kıyafeti ıskartaya çıkarın emri verdiği açıklandı.
Yeni Savunma Bakanı Sergey Şoygu, orduda Serdyukovdan tek bir iz bırakmayacak şekilde adımlar atmaya başladı. Moda tasarımcısı Yudaşkin tarafından geliştirilen üniformayı işe yaramaz ilan eden Şoygunun, Bu kıyafet Rusya şartlarına uygun değil. Zamanında tasarımı için harcanan 150 milyon ruble (yaklaşık 10 milyon TL) boşuna harcanmış şeklindeki sözleri İzvestiya gazetesi tarafından duyuruldu. 
Yudaşkin Şoyguya anında yanıt vererek, Rusya Silahlı Kuvvetleri için geliştirdiğim kıyafetler benim çizimlerime bağlı kalınarak ve önerdiğim malzeme kullanılarak dikilmedi. Bu yüzden lütfen bunlara Yudaşkin üniforması demeyi artık bırakın. Yeni üniformalar için benim önerdiğim kumaş ve modeller değiştirilmeden hayata geçirilmiş olsaydı Rus askeri dünyanın en yakışıklı ve sempatik askeri olacaktı dedi. 
Orduda ve halk arasında Yudaşkin üniforması olarak adlandırılan yeni kıyafetler yüzünden üç yıldan beri Rusyada her kış yüzlerce asker hastalanıyordu. Son olarak geçtiğimiz yıl silahaltına alınan 150 kişilik acemi birliği Sibiryada toptan zatürreye yakalanmıştı.