5 dakikada 38 milyon euro
Brüksel Havalimanında Helvetic Havayollarına ait bir yolcu uçağına yüklenmek istenen elmaslar, silahlı ve maskeli 8 kişi tarafından soyuldu. Polis aracı süsü verilmiş iki araçla güvenlik çitini kırarak piste giren soyguncular, 37.4 milyon Euro değerinde elmasla dolu çantayı alıp kayıplara karıştı. Tüm soygun beş dakika sürdü.
BELÇİKAnın başkenti Brükselin Zaventem Havalimanında, aksiyon filmlerine konu olabilecek bir soygun gerçekleşti. Ağır silahlı ve maskeli 8 soyguncu, önceki akşam 19.47de, polis süsü verilmiş iki arabayla havalimanının güvenlik çitlerini yararak piste daldı. Soyguncular, Swiss Havayollarının alt şirketi Helveticin uçağıyla Zürihe götürülmek üzere getirilen, 37.4 milyon Euro değerinde elmasla dolu çantayı alıp kaçtı. Havalimanı sözcüsü Jan Van Der Crujsse, beş dakika süren soygun sırasında çatışma çıkmadığını ve yaralan olmadığını açıkladı.   
LAZER İZLİ SİLAHLAR 
Edinilen bilgiye göre, soygun şöyle gerçekleşti: Biri minibüs iki araçla havalimanı çitlerini yararak piste giren soyguncular, Helvetic Airwayse ait LX 789 sefer sayılı uçağa yöneldiler. Bu uçağa kargo yükleyen Brinks isimli para ve değerli eşya taşıma şirketine ait zırhlı arabayı durduran soyguncular, araçtaki güvenlik görevlilerinin kafasına lazer iziyle hedef bulan otomotik silahlarını dayadılar. Bunun üzerine araçtaki güvenlik görevlileri, elmaslarla dolu 120 keseli çantayı soygunculara teslim etti. Kendileri de üniforma giyen soyguncular, geldikleri araçlarla girdikleri yerden çıkarak kaçtılar. Minibüsü Zellikte ateşe veren soyguncular, otomobile taktıkları polis sireni ve tepe lambasıyla kayıplara karıştı.  
  ALMAN POLİSİNİ ŞAŞKINA ÇEVİREN  
ELMASLAR İŞLENMEMİŞ 
Anversteki Dünya Elmas Merkezi Sözcüsü Caroline Wolf, yaptığı açıklamada, çalınan elmasların ham ve işlenmemiş olduğunu söyledi. Wolf, Ham elmas kolayca satılabileceği için, değerli taşların ortaya çıkma ihtimali çok zayıf dedi. Çalınan elmasların değerinin 350 milyon Euro olduğu yolundaki haberler ise doğrulanmadı. Polis, Swiss Havayolları ve Brüksel Savcılığı, geniş çaplı soruşturma başlattı. Brüksel Savcılık Sözcüsü Ine Van Wymersch, Bu soygun, dakika dakika profesyonel kişilerce planlanmış dedi.  
  İSVEÇTE FİLM GİBİ SOYGUN 
Bu ilk soygun değil 
BRÜKSEL Zaventem Havalimanı, daha önce de soygunlara sahne olmuştu. 2005te kargo şirketi Fedexin deposundan da elmaslar çalınmıştı. Benzer bir olay 2001de de yaşanmış, Lufthansa uçağından değerli taşlar alan soyguncular, kayıplara karışmıştı. Belçikanın Antwerp kenti dünyanın en önemli elmas ticareti merkezlerinden biri. Her gün yaklaşık 150 milyon Euroluk elmas bu kente geliyor veya işlendikten sonra uluslararası pazarlara ihraç ediliyor. Antwerp Dünya Elmas Merkezinin yıllık cirosu 45 milyar Euroyu aşıyor.