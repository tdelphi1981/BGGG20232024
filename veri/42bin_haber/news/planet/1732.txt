İsyancılar 20 BM askerini kaçırdı
Suriyeli isyancılardan oluşan yaklaşık 30 kişilik bir grup, İsrail ile Suriye arasındaki ateşkesin gözlemciliğinin yapıldığı Golan Tepelerinde 20 BM barış gücü askerini kaçırdı.
Suriyeli isyancılardan oluşan yaklaşık 30 kişilik bir grup, İsrail ile Suriye arasındaki ateşkesin gözlemciliğinin yapıldığı Golan Tepelerinde 20 BM barış gücü askerini kaçırdı. Suriye İnsan Hakları İzleme Örgütünün paylaştığı bir videoda konuşan isyancılar, Suriye ordusu Cemla köyünden çekilene kadar askerleri ellerinde tutacaklarını duyurdu. Suriyeli muhalifler, barış gücü askerlerini, Suriye rejiminin Golan yakınında bir bölgeye yeniden konuşlanmasına yardım etmekle suçluyor. Alıkonulan 20 barışgücü askerinin Filipinli olduğu öğrenilirken BM, durum değerlendirmesi yapmak ve konuyu çözümlemek amacıyla bir ekibi görevlendirdiğini kaydetti.