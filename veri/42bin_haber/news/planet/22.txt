NASAdan yeni uygulama: Mesaj gelince gökyüzüne bak!
Uluslararası Uzay İstasyonunda sürekli bir kadronun çalışmaya başlamasının 12nci yılı şerefine, NASA yeni bir uygulamanın müjdesini verdi. Bu uygulamayı kullananlar, Uzay Üssünün yerini saptayarak, onu tıpkı bir yıldız gibi gökyüzünde görebilecek.
"İstasyonun yerini belirle" ismi verilen bu uygulamaya kaydolan kişilere, uzay üssü gökte belirmeden kısa bir süre önce e-posta veya cep mesajı gönderilerek haber veirlecek. 
Bu hizmet, gökyüzünde görüşü engelleyecek bir durum olmadığı zamanlarda devreye girecek. Şartlar müsait olduğunda, üssün, gökteki en parlak cisim olarak görüleceği belirtiliyor.  
NASA'nın Johnson Uzay Merkezi tarafından yapılan hesaplamalarına göre, Uzay Üssü Dünyada 4 bin 600 yerden, haftada birkaç kez görülebilecek.