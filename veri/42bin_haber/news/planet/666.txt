Tek silah, iki farklı mermi markası
Fransız TF1 televizyonu, Pariste suikasta uğrayan PKKlı Sakine Cansız, Fidan Doğan ve Leyla Söylemezin tek bir silahtan çıkan kurşunlarla öldürüldüklerini öne sürdü.
Paris'teki Kürdistan Enformasyon Merkezinde geçtiğimiz hafta üç PKKlı kadının öldürülmesinin ardında kimin olduğu hâlâ açıklık kazanmadı ancak TF1, kadınların tek bir silahla vurulduğu iddiasını ortaya attı. 
Fransız televizyonunun haberinde Sakine Cansız, Fidan Doğan ve Leyla Söylemezin 7.65 çapında tek bir silahtan çıkan iki farklı marka mermiyle vurulduğu öne sürüldü.   
Adli kaynaklara dayandırılan haberde, üç kadının soğukkanlı bir tetikçi tarafından oldukça net bir biçimde öldürüldüğü ifadelerine de yer verildi. Haberde, tek silah olmasının cinayetin bir kişi tarafından işlendiği anlamına gelmeyeceğinin de altı çizildi.  
Haberde soruşturmayı yürüten Fransız yetkililerin, PKK içi hesaplaşma ya da Türkiye merkezli aşırı bir sağcı örgüt üzerinde durdukları kaydedildi. Kaynağın, olayın profesyonel bir işe benzediği sözlerine de yer verildi.  

 