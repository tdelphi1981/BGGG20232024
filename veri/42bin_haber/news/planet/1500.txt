'Diz üstü' açıklamaya bir destek daha
Almanyanın Federal Parlamento Dış İlişkiler Komisyonu Başkanı Ruprecht Polenzden, AB Komisyonu üyesi Oettingerin Türkiye konusunda yaptığı açıklamalara destek geldi.
ABnin Enerji Komiseri Oettinger, Avrupalıların gelecekte Türkiye ile iş birliği yapabilmek için dizlerinin üzerinde Ankaraya gideceklerini söylemişti. Almanya Başbakanı Angela Merkelin partidaşı olan Federal Parlamento Dış İlişkiler Komisyonu Başkanı Ruprecht Polenz bu tutumu, Bölgede ABnin çıkarlarının tersine hareket eden bir Türkiye, sorunlarımızın önemli ölçüde artmasına neden olur sözleriyle destekledi. 
 
İMTİYAZLI ORTAKLIK KAVRAMI ÖLDÜ
 
Polenz, Türkiyenin ekonomik bakımdan kalkınan bir ülke olduğunu ve Avrupayı Orta Doğuya bağlayan işleviyle güvenlik politikası açısından da ilginç olduğunu söyledi ve bu yüzden partisinin Türkiyeye ilişkin tutumunun değişeceğini ümit ettiğini kaydetti. 
Polenz, partisinin imtiyazlı ortaklık konusundaki görüşlerine de karşı çıkarak şunları söyledi: 
Şimdi partimdekilerin çoğu imtiyazlı ortaklık kavramının öldüğünün bilincinde. Bu kavram Türkiyede olumsuz karşılanıyor. Bunun yerine Türkiye ile müzakerelerin gerçekten olumlu sonuçlanabileceği düşüncesiyle hareket edilmesi gerekir. 
Önceki gün de Alman Dışişleri Bakanı Guido Westerwelle de Oettingerin sözlerine dolaylı destek vermiş ve Dikkatli olmazsak gün gelir Avrupanın Türkiyeye olan ilgisi, Türkiyenin Avrupaya ilgisinden büyük olur demişti.