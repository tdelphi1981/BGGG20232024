Kimse kurtarmadı kendisi kaçtı
Ekim 2012de kaçırılan Ukrayna vatandaşı gazeteci Anhar Koçneva olayı mutlu sonla bitti.
Suriyenin Humus kentinde geçen ekim ayından beri Rus casusu olduğu iddiasıyla Özgür Suriye Ordusu (ÖSO) tarafından rehin tutulan Ukraynalı gazeteci Anhar Koçneva, dün muhaliflerin elinden kaçmayı başardı. Eşi Dmitri Petrov, Koçnevanın kendisini arayıp iyi olduğunu söylediğini belirtti. Kuzeni Dmitro Astafurov da, Bu sabah kaçmayı başardı ve şu anda Şamda güvende dedi. Koçneva da Rusyadaki haber ajanslarına telefonla yaptığı açıklamada, kaçış öyküsünü şu sözlerle anlattı: Kaldığım yerde güvenlik önlemleri çok sıkı olmasına rağmen tutsak olarak geçirdiğim sürede güvenliğin zayıf noktalarını hesapladım. Bu sabah beni Bueyda semtine naklettikleri sırada kaçtım. Mayınların bulunabileceği açık arazide kilometrelerce koşmak zorunda kaldım.  
İŞE YARAMIYOR DİYE BIRAKILDI MI 
ÖSO, Rus basınına tercümanlık yapan Koçnevayı bırakmak için fidye istemiş, aksi halde onu öldüreceklerini bildirmişti. Muhalifler geçen ay Koçnevanın Ukraynadaki eşini arayarak Ülkeniz eşin için bir kuruş bile ödemek istemiyor siteminde bulunmuştu. Koçnevanın mucizevi kurtuluşu birtakım şüpheleri de akla getirdi. Ukraynanın fidyeyi ödemeyi reddetmesinin ardından Koçnevanın hiçbir işe yaramadığı için serbest bırakılmış olabileceği yorumlarına yol açtı.