Obama, Hillaryye TVde teşekkür etti
ABD Başkanı Barack Obama, görevden ayrılmaya hazırlanan Dışişleri Bakanı Hillary Clinton ile birlikte ilk kez yanyana röportaj verdi.
Obamanın isteği üzerine CBSin Beyaz Sarayda çekimlerini yaptığı program bugün yayınlanacak. Dün yayınlanan tanıtımda Obama, Halkın önünde ona teşekkür etmek istedim. Çünkü Hillary, sahip olduğumuz en iyi dışişleri bakanlarından biri olarak tarihe geçecek. Son dört yılda harika bir işbirliğimiz oldu. Onu özleyeceğim dedi. Clinton ise 2008de başkanlık yarışını Obamaya karşı kaybettiğini hatırlatarak, Siyaset ve demokrasi budur. Bazen seçim kaybeder, bazen kazanırsınız. Başkan benden dışişleri bakanı olmamı istedi, ben de kabul ettim. İkisinin de nedeni, bu ülkeyi sevmemiz diye konuştu.  
Davutoğluna veda etti 
Hillary Clinton, görevini devretmeden önce veda temaslarına da başladı. Clintonın telefonla arayıp veda ettiği isimlerden biri Dışişleri Bakanı Ahmet Davutoğlu oldu. Clinton, görüşmede, Davutoğluna görev dönemi boyunca gösterdiği işbirliği için teşekkür etti. Davutoğlu ise Clintona sonraki yaşamı için başarılar diledi. Clinton ve Davutoğlu Arap Baharı devrimleri vesilesiyle, özellikle Libya ve Suriye krizlerinin çözümü için karşılıklı ziyaretlerde bulunmuşlar veya uluslararası zirvelerde bir araya gelmişlerdi. Haziran 2011de Libya Temas Grubu toplantısı için Birleşik Arap Emirliklerinin başkenti Abu Dabide bir araya gelen ikilinin, çak yaparak selamlaşması hafızalarda yer edinmişti.