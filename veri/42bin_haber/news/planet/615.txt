Suriyeli Kürtler bayrak savaşında
Suriyenin en büyük Kürt kentinde bayrak krizi çıktı. Kürt milislerin eğitildiği Newroz Kampını basan PKKya yakın PYD militanları, Barzanici Kürtlerin bayrağını riskli diye indirdi.
SURİYEdeki Kürt Birlik Partisi (Yekiti), PKKnın Suriye kolu olarak nitelenen PYDnin son operasyonunu resmi sitesinde kınadı. Buna göre PYD militanları 184 binlik nüfusuyla Suriye Kürdistanının başkenti sayılan Kamışlı yakınlarındaki Newroz Kampını geçen cuma bastı. Irak Kürdistan Bölgesel Yönetiminin lideri Mesud Barzaniye yakın Kürt Ulusal Konseyi (KUK), kendi milislerine askeri eğitim vermek üzere bu kampı geçen hafta kurmuştu. Nusaybinin karşısındaki bölgeye bir düzine araçla gelen silahlı PYDliler, KUK bayraklarını indirdi. PYDliler, rejimin bu bayraklar nedeniyle bölgeye saldırabileceğini gerekçe gösterdi. Yekitiden yapılan açıklamada ise Bu eylem kabul edilemez. Kürtlerin birliğine hizmet etmiyor. Bu tarihi dönemde tahakküm ve tiranlığın değil, diyaloğun mantığı işletilmeli dendi. 
Yıldıza karşı güneş 
Yekitinin açıklamasında, PYDnin, kontrolüne giren yerlerde kendi bayraklarını dalgalandırmaya devam ettiğine dikkat çekildi ve KUK bayraklarının indirilmesinin Erbil Anlaşmasına aykırı olduğu vurgulandı. KUK, Irak Kürdistan Bölgesel Yönetiminin (IKBY) güneşli bayrağını kullanıyor. PYDnin ise PKKnınkini andıran yıldızlı bir bayrağı var. IKBY lideri Mesud Barzani geçen haziranda KUK ile PYDyi Erbilde buluşturmuş,  kurulan ortak milis gücü Kuzey Suriyedeki bir dizi yerleşimde kontrolü ele almıştı. Ancak buradaki sivil yönetimlere PYD giderek ağırlığını koymuştu. Esad rejimiyle işbirliği yapmakla suçlanan PYD, Resulayn gibi yerlerde Özgür Suriye Ordusu ile çatışmıştı.