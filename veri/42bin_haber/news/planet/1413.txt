Doktorlar Chavezi Morales'e göstermedi
Kanser tedavisi gören Venezüella lideri Hugo Chavez'in, hastalığının son evresine girdiği yönündeki endişeler arttı.
Bolivya Devlet Başkanı Evo Morales'in, Venezüella ziyareti sırasında Chavez'le görüşmesine izin verilmemesini söylemesi, 58 yaşındaki Latin Amerikalı liderin sağlık durumunun kötüye gittiğine dair iddiaları güçlendirdi. 
Bu durum, kanser tedavisi gördüğü Küba'dan hafta başında Venezüella'ya dönen Chavez hakkında, "Ülkesinde ölmek için geri döndü" yorumları yapılmasına neden oldu. 
"EVİNDE OLMASI BÜYÜK TESELLİ"
Birleşmiş Milletlerin Bolivyanın milli tahılı olan quionayı 2013 Quiona Yılı ilan etmesi nedeniyle New Yorkta bulunan Morales, gazetecilerle yaptığı toplantıda, kansere karşı mücadelesini sürdüren Chaveze bir ziyarette bulunduğunu ancak doktorların ve ailesinin kendisini görmesine izin vermediklerini söyledi. 
Chavez gibi ABD karşıtı ve solcu politikalar uygulayan Morales, Kardeşim Chavez dediği yoldaşının evinde olmasının Venezüella için büyük teselli olduğunu söylerken, En kısa sürede yeniden hükümetin başına gelebilmesini umuyorum. Anladığım kadarıyla ailesi de gelişmelerden oldukça umutlu" dedi. 
Morales; "Tedavisine devam ediliyor ve dinleniyor. Umarım Başkan Chavez, yakında halkına daima hizmet eden biri olarak Venezüelladaki Bolivar devriminin yeniden dümeninde olur diye ekledi. 
DÖNÜŞÜNÜ TWITTER'DAN DUYURDU
14 yıldır devlet başkanlığını görevini yürüten Chavez, geçtiğimiz ekim ayında yeniden devlet başkanı seçilmesine rağmen 11 Aralıkta Küba'da geçirdiği kanser ameliyatı sonrasında ülkesine dönüp yeni dönem koltuğuna oturamamıştı. Chavez, iki aydan fazla süredir devam eden tedavisinin ardından ülkesine dönüşünü önceki gün Twitter mesajlarıyla bildirmiş ve tedavisine Veneüzellanın başkenti Caracas'ta devam edileceğini açıklamıştı. Bu haberi alan Morales ise New Yorka doğru yola çıkarken uçağını, Chavez'i görebilmek için Venezüella'ya indirmişti.