ABDden Suriye için kritik ziyaret
Türkiye ile Suriye arasındaki sınır boyunca gerilim her geçen gün artarken, ABD Dışişleri Bakanlığından kritik bir isim Türkiyeye geldi.
ABD Dışişleri Bakanlığının Çatışma ve İstikrar Operasyonlarından sorumlu Bakan Yardımcısı Rick Bartonun önceki gün Türkiyeye geldiği ve Suriyeli muhaliflerle bir dizi görüşme yapmaya başladığı öğrenildi. 
ÖNEMLİ GÖRÜŞMELER 
Pazar gününe kadar Türkiyede kalacak olan Bartonun Suriyeli mülteciler için sınır illerinde kurulmuş çadırkentleri de gezmesi bekleniyor. Amerikalı diplomatın programında MİT, Genelkurmay ve Dışişlerinden yetkililerle görüşme de bulunuyor. Bartonun, Suriye Ulusal Konseyi (SUK) ile Suriye Ulusal Kooalisyonunun (SUKO) Katarda ABD ve diğer Batılı ülkelerin istediği doğrultuda şekillenmesinden sonra Türkiyeye gelmesi dikkat çekti. 
TÜRKİYEDEN SONRA İNGİLTEREYE
Barton, Türkiyeden sonra Londraya giderek burada da Kraliyet Uluslararası İlişkiler Enstitüsünde (Chatham House) Suriye ile ilgili yapılacak bir yuvarlak masa toplantısına katılacak. Her türlü düşüncenin açıkça ifade edildiği Chatham House toplantılarına katılanların görüş ve değerlendirmeleri sadece açık şekilde isim verilmeden yayımlanabiliyor.