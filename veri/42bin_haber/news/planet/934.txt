ABD İsrail saldırısından haberdardı
Suriye ordusu, İsrail savaş uçaklarının dün şafak vakti başkent Şam'daki bir askeri tesisi bombaladığını açıkladı. Washington'ın saldırı hakkında daha önceden bilgilendirildiğini belirten ABD'li yetkililer ise İsrail jetlerinin Hizbullah'a uçaksavar füzeleri taşıyan bir konvoyu hedef aldığını söyledi.
Suriye ordusundan yapılan açıklamada, Lübnan sınırı yakınlarında bulunan Jamrayadaki askeri araştırma tesisine yönelik saldırıda iki çalışanın öldüğü belirtildi. 
Açıklamada İsrail saldırısının, teröristlerin tesisi ele geçirme girişimlerinin başarısız olmasının ardından gerçekleştiği savunuldu. İsrailin Hizbullaha silah götüren bir konvoyu hedef aldığı yönündeki haberlerin ise doğru olmadığı iddia edildi. 
Bu açıklamadan saatler önce Lübnan ordusu, İsrail uçaklarının hava sahalarını ihlal ettiğini ve Suriye sınırında saatler süren bir operasyon gerçekleştirdiğini duyurmuştu.  
ABD BİLİYORDU
Wall Street Journal'a konuşan ABD'li yetkililer, İsrail'in saldırı öncesi Washington'ı bilgilendirdiğini belirterek, söz konusu konvoyun bölgedeki bir askeri tesis yakınlarında vurulmuş olabileceğini belirtti. 
ABD'li yetkililer, New York Times'a yaptıkları açıklamalarda da Washington'ın saldırıdan önce bilgilendirildiğini doğruladı. 
Saldırının ardından Hizbullah İsrail'i kınadı. 
2007de de Suriye topraklarını vuran İsrail, krizin derinleştiği günlerden bu yana Suriyedeki kimyasal silahların Lübnandaki Hizbullahın eline geçmesinden endişe duyduğunu dile getiriyor ve silah transferini engellemek için benzer saldırılar düzenleyebileceği uyarısında bulunmuştu. 
İRAN BİZE YAPILDI SAYARIZ DEMİŞTİ 
Olayla ilgili İsrailden resmi açıklama gelmezken İranın vereceği tepki önem taşıyor. Çünkü İranın dini lideri Ayetullah Ali Hamaneyin Başdanışmanı Ali Ekber Velayeti, geçtiğimiz günlerde yaptığı bir açıklamada, Suriyeye yapılacak bir saldırının İran ve müttefiklerine bir saldırı anlamına geleceği uyarısında bulunmuştu. 
EN SON 2007'DE VURMUŞTU
İsrail 6 Eylül 2007de Suriyenin kuzeyinde gerçekleştirdiği hava saldırısında bir nükleer tesisi hedef almıştı. İsrail jetleri Kuzey Korenin yardımıyla nükleer silah üretmekle suçlanan Suriye`nin El Kibar tesislerini bombaladığında, dönüş yolunda Hataya boş bir füze tankı düşürmüştü. İsrail uçaklarının Türk hava sahasını kullandığının ortaya çıkması Türkiyeyi de tartışmaların merkezine çekmişti.