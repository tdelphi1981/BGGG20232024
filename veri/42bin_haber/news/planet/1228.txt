Narenciye ihracatında mide bulandıran sinek
Türkiyeden Rusyaya bu yıl yapılan narenciye ihracatının başı sinekle belaya girdi. Rusya Tarım Ürünleri Sıhhi Denetim Dairesi son bir ayda Türkiyeden gelen beşinci parti, 44 ton portakalın tehlikeli Akdeniz sineği yumurtaları içerdiği gerekçesiyle iade edilmesi kararı aldı.
Portakallar için Türkiyeden yola çıkmadan önce Türk yetkililerden temiz sertifikası alnmış olmasına rağmen, kağıt üzerinde yazılanlarla gerçeklerin birbirini tutmadığı belirtildi. 
İTAR-TASS ajansına konuyla ilgili konuşan Rus yetkililer, Sadece geçtiğimiz Ocak ayında Türkiyeden gelen ve kağıt üzerindeki uygunluk belgesiyle desteklenmiş 125 ton portakalda Akdeniz sineği bulgusuna rastladık. Türkiyede düzenlenen narenciye yükünün çıkış belgeleri ile pratikteki durum çoğu zaman çakışmadığı için kontrolü sıkılaştırdık. Türkiye'deki ziraat ürünleri denetim kurumlarının daha büyük hassasiyet göstermesini bekliyoruz açıklamasını yaptı.