Bölge patlayabilir
Suriyede isyan 2nci yılını doldurdu. Rusya ve İranın rejime, uluslararası toplumun büyük bölümünün ise muhaliflere desteği artarak sürüyor. ABde Suriyeye silah ambargosunun kalkması için büyük tartışma başladı. Fransa ve İngiltere kalkmasını istiyor, Almanya ise karşı. BM, Bölge patlayabilir diye uyardı.
SURİYEde Facebookta örgütlenen öğrencilerin, 15 Mart 2011de ülkenin güneyindeki Deraa kentinde lise duvarına yazdıkları rejim karşıtı sloganlar sebebiyle gözaltına alınmalarıyla başlayan süreç, 3üncü yılına girdi. Dün Brükselde ekonomi gündemiyle bir araya gelen AB liderleri, İngiltere ve Fransanın Suriyeye yönelik silah ambargosunun kaldırılıp muhaliflerin silahlandırılması yolundaki önerisini de ele aldı. Ambargonun kalkması konusunda herhangi bir ilerleme sağlanmazken haftaya toplanacak AB Dışişleri bakanlarının bu konuyu yeniden değerlendirmesine karar verildi. ABli bir diplomat, Kimse, (amborgonun kalkmasına) pek ilgili değil. Uygulamanın yakında değişeceğine dair bir öngörü yok dedi. Ambargonun kalkmasına sıcak bakmayan taraflar, yeni uygulamanın bölgede silahlanmayı hızlandıracağı ve bölgesel istikrarsızlığın yayılabileceği uyarısında bulunuyor.
Fransa Cumhurbaşkanı François Hollande, zirve öncesinde ambargonun kalkması için ortaklarını ikna etmeye çalışacaklarını belirterek, Siyasi bir çözüm istiyoruz. Ama bir halkın, şimdilik politik çözümü istemeyen bir rejim tarafından katledilmesine de seyirci kalamayız dedi. 
ONARILAMAZ HASAR 
Tarafların birbirini suçladığı çok sayıda katliam da dahil olmak üzere en az 70 bin kişi öldü, 1.1 milyon Suriyeli komşu ülkelere sığındı, 4 milyonu Suriyeyi terk edemese de evinden oldu. Suriyenin ekonomisi, altyapısı ve tarihi mirası ağır hasar gördü.
BM Mülteciler Yüksek Komiseri Antonio Guterres, bu tablonun ışığında Çatışma sürerse Ortadoğuda gerçek bir patlama riski var. Bu patlamanın yaratacağı insani, siyasi ve güvenliksel sorunlarla başa çıkamayız. Kritik eşikteyiz dedi. Suriye Dışişleri Bakanlığı ise Lübnan hükümetini uyardı: Çok sayıda silahlı terörist grup, son iki günde Lübnanın kuzeyine sığındı. Onları siz vurmazsanız biz vuracağız. 
Uluslararası terörizm potası 
İNGİLİZ dış istihbarat servisi MI6in eski ikinci adamı Nigel Inkster, Suriyenin 1980lerde Afganistanın olduğu gibi uluslararası terörizmin potası haline gelebileceği uyarısını yaptı. Adı açıklanmayan bir İngiliz yetkili de İngiltereden Suriyeye savaşmak için gidenlerin sayısının; Afganistan, Pakistan, Yemen ve diğer yerlere gidenlerin çok üzerine çıktığını söyledi. 
Muhaliflerden Hollandea garanti 
FRANSA Cumhurbaşkanı François Hollande, sevk edilecek silahların Suriyede doğru insanların eline geçeceği konusunda muhaliflerden garanti aldığını söyledi. AB zirvesinin kapanışında konuşan Hollande, Ambargonun kalkmasını değerlendirmeye yeten garantileri aldık. Bu silahların kullanımıyla ilgili bir kesinlik var. Silahlar sevk edilirse muhaliflere teknik destek de verilecek dedi. Hollande, silah ambargosunun mayıs sonunda zaten sona ereceğini belirterek, bu konudaki kararın birkaç hafta içinde alınmasından yana olduklarını söyledi.