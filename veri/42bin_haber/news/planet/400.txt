Üsküp karıştı
Makedonya Parlamentosunda 2013 bütçe görüşmeleri sürerken milletvekilleri birbirlerine taş ve şişe fırlattı. Başbakan Muhalefet lideri Kaddafi gibi, hayal âleminde. Meclisi işgale kalkıştılar dedi. Muhalifler ise sivil itaatsizlik çağrısı yaptı.
MAKEDONYAnın 2013 bütçe tasarısı önceki gün mecliste muhalefetin kürsü işgaline rağmen kabul edildi. Hükümetin bütçeye ilişkin önerilerini dikkate almadığını savunan muhalefet partileri, meclis içerisinde bütçeyi engellemeye çalışırken, meclis binası önünde toplanan taraftarları da protesto gösterisi yaptı. İçeride vekiller birbiriyle, dışarıda göstericiler polisle çatıştı. 11i polis, 2si milletvekili olmak üzere 17 kişi yaralandı. 123 sandalyeli mecliste 29 sandalyeye sahip olan sol parti SDSMnin 4 üyesi gözaltına alındı.  
HALK İSYANI ÇAĞRISI 
Muhalefet, 2.7 milyar euro tutarındaki yeni bütçenin, kamu borçlanmasını aşırı oranda artıracağı iddiasında. SDSM lideri Branko Crvenkovski, Sivil itaatsizlik çağrısı yapıyoruz. Makedonya bir halk isyanına tanık olacak dedi. Polisin önceki gece tamamen dağıttığı meclis önündeki kalabalık ise dün yeniden toplanmadı. Başkent Üsküpte yoğun güvenlik önlemleri alınması dikkat çekti. Makedonya Başbakanı Nikola Gruevski şöyle konuştu: 
Demokratik kurumlar ve halk tarafından seçilenleri zorla görevlerinden almak isteyenlerin başarısız denemesine şahitlik ettiniz. 3 bin taraftarı ile meclisi ele geçirmek isteyen Crvenovskiye halk karşı çıktı. Muhalefet lideri Kaddafi gibi, hayal dünyasında. Her türlü senaryoya karşı anayasayı korumaya hazırız.