Türk dostu Fransız vekil: Sarkozynin 5 saatini Hollande unutturmalı
Fransa Ulusal Meclisi Türk-Fransız Dostluk Grubu Başkanı Christophe Bouillon, Hürriyete konuştu.
75 üyesi olan grubun, ikili ilişkiler gerilemesine rağmen faaliyetlerini artırdığını belirten Bouillon, Fransadan asıl beklenen, Ankara ile yeni bir sayfa açacağını söyleyen Cumhurbaşkanı François Hollandeın, eski Cumhurbaşkanı Nicolas Sarkozynin hafızalarda kötü izler bırakan 5 saatlik Türkiye ziyaretini unutturacak altın adımı atmasıdır dedi. Hollande gibi Sosyalist Partiden (PS) olan Bouillon özetle şunları söyledi: 
O SORUNLARA KİLİTLENMEYELİM 
Hollande 2013te Türkiyeye gitmeli, beklentileri boşa çıkarmamalı. Bugün Fransız milletvekilleri de Türkiye ile daha fazla ilgileniyor. İkili ilişkilerimizin Ermeni sorunu, AB üyeliği gibi artık hepimizin bildiği sorunlara kilitlenmesini istemiyoruz. Parisin, Türkiyenin AB üyeliği konusunda atacağını söylediği adımlar olumlu. Ama yetmez. 2014te her iki tarafta da seçimler var. 2013 Türkiyeye gitmek için doğru yıl. Bir fırsat penceresi mevcut. Tüm partileri bölen İnkar Yasası girişimi ise bana göre sona erdi.