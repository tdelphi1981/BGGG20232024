NATOdan Afganistan değerlendirmesi
AFGANİSTAN 2014teki başkanlık seçimlerine ve yıl sonunda ülkeden NATO güçlerinin çekilmesine hazırlanırken, NATO Brunssum Müşterek Kuvvet Komutanlığı yetkilileri, Artık operasyonların yüzde 80i Afgan güçlerince gerçekleştiriliyor. 2014 bir bitiş değil. Sonrasında da eğitim ve tavsiyelerimiz devam edecektir değerlendirmesinde bulundu.
Afganistanda yürütülen operasyonlara ve gelinen son noktaya ilişkin NATO yetkilileri bir grup yabancı gazeteciye değerlendirmelerde bulundu. Yetkililer, ülkenin yüzde 85inin sayıları 352 bini bulan Afgan güvenliklerince korunduğunu ve ülkede görev yapan İl İmar Timleri'nin (PRT) alınan NATO kararı çerçevesinde büyük kısmının sivilleştirildiğini belirterek, şunları söyledi: 
EL KAİDE İÇİN CENNET DEĞİL
Afganistanda yürütülen ISAF kampanyası uzun dönemli bir politikaydı. Afganistan büyük bir ülke ve her kesimde operasyonlar geliştirmek zordu. Afgan halkı 2014 sonrası için büyük aşamalar kat etti. Hala yapılması gerekenler var; ancak Afgan halkı artık nasıl savaşılacağını biliyor ve ülkesini savunmaya hevesli. El Kaide için de artık Afganistan güvenli bir cennet değil.  
NATODAN İTİRAF
Afganistana sadece askeri bir durum olarak değil, insani bir durum olarak bakmak lazım. NATOnun Afganistanda çıkardığı derslerden en önemlisi ISAFin göreve başladığı günlerde Afganistanın etnik ve kültürel yapısı ciddiye alınmadı. Özellikle ülkedeki büyük çoğunluğu oluşturan Paştunların kültürel değerlerini anlamakta zorluklar yaşandı. 2008-2009 yıllarında sonunda etnik yapının anlanması ve buna göre davranılmasına karar verildi.  
HALK TALİBANI İSTEMİYOR
Afganistanın geleceğine NATO değil Afgan halkı karar verecek. Yapılan anketlere göre de halkın yüzde 75i Talibanın siyasi bir platformda geri dönmesini istemiyor. 2014 sonrasında da, ilerleyen dönemlerde de Afganistanda etnik tansiyonun yükselme riski her zaman olabilir. İç karışıklık yaşanabilir. Ama tüm bu kötü senaryoların yaşanıp yaşanmayacağını 2-3 yıl sonrasında göreceğiz. Her türlü seneryoya hazırlanıyoruz.  
İSTANBUL SÜRECİNE VURGU
Afganistan için 20den fazla bölgesel organizasyon da düzenlendi. Bunların içinde Türkiyenin ev sahipliğinde bakanların katılımıyla Asyanın Kalbi-İstanbul Süreci düzenlendi. Bölgesel güçlerin ve sivil toplum kuruluşlarının bir araya gelerek birşeyler yapması gerçekten geleceği inşaa etmeye yardımcı olacak pozitif bir adım. Çünkü terörle mücadele, kalkınma, ekonomi alanlarında daha yapılacak çok şey var.