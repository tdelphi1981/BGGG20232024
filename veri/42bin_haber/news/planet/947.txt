"Amerikan Patriot'ları Türk bürokrasisine takıldı"
NATO misyonu çerçevesinde Türkiyeye getirilen ABDye ait Patriot füzelerinin, Türk bürokrasisi nedeniyle faaliyete geçemediği iddia edildi.
ABD ordusunun bağımsız haber kaynağı olarak nitelendirilen Stars and Stripes sitesinde yer alan habere göre, ABD Kongresinden bir heyetin dün İncirlik Hava Üssüne yaptığı ziyaret sırasında Temsilciler Meclisinin Cumhuriyetçi üyelerinden Rob Wittman, Biz bir süredir baskı yapıyoruz derken NATO içinde bir sorun olmadığını ancak gecikmenin Türk bürokrasisi kaynaklı olduğunu söyledi. 
Cumhurbaşkanı Abdullah Gül ve diğer hükümet yetkilileriyle süreci hızlandırmak için görüşmeler yaptıklarını belirten Wittman, Dün onay sürecinin tamamlanması ve Amerikan bataryalarının konuşlandırılmasının sağlanması için Türk hükümetiyle görüştük diye konuştu. 
Wittman, Onlara bu sürecin zamanlamasının özellikle bizim askerlerimiz için önemli olduğunu söyledik. Dostça bir tavırla Türk hükümetine baskı yaptık dedi. 
ABD'NİN GÖNDERDİĞİ PATRIOT'LAR TÜRKİYE'DE / FOTO GALERİ 
"ÜS GÜZEL AMA..."
Türkiyeden bir sözcü Stars and Stripesa yorum yapmazken, ABD ordusundan Yüzbaşı Royal Reff, askerlerin yola çıkmaya hazır olduğunu ancak ABDli yetkililerle Türk yetkililer arasında müzakereler devam ettiği için şu an beklemede olduklarını söyledi. 
İncirlik Üssünde görevli Yüzbaşı Samuel Hoolihan ise Burası çok güzel ama biz buraya bu üste oturmak için gelmedik diye konuştu. 
Anadolu Ajansı ise bu sabah ABD'ye ait Patriot hava savunma sistemlerini taşıyan araçların Gaziantep'e doğru yola çıktığını bildirdi. 
FÜZE YOK ARAÇ VAR
Dün İskenderun Limanı'na gelen ABD bandıralı Alliance Charleston adlı gemiden indirilen araçlar, sabah saatlerinde gruplar halinde Gaziantep'e doğru yola çıktı. Gemiden indirilen 70 aracın gün içerisinde Gaziantep'e gitmesinin planlandığı öğrenildi.Yüzbaşı Reff, dün düzenlenen basın toplantısında, "NATO kapsamında ABDnin Patriot hava savunma sistemlerinin son ekipmanları geldi. Bu gemiden çıkacak malzemeler Gaziantepe gidecek. Önümüzdeki hafta içinde de bu sistem Gaziantepte operasyonel olacak. Bu geminin içinde 70 tane araç var. Bu gelen malzemeler içerisinde füze yok. Onlar Adanada İncirlike gönderilmişti. Bu geminin içinde atış sistemleri var ve yardımcı ekipmanlar var" diye konuşmuştu. 
Hollanda ve Almanyadan gelen bataryalar ise işlemeye başladı. 
 