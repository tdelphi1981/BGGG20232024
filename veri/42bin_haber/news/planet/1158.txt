Sen misin baba Barzaniyi eleştiren
Irak Kürdistan Bölgesel Yönetimi Başkanı Mesud Barzaninin babasına yönelik eleştirileri yayınlayan bir uydu kanalı, ertesi gün bombalandı.
NALİA televizyonunda cuma akşamı yayımlanan Özgür Mikrofon programına telefonla bağlanan bir kişi, 1979da ölen Kürdistan Demokratik Partisi (KDP) eski lideri Mustafa Barzaniyi sert sözlerle eleştirdi. Telefon bağlantısı derhal kesildi ama önceki gün kanalın Süleymaniyedeki binası, 300e yakın KDP destekçisi tarafından basıldı. Polis kalabalığı durdursa da, ilerleyen saatlerde binanın çatısında bir bomba patladı. Ölen veya yaralanan olmazken KDP yöneticilerinden Abdülvahab Ali Protesto çağrısında bulunmamıştık dedi. Aynı binaya Şubat 2011de de maskeli kişiler saldırmış, bir koruma yaralanmıştı. 
 
SİCİL KABARIYOR 
Kürt özerk yönetiminin kabarık ifade özgürlüğü sicilini son olarak Uluslararası İnsan Hakları İzleme Örgütü (HRW) dün eleştirdi. Kürt yetkililerin bölgesel mecliste onaylanmamış bir kararnameyi kullanarak muhalifleri ve gazetecileri tutukladığını belirten HRW Ortadoğu Direktörü Sarah Leah Whitson, Kürt yönetiminin imaj çabasına rağmen giderek daha antidemokratik göründüğünü kaydetti. HRWye göre, geçen yıl bölgede en az 50 gazeteci, muhalif ve aktivist tutuklandı.