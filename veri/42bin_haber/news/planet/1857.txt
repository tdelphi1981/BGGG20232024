İsraile Kadirov Camisi
Rusyaya bağlı Çeçenistan Özerk Cumhuriyeti lideri Ramzan Kadirov, milyonlarca dolar harcayarak İsrailin en büyük camisini inşa etmek için harekete geçti.
Kudüse 10 km mesafede Abu-Goş yerleşim biriminde inşa edilecek yeni caminin Kudüste bulunan Mescid-i Aksadan bile büyük olacağı bildiriliyor. 
Ramzan Kadirovun İsrail yönetimi izniyle Kudüs yakınlarında dev bir cami inşa etmek için harekete geçtiğini Rusyanın Eho Moskva radyo istasyonu duyurdu. Kadirovun İsraile büyük bir cami inşa etme planı, Abu-Goş sakinlerinin zamanında buraya göç etmiş Çeçenlerden oluştuğu ortaya çıkınca şekillenmeye başladı. Hatta Kadirov İsraili ziyaret ederken Çeçenlerin yaşadığı kasabada bir caddenin adına babası Ahmet Kadirovun ismi verildi. Caddenin adına babasının isminin verilmesiyle yetinmeyen Ramzan Kadirov, yine iki yıl önce Buraya bir cami dikilmesi yerinde olur dedi. İlk başta yerel İsrailli Çeçenler aralarında para toplamaya başladı ancak geçen iki yılda ancak temel için gerekli para toplanabildi. Bunun üzerine Çeçen lideri Ramzan Kadirov Mart ayı başında cami inşaatı finansmanını üstlendiğini açıkladı. İsrailin en büyük camisine Ahmet Hacı Kadirov adı verilmesi karşılığında gerekli tüm para Çeçenistan bütçesinden karşılanacak.
  
Kudüse 10 km mesafede inşa edilecek caminin detayları sır gibi saklanıyor. Maliyetin açıklanmamış olmasının yanı sıra bazı kaynaklar "Ahmet Hacı Kadirov" camisinin Mescid-i Aksadan bile büyük olacağını belirtiyor. Mescid-i Aksa'nın beş bin kişilik kapasitesi bulunurken , Kadirov camisinin 5 bin 500 kişilik yapılmak istendiği söyleniyor. Ramzan Kadirov ise cami finansmanını üstlendiğini kabul ederken "Bu proje İsrail ile Rusya arasında ilişkilerin gelişmesine yardımcı olacak" açıklamasında bulundu.