Kerküke sivil peşmerge takviyesi
Irakta merkezi yönetimle Kürtler arasında çıkan kriz sürüyor. Irak Başbakanı Nuri el Maliki, Irakın güvenliğine Kürt peşmergeleri dahil etmeme konusunda geri adım atmayacağını ortaya koyarken askeri sözcü Kürt grupları kuzey bölgelerine peşmerge takviyesi göndermekle suçladı.
Irak ordusu sözcüsü Albay Diya el-Vekil roket fırlatıcı ve ağır silahlara sahip peşmergelerin Kerkük ve Hanekin gibi kentlere sivil kıyafetlerle girdiklerini ileri sürdü. 
Öte yandan Maliki ile Kürtler arasında yaşanan krizi önlemek için Irak Meclis Başkanı Usame el Nuceyfi ve Şii lider Mukteda es Sadr arabuluculuk için devrede. Şii lider Sadr, bu amaçla 3 aydır bulunduğu Lübnandan Iraka döndü. Sadr, Kürt liderlerle görüşerek, soruna anayasaya uygun bir çözüm bulunmasını istedi. Maliki, peşmergeleri Kerkük, Diyala ve Selahaddin eyaletleri gibi anlaşmazlık konusu olan bölgelerin güvenliğine dahil etmeyi reddediyor.