Ankara: Esadlı geçiş olmaz
Ankara, BM ve Arap Birliğinin Suriye Özel Temsilcisi Lakhdar Brahiminin Şam yönetimine ilettiği Rusya ve ABDnin ortak teklifi olan Beşar Esadlı geçiş sürecinin mümkün olmadığı görüşünde.
Diplomatik kaynaklar, Suriyede iç karışıklığın başladığı Mart 2011de bunun mümkün olabileceğini, ancak aradan geçen 21 ay sonrasında muhaliflerin arazideki kazanımlarından sonra bunun imkansız hale geldiğini söylediler. Bir yetkili, Bu kadar kazanımdan sonra muhalifleri Esadlı veya BAASlı bir geçişe ikna etmek çok zor dedi. 
ABD-RUSYA ORTAK TEKLİFİ
Brahimi, önceki gün görüştüğü Esada, ABD ve Rusyanın ortak hazırladığı iki seçenekli teklif götürmüştü. İlk seçenek, Esadın başkanlığında muhalifler ile BAAS yönetiminden eli kana bulaşmamış kesimin ortaklaşa kuracağı bir yönetim ile bu yönetimin ülkeyi demokratik seçimlere götürmesini ve seçimlerde Esadın aday olamaması şartını içeriyor. İkinci seçeneğe göre ise Esad ülkeden ayrılacak, ülkeyi seçimlere götürecek geçici yönetimi muhalifler ile eli kana bulaşmamış BAASçılar kuracak. Esadın bu tekliflere nasıl yanıt verdiği tam olarak bilinmiyor. Türk kaynaklar kendilerine ulaşan ilk bilgilerin Esadın kendi ülkemde ölmeye razıyım anlayışından vazgeçmediği yönünde olduğunu söylediler. 
VENEZÜELLA İLE GÖRÜŞÜLDÜ
Bu arada 3-4 ay önce Esadın Venezüellaya gidebileceği yönünde iddiaların artması üzerine Türkiyenin o dönemde Caracas Büyükelçisi Muhsin Tuğrul Kılıçaslan aracılığıyla bu iddiaların doğru olup olmadığına dair Venezüellalı makamlar nezdinde girişimde bulunduğu, ancak olumlu veya olumsuz bir yanıt alamadığı bildirildi. Bir Dışişleri yetkilisi, Geçmişte bilgi sahibi olabilmek için nabız yokladık. Ancak şu an için yeni bir şey söz konusu değil dedi. 
SUKODAN HÜKÜMET HAZIRLIĞI
Kasım başında Katarda oluşturulan ve muhalifleri tek çatı altında toplamayı hedefleyen Suriye Ulusal Koalisyonunun (SUKO), sürgünde Suriye hükümeti kurmaya hazırlandığı bildirildi. SUKOyu başta ABD ve ABnin Suriyenin meşru temsilcisi olarak tanınmasının ardından koalisyonu oluşturan muhaliflerin kendi aralarında bir kabine kurmak için görüşmeler yaptıkları öğrenildi. Sürgünde Suriye hükümetinin Şubat ayında kurulabileceği belirtiliyor.