ABD'nin çok gizli Suriye planı ortaya çıktı
Dışişleri Bakanlığı koltuğunu Cuma günü John Kerrye bırakan Hillary Clinton ile dönemin CIA Direktörü David Petraeusın geçtiğimiz yaz Suriyedeki isyancıların eğitilmesini ve silahlandırılmasını öngören bir plan hazırladıkları ancak planın Beyaz Saraydan döndüğü ortaya çıktı.
ABDnin bir süredir Suriyeye insani yardım göndermekte olduğu ancak isyancıların silah taleplerinin reddedildiği biliniyordu. 
New York Timesın adı açıklanmayan Obama yönetimi yetkililerine dayandırdığı haberine göre, Beyaz Saray, Clinton ve Petraeusun hazırladıkları planı ABDnin Suriyedeki çatışmanın içine çekileceği ve silahların yanlış ellere geçebileceği endişesiyle reddetti. 
Planda isyancıların denetlenmesi ve bazı komşu ülkelerin desteğiyle savaşan gruplara silah sağlanması öngörülüyordu. 
  RUSYADAN SURİYEDE BİR İLK  
Obama yönetiminden bazı yetkililer Kasım ayında yapılan seçimlerin ardından konunun yeniden gündeme gelmesini bekliyordu. Ancak Petraeusın evlilik dışı bir ilişki yaşadığının ortaya çıkması Clintonın da sağlık sorunları nedeniyle işinden uzak kalması nedeniyle plan canlandırılamadı. 
Bugün Clintonla özel bir röportaj da yayımlayan gazete, Dışişleri eski Bakanının isyancıların silahlandırılmasındaki rolüyle ilgili sorulara yanıt vermediğini belirtti. 
Bazı yetkililer Savunma Bakanlığı koltuğunu terk etmeye hazırlanan Leon Panettanın da Clinton-Petraeus planına sıcak baktığını belirtti. Ancak Petraeus da Panettanın bir danışmanı da gazetenin sorularına yanıt vermedi.