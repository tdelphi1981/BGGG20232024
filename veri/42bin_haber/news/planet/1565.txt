Kerry'nin Türkiye ziyaretine 'Siyonizm' gölgesi
ABD Dışişleri Bakanı John Kerrynin ilk Ortadoğu ve Türkiye ziyareti Başbakan Tayyip Erdoğanın Siyonizm yorumlarının gölgesinde kaldı. Kerry, Dışişleri Bakanı Ahmet Davutoğlu ile bir araya geldi. Görüşme sonrasında iki bakan ortak basın açıklaması yaptı.
ABD Dışişleri Bakanı Kerry Dışişleri Bakanı Ahmet Davutoğlu ile bir araya geldi. Dün de Roma'da görüşen iki bakanın gündemlerinin Suriye olması bekleniyordu.  
İşte o basın açıklamasının satır başları: 
Davutoğlu: 
 İkili ilişkilerimiz mükemmel düzeydedir. Güçlü bir ittifak ilişkimiz var. Çok köklü ve kurumsallaşmış ilişkilerimiz var. 
 Suriye, Afganistan ve NATO ile ilgili konuları ele aldık. Ortadoğuya kalıcı barışın gelmesi Türkiye ve ABDnin ortak perspektifleri içindedir. 
 Çok geniş perspektifte çok değişik konular gündeme geldi. 
 Kerry: 
 Türkiyeye bir kez daha gelmiş olmak büyük mutluluk benim için. 
 Mustafa Akarsunun ailesini ziyaret ettim. Kendisi çok cesur biriydi. Çok duygusal bir tören oldu. Eşine, onun cesaretinden ötürü bir nişan verildi. 
 Mustafanın ölümü hepimize iki taraf arasındaki ortak bağı anımsattı. 
 Bir hoşgörü ruhunu teşvik etmemiz gerektiğini hatırlattı. 
 ABD her zaman PKK gibi terör örgütlerine karşı NATO müttefiki olan Türkiyenin yanında olmaya devam edecektir.  
 Uluslararası toplum Suriye halına olan desteğini nasıl artırabilir onu görüştük. 
 Kendi halkına karşı katliam gerçekleştiren bir rejimin meşruiyeti olamaz. 
 Türkiyeye gösterdiği liderlik ve kararlılıktan dolayı teşekkür ediyorum. 
İki bakanın açıklamalarının ardından soru-cevap bölümüne geçildi. 
"Son dönemde bazı üst düzey isimler İsrail ve Siyonizmle ilgili çok sert yorumlar yaptı. Başbakanın yorumları da dahil buna. İsrailin var oluşunu sorgulayan yorumlar da yapılmıştı. Türkiye bu yorumlarla nereye varmak istiyor?" sorusu üzerine şu cevaplar verildi: 
DAVUTOĞLU: BU DOKUZ MASUM İNSANIN SUÇU NEYDİ?  
Sorunuzda düşmanca açıklamalar ifadesi var. Bir kez daha açıklamak istiyoruz. Biz hiçbir zaman bir ülke ya da millete karşı düşmanca açıklamada bulunmadık. Ama açık denizlerde 9 sivil vatandaşımızı hunharca katleden İsrailin tutumuna düşmanca denebilir. Bütün buna rağmen biz İsraile bu tutumu düzeltme imkanı verdik. 
Ancak onlar eski tutumunda ısrar ederek düşmanca tavırlarını meşrulaştırmak istediler. Burada Ankaradasınız ve ben size şunu soruyorum umarım Tel Avivde de bunu sorarsınız: Bu 9 masum insanın suçu neydi? 
Türk halkının dostluğu da kavidir, kendisine karşı yapılan saldırılara tepkisi de kavi olur. 
İsrail eğer Türkiyeden olumlu açıklamalar duymak istiyorsa tutumunu gözden geçirmelidir. 
Gazze ve Mavi Marmara saldırıları olana kadar İsrailli yetkililer Türkiyede en üst düzeyde ağırlandı. 
Eğer bir ülke bizim vatandaşlarımızı hayat hakkını açıkça saldırı yapmışsa müsaade edin cevap hakkımızı saklı tutalım 
Filistinde ne yapılması gerekiyorsa iki devletli çözüm noktasında Türkiye her şeyi yapmaya hazır. 
KERRY: AYNI FİKİRDE DEĞİLİZ, İTİRAZ EDİLEBİLİR 
Öncelikle bizim önümüzdeki dönemde bu bölgede barışı getirebilme çabamızın altını çiziyor sayın Dışişleri Bakanının sarf ettiği kararlılık. 
Bu konuda dürüst ve samimi görüşmeler oluyor. Bu konuşmayı doğrudan sayın Dışişleri Bakanı ile görüştüm sayın başbakan ile yapacağım görüşmede de gündeme getireceğim. 
Bu konuyla ilgili Beyaz Saraydan bir açıklama yapıldı, aynı fikirde değiliz.. Bu itiraz edilebilir bir söylem. Türkiye ve İsrail ikisi de ABDnin hayati müttefiklerinden. 
Bu ilişkiyi değiştirebilmek için somut adımlar atılmasını bekliyoruz. Türkiye ve İsrailin adım atmanın yollarını bulması çok önemli. 
Bahsettiğimiz son dönemde görünen söylemin ötesine geçme çok önemli. 
KERRY VE DAVUTOĞLU ANKARA'DA BİR ARAYA GELDİ / FOTO GALERİ 
  ERDOĞANA ABDDEN SERT TEPKİ  
Yabancı basın ajansları Kerrynin Türkiyeye Suriye gündemiyle geldiğine ancak Başbakan Erdoğanın Çarşamba günü Viyanadaki Medeniyetler İttifakı forumunda söylediği, Tıpkı Siyonizm gibi, tıpkı anti-Semitizm gibi, tıpkı faşizm gibi, İslamofobinin de bir insanlık suçu olarak görülmesi kaçınılmaz hal almıştır sözlerinin yarattığı tartışmanın ziyarete gölge düşürdüğüne dikkat çekti. 
Haberlerde Kerrynin dokuz günlük turu kapsamında Avrupadaki temaslarının ardından Türkiyeye geldiği de hatırlatılarak, bunun Dışişleri Bakanının ilk Ortadoğu ziyareti olduğu vurgulandı. 
  UÇAKSAVAR YOK, KUMANYA VAR  
 