Rusya'da ünlü sanat yönetmenine kezzaplı saldırı
Rusyada sosyal alanda tırmanmaya devam eden gerilim sonunda dünyaca ünlü Bolşoy Tiyatrosunun kapısını da çaldı.
Evinin önünde kimliği belirlenemeyen bir kişinin saldırısına uğrayan Bolşoy Tiyatrosu Sanat Yönetmeni Sergey Filinin yüzüne kezzap atıldı. 
Filinin yakınları saldırının arkasında, ünlü sanatçının geliri yüksek koltuğuna göz diken rakiplerinin olduğunu düşünüyor. 
Rusyanın başkenti Moskovada orta çağ hesaplaşmalarını andıran korkunç olay Perşembe akşamı gece yarısına doğru meydana geldi. 
Bolşoy basın sözcüsü Katerine Novikovanın açıklamasına göre, tiyatronun sanat ekibi ünlü Rus yönetmen Sergeyeviç Stanislavski'nin doğumunun 150'nci yıldönümünü kutluyordu. 
Geç saatlere kadar devam eden kutlamanın ardından Filin evinin yolunu tuttu. Tam evinin bahçe kapısına vardığında arkasından biri ismiyle hitap ederek seslendi. Filin başını çevirdiğinde yüzüne bir kavanoz kezzap atıldı. 
Filinin attığı çığlıkları duyan yakınları acil servisle polisi aradı. Sabaha karşı Bolşoy Tiyatrosu Sanat Yönetmeninin durumu hakkında hastaneden yapılan açıklamada, Filinin yüzünde üçüncü derece kezzap yanığı oluştuğu ve görme yeteneğinin kurtarılması için çabalandığı belirtildi.  
Filinin yakınları dün gece meydana gelen kezzap saldırısının tiyatroda patlak veren koltuk kavgasının bir neticesi olduğuna inanıyor. Sergeyin görevinden ayrılması için uzun süreden beri şantaj edildiği de söylendi. 
Saldırı hakkında güvenlik güçleri geniş çaplı soruşturma başlattı. 

 