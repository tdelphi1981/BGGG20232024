ABD'den Kuzey Kore önlemi
Geçen hafta Kuzey Kore diktatörü Kim Jong Unun ABDyi nükleer füzeyle vurma tehdidinde bulunmasının ardından ABD Savunma Bakanı Chuck Hagel acil bir basın toplantısı düzenledi ve ABDnin füze savunma sistemini genişleteceğini açıkladı. ABD hükümetinin yapacağı 1 milyar dolarlık yeni harcama için silah sanayisi, diktatöre minnettar.
Dün öğlen saatlerinde Pentagon basın bürosu gazetecilere acil başlığı ile bir mesaj yolladı ve Savunma Bakanı Chuck Hagelın saat 15.00te füze savunması konusunda özel bir açıklama yapacağını duyurdu. 
Konunun Kuzey Kore olacağını Dışişleri Bakanlığı Sözcüsü toplantıdan birkaç saat önce söyledi. Ama onun dışında tek bir bilgi yoktu. Kentteki silah lobicileri dahil kimse açıklamanın içeriğini bilmiyordu. Ve Hagel, Pentagondaki sembolik yemininden bir gün sonra çıktığı kürsüde, kısa süre sonra herkesin merakını giderdi. ABD, Kuzey Korenin geçen haftaki ABDyi vurma tehdidinden sonra füze savunma sistemini genişletecek ve bütçe kesintilerinin tartışıldığı bir dönemde toplam 1 milyar dolarlık yeni silah alımı gerçekleştirecekti. 
KAPASİTE YÜZDE 50 ARTIRILIYOR
Hagelın verdiği bilgiye göre, ABD ilk etapta Kuzey Kore tehdidine karşı 14 kara konuşlu füze engelleyici alacak. Bunlar 2017ye kadar Alaskadaki Amerikan Kara Kuvvetleri üssü Fort Greelyye yerleştirilecek. Böylece Californiadaki dört engelleyici dahil ABDnin kara konuşlu engelleyici kapasitesi 44e çıkacak. Ardından daha önce açıklandığı gibi Japonyaya ikinci bir antibalistik füze radarı konuşlandırılacak. 
Bu operasyonla ABDnin füze savunma kabiliyetinin yüzde 50 artacağını söyleyen Hagel, Bu, sertliğe karşı ABDnin sağlam durduğunu tüm dünyaya net bir şekilde gösterecektir dedi. 
Hagel ayrıca Avrupadaki bazı füze savunma kalkanı unsurlarının da kaydırılacağını açıkladı ama daha fazla detay vermedi. 
"KUZEY KORE FÜZE DENEDİ"
Bu arada Güney Kore, Kuzey Kore'nin bu hafta içinde kısa menzilli füze denemesi yaptığını öne sürdü. 
Güney Koreli askeri bir yetkili, ülkesinin ABD ile düzenli olarak yürüttüğü ve Kuzey Kore'nin tüm tehditlerine karşın başlattığı askeri tatbikatlara cevaben Kuzey Kore'nin 2 kısa menzilli füze denemesi gerçekleştirdiğini iddia etti. 
Yetkili, denenen füzelerin KN-02 tipi olduğunu belirtti.
 
  
  
  
  
  
  
 