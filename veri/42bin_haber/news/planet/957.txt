Erdoğan-Samaras görüşmesiyle ilgili ilginç iddia
Yunanistan Başbakanı Andonis Samarasın Başbakan Recep Tayyip Erdoğan ile de görüştüğü Katar ziyaretinin altında, medyaya yansıyandan farklı hesapları olduğu öne sürüldü.
Etnos gazetesinde yayımlanan bir yazıda, Samarasın dış yatırımları çekmek için Katara gittiği şeklindeki resmi açıklamaların, bu ziyaretin sonuçlarına bakıldığında Yunan hükümetinin uydurduğu bir masal olduğunun anlaşıldığı belirtilerek, ziyaretin gerçek amacının Samarasın medyadan uzak bir ortamda Erdoğan ile görüşmesi olduğu ileri sürüldü.  
Görüşme için yapılan resmi açıklamaların suları bulandırmaktan öteye gitmediği kaydedilen yazıda, görüşmenin ana konusunun Rusyanın Doğu Akdenizdeki doğalgaz planlarını gerçekleştirmesini önlemek olduğu belirtildi. 
Erdoğan-Samaras görüşmesinde Azerbaycan doğalgazını, Türkiye, Yunanistan, Arnavutluk üzerinden, ardından da denizaltına döşenecek boru hattı ile İtalyaya nakledilmesini hedefleyen Transandriyatik Boru Hattı (TAP) projesinin ele alındığı vurgulanan yazıda, bu ABD projesinin gerçekleşmesi halinde, Rusyanın doğalgaz boru hattı projesinin gerçekleşmesine ihtimal kalmayacağı ifade edildi.  
Samarasın Katara hareketinden önce Dışişleri Bakanı Dimitris Avramopulos, Enerji ve Kalkınma Bakan Yardımcıları ve TAP projesi üzerinde çalışan şirketlerin temsilcileri ile gizli bir görüşme yaptığı belirtilen yazıda, Samaras siyasi kariyerini güya vatanperverlik söylemi üzerine kurmuştu. Bu dönem başbakan olmasından sonra bitti. Samaras, Amerikalılara istedikleri her şeyi verip Rusları satmak için Katara gitti denildi. 
   