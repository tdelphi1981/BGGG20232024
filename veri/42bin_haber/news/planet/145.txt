İsrail havadan, denizden vuruyor, yedek askerler alarma geçirildi
İsrail, Hamasın askeri kanadı İzzettin Kassam Tugaylarının iki numarası Ahmet Caberiyi hedef alan bir suikastın ardından Gazze Şeridine kapsamlı bir operasyon başlattı. Onlarca İsrail uçak ve helikopteri, Hamas hedeflerini havadan vururken, donanmaya ait gemilerin de Gazzenin kuzeybatısına denizden saldırdığı belirtildi. Operasyonlarda şu ana kadar ikisi çocuk 10 kişi öldü. Hamas, Bu saldırı cehennemin kapılarını açtı diyerek intikam yemini etti.
Hamastan yapılan ilk açıklamada, İsrailin hava saldırısı sırasında bir otomobilin isabet aldığı, araçta seyahat etmekte olan Caberi ile bir başka yolcunun hayatlarını kaybettikleri belirtildi.  
İŞTE SALDIRI SONRASI İLK GÖRÜNTÜLER / FOTO GALERİ 
Hamas radyosunun yayınlarında intikam çağrıları yapılırken, bütün birimleri alarma geçirilen İzzettin Kassam Tugayları'ndan "Bu saldırı cehennemin kapılarını açtı" açıklaması geldi. 
Açıklamada, "İşgalciler cehennemin kapılarını kendi kendilerine açtı. Militanlarımız direniş yolundaki yürüyüşlerini sürdürecekler" ifadelerine yer verildi. 
Daha küçük Filistinli gruplar da misilleme yapacaklarını duyurdu. İslami Cihat örgütünün açıklamasında, "İsrail Gazzeye savaş ilan etmiştir ve bu yaptığının sonuçlarına katlanacaktır" denildi. 
ŞİN BET: BİZ YAPTIK 
İsrail iç istihbarat servisi Şin Bet suikastı düzenleyenin kendileri olduğunu doğrularken, Caberinin "10 yıldır devam eden terör faaliyetleri nedeniyle" öldürüldüğü ifade edildi. 
İsrail ordusundan yapılan açıklamada ise, "Bu saldırının amacı Hamasın lider kadrosunun komuta kontrol zincirine ağır zarar vermektir" denildi. 
'BU DAHA BAŞLANGIÇ' 
İsrail ordu sözcüsü Avital Leibovitch, suikastın ardından yaptığı açıklamada, "Son günlerde yaşanan roket ateşinin ardından Genelkurmay Başkanı Tümgeneral Benny Gantz, Gazze Şeridi'ndeki Hamas, İslami Cihat gibi terör örgütlerinin hedef alınması için emir verdi. Bu daha başlangıç" diye konuştu.   Caberi, Hamas'ın askeri kanadı İzzettin Kassam Tugayları'nın Muhammed Zayf'tan sonra iki numaralı adamıydı 
Bu açıklamadan kısa bir süre sonra İsrail Hava Kuvvetlerine ait uçak ve helikopterlerin Gazzede Hamasa ait 30dan fazla hedefe eş zamanlı saldırılar düzenlediği bildirildi. Bu hedefler arasında silah ve füze mahzenleri bulunduğu, Gazze'nin İran füzeleri ve İsrail vatandaşlarına yönelik terör olayları için ön cephe olarak değerlendirildiği ifade edildi.  
Hamas lideri Mahmud Zahar'ın evinin hedef alındığı da gelen haberler arasında. 
İsrailli yetkililer askeri operasyon hazırlığının aylar öncesinden başladığını, hazırlıklar sırasında hassas istihbarat çalışmaları yapıldığını da aktardı.  
YEDEK ASKERLER ALARMA GEÇİRİLDİ 
Akşam saatlerinde de İsrail donanmasına ait savaş gemilerinin Gazzenin Akdeniz kıyılarını vurduğu bildirildi. 
İsrail ordusunun resmi Twitter hesabından yapılan açıklamada da "gerekirse" kara operasyonu düzenlenebileceği duyuruldu. Ülke basınında yer alan haberlerde yedek askerlerin alarma geçirildiği de ifade edildi. 
İKİSİ ÇOCUK 10 FİLİSTİNLİ ÖLDÜ 
Diğer yanda Gazze'den saldırılara yanıt olarak ateşlenen füzelerden altısının İsrail'e isabet ettiği, 15'inin Demir Kubbe sistemiyle engellendiği belirtildi. 
Gazze füzelerinden biri bir alışveriş merkezine isabet ederken ölen ya da yaralanan olmadı.  
İsrail'in saldırılarında ise şu ana kadar ikisi çocuk 10 Filistinlinin hayatını kaybettiği bildirildi. Binlerce öfkeli Filistinli sokaklarda ve camilerde toplanarak protestolar düzenledi. Göstericiler intikam çağrısı yaptı. 
ABBAS'TAN TOPLANTI ÇAĞRISI 
Filistin Yönetimi lideri Mahmud Abbas Arap Birliğini acil toplantıya çağırırken, Birleşmiş Milletler Genel Sekreteri Ban Ki-mun da tüm taraflara itidal çağrısı yaptı.
ABD Savunma Bakanlığı (Pentagon) Sözcüsü Yarbay Stephen Warren da durumu yakından takip ettiklerini belirterek, "İsrailli ortaklarımızın teröre karşı kendilerini savunma haklarını destekliyoruz" dedi. 
ATEŞKES SAĞLANMIŞTI 
Geçtiğimiz hafta İsraille Filistin arasında tansiyon uzun bir süre sonra yeniden yükselmişti. 
İki taraf arasındaki füze saldırılarının ardından Mısırın aracılığıyla bir ateşkes sağlandığı bildirilmişti. 
  
  
Hamas da biri çocuk dokuz Gazzelinin hayatını kaybettiğini duyurdu. 
ABD Savunma Bakanlığı (Pentagon) Sözcüsü Yarbay StephenWarren da durumu yakından takip ettiklerini belirterek, "İsrailli ortaklarımızın teröre karşı kendilerini savunma haklarını destekliyoruz" dedi. 
ATEŞKES SAĞLANMIŞTI
Geçtiğimiz hafta İsraille Filistin arasında tansiyon uzun bir süre sonra yeniden yükselmişti.  
İki taraf arasındaki füze saldırılarının ardından Mısırın aracılığıyla bir ateşkes sağlandığı bildirilmişti.