Kerkük Kürt toprağı imiş
Erbil ile Bağdat arasındaki gerilimi sona erdirme çabaları devam ederken, Irak Kürt Bölgesel Yönetimi (IKBY) oldukça kritik bir karar aldı.
Mesud Barzaninin başkanlığını yaptığı Irak Kürt Bölgesel Yönetimi, kendi idari sınırlarına dahil olup olmadığı konusunda Bağdat yönetimiyle sorun yaşadığı, Irak anayasasında Sorunlu bölgeler olarak adlandırılan bölgeler için bundan sonra Kürt bölgesinin dışındaki Kürt toprakları ismini kullanacağını açıkladı. Açıklamada, Irak hükümetinden üst düzey yetkililerin, anayasada Sorunlu bölgeler olarak adlandırılan bölgeleri anayasaya aykırı bir şekilde Karışık bölge olarak tanımlamaları nedeniyle Kürt yönetiminin bu kararı aldığı belirtildi. ABDnin Irakı işgal ettiği 2003ten sonra hazırlanıp kabul edilen Irak anayasasında, bazı bölgelerin IKBY sınırlarına dahil edilip edilmemesine gelecekte karar verilmesi öngörülmüştü.  
KERKÜK VE DİĞER BÖLGELER 
Tartışmalı bölgelerin en önemlisi Kerkük. Bunun yanında Selahaddin, Diyala ve Musul vilayetlerinde de bazı ilçeler ve nahiyelerin IKBY sınırlarına dahil edilmesi konusunda Kürt yetkililerle merkezi hükümet arasında anlaşmazlık yaşanıyor. Alınan kararın duyurulduğu günden itibaren bütün resmi yazışmalarda ve eğitim kurumlarında geçerli olacağı ifade edilen açıklamada şöyle denildi: Mademki Irak hükümeti, Irak Anayasasından hızla uzaklaşarak sorunlu bölgelere hiçbir yasal belgede olmayan isimler takarak anayasaya aykırı hareket ediyor ve sorunları anayasanın 140. maddesine göre çözmek istemiyor. 2005 yılında kabul edilen Irak-Kürdistan Bölgesel Yönetimi 1 Nolu maddesine göre alınan 26 Nolu karara göre, bundan sonra sorunlu bölgeler, Kürt bölgesi dışındaki Kürt toprakları olarak isimlendirilecek. Bütün resmi ve yarı resmi kurumlar bu kararı uygulayacak.            