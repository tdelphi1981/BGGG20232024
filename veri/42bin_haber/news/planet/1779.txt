Chavezin klonu gibi
Venezuela Devlet Başkanlığını vekâleten üstlenen Nicolas Maduro, konuşmasından kıyafeti ve siyaseti ile selefi Hugo Chavezin adeta bir kopyası.
VENEZUELAda, 14 yıl süren iktidarı sırasında tavır ve politikalarıyla ülke tarihinde kendine has bir yer edinen devlet başkanı Hugo Chavezin ölümünden sonra bir otorite boşluğu yaşanacağı iddia ediliyordu. Ancak Chavezin koltuğuna oturan yardımcısı Nicolas Maduro, Chavezin henüz cenazesi kalkmadan sözleri ve davranışları sosyalist liderin politikalarının takipçisi olacağını kanıtladı. Hatta New York Times Gazetesinin iddiasına göre Maduro, Chavezin halefi olmadı, bizzat Chavezin kendisi oldu.   
Kılığı bile aynı 
Gazeteye göre, Maduro, Chavezin sadece politikasını izlemiyor, onun sesini, tonlamasını, sözlerini ve hatta kıyafetlerini bile taklit ediyor. Nitekim Maduro, selefinin kanserden öldüğünü açıkladıktan sonra sık sık Ben Chavezim diyor. Önceki gün Chavezin cenazesi bir zamanlar öğrencisi olduğu askeri akademiye taşınırken, korteje üzerinde selefi gibi Venezuela bayrağı renklerinde rüzgârlık vardı ve fermuarını da Chavezin açtığı kadar açmıştı. Maduro Chavismodan milim ayrılmayacağını, selefinin ölümünü açıkladıktan hemen sonra ABDyi komplo kurmakla suçlayarak göstermişti.  
Yine seçilir 
Siyasi rakiplerinin cahil, eğitimsiz, kişiliksiz ve karizmadan yoksun olarak nitelemelerine rağmen Nikolas Maduronun bir ay içinde, henüz Chavezin yası soğumadan yapılması beklenen devlet başkanlığı seçimlerini kaybetmesi beklenmiyor. Çünkü 7 Ekimdeki seçimi hastalığına rağmen kazanan Chavez ölüm döşeğinde yatmadan önce taraftarlarına, kendisine bir şey olursa Maduroyu desteklemeleri yönünde söz almıştı. Önceki gün Caracas sokaklarının kıyafetleri ve bayrakları ile kan kırmızısına boyayan taraftarları da sık sık Oyum Maduroya diye haykırdı. Bu yüzden Venezuelanın politikalarının değişmesi beklenmiyor.  
Son sözü: Ölmek istemiyorum 
Venezuelada yüzbinlerce kişi, Chaveze son kez veda etmek için önceki gün Caracas sokaklarını doldurdu. Chavezin uğurlama töreni atılan 21 pare top atışıyla başladı. Sosyalist liderin naaşı, yapılan dini törenin ardından Caracas Askeri Hastanesinden alınarak, Fuerte Tiuna Askeri Akademisine götürülmek üzere yola çıkarıldı. Tam 10 saat süren ve televizyonlardan canlı yayınlanan kortej sırasında sık sık Chavez ölmedi sloganların atıldı. Cenaze nihayet askeri akademiye geldiğinde burada katafalka yerleştirilirken tabut yarısına kadar açıldı. Dün yüzlerce metre kuyrukta bekleyen Chavez taraftarları, tabutun başında liderleri için gözyaşı döktü. Bu arada dün Chavezin kalp krizinden öldüğü, yaşamını yitirmeden önce son sözlerinin Venezüella Cumhurbaşkanlığı Muhafızları Komutanı Orgeneral Jose Ornellaya, Ölmek istemiyorum. Lütfen ölmeme izin verme dediği açıklandı.