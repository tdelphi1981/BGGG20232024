Karadayı'nın gözaltına alınması dış basında
Eski Genelkurmay Başkanı emekli Orgeneral İsmail Hakkı Karadayının Ankaraya ifade vermeye getirilmesi yabancı basında da büyük yankı buldu.
Dış basının genellikle yorum yapmadan Türk ajanslarına dayandırarak verdiği haberlerde, emekli Orgeneralin İslami eğilimleri olan hükümete karşı 1997 yılında gerçekleştirilen askeri müdahalenin soruşturulması kapsamında gözaltına alındığı bildirildi. 
Emekli Orgeneral Karadayının, 2011 yılında başlatılan ve onlarca askerin tutuklanmasına yol açan soruşturma kapsamında ifadesinin alınacağı aktarıldı.  
Haberlerde, gerçekleşen gözaltının Türkiyenin politik tarihinde yapılmış darbe ve darbe planlarının derinleştirilen soruşturmalarıyla bağlantılanacağı yorumu yapıldı. 
AFP haber ajansı "Türkiye'nin post-modern olarak tanımladığı 1997'deki darbe, Karadayı'nın Genelkurmay Başkanlığı zamanında Necmettin Erbakan'ın başında olduğu islami tabanlı hükümete karşı gerçekleştirildi ve bu Türk Ordusu'nun var olan bir hükümeti değiştirmeye yönelik son müdahalesi oldu" açıklamasında bulundu. 
BBC'de ise davaların genel seyrine vurgu yaparak üç generalin Eylül ayında 20'şer yıl hapis cezasına çarptırıldığı ve 330 ordu görevlisinin de darbe suçundan mahkum edildiği yazıldı. Mahkumiyetlerin cami bombalama planları ve 2002 yılında seçilen Erdoğan hükümetine karşı darbe planları yapılmasından dolayı verildiği bildirildi.