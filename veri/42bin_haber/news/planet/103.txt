Cenevreden açlık grevlerine destek
Türkiye'de hapishanelerde açlık grevinde bulunanlara Cenevre'den destek geldi.
Cenevredeki Birleşmiş Milletler binasının alanında çadır kuran destekçiler, hükümetin tutumunu eleştirirken, kendilerinin de açlık grevi yapacaklarını ve grevler bitene kadar da devam edeceklerini ifade ettiler. 
Açlık grevine 10 kişi destek vererek katılıyor. Açlık grevine katılanlar arasında aydınlar da bulunuyor.  
Açlık grevine katılanlar arasında yazar ve gazeteci Hasan Bildirici, sanatçı Teslim Töre, şair Suzan Samancı, Hasret Birsel, Bektaş Çağdaş, sanatçı Semahat Erden, Aydın Dere, Mustafa Kaya, şair Ahmet Tan, sanatçı Ozan Çağdaş ve Cenevre Alevi Derneği Başkanı Hasan Töre de var.  
AVRUPAYA YAYARIZ 
Amaçlarının Türk hükümetinin bu haksız davranışını Birleşmiş Milletlere duyurmak olduğunu söyleyen grevciler, grevin sonuçlandırılmaması, çözümün ertelenmesi veya ölüm olayının yaşanması halinde bu protestoyu Avrupa'nın diğer ülkelerine de taşıyacaklarını söylediler. 
Greve katılanlarda Hasan Bildirici, "Türkiye'de Kürt sorunu çözülemiyor, cezaevlerinde olmaması gereken birçok insan cezaevinde. Cezaevi koşulları da insanlık dışı, bir de bunlara ilaveten açlık grevi sürdürülüyor. Biz de buradan onlara destek veriyoruz. Bizler üç gündür açız ve bu durum hafta sonuna kadar devam edecek. Olay çözülmezse bu grev durumunu bütün Avrupa'ya yayacağız" dedi.