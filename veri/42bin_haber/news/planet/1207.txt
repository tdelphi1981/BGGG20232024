Koruma yumruğuna tazminat
Avrupa İnsan Hakları Mahkemesi (AİHM), Başbakan Recep Tayyip Erdoğanın korumaları tarafından dövülen Necati Yılmaza, 12 bin euro tazminat ödenmesine karar verdi.
Başbakan Erdoğanın 7 Nisan 2007de, Rizede gerçekleştirdiği yol açılışı töreni sırasında, Başbakana küfür ettiği gerekçesiyle gözaltına alınan ve karakola götürülürken yolda dövülen Necati Yılmazın aldığı sağlık raporu Rize mahkemesi tarafından dikkate alınmamış ve yeterli şahit olmadığı gerekçesiyle Başbakan Erdoğanın korumalarına yönelik suçlamalar reddedilmişti. 
GÖRME VE İŞİTME SORUNU
O tarihlerde 44 yaşında olan, Trabzona bağlı Araklıda oturan  Necati Yılmaz, Strasbourg Mahkemesine başvurarak, kötü muamele gördüğü gerekçesiyle Türk hükümetine karşı dava açtı. 
AİHM, Necati Yılmazın, sağ yanağına aldığı darbeler nedeniyle sağ kulağında işitme sorunu olduğunu, gözlerinde ise yüzde 80 oranında görme kaybı yaşandığını kaydetti. 
AİHM, Türkiyenin Avrupa İnsan Hakları Sözleşmesinin, Kötü muamele ve işkenceyi yasaklayan üçüncü maddesini ihlal ettiğine karar vererek, 12 bin Euro tazminat ödenmesine hükmetti. AİHM ayrıca, o tarihlerde Başbakan Erdoğanın korumalarına yönelik açılan davanın, beş seneden fazla bir süreden beri devam etmesini de ihlal olarak gördü.   