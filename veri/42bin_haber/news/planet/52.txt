Hollanda, Türk genci ailesinden alacak
Hollanda Gençlik Dairesi, aşırı kilolu olduğu gerekçesiyle Türk genci ailesinden almak istiyor. Utrecht mahkemesinde görülen davanın bugün sonuçlanması bekleniyor. 62 yaşındaki anne ve oğlu girişim nedeniyle üzgün.
Hollanda Gençlik Dairesi (Jeugdzorg) annesi 62, babası 77 yaşında olan 16 yaşındaki Türk genci Samed Uçarı obez (şişman) olduğu için ailesinden koparıp Hollandalı koruyucu aileye vermek istiyor.  
Anne ve babası ayrı olduğu için annesinde kalan boyu 1,62, kilosu 128, 3 abi ve 5 ablası olan Samed, göz yaşı dökerek Depresyona girmeye başladım, ne olur benim yakamı bıraksınlar. Annem tatile gittiğinde bile onun hasretine dayanamıyorum. Beni ailemden koparırlarsa ben ne yaparım? Yalvarıyorum benim yakamı bıraksınlar. Ben halimden şikayetçi değilim diyerek yaşadıklarına isyan etti.  
ÇOCUĞUMU HOLLANDALIYA VERMEM 
9 çocuk annesiyim. Bugüne kadar hiçbir çocuğuma bir tokat bile atmadım diyerek gözyaşları içerisinde yaşadığı olayı anlatan anne Medine Çapanlar (62), Hollanda Gençlik Dairesi, yakamıza yapıştı bizi rahat bırakmıyor. 5 Kasımda 16 yaşına giren en küçük oğlum Samedimi şişman olduğu için elimizden alıp Hollandalı aileye vermek istiyorlar. Ben çocuğumu hangi şartlar altında büyüttüm bunu kimse bilemez. O benim son göz ağrım, onu elimizden almasınlar. Babam beni 14 yaşımda evlendirdi, 9 çocuğum var. Yıllar sonra evliliğim sona erdi. Zaten o sıkıntı beni yedi bitirdi. Şimdi de bu yaşımda çocuğumu elimden almak istiyorlar. Ben ölürümde çocuğumu Hollandalıya vermem.
Buradan başbakanımıza sesleniyorum, ne olur sayın başbakanım bize yardımcı ol. Çocuğumu bunların elinden kurtar dedi.
 
AŞIRI KİLO PROBLEMİNE BAKICI AİLEDE YARDIMCI OLAMAZ 
Utrecht mahkemesinde bugün görülecek davanın nasıl sonuçlanacağı merak edilirken, ailenin avukatı Mehtap Çölgeçen, Hollanda Gençlik Dairesi, bu davayı kazanacağına bir ihtimal veremiyorum. Ama tabii yinede belli olmaz. Samedi ailesinden koparıp bir başka aileye verilmesi onun kilo sorununu halletmez. Daha çok Samedte psikolojik sorunlar yaratır. Şimdi sormak isterim, Samedin annesi 62, babası 77 yaşında. Şayet bu çocuğumuz ailesinden alınıp bir başka aileye verildiğinde üzüntüsüne dayanamayan anne ve babanın sağlığı bozulursa bunun sorumluluğunu kim üstüne alacak? Gençlik Dairesinin Samed hakkında hazırladığı raporların içeriği hep yalan ve dolanla doldurulmuş.
Asılsız iddialarla aileyi suçluyorlar. Maddi konuda zaten zorluklar içerisinde olan aile, eğer çocuğunu bir spor okuluna gönderemiyorsa bunun sorumlusu devlettir. Devlet, çocuğu aileden koparma yerine aileye maddi destek vermelidir. Çözüm ancak böyle olur dedi.    

 