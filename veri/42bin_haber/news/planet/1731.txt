BM'den 1 milyon mülteci uyarısı
Birleşmiş Milletler Mülteciler Yüksek Komiserliği Başkanı Antonio Guterres, Suriye'deki iç çatışmalar nedeniyle komşu ülkelere kaçan sığınmacıların sayısının 1 milyona çıkmasını beklediklerini belirterek, Siyasi bir çözüm olmaksızın, insani yardım çalışanlarının mültecilere yardım etmek ve onları barındıran ülkelere destek için ek fon ihtiyacı duymaktadır dedi.
Guterres, yaptığı açıklamada, Kaçışta olan bir milyon insan, ülke  içinde yerinden edilmiş milyonlarcası ve her gün binlercesinin ülke sınırından  çıkmaya devam etmesi neticesinde Suriye tamamen bir felaket sarmalına doğru  sürüklenmektedir dedi.
         
Ellerinden gelen her türlü yardımı yaptıklarını ancak uluslararası insani  müdahale kapasitesinin tehlikeli bir şekilde zorlandığını, bu trajedinin acilen  durdurulması gerektiğini vurgulayan Guterres, BM Göçmenlik Ofisi raporunda,  yılbaşından bu tarafa, evlerini terk ederek komşu ülkelere doğru göçe başlayan  Suriyeli sayısının 400 bin civarında olduğunun belirtildiğini dile getirdi.
         
Guterres, raporda, Lübnan, Ürdün, Türkiye, Irak ve Mısır'ın yanında Kuzey  Afrika ve Avrupa'ya kadar göç dalgasının yayıldığına da işaret edildiğini  kaydetti. 
         
Söz konusu rapora göre, komşu ülkelerdeki göçmen saysının yakın zamanda 1  milyona ulaşabileceği uyarısında bulunan Guterres, Lübnan'daki Suriyeli  göçmenlerin ülke nüfusunun yüzde 10'una ulaştığını, Ürdün'ün enerji, su, sağlık  ve eğitim servisi konularında sıkıntılı bir limite yaklaştığını, Türkiye'nin ise  şu ana kadar 600 milyon dolar harcadığı 17 kampın yanında yenilerini inşa etmeye  devam ettiğini bildirdi. Guterres, Irak'taki 100 bin Suriyeli göçmenin, ülkenin  kendi sıkıntılarının yanında ciddi bir yük oluşturduğunun belirtildiğini  vurguladı.
         
Guterres, Siyasi bir çözüm olmaksızın, insani yardım çalışanlarının  mültecilere yardım etmek ve onları barındıran ülkelere destek için ek fon  ihtiyacı duymaktadır dedi.
         
BM Göçmenlik Ajansı, Suriye, BM Mülteciler Bölgesel Müdahale Planı'nın  yaklaşık yüzde 25 oranında finanse edildiğini duyururken, bu planın Mart 2012'de  96 bin 500 göçmen öngörülerek 6 aylık bir zaman için hazırlanmış olduğunu, 2013  yılının ilk yarsındaki 1,1 milyon göçmen öngörüsü ile bütçenin 1 milyar dolar  olarak revize edildiğini ancak şu an yeni bir plan daha yapma gereği duyduklarını  bildirdi.
         
Cenova merkezli ofisin verdiği bilgilere göre, göçmenlerin bir çoğu,  imkansızlıktan ve aile bireylerini kaybetmekten dolayı travma altındayken,  göçmenlerin yarısı 11 yaşından küçük çocuklardan oluşuyor.