'Harç için fuhuş' yaptıran İngiliz gözaltında
İngilterede kadın öğrencilerin üniversite harçlarına sponsor olunması karşılığı cinsel ilişki teklifinde bulunduğu internet sitesininin araştırıldığı sorgulama neticesinde 39 yaşındaki Mark Lancaster isimli bir kişi fuhuşa teşvik suçundan gözaltına alındı.
Hampshireda yaşayan ve kendisini sponsorluk sitesinin eksperi olarak tanımlayan Lancaster,  Metropolitan Polisi Kaçakçılık ve Fuhuş Birimi tarafından tutuklandı, yaşadığı evdeki bilgisayarlarına da el konuldu. 
Savunma Bakanlığının yürüttüğü önemli bir bilgisayar projesinde uzman olarak çalıştığı belirtilen Lancaster, sorgulanmasının ardından kefaletle serbest bırakıldı. Polis sorgusuna Şubat ayında devam edilecek. 
Soruşturmayı yürüten polis, internet sitesi aracılığıyla iletişim kurulan herkesin polise başvurması için çağrı yaptı. 
SİTE KAPATILMIŞTI 
Independent gazetesinden kadın bir muhabir geçtiğimiz ay öğrenci kılığında Lancasterla buluşmaya gitmiş ve bütün görüşmeyi gizlice filme almıştı. 
Lancaster sponsor bulmak isteyen bir lisans öğrencisi gibi konuşan muhabire öncelikle kendisiyle kalite kontrol yapmak istediğini söylemiş  ve sponsoru olacak kişiye nasıl davranması gerektiğini göstermek için onu evine davet etmişti. Muhabir ise bunu reddederek buluşmaya gitmemişti. Bu olayın üzerine internet sitesi kapatılmıştı. 
Sitesinin iddiasına göre şimdiye kadar 1,400 kadın sponsor bulmak için siteye başvuruda bulundu. Ancak yetkililer bu rakamın net olmadığını ve gerçekleri yansıtmadığını belirtiyor. 
  Üniversite harcı için seks işçiliği