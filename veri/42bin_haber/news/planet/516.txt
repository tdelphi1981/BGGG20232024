Patriotlar Oklahomadan yola çıktı
Türkiyenin talebi üzerine Suriye tehdidine karşı NATO kapsamında ülkenin doğusuna konuşlandırılacak 6 adet Patriot füze bataryasından ABDnin vereceği iki batarya, dün sabah Oklahomadan yola çıkarken, önceki gün ABDden gelen 27 kişilik Patriot uzmanı dün 5. Zırhlı Tugay Komutanlığı ile Gaziantep Havaalanında incelemelerde bulundu.
Operasyonu yürütecek 400 Amerikan askerinin sevkiyatına da başlandı. Transferle ilgili Hürriyete bilgi veren ABDnin Avrupa Ordusu EUCOMun sözcüsü Edward Thomas, İncirlik Üssüne kafileler halinde varmaya başlayan askerlerin çoğunun yine Oklahomadan geldiğini, ancak Almanyadaki birliklerden de destek sağlandığını söyledi. Amerikan Ordusunun Patriot operasyonlarının eğitim merkezi de olan Oklahomadaki askeri üs Fort Sill bünyesinde bulunan 3. Tabur 2. Hava Savunma Birliğine bağlı askerlerin sevkiyatının 2-3 gün içinde tamamlanacak. Thomas, Gaziantep olarak belirlenen bataryaların görev süresi konusunda ise İlk görevlendirme bir yıl olarak kararlaştırıldı ve gerekirse sonra gözden geçirilecek dedi.  
Ay sonunda varacak  
Amerikanın deniz yoluyla gönderdiği bataryaların ay sonunda Türkiye varması bekleniyor. Hollandanın Türkiyeye göndereceği Patirotların 7 Ocak Pazartesi günü Ro-Ro gemisiyle yola çıkması, 20 veya 22 Ocakta Adanaya ulaşması bekleniyor. Almanyanın göndereceği Patriotların da önümüzdeki hafta ortasında gemiyle yola çıkacağı bildirildi. Almanyadan gelecek olan Patirotların da en geç 1 Şubatta konuşlandırılmış ve füze tehdidine karşı devreye girecek.