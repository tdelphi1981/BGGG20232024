Soykırım tacirleri birbirlerine girdi
Californiada Kongre seçimleri için yaşanan mücadelede adayların öfkesi beden diline yansıdı. 2010da Türkiye aleyhine Ermeni Soykırım iddialarını destekleyen tasarıyı tartışmalı bir şekilde komiteden geçirtmeyi başaran Howard Berman ile en az onun kadar tasarının geçmesi için çalışan Brad Sherman, seçimlerde rakip olunca birbirine girdi.
ABDde başkanlık yarışının yanı sıra bugün Amerikalılar, ABD Kongresinin iki kanadından 100 üyeli Senatonun 33 üyesi ve 435 kişilik Temsilciler Meclisinin tamamı için de oy kullanacaklar. Kongredeki mücadele, her dört yılda bir olduğu gibi yine başkanlık yarışının gölgesinde kalıyor.  
Ancak özellikle Californiada yaşanan bir seçim mücadelesi, şimdiden ülke tarihinin gelmiş geçmiş en utanç verici seçim yarışlarından biri olarak gösteriliyor. Üstelik aktörleri de tanıdık. Biri, 2010da Temsilciler Meclisi Dış İlişkiler Komitesi Başkanı iken Türkiye aleyhine, Ermeni Soykırımı iddialarını destekleyen bir tasarıyı tartışmalı bir şekilde komiteden geçirtmeyi başaran Howard Berman. Rakibi de Bermanın komitede yardımcılığını üstlenen, soykırım tasarısı toplantısında Berman yokken oturuma başkanlık eden ve en az onun kadar tasarının geçmesi için çalışan Brad Sherman. SOYKIRIM TACİRLERİ BİRBİRLERİNE GİRDİ 
BİRBİRLERİNİ YİYORLAR  
Berman ve Sherman normalde ayrı bölgelerden adayken, yapılan bir bölge değişiklikliği sonucu Californianın 30. Bölgesine düştüler. California Eyaletinin ilk defa bu sene yürürlüğe koyduğu bir düzenlemeyle de her ikisi de Demokrat Partili olmasına rağmen, partilerden bağımsız yapılan önseçimde en çok oyu alan iki aday olarak seçimde birbirlerine rakip oldular. Ancak rekabet o kadar belden aşağı bir hale geldi ki, iki aday katıldıkları bir münazarada birbirlerinin üzerine yürüdüler, araya kasaba şerifi girdi. Hazırladıkları reklam filmlerinde de aylardır karşılıklı ağır hakaretlerde bulunuyorlar. 
Konu Amerikada ulusal basının bile gündeminde. Berman-Sherman yarışı, şimdiden Amerikan siyasetinin en utanç verici siyasi rekabetlerinden biri olarak gösteriliyor. 
CUMHURİYETÇİLER ÇOĞUNLUK   
2010 ara seçimlerinde Temsilciler Meclisinde çoğunluğu ele geçiren Cumhuriyetçiler, bir aksilik olmazsa bugünkü seçimlerin sonunda da yine Kongrenin iki kanadından birinde çoğunluk olmayı sürdürecekler. Ancak yaptıkları hatalar yüzünden Senatodaki çoğunluğu ise büyük ihtimalle Demokratlardan alamayacaklar. Bunun en büyük sorumluları ise partinin Indiana ve Missouri adayları. 
Senato yarışında Cumhuriyetçi cepheden ilk gaf Missouri adayı Todd Akinden geldi. Akin, Cumhuriyetçilerin çok rahat kazanacağı düşünülen eyalette yapılan bir münazarada, kürtajla ilgili konuşurken yasal tecavüz diye bir laf uydurunca, ortalık ayaklandı. Partinin önde gelenleri bile Akinden yarışı bırakmasını istedi. Ancak milletvekili Akin aday olma ısrarını sürdürünce, anketlerde hızla dibe vurup eyaleti Demokratlara bıraktı. 
Benzer başka bir gaf ise geçen ay Indianada oldu. Indiana adayı Richard Mourdock, Akinin tam söylemeye cesaret edemediği cümleyi tamamlayıp tecavüz sonucu olan gebeliklere dahi kürtaj uygulanmaması gerektiğini söyledi. Böylece o da, Indiana gibi kesin Cumhuriyetçi olacağı düşünülen bir bölgeyi Demokratlara ikram etti. 
SENATONUN YILDIZI  
2012 seçimlerinde Senato yarışının tartışmasız yıldızı ise Demokratların Massachusetts adayı  Elizabeth Warren. Harvard profesörü, ticaret hukuku uzmanı Warren, 2010da Obama Yönetimi için finans tüketicilerini koruma amaçlı kurduğu büroyla Wall Street şirketlerinin gazabına uğramıştı. Ve saldırılar karşısında Obama, Warrenı kurdurduğu büronun başına atayamamıştı. İki ay önceki Demokrat Parti Genel Kurulunda yaptığı konuşmayla da en çok parlayan isimlerinden olan Warren, şimdi Massachusettsde rakibi Scott Browna karşı gümbür gümbür geliyor. Ve Edward Kennedynin ölümüne kadar yarım asır Kennedylerle özdeşleşen koltuğa, şimdi o oturmaya hazırlanıyor. Gerçek bir progresif olarak