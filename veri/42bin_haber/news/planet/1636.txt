Esad Sunday Times'a konuştu
Suriye lideri Beşar Esad, İngiliz Sunday Times gazetesine kapsamlı bir röportaj verdi. Gazetenin internet sitesinde video kayıtlarıyla birlikte yayımlanan röportajda Esad, savaşı bırakıp ülkesinden ayrılmaya niyeti olmadığını belirtti.
Bir vatanseverin ülkesinden ayrılmayı düşünmesi söz konusu olamaz. Ben de sıradan bir vatansever Suriyeliyim diyen Esad, ülkedeki çatışmanın kendisiyle ve geleceğiyle ilgili olduğu yönündeki yorumların saçmalık olduğunu belirterek, Bu iddia doğruysa benim Suriyeden ayrılmamla savaşın bitmesi lazım. Bunun absürt olduğu ortada, dahası Libya, Yemen ve Mısırda yaşananlar bunun kanıtıdır dedi. 
Bir yıldan fazladır Batılı bir gazeteye konuşmayan Esad, İsrailin geçtiğimiz ay Şama düzenlediği hava saldırısına yanıt vereceğini de belirtti.  
ABD Dışişleri Bakanı John Kerryi kendisini iktidardan indirmeye çalışarak vakit harcamakla suçlayan Suriye lideri, İngiltere Başbakanı David Cameronın saf, kafası karışık, gerçekçi olmayan hükümetinin de Avrupa Birliği silah ambargosunu sona erdirip isyancılara silah sağlamaya çalıştığını söyledi. 
Bununla birlikte Esad Suriye muhalefetine yönelik uzlaşmacı bir tavır sergileyerek, krizi sona erdirmek için ulusal diyalog çağrısı yaptı. 
Esad, Biz, silah bırakan militanlar dâhil, herkesle müzakereye açığız. Silah taşımaya, insanları terörize etmeye, sivilleri öldürmeye, kamu binalarına ya da özel girişimlere saldırmaya ve ülkeyi yıkmaya kararlı teröristlerle ise muhatap olmayız diye konuştu. 
Karşımızda siyasi kurumlardan oluşan muhalefet ve silahlı teröristler var diyen Suriye lideri, muhalefetle diyalog kurabileceklerini ancak teröristlerle diyalog kuramayacaklarını belirterek, Terörle savaşırız dedi.