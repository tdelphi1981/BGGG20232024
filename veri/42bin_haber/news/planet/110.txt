Cüzdanından cinsel organ çıktı
42 yaşındaki bir katilin cüzdanından öldürdüğü kişinin cinsel organı çıktı.
Güney Afrika Cumhuriyetinin Doğu Cape bölgesinde üzerinde arama yapılan bir kişinin cüzdanından, öldürdüğü kişinin cinsel organları çıktı. 
İngiliz Devlet Televizyonu BBCnin haberine göre polis, geçen Pazar günü Ngcobo kasabasında kolları, bacakları ve başı kesilmiş bir ceset buldu. 
Kol ve bacaklarıyla başı gövdenin yakınlarında bulunan cesedin 18 yaşında bir gence ait olduğunu belirleyen polis, gencin amcasını sorgulamak üzere gözaltına aldı. 
Ancak polis sorgulamadan önce yaptığı aramada tüyleri diken diken eden bir manzarayla karşılaştı. 
42 yaşındaki katilin cüzdanından bir erkek penisiyle testis parçaları çıktı. 
BÜYÜ ŞÜPHESİ 
Cüzdandaki cinsel organların öldürülen gence ait olduğunu belirleyen polis, katilin niçin bu organları cüzdanında taşıdığının henüz bilinmediğini açıklamakla beraber, büyüden şüphelenildiğini kaydetti. 
Polis sözcüsü Mzukisi Fatyela, bölgedeki bazı büyücü hekimlerin bu tür organlarla büyü yaptığının bilindiğini duyurdu.