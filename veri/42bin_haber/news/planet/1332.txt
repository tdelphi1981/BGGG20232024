Rus milletvekiline korkunç infaz
Rusya'da geçtiğimiz günlerde ortadan kaybolan yerel milletvekili Mihail Pahomovun cesedinin Moskova yakınlarında bir varilde üzerine beton dökülmüş halde bulunduğu bildirildi.
RIA Novosti haber ajansının bildirdiğine göre, geçtiğimiz hafta başında hakkında kayıp ihbarı yapılan Lipetsk şehri parlamentosu vekillerinden 36 yaşındaki Pahomovun cesedi Moskova yakınlarında bulundu. 
Soruşturma Komitesi sözcüsü ajansa yaptığı açıklamada, Pahomovun cesedi Moskovanın Noginsk bölgesindeki Obukhovo köyünde bir çimento varilinin içindeydi dedi. 
Sözcü varilin özel bir garajın bodrumunda bulunduğunu ve Pahomovun ölümüyle ilgili 11 kişinin tutuklandığını da sözlerine ekledi. 
Tutuklananlardan birinin geçen Pazartesi gözaltına alınan Moskova Konut Dairesi yetkililerinden Yevgeni Haritonov olduğu belirtildi. Halitonov, Şeremetyovo Havaalanında güneydeki Krasnodar şehrine giden uçağı kalkmak üzereyken yakalanmıştı. 
Pahomova ait olduğu belirtilen bazı kişisel eşyalar geçen hafta Perşembe günü trafik kontrolüne takılan bir araçta bulunmuştu. Polisin aracı, sürücüsünün tuhaf hareketleri nedeniyle aradığı belirtilmişti.

Pahomov 2003 yılından bu yana Devlet Başkanı Vladimir Putin'in partisi Birleşik Rusya'nın üyesiydi.