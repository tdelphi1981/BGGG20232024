Raul Castro 2018'de bırakıyor
Küba'da yeniden devlet başkanlığına seçilen Raul Castro, 2018 yılında görevini bırakacağını açıkladı. Oylamanın yapıldığı Ulusal Konsey oturumunun açılışına Raul Castro'nun ağabeyi, efsanevi lider Fidel Castro da katıldı.
Küba'da 4 Şubat'taki genel seçimle belirlenen Ulusal Konsey üyeleri tarafından bir dönem daha başkanlığa seçilen Raul Castro, görev süresinin bitimi olan 2018 yılında siyaseti bırakacağını söyledi. 
Raul Castro, Açıklığa kavuşturmak istiyorum... Bu benim başkanlıkta son dönemim diye konuştu. 
Yapılan oylama neticesinde rejimin iki numaralı ismi, Nisan'da 53 yaşına basacak elektronik mühendisi Miguel Diaz-Canel oldu. 
Castro, önceki gün yaptığı açıklamada, Görevden ayrılacağım. 82 yaşımı devirmek üzereyim. Emekli olmaya hakkım var. Bana inanmıyor musunuz? diye şaka yapmıştı. 
Raul Castro, ağabeyi Fidel Castro'nun sağlık sorunları nedeniyle 2006 yılında devlet başkanlığı görevini geçici olarak üstlenmiş, 2008 Şubat'ında Fidel Castro'nun emekli olmasının ardından da resmen ülkenin başına geçmişti. 
Castro, devlet başkanlığı dahil, tüm resmi görevlere iki dönemlik sınırlama getirmeyi istiyor. Bu uygulama hayata geçtiği takdirde Raul Castro, görevdeki ikinci dönemini 2018'de tamamlayacak.