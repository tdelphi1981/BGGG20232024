İngiltere'den Suriye'ye Türkiye aktarmalı Çeçen operasyonu
İranın yarı resmi Fars Haber Ajansı, 39 Çeçen savaşçının geçen hafta Londra Heathrow Havaalanından uçağa binerek İstanbula geldiğini buradan da Suriyeye geçerek muhaliflere katıldığını öne sürdü.
Bu grubun Türkiye üzerinden Suriyeye giren ilk Çeçenler olmadığını savunan ajans, daha önce de Azerbaycan ve Gürcistan üzerinden Türkiyeye gelen Çeçen grupların yine kara sınırından Suriyeye gittiklerini iddia etti. 
İranlı bir istihbarat kaynağına dayandığı belirtilen haberde, Türkiyenin Suriyedeki krizi tırmandırmak için Selefi ve El Kaide unsurlarını kullandığı, Ankaranın bu amaçla Pakistanın Kuzey Veziristan eyaletindeki bir kampla bağlantı kurarak Suriyeye gönderilecek Selefi ve El Kaide unsurlarının eğitimi için destek verdiği öne sürüldü.