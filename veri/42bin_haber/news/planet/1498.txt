Suriye yönetimi: Herkesle görüşürüz
Moskovayı ziyaret eden Suriye Dışişleri Bakanı, Diyalog isteyen herkesle, elinde silah tutanlarla bile görüşürüz dedi. Ancak Suriyeli muhalifler, Önce Esad gitmeli yanıtını verdi.
GÜNLER öncesine dek Müzakere eşitler arasında olur. Muhalifler muhatabımız değil diyen, silahlı gruplarla masaya oturmaya şiddetle karşı çıkan Suriye yönetimi, içsavaşın başlamasının ikinci yıldönümü yaklaşırken ciddi bir geri adım attı. 
ELİ KANLI DA OLSA 
Rusyanın başkenti Moskovada Rus mevkidaşı Sergey Lavrov ile krizi görüşen Suriye Dışişleri Bakanı ve Başbakan Yardımcısı Velid Muallim, üç saatlik toplantıdan sonra şunları söyledi:  
Diyalog isteyen herkesle görüşmeye hazırız. Hatta elinde silah tutanlarla da görüşmeye varız. Çünkü Suriyede yapılması gereken reformların kan akıtılarak gerçekleşmesinin mümkün olmadığını idrak ediyoruz. Suriyede olup bitenler teröre karşı savaştır. İki yılda Suriye El Kaidenin şubesi haline getirilmiştir. Aralarında Çeçenler bile var. 
ÖNEMLİ YOL AYRIMI 
Lavrov ise şu ifadeleri kullandı: 
Bizim değerlendirmemize göre Suriye bugünlerde önemli bir yol ayrımında bulunuyor. Silah zoruyla bir sonuca ulaşmak isteyenler kan dökmeye devam ederse çok yakında Suriyenin bütünlüğünden söz etmemiz artık mümkün olmayacak. Ülke parçalanmaya başlayacak. Muhaliflerin askeri lideri Selim İdris ise Esad gitmeden ve askeri yetkililer yargılanmadan masaya oturmayacaklarını duyurdu. 
  

 