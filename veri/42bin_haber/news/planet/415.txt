Kırca: Artık bıçak kemiğe dayandı
Almanyada Mannheim Alevi Kültür Merkezinin düzenlediği, "Sanat, Siyaset, Savaş. Türkiye nereye gidiyor? konulu panele katılan Levent Kırca, iktidarı eleştirirken, "Bir komedyen olarak ben feryat ediyorsam, artık bıçak kemiğe dayanmış demektir" dedi.
Mannheim Alevi Kültür Merkezinin, Mannheim Cemevinde düzenlediği "Sanat, Siyaset, Savaş. Türkiye nereye gidiyor? konulu panele, tiyatro sanatçısı Levent Kırca ile CHP İstanbul Milletvekili Ali Özgündüz konuşmacı olarak katıldı. 
Cemevi eski Başkanı Sedat Korkmazın yönettiği panelde, Kırca ve Özgündüz, Türkiyede siyasi açıdan yaşanan sıkıntıları dile getirdi.  
BÜTÜN LİDERLERİ HİCVETTİM
Sedat Korkmazın, Türkiyeden gelmeden önce epey bir toz kaldırdığını vurgulaması üzerine Kırca, "Toz kaldırmak iyidir. Sessiz, bir kenara sinip, başımızı kuma gömmektense, korkmadan konuşmakta fayda vardır. Artık bıçak kemiğe dayandı diye cevapladı. Kırca konuşmasını şöyle sürdürdü: 
"Oyunlarımda tüm liderleri çekinmeden eleştirmişimdir. Bunların içinde en çok oynadığım kişilerden biri Demireldir. Ben, Tansu Çiller'i de sert oynadığımda başbakandı. Benim programımı yayından kaldırmadı. Eleştiriye açık olmak lazım. Eğer siz bir ülkede başbakansanız, muhalefet lideriyseniz, bir yerdeyseniz tahammüllü olmak mecburiyetindesiniz. Hatta radarlarınız açık olacak ki, insanlar size ne söylüyor ya da ne söylemek istiyor, bunu bilmek zorundasınız. Bülent Ecevit eşi benzeri olmayan bir insandı. Makam arabası Renault 12'ydi. Eski model, arkasında da iki koruma, birbirlerini kaybediyorlardı akşama kadar. Ben bunları oynarken hiçbir tepki hiçbir reaksiyon gelmedi.  
 
HUKUKUN FRENİ PATLADI
Kırcadan sonra söz alan CHP İstanbul Milletvekili ve Cumhuriyet eski Başsavcısı Ali Özgündüz de yaklaşık çeyrek asır hukukçu olarak görev yaptığını hatırlatarak, Ancak bugün gelinen noktada, hukuk freni patlamış vaziyettedir dedi. 
Mezhep ayrılıkları konusuna da değinen Özgündüz, görüşlerini, Hiçbirimiz ailelerimizi kendimiz seçmiyoruz. Farklılıklar bizim için düşmanlık değil, renktir, güzelliktir. Türk toplumu göç eden bir toplumdur. Anadoluda saf ırk yoktur. Farklı ırklar artık birbirleriyle akraba olmuşlardır. Atatürkün dediği gibi, hepimiz bir milletiz. Ortak nokta olarak insanı sevmeliyiz. Birlik olmalıyız. Oyuna gelmeyelim, bizi birbirimize düşüremesinler sözleriyle dile getirdi.