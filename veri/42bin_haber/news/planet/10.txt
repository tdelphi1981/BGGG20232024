'Esad artık korkmuyor'
Suriyede 20 aydır süren iç savaşta muhalif saflara geçen en üst düzey siyasetçi olan eski başbakan Riyad Hicab, ilk geniş röportajı İngilterede yayınlanan Daily Telegraph gazetesine verdi.
Geçen Ağustos'ta Ürdüne kaçan ve bugün Ankarada Dışişleri Bakanı Ahmet Davutoğlu ile bir saatten uzun süren bir görüşme yapan Hicab, kaçışından bir hafta önce, Suriye Devlet Başkanı Beşar Esad ile bir araya geldiğini söyledi. Esadın kendi yardımcısının, meclis başkanının ve Baas Partisi başkan yardımcısının da katıldığı özel görüşmeyi Hicab gazeteye şöyle anlattı: 
BABASINI TAKLİT EDİYOR 
Beşara, krize siyasi bir çözüm bulması gerektiğini söyledik. Öldürdüğümüz insanlar kendi halkımız dedik. Suriyenin Dostları grubuyla çalışabileceğimizi söyledik. Ama o, operasyonları durdurmayı veya müzakereyi kesin olarak reddetti. Beşar, bu işi gerçekten askeri yollarla çözebileceğini düşünüyor. Babasının 1980lerde (Müslüman Kardeşlere karşı) verdiği savaşı taklit etmeye çalışıyor.  
BASTIRDI, BİR ŞEY OLMADI 
Beşar eskiden uluslararası toplumdan korkardı. Suriye üstünde bir uçuşa yasak bölge ilan edeceklerinden gerçekten endişeliydi. Ama sonra nabız yokladı; bastırdı, bastırdı, hiçbir şey olmadı. Şimdi kendi halkına karşı serbestçe hava saldırıları düzenliyor, havadan misket bombaları atıyor. 
İÇ SAVAŞ SÜRÜYOR 
Şam ile Ankara arasındaki ilişkiler, Türk keşif uçağının Akdenizde düşmesi ve sınırın Türkiye tarafındaki yerleşimlere tank ve havan mermileri isabet etmesiyle iyice gerilmiş, NATO ise Ankaraya somut bir destek vermemişti. Bu arada yeni muhalif oluşumun belirlenmesi için Katarda yapılan dün toplantılar sürerken, Suriyedeki şiddet de devam etti. Şamın güney mahalleleri dün de havadan bombalandı, en az 10 kişi öldü. 
MUHALEFETİN YENİDEN YAPILANDIRILMASI 
Anadolu Ajansı'nın haberine göre, Davutoğlu ve Hicab'ın Ankara'daki görüşmesinde, Katar'da devam eden Suriyeli muhaliflerin toplantısıyla ilgili olarak son gelişmeler ele alındı. 
Ajansa konuşan kaynaklar, bu kapsamda muhalefetin yeniden yapılandırılmasının da gündeme geldiğini belirtti. 
Riyad Hicab'ın Eylül ayında İstanbul'a geldiğini hatırlatan kaynaklar, Davutoğlu ve Hicab arasındaki temasın, telefonla da olsa sürdüğünü ifade etti. 

 