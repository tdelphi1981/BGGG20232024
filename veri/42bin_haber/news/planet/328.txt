Vizesiz Avrupa için yol haritası hazır
Türk vatandaşlarının Avrupa Birliği ülkelerine vizesiz seyahat edebilmesinin yolunu açacak olan yol haritası şekillendi.
AB Komisyonunun Ankaraya resmi olarak ay sonuna kadar sunacağı yol haritası, öncelikle Geri Kabul Anlaşmasını (GKA) onaylamasını şart koşuyor. Buna göre, Türkiye üzerinden AB ülkelerine kaçak olarak geçen üçüncü ülke vatandaşlarının yeniden Türkiyeye kabul edilmesini  öngören GKAnın etkin bir şekilde uygulanıp uyguylanmadığı 6 ayda bir denetlenecek.  
Ayrıca Türkiye, gümrük bölgelerinde vize verme uygulamasına son verecek. Frontex, Europol gibi AB kuruluşlarıyla etkin işbirliğini de öngören yol haritası, Türk vize politikasının AB müktesebatına uygun hale getirilmesini de şart koşuyor. AB ve tüm AB ülkeleriyle içişleri ve adalet konularında işbirliği yapılması yönünde ifadelerin yer aldığı belgede, Rumların ısrarıyla tüm AB ülkeleri ifadesi, metinde bir kaç yerde vurgulanıyor.   
Yol haritası belgesinde, 
*AB Komisyonu tarafından Türkiye ile AB arasındaki geri kabul anlaşmasının imzalanmasına paralel olarak, kademeli ve uzun vadeli perspektifte vize muafiyeti yönünde adımlar atılması.  
*Bu işbirliğinin, performans bazlı yaklaşım üzerine kurulması. Konunun Türkiye tarafından AB ve üye devletlere etkili ve tutarlı bir şekilde uygulanmasına bağlı bir 'Eylem Planı' temelinde ilerlemesi. 
*Özellikle uluslararası yükümlülüklerin gözetilmesi, geri kabul anlaşmasının tüm üye devletler ve tüm üye devletlerin adalet ve içişleri konularında, sınır ve göç akımları bahis olduğunda etkin ve tam olarak uygulanmasını içermesi. 
*Özellikle vize konusunda AB müktesebatı ile ve daha fazla uyuma ve yasal mevzuatın uygulanması konusuna öncelik verilmesi, 
*Yasadışı göç kaynağı konumundaki ülkelerle GKA imzalanması ve bunların uygulanması,
*AB açısından göç ve güvenlik riski yaratan ülkelerin vatandaşlarına sınırda vize verme uygulamasına son verilmesi. Bu ülkeler için vize kurallarının değiştirilmesi koşulları yer alıyor. 
4-5 YIL SÜREBİLİR
ABnin, Balkan ülkeleriyle de gerçekleştirdiği benzer sürecin göz önüne alınması halinde, 4-5 yılı bulması beklenen bu süreç, en iyimser şekilde Türk vatandaşlarına 2017-2018 yıllarında vizesiz seyahat olanağı getirecek. 
ABnin hazırladığı 20 sayfalık yol haritasının ilk uygulama sürecinde Türklere vize kolaylığı uygulanacak. Yol haritasında şu unsurlar dikkati çekiyor:
*İlk planda Türkiye geri kabul anlaşmasını imzalayacak. 
*Böylelikle başta iş adamları olmak üzere bazı meslek gruplarına sahip olan Türk vatandaşlarına uzun süreli vizeler verilecek. 
*Vizelerin tamamen kaldırılması halinde ise, geri kabul anlaşmasının yürürlüğe girmesi gerçekleşebilecek. Ankara ancak, Türklerin vizelerden tamamen muaf olması durumunda Türkiye üzerinden AB ülkelerine kaçak olarak geçen yabancıları ülkeye geri kabul edecek.