Pistorius hakim karşısında
Güney Afrikalı atletizm yıldızı Oscar Pistorius, sevgilisi Reeva Steenkampı öldürme suçlamasıyla bugün mahkemeye çıktı. Dünya şimdi olayın kaza olup olmadığını çözmeye çalışıyor. Pistoriusun geçtiğimiz yıl bir gazeteye verdiği röportajda hırsızlardan korktuğu için silahla uyuduğunu açıklamış olması ünlü atlet için bir çıkış yolu olarak görülüyor.
Pistorius, Pretoriadaki mahkeme binasına polis aracıyla geldi. Kafasını ceketiyle saklamaya çalıştığı gözlenen Pistorius, Kasım ayından bu yana beraber olduğu FHM modeli sevgilisi Reeva Steenkampı öldürmekle suçlanıyor. 
PISTORIUS BÖYLE GÖZALTINA ALINDI / FOTO GALERİ 
Dün edinilen ilk bilgiler Steenkampın Pistoriusa ait 9 milimetrelik ruhsatlı silahla dört yerinden vurulduğuna işaret etmişti. Steenkampın başından ve elinden isabet aldığı belirtilmişti. 
Reuters'a konuşan yerel kaynaklar, Pistorius'un Steenkamp'ı banyo kapısında vurduğunu öne sürdü. 
  KAHRAMANDI KATİL OLDU  
KAZA İHTİMALİ
Pistoriusun kendisine Sevgililer Günü sürprizi yapmak için gizlice evine giren Steenkampı hırsız zannederek kazara vurduğu da iddia edilmişti.  
26 yaşındaki atletin geçtiğimiz yıl bir gazeteye verdiği röportajda, hırsızlardan çok korktuğu için yatağının yanı başında bir tabanca, bir makineli tüfek, bir kriket sopası bir de beysbol sopasıyla uyuduğunu söylemesi kaza savunmasını kuvvetlendiriyor. 
PISTORIUS VE STEENKAMP KASIM'DAN BERİ BİRLİKTEYDİ / FOTO GALERİ 
SİCİLİ KABARIK
Bununla birlikte Güney Afrika Polis Sözcüsü Denise Beukesin yaptığı hane içi şiddet açıklaması kafaları karıştırdı. 
Beukes, gazetecilere Pistoriusun evinde daha önce de bazı hane içi şiddet olayları yaşandığını söyledi. 
Ünlü atlet 2009 yılında da 19 yaşında bir genç kıza evinde saldırdığı gerekçesiyle gözaltına alınmış ve bir gece hapiste kalmıştı. 
İMKANSIZI BAŞARAN ADAM PISTORIUS / FOTO GALERİ