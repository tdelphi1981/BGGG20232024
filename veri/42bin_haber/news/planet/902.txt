KKTCde piyango talihsizi isyan etti
KKTCde 23 Ocaktaki piyango skandalında devlet televizyonunun hatalı numara ilan etmesi sonucu büyük ikramiyeyi kazandığını zanneden Erhan Saruhan, Aileme parti verdim, kayınpederimden borç aldım, şimdi zararımı kim ödeyecek diye isyan etti.
Devlete ait Bayrak Radyo Televizyonunun (BRT) 150 bin liralık büyük ikramiye sonucunu yanlış açıklamasının ardından, yazılı ve görsel basının da aynı hatayı yaptığını belirten Saruhan, Biletimle spor dairesine paramı almaya gidince şoke oldum dedi.  
ÇOCUKLARIMA TELEFON ALACAKTIM
Kıbrıs gazetesine konuşan Saruhan, Biletimi Güzelyurt ilçesinden satın aldım. Gazete ve televizyonlardan büyük ikramiyeyi kazandığımı öğrenince sevinç içinde akşam aileme parti verdim. Bir borcumu ödemek için kayınpederimden 15 bin lira borç aldım. İki çocuğuma ise yeni akıllı cep telefonları ile uzaktan kumandalı araba sözü verdim diye konuştu. 
SAHTE İNTERNET SİTESİ
KKTCde devlet piyangosunu Milli Eğitim Bakanlığına bağlı Spor Dairesi yönetiyor. Çekiliş sonuçları BRT televizyonundan canlı yayınlanıyor, ardından BRTnin internet sitesi sonuçları ilan ediyor. KKTC medyası da sonuçları BRTden alıyor.  
23 Ocak çekilişinde BRT büyük ikramiyeyi hatalı bir şekilde 58561 numaralı biletin kazandığını ilan etmişti. Ancak çekilişte büyük ikramiyeyi 58671 numaralı bilet kazanmıştı. BRT olayla ilgili özür dilerken, piyangolardan sorumlu Spor Dairesi, bir başka skandalı daha açıklayarak bugüne kadar devlete ait olduğu sanılan www.devletpiyangosu.com sitesinin de sahte olduğunu, kendilerine ait resmi sitenin de bulunmadığını belirtmişti.