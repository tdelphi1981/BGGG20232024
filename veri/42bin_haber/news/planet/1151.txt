Egenin karşı yakasında aşk
Türkiyenin Atina-Pire Başkonsolosu Sevgililer Günü öncesi Atinadaki Türk-Yunan çiftlerini bir restoranda buluşturdu. Gecede, aşkı Egenin karşı yakasında bulan sosyolog Deniz Gümüşler ile Çiğdem ve Şebnem Gür kardeşler de vardı. İşte onların tanışma hikâyesi...
TÜRKİYEnin Atina-Pire Başkonsolosu Nurdan Altuntaş, 14 Şubat Sevgililer Günü öncesi Atinada yaşayan Türk-Yunan çiftleri buluşturdu. Paleon Faliron semtindeki Pandelis restoranda Türk yemeklerinin yendiği gecede, emekli Tuğgeneral Yorgo Demetis-sosyolog Deniz Gümüşler çifti ile Bursadan Atinaya gelin gelen Çigdem ve Şebnem Gür kardeşler de vardı.  Ege Üniversitesinde sosyoloji eğitimi görürken, 2007 yılında Erasmus programı çerçevesinde 6 aylığına Midilli adasına gelen Deniz Gümüşler, adada görev yapan albay Yorgo Demetis ile tanıştı.  
İKİ ÜLKEDE DÜĞÜN 
Orduevindeki davetlere de birlikte gittiler. Yorgo Midillide görev yaparken, arkadaşlar Ayvalıka gidelim dediğinde, ben Türklere beş kuruş para harcamam. Çünkü benim paramla mermi alıp beni öldürecekler cevabı vermiştim. Ama Denizi tanıdıktan sonra durumun farklı olduğunu anladım. Türkiyeyi ziyaret ettikçe, insanları tanıdıkça fikrim değişti. Biz aynı insanlarız. İki ülke arasındaki rekabet aptallık. Bu rekabet 25 hatta 50 yıl önce bitmeliydi dedi.  Deniz ise Midillide öğrenci iken ayırımcılığı yaşadım. Avrupa ülkelerinden gelen öğrencilere kıyasla çok daha fazla sorunla karşılaştım diye konuştu. Yorgo 2011 yılında kendi isteğiyle tuğgeneral rütbesiyle emekliye sevk edildi. Bir gün sonra da Deniz ile evlendi. Nikâh Atina, düğün İzmirde yapıldı. Çift Atina dışında sahil kasabası Artemidada yaşıyor.  
Abla-kardeşe Yunan damat 
BURSAdan gelen Gür kardeşlerin öyküsü 2005te abla Çiğdemin banka memuru Yiannis Dayelis ile internette tanışması ile başladı. İngilizcesi daha iyi olan Şebnem de ablasına yardımcı oluyordu. Bir gün Abla sıkıldım. Seninkinin bir arkadaşı varsa ben de onunla mesajlaşayım deyince, Yianninin okuldan arkadaşı öğretmen Thanos Mitres ile tanıştı. İki kardeş evlenme kararı aldıklarında ailelerinden hiçbir engelle karşılaşmadılar. Gür kardeşler 2006da birkaç ay arayla evlenerek Atinaya göçtüler.