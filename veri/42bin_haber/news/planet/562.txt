Tacize uğrayanlar arasında sekiz yaşında çocuklar var
İngiliz yayın kuruluşu BBCnin geçtiğimiz yıl başını çok ağrıtan çocuk tacizi skandalıyla ilgili detaylı rapor bugün kamuoyuna açıklandı. Rapora göre yıldız sunucu Jimmy Savilein taciz ettiği çocuklar arasında sekiz yaşında olanlar bile var.
Polis ile çocuk koruma yetkililerinin ortak çalışması sonucu hazırlanan raporda, Savilein ününü kullanarak herkesin gözünün önünde saklanmayı başardığı ancak aslında hakkında soruşturma açılabileceği belirtildi. 
Rapora göre 1955 ile 2009 yılları arasında yaşanan saldırıların çoğunlukla fırsatçı cinsel saldırılar olduğu ve çoğunlukla Savile tarafından manipüle edilen durumlarda ortaya çıktığı belirtildi. Ancak zaman Savilein tacizleri önceden planladığı da ifade edildi. 
İngilterede 1970li ve 1980li yıllarda en tanınmış televizyon sunucuları arasında yer alan Savile hakkında toplam 450 kişi ilgili makamlara kanıtlar sundu.
Polis, İngiltere genelinde toplam 28 polis karakoluna 214 vaka kaydedildiğini ifade etti. 
Bu vakalardan 34 tanesi tecavüz ya da penetrasyon içeriyor. Kanıt sunanlardan bazıları BBC'ye ait binalarda tacize uğradıklarını öne sürdü. 
Savile Ekim 2011'de 84 yaşındayken hayatını kaybetmişti.