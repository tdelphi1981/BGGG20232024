'Kadınlar nereye otursun?' tartışması
Suudi Arabistan'ın danışma organı Şura Meclisi'nde kadınların nereye oturacağı tartışılıyor.
Suudi Arabistan Başmüftüsü Şeyh Abdülaziz El Şeyh, ülke kadınlara ilk kez Şura Meclisinde sandalye vermeye hazırlandığı bir zamanda, erkek ve kadının karışık oturmasının kadının namusu ve toplum için bir tehlike oluşturacağını söyledi. 
Şeyh Abdülaziz El Şeyh, Cuma günkü vaazı sırasında yetkilileri, kadın ve erkeklerin ayrı oturmalarının sağlanarak, Şeriat kanunlarına uymaya çağırdı. 
Başmüftü El Şeyhin sözleri, kadınların ülkenin en üst düzey danışma kurulu olan 150 kişilik Şura Meclisine kabul edilmelerinin hemen öncesinde geldi. 
Şura Meclisi, kanunların gözden geçirildiği, ancak veto edilemediği bir kurul niteliğinde. 2006dan beri kadınlar Şura Meclisine danışman olarak atanabiliyorlar, ancak oy verme yetkileri bulunmuyor. Şu an Şura Meclisinde 12 kadın bulunuyor. 
Suudi Hükümeti, Şura Meclisinde kaç kadına sandalye ve oy hakkı verileceğini açıklamadı. Bazı yerel gazeteler kadınların meclis salonunda erkeklerden ayrı oturacağını öne sürerken, kimileri kadınlarla erkekler arasında iletişimin video konferans yoluyla olacağını iddia etti.  
Kral Abdullahın kadınların Şura Meclisinde yer almasına izin vermesi, aşırı muhafazakar ülkede son yıllarda ortaya çıkan reform dalgasının bir ayağı olarak yorumlanıyor. 
Geçtiğimiz yıl Suudi kadınlara kadın giyim ve iç çamaşırı mağazalarında çalışma izni verilmişti.  
  
  
 