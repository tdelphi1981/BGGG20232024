Dünya Michelle Obama'nın dansını konuşuyor
ABD Başkanı Barack Obamanın eşi Michelle Obama, obeziteyle mücadele için bir süredir devam ettirdiği Haydi Hareket Edelim kampanyası kapsamında Cuma gecesi Jimmy Fallonın talk show programına katıldı. Programda Obama ile Fallonın yaptığı dans birkaç saat içinde internetin en çok izlenen videoları arasına girdi.
Videoda Fallon kadın kılığına girdi. Hem ünlü sunucu hem de Obama, kapri pantolonları, hırkaları ve düz ayakkabılarıyla tipik birer ABDli ev kadını anne rolünde. 
İkilinin gösterisi, Alışverişe Git, Yiyecek Al, Single Ladies'den Sadece El Hareketi gibi figürlerle devam ederken Obamanın Dougie hareketini beceremeyen Fallonın, sahneden kaçıp gitmesiyle video sona eriyor.  İŞTE DÜNYANIN KONUŞTUĞU O DANS 
Şimdiden 1 milyon 300 bine yakın kez izlenen ve birçok kopyaları çıkan videonun altındaki yorumlarda da İlk kez ruhu olan bir First Ladymiz var ve Olay bende mi bilmiyorum ama gerçekten Başkanın ailesini seviyorum. Samimiyetle iyi ve sakin insanlar gibi görünüyorlar denildi. 
Videonun ardından programda Michelle Obama, Başkan Obamaya da sataşarak, dans notunun B olduğunu söyledi. First Lady, Üç tane iyi hareketi var diye konuştu. Obama çifti sık sık pistlerde dans ederken görüntüleniyor. 
Michelle Obama, obeziteyle mücadeleyi çok ciddiye alıyor. Üç yıldır devam eden kampanyası boyunca sık sık televizyonlarda dans eden, ülkeyi hareket etmeye yönlendiren Michelle Obama ayrıca Beyaz Sarayın bahçesine İkinci Dünya Savaşından bu yana ilk kez sebze-meyve dikerek ve sağlıklı yemek tariflerinden oluşan bir kitap yazarak iyi beslenmenin de önemine vurgu yapıyor.
 
  MEHMET ÖZÜN PROGRAMINDA FIRST LADYDEN DANS ŞOV