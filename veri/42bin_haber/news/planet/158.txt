Kaddafi'nin kadın koruması hunharca öldürüldü
Libya'nın eski diktatörü Muammer Kaddafinin ünlü kadın korumalarından biri, devrimden sonra mülteci olarak yaşadığı Mısırın başkenti Kahirede öldürüldü.
Dubaide yayınlanan El Bayan gazetesinin haberine göre, Kaddafi rejiminin düşmesinden sonra Mısıra kaçarak Kahirede yaşamaya başlayan Zehra El Bugayşi, Nasr City semtindeki evinde on yerinden bıçaklanmış olarak bulundu. 
El Bugayşinin kız kardeşi, polise verdiği ifadede, birkaç gün boyunca telefonla haber alamadığı kardeşinin evine gittiğinde kadının kanlar içindeki cesediyle karşılaştığını bildirdi. 
Mısır polisi, ilk bulgulara göre El Bugayşinin siyasi bir intikamdan çok namus cinayetine kurban gitme ihtimali üzerinde durulduğunu duyurdu. 
El Bugayşinin evinde son olarak erkek kardeşinin görüldüğünün tespit edildiğini belirten polis, eski kadın korumanın Mısırda sinema oyuncusu olmak istediği için erkek kardeşi tarafından öldürülmüş olabileceğinin düşünüldüğünü açıkladı.