Asitli saldırıyı kendisi mi yaptı
İngiltere'de burka giyen bir kadının yüzüne asit attığını iddia eden Naomi Oninin kendi kendisini yaralamış olabileceği ortaya çıktı.
Polis, Aralık ayında burka giymiş bir kadının asitli saldırısına uğradıktan sonra yüzü, kolu ve bir bacağı ağır derecede yanan Victoria's Secret mağazası çalışanı 20 yaşındaki Oni'nin saldırıdan önce bilgisayarında benzer saldırıları araştırdığını ortaya çıkardı. 
Genç kadının ailesi ise böyle bir durumun kesinlikle söz konusu olmadığını ve polisin böyle teorileri göz önünde bulunarak gerçek suçlunun adaletten kaçmasına göz yumduğunu söyledi. 
Oni'nin arkadaşları ise saldırıdan aylar önce asit saldırısına uğrayan model Katie Piper ile ilgili bir belgeselin ulusal bir kanalda yayınlandığını ve birçok kişinin bu olayı internette araştırdığını belirtti.