Pistorius'u soruşturan polis 'cinayete teşebbüs' zanlısı
Kız arkadaşını öldürmekle suçlanan ampute atlet Oscar Pistorius hakkında açılan soruşturmaya takip eden Güney Afrikalı polis dedektifi Hilton Bothanın da 'cinayete teşebbüs' zanlısı olduğu ortaya çıktı. Soruşturmadan alınan Botha'nın yerine yeni bir dedektif atandı.
 
Güney Afrika polisi, olay gecesi Pistoriusun evine giren ilk polis memuru olan Bothanın hakkında yedi ayrı cinayete teşebbüs suçlaması bulunduğunu söyledi. 
Botha, Pistorius'un kefalet duruşmasında, ünlü atletin 'cinayeti kasten işlemiş olabileceğine' dair ifadesinde çelişkili açıklamalarda bulunmuş, iddialarını kanıtlayacak yeterli veri sunamamıştı. 
Polis sözcüsü Neville Malila, dedektif Botha ve iki polisin Mayıs ayında mahkemeye çıkacağını belirtti. 
  PISTORIUS'UN İŞİNİ ZORLAŞTIRAN İFADE  
Dedektif Botha ve diğer iki polisin alkollü halde, devlet malı olan bir araçtan, içinde yolcular bulunan bir minibüse ateş açtıkları öne sürülüyor. 
Güney Afrika medyası, olayın 2009 yılında yaşandığı duyuruyor ancak tarih henüz açıklığa kavuşmadı. 
Polis, dedektif ve beraberindeki iki kişinin 2011de gözaltına alındıklarını söyledi. Haklarında yapılan şikâyet önce geri çekilmiş. Fakat polis sözcüsü Malila bugün yaptığı açıklamada, 'Hilton Botha hakkında cinayete teşebbüs suçlamalarının dün itibariyle yeniden değerlendirilmeye başlandığını' söyledi. 
Pretoriadaki davayı izleyen BBC muhabiri Peter Biles, polisin Dedektif Botha hakkında yaptığı açıklamanın olayların seyrini değiştirebileceğini söylüyor. 
Ampute atlet Pistorius, evinin banyosundaki kız arkadaşını hırsız sandığı için yanlışla vurduğunu ifade ediyor. 
Kefaletle serbest bırakılma talebi reddedilirse Pistorius, kasten adam öldürme suçlamasıyla tam yargılama süreci başlayana kadar cezaevinde kalacak. 
SON DURUŞMADAN KARELER 
Çarşamba günkü duruşmada Pistoriusun avukatları, ifadesi alınan Dedektif Bothayı soru yağmuruna tutmuştu. 
Botha, görgü tanıklarının ifadelerine dayandırdığı açıklamasında, Reeve Steenkampın öldürüldüğü gün Pistoriusun evinden çığlık sesleri geldiğini söylemişti. 
Botha, Pistoriusun kız arkadaşı Steenkampı bilinçli olarak öldürmüş olabileceğine dair ifadesindeki bazı detayları sorgu sırasında değiştirdi ve çelişkili açıklamalarını kanıtlayacak yeterli veri sunamadı. 
Botha, Pistorius'un evinde testosteron ve şırıngalar bulunduğunu da belirtmişti. Ancak, dedektifin testosteron olarak nitelediği maddelerin bitkisel ilaçlar olduğu anlaşıldı. 
Davayı takip eden muhabirler, Bothanın ifadelerini değiştirmesinin Pistoriusun davayı kazanmasını da kolaylaştırabileceğini dile getiriyor. 
Bothanın sorgusunun ardından Pistoriusun ailesi yayımladıkları yazılı açıklamayla Çarşamba günkü duruşmanın sonucundan memnuniyet duyduklarını belirtti. 
PISTORIUS SEVGİLİSİNİ BURADA VURDU / FOTO GALERİ