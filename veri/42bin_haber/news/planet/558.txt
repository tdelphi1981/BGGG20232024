Suudi Arabistan'da bir ilk
Suudi Kralı Abdullah Şura Konseyi'nde kadınlara ilk kez yer vererek tarihe geçti.
AFP haber ajansının aktardığına göre, Kral Abdullah, bugüne kadar sadece erkeklerden oluşan Şura Konseyine 30 kadın üyenin atanması için kararname yayınladı.  
Suudi Arabistanın resmi haber ajansı SPAda yer alan kararnamelere göre, kadınlara Şura Konseyinde yüzde 20 kota ayrıldı. Şura Konseyi, Suudi Arabistanda kral tarafından atanıyor ve politika yapımı ve yasama konularında krala danışmanlık yapıyor. 
Kararnamelerin ilkinde konseyin sadece erkeklerden oluştuğunu belirten madde değiştirilirken, diğerinde 30u kadın 150 kişilik üye listesi yer alıyor. 
Kral Abdullahın bu kararı ülkedeki dini liderlere danışarak aldığı belirtildi. 
ERKEKLERDEN AYRI OTURACAKLAR
Suudi Arabistanda kadınların otomobil kullanmaktan oy kullanmaya birçok sosyal faaliyette bulunması ve erkeklerle bir araya gelmesi yasak. 
  KADINLAR NEREYE OTURSUN? TARTIŞMASI  
Kararnamede de Şura Konseyine seçilen kadınların erkeklerle bir arada oturamayacağına vurgu yapılıyor. Kadınların başka bir kapıdan içeri gireceği ve ayrı bir salonda toplanacakları belirtiliyor. 
Kral Abdullah iktidara geldiğinden beri önemli reform hareketlerini hayata geçiriyor. Son olarak geçtiğimiz yıl sonlarında 2005 yılından bu yana yapılmayan belediye seçimlerinin yeniden yapılmasına karar verilmişti. 
AFGANİSTAN'DA İLK KADIN KAYMAKAM