Saygı durdu, özür dilemedi
İngiltere Başbakan David Cameron, Hindistana yaptığı üç günlük gezisinin son gününde dün ülkesinin 1919da katliam yaptığı Amritsardaki Callianwala Bağ parkını ziyaret etti.
Böylece Cameron, daha önce ülkesinin sadece üzüntülerini bildirdiği katliamın yapıldığı alanı ziyaret eden ilk Başbakan oldu. Cameron, gezisinde geleneklere saygı göstererek yalın ayak ve başında mavi bir bandanayla dolaştı. Altın Tapınağı gezdikten sonra katliamda hayatını kaybedenler anısına yapılan anıta çelenk bırakıp saygı duruşunda bulunan Cameron, katliamın İngiltere tarihinin en utanç verici olaylarından biri olduğunu söyleyip anı defterine de Burada neler yaşandığını asla unutmamalıyız diye yazdı. Katliamın kendisi doğmadan 40 yıl önce yaşandığını hatırlatan Cameron, özür dilememesini Tarihe dönüp özür dilemenin doğru olduğunu düşünmüyorum. Doğru olan neler yaşandığını kabul etmek, anmak, saygı göstermek ve niçin yaşandığını anlamak sözleriyle açıkladı. BBCden Sanjoy Majumder, Cameron için kolay bir gezi değildi dedi. Siyasi uzmanlara göre özür, ticaretin son iki yılda birkaç milyar arttığı Hindistanla yakın bir ilişki oluşmasını sağlayabilirdi ancak özrün yararları kısa ömürlü olabilir. 
Neler yaşanmıştı
13 Nisan 1919de Amritsardaki Jallianwala Bağ parkında sömürgeci İngiliz yetkililerinin yasağını dinlemeyen binlerce kişi protesto için toplanmıştı. Kalabalığı dağıtmak üzere görevlendirilen Tuğgeneral Reginald Dyer, göstericilere ateş açma emri verdi. İngiliz askerleri uyarıda bulunmadan, kalabalığın üzerine 10 dakika ateş etti. İngilizlere göre 379, Hintli kaynaklara göre yaklaşık bin kişi öldü.