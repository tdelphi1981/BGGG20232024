İsrail ve ABD'den ortak anti-füze denemesi
İsrail Savunma Bakanlığı, ABD kuvvetleri ile ilk kez ortak anti-füze sistemi testi gerçekleştirdiğini açıkladı.
İsrail Savunma Bakanlığı, bugün gerçekleşen Arrow (Ok) Anti-Füze Sistemi testinin başarılı olduğunu ifade ederek, denemeyi "Arrow 3 Silah Sistemi'nin geliştirme sürecinde bir dönüm noktası" olarak nitelendirdi. 
Arrow Anti-Füze Sistemi'nin, İsrailli 'Aerospace' ve Chicago merkezli Amerikan 'Boeing' şirketleri tarafından üretildiği ve gelen füzeleri algılayarak saniyede yok edeceği belirtildi. 
Roket ve füzeleri durdurmak için tasarlanan Arrow Anti-Füze Sistemi, İsrail'in çok katmanlı kalkan parçası olarak nitelendiriliyor. 
Arrow Anti-Füze Sistemi'nin, İran'dan İsrail'e muhtemel gelebilecek füzeleri engellemek için üretildiği ileri sürülürken, İran'ın Şahab ??balistik füzesinin ise nükleer savaş başlığı taşıyabildiği ve İsrail'i hedef alacak (2 bin kilometre) menzile sahip olduğu iddia ediliyor.