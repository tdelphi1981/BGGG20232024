Oyunu değiştirecek gazeteci
İsrailde dün yapılan seçimlerin en büyük sürprizini kuşkusuz eski gazeteci Yair Lapid yaptı.
Seçimlerden önce yayınlanan kamuoyu yoklamaları, Lapidin tam merkezde konumlandırdığı Gelecek Var partisinin 120 üyeli meclise 10-12 milletvekili sokacağını gösteriyordu. Ancak özellikle seçim kampanyasının son döneminde kararsız seçmeni ikna ederek oy patlaması yaptı ve 19 sandalye ile ikinci parti oldu.
49 yaşındaki Lapid, siyaset sahnesinde çok yeni bir isim. Channel 2 kanalındaki haber sunuculuğu görevinden istifa edip siyasete atılacağını açıklayalı henüz bir yıl oldu. Siyasete atılmadan önce haber sunuculuğunun yanı sıra önce Maariv, sonra da Yedioth Ahronoth gibi ülkenin önemli gazetelerinde köşe yazarlığı yaptı. 2005 yılında Ynet internet sitesinin yaptığı bir ankette, tüm zamanların en büyük 36ncı İsraillisi seçildi. 
KOALİSYON İÇİN 2 ŞARTI VAR 
Lapid, seçimlere giden süreçte yol arkadaşlarını siyasi skalanın çok farklı yerlerinden seçti. Laiklik vurgusu ön plana çıkan Lapidin parti programında, askerlik hizmetinin ortodoks Yahudiler dahil herkes için zorunlu hale getirilmesi, konut fiyatlarının yüksekliğine bir çözüm bulunması ve iki devletli çözüm için Filistinlilere müzakere edilmesi var.
Seçimlerden önce yaptığı açıklamalarda, olası bir koalisyona katılmak için olmazsa olmaz iki şart olarak şunları saymıştı: Askerliğin Yahudiliğin en tutucu kolu olan Harediler için de zorunlu hale getirilmesi ve iki devletli çözümün desteklenmesi. Lapid ayrıca, tamamen sağ partilerden kurulacak bir koalisyona katılmayA sıcak bakmadığını ve bunun ancak İşçi Partisi ya da Livninin Hareket partisi gibi sol ve merkez-solda yer alan partilerin de olması halinde mümkün olabileceğini söylemişti.