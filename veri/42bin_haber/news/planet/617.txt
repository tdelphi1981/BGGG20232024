Femen, Papanın önünde soyundu
Vatikanda her pazar sabahı Papa 16ncı Benedict tarafından yapılan Angelus duası sırasında Ukraynalı aktivist grup Femen çıplak eylem yaptı.
San Pietro Meydanında 4 gösterici, Papa konuştuğu sırada kıyafetlerini çıkardı. Belden yukarıları çıplak kalan göstericilerin vücutlarına İngilizce olarak Eşcinsellere inanıyoruz ve Kapa çeneni yazdırdıkları görüldü. Kısa bir süre gözaltında tutulan Femen üyeleri daha sonra serbest bırakıldı. Bu arada Fransada hükümetin hazırladığı eşcinsel evliliğe izin veren yasa tasarısına karşı çıkan siyasi parti ve sivil toplum kuruluşları, dün başkentte protesto gösterisi düzenledi. Gösteriye yaklaşık 500 bin kişinin katıldığı tahmin ediliyor. Femen eyleminin Paristeki gösteriye tepki olarak yapıldığı sanılıyor. 

 