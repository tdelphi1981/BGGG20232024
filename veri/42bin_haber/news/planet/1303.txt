Asil Nadir'e cezaevinde saldırı
Londrada yargılandığı Polly Peck davasında 10 yıl hapis cezasına çarptırılan Kıbrıslı Türk iş adamı Asil Nadir'in cezaevinde akli dengesi bozuk olduğu iddia edilen koğuş arkadaşının saldırısına uğradığı bildirildi.
İngiliz Sun gazetesinde yer alan haberde, ünlü işadamı Nadir'in, bir süredir yıkanmadığı için ter kokan koğuş arkadaşına, "Neden yıkanmıyorsun?" diye çıkıştığı, bunun üzerine akli dengesinin bozuk oldugu iddia edilen mahkumun Nadir'e saldırdığı belirtildi. 
Ailesinin Nadir'in can güvenliğinden endişe duyduğu ifade edilen haberde, ünlü işadamının hırsızlık suçundan yattığı vurgulandı.