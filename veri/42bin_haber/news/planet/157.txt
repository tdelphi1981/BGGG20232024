"Başkan turp gibi"
Rusya Devlet Başkanı Vladimir Putinin rahatsız olduğu ve ameliyat olması gerektiği söylentileri Kremlin Sarayı tarafından defalarca yalanlanmış olmasına rağmen, Başbakan Dmitri Medvedeve bu söylentiler yeniden soruldu. Medvedev, Ben doktor değilim ama tanrıya şükür gördüğüm kadarıyla başkan turp gibi açıklamasını yaptı.Finlandiya ziyareti öncesinde Fin gazetecilerle bir araya gelerek soruları cevaplayan Başbakan Medvedev, kendinden ziyade Putin ile ilgili bir dizi soruyla karşılaştı. Putinin sağlık durumu gündemin birinci maddesi haline gelirken, Başkan Putinin hastalandığı, hatta ameliyat olması gerekeceği söylentileri dolaşıyor. Bu doğru mu? sorusuna yanıt vermek zorunda kalan Medvedev, Ben doktor değilim ama gördüğüm kadarıyla başkan Putinin sağlığı yerinde. Turp gibi olduğunu söyleyebilirim. Onun ve benim gibi önemli devlet görevlerini yürüten kişilerin formda kalabilmek için spora da zaman ayırması gerekiyor. Spor yaparken kaslarını incitmiş olabilir. Hem hepimiz insan değil miyiz. Bizim de sağlığımızla ilgilenmemiz kadar doğal bir şey olamaz yanıtın verdi. 
Putinin Rusya başkanlık seçimlerinden sonra kendisinden Kremlin koltuğunu geri devralması sonrasında aralarında eskiden olduğu gibi dostane ilişkinin devam edip etmediği sorusu Medvedeve yöneltildiğinde, Ben Vladimir Putin ile son 20 yıldır beraber çalışıyorum. Dün neyse bugün de aramızdaki ilişki aynen devam ediyor. Devlet yönetimini ilgilendiren önemli konularda eskiden olduğu gibi birbirimize danışarak karar alıyoruz. Aramızdaki ilişki mekanizması değişmedi yanıtını verdi.