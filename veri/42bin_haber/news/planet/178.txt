Berlusconi'nin Marina oyunu
İtalya eski Başbakanı Silvio Berlusconinin, kendisine verilen seçmen desteğinin yüzde 4.5 civarına düşmesi üzerine yerine geçmesi için kızı Marinayı hazırlaması Halkın Özgürlüğü Partisinde huzursuzluk yarattı.
La Repubblica gazetesi, Berlusconinin masasında duran son anketlerde kişisel oy gücünün yüzde 4.5 civarına düşmesi üzerine çaresiz kalıp, ön aday adayları seçimleri öncesi ilk eşinden olan ve aynı zamanda Mediasetin başında bulunan kızı Marina Berlusconinin siyasete atılması için hazırlıklar yaptığının parti içinde yoğunlaşan bir kulis haline geldiğini yazdı.  
Berlusconi, son olarak Merkez sağa tıpkı Forza Italiayı 1994 yılında iktidara taşıyan Silvio hareketi gibi bir güç gerek diye açıklama yapmış ve o dönemin tekrar yaşatılması ve başarı kazanılması için aile içerisinden bir güç alınabileceğini ima etmişti.  
Ne var ki aynı gazete, Halkın Özgürlüğü Partisi içerisinde liderlik için büyük çatışmalar yaşandığını hatırlatarak Marina Berlusconi ismi şu anda çok itici geliyor. Böyle bir durumda parti hepten eriyerek tarihe bile karışabilir yorumu yaptı.