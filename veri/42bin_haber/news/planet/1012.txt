Bir ülke, iki şok haber
Suudi Arabistanlı bir din adamı, küçük kız çocuklarına cinsel taciz olaylarının son dönemde arttığını belirterek, bütün kız bebeklere burka giydirilmesi gerektiğini söyledi. Öz kızına tecavüz edip öldüren bir başka din adamına verilen hafif ceza ise tepkilere neden oldu.
Radikal İslamcı yayınlarıyla bilinen El Macid televizyonuna açıklamalarda bulunan Şeyh Abdullah Davud, peçeli çarşaf olarak da bilinen burkanın kız bebekleri koruyacağını söyledi. Şeyh kimliğini açıklamadığı hastane ve güvenlik kaynaklarına dayanarak ülkede bebeklerin cinsel tacize hedef olduğunu söyledi. 
Şeyh Davudun açıklamaları sosyal medyada tepkilere neden oldu. Bazı kullanıcılar Şeyhin İslamı aşağıladığını ve bireylerin mahremiyetini ihlal ettiği gerekçesiyle hakkında soruşturma açılmasını istedi. 
Suudi Şikayet Komisyonunun eski yargıçlarından Şeyh Muhammed el Cezlana, El Arabiyaya yaptığı açıklamada, Davudun sözlerinin İslamı ve şeriatı aşağıladığını ve İslam dinini kötü gösterdiğini belirtti.  
İnsanlara bu tür denetimsiz fetvalara kulak asmamalarını tavsiye eden Cezlana, böyle kararları herkesin veremeyeceğini ifade etti. Ne zaman çarşaflı bir bebek görse üzüntü duyduğunu da ifade eden Cezlana, bunun çocuklara yapılmış bir adaletsizlik olduğunu söyledi.

KENDİ KIZINI ÖLDÜREN DİN ADAMINA "YOK" DENECEK CEZA
Beş yaşındaki kızına tecavüz edip öldüresiye dövmekle suçlanan bir başka Suudi din adamının birkaç ay hapse ve 50.000 dolar kan parası ödemeye mahkum edilmesi ise ülkede tepkilere neden oldu. 
Feyhan Hamdi isimli din adamının cezasının ölen çocuk kız olduğu için yarıya indirildiği de belirtildi. 
İslamcı Suudi televizyonlarının tanınmış isimlerinden olan Hamdi, kızı Lamayı kablolar ve bastonla dövdüğünü itiraf etmişti.  
Hamdinin kızının bakire olmadığından şüphelendiği ve çocuğu zorla muayene ettirdiği de belirtilmişti. 
Lama, Aralık 2011de kafatası, kaburga kemikleri ve bir kolu kırılmış, vücudunun çeşitli yerleri yara ve yanıklarla kaplı halde hastaneye getirilmişti. Hastane görevlisi kızın bel kemiğinin kırıldığını ve her şekilde tecavüze uğradığını söylemişti.