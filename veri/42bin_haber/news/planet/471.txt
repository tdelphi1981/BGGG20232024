Türkiye'ye sığınan motosikletli komutan muamması
Suriyede bazı muhalif güçler ile New York Timesın ortaya attığı Suriyede polis gücünün başı Tümgeneral Cesim El-Şelal firar ederek Türkiyeye sığındı iddiası Türk yetkililer tarafından doğrulanmadı.
Hürriyete bilgi veren dışişleri kaynakları, aynı isimli bir askerin Türkiyeye sığındığını belirterek, şu bilgiyi verdi: 
RÜTBESİ FARKLI
İsmi aynı ama bu askerin rütbesi tümgeneral değil albay. Polis gücünün başında olduğuna dair henüz bir bilgi yok. New York Timesta bu kişinin motosikletle dört saat süren tehlikeli bir yolculuk sonrası Türkiyeye geldiği belirtiliyor. Henüz böyle bir bilgiye ulaşmış değiliz. Suriye Ordusu aleyhine konuşan kişinin kim olduğu araştırılıyor. Albay Cesim El-Şelalle ilgili verebileceğimiz tek sağlıklı bilgi Cilvegözünden Türkiyeye giriş yaptığı ve Suriyeli asker mültecilerin kaldığı Apaydın Kampına yerleştiğidir. 
MUHALİF KOMUTAN TEPKİLİ
Cesim El-Şelal isimli kişinin durumunda bir tuhaflık olduğunu Hamadaki muhalif komutan Adnan Dayoub da önceki gün dile getirmişti. 
Dayoub, Bu kişinin öne sürüldüğü gibi bir yetkiye sahip olup olmadığı belli değil. Tepeden tırnağa pisliğe bulaşmış birisi. Kendisini kahraman gibi göstermek istiyor diyerek, El-Şelala tepki göstermişti.