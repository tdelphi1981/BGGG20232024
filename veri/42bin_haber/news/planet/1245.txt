Norveç'i ayağa kaldıran saldırı girişimi
Norveçin başkenti Osloda parlamento binasını havaya uçuracağını söyleyen bir aşırı sağcı yakalanarak gözaltına alındı. Siyasi partiler ise parlamento yönetimi ve polisin kendilerini zamanında uyarmayarak hayatlarını tehlikeye attığı gerekçesiyle tepki gösterdi.
Üç adrese yapılan baskın sonunda yakalanan 27 yaşındaki aşırı sağcı verdiği ilk ifadesinde otobüsten meclise telefon ederek havaya uçuracağını söylerken, aşırı sarhoş olduğunu söyledi.   
Polis yaptığı basın toplantısında Norwegian Defence League örgütü üyesi olan şahsın üzerinde bir gaz tabancası ile çelik yelek bulunduğunu açıkladı. Ancak siyasi partilerin temsilcileri, meclis yönetimi ve polisin kendilerini zamanında uyarmayarak hayatlarını tehlikeye attığı gerekçesiyle eleştiride bulundu. 
Bomba ihbarının ardından saatler geçmesine ve zanlının yakalanmasına rağmen kendilerinin Perşembe sabahı saat 07.00de meclisin internet sayfasına konulan yazı ile uyarıldıklarını öne süren siyasiler, güvenlik ve uyarı sisteminin değiştirilmesini istedi. 
Meclis Direktörü İda Borresen, yayınladığı basın bildirisinde siyasilerden özür dileyerek, Parlamento üyelerini uyarma konusunda erken davranmadığımızı kabul etmek zorundayım. Tüm siyasilere bugünden itibaren uyarı ve güvenlik sistemimizin daha iyi ve hızlı çalışacağı sözü veriyorum. Sistemde acil değişiklik yaptık dedi.   
 İsmi açıklanmayan "bombacı", aşırı sağcıların 16 Aralık'ta yaptıkları İslam karşıtı gösterisinde de yer almıştı. 
SORUŞTURMAYI GİZLİ SERVİS YÜRÜTECEK 
Norveç Emniyet Genel Müdürlüğüne bağlı Gizli Servis PST sözcüsü Martin Bernsen, olayla ilgili soruşturmayı PSTnin yürüteceğini belirterek, söz konusu durum siyasilerin ve parlamentonun korunması olduğu için soruşturmayı biz devraldık. Yakalanan şahıs ilk ifadesinde sarhoş olduğu için bomba ihbarında bulunduğunu söyledi. Ancak biz yakalanan şahıs ve çevresi hakkında daha kapsamlı soruşturma yürütüyoruz dedi.  
Polis de yaptığı basın toplantısında bomba ihbarının otobüs şoförü tarafından yapıldığını belirterek, Yakalanan şahıs bindiği otobüste meclise telefon ederek detaylı şekilde bilgiler edinmiş. Daha sonra da bombalı saldırıda bulunacağını söylemiş. Üzerinde çelik yelek ve elinde büyük bir çanta taşıdığı için şoför polisi arayarak ihbarda bulundu diye konuştu. 
Breivik saldırıları öncesinde ihbarları ciddiye almayan ve Breiviki takip etmelerine rağmen saldırı hazırlığını önceden göremeyen polis bu kez de siyasetçileri zamanında uyarmadığı ve ailelerinin çevresinde erken güvenlik önlemi almadığı için eleştirildi. 