Yabancı değiliz
Heybeliada Ruhban Okulunun yeniden açılması talimatını değerlendiren Fener Patrikhanesi yetkilileri, bu konuda Başbakan Erdoğana güvendiklerini söylediler. Okulun, başka bir ülkenin üniversitesine bağlanmasına karşı çıkan yetkililer, Biz yabancı değil, yerliyiz dediler.
FENER Rum Patrikhanesi, Heybeliada Ruhban Okulunun yeniden açılması konusunda Başbakan Tayyip Erdoğana güveniyor. Hürriyete konuşan Patrikhane kaynakları, Başbakan Erdoğanın Heybeliada Ruhban Okulunun yeniden açılması için talimat vermesi konusunda, Bu yolda uzun zamandır beklentilerimiz vardı. Okulun açılması için şartların olgunlaştığına inanıyoruz. Patrikhane Başbakana güveniyor dediler.  
Aynı kaynaklar, Patrikhanenin Ruhban Okulunun Türkiye veya başka bir ülkeye ait bir üniversitenin bünyesinde açılması formülüne katılmadıklarını belirterek, Okul 41 yıl önce kapandığında da bize İstanbul Üniversitesine bağlanın demişlerdi. Biz kabul etmedik. Biz okulumuzun eskisi gibi Milli Eğitim Bakanlığı ya da yasa öngörüyorsa YÖK denetiminde açılmasını istiyoruz. Ayrıca, yabancı bir ülkenin üniversitesine de niye bağlı olalım? Biz yabancı değiliz, yerliyiz ifadesini kullandılar.  
AİHMYİ İSTEMEDİK 
Buna karşı Ruhban Okulunun bir vakıf üniversitesi olarak ya da meslek okulu olarak açılmasına itirazları bulunmadığını vurgulayan Patrikhane kaynakları, Türkiyede vakıf üniversiteleri var. Dolayısıyla Anayasa değişikliğine de gerek yok dediler. Aynı kaynaklar şöyle konuştular:  
Bize uluslararası alanda Büyükada Yetimhanesi binasında yaptığımız gibi Ruhban Okulu için de Avrupa İnsan Hakları Mahkemesine başvurmamız için yoğun telkinler yapıldı. Biz istemedik. Hükümetimizin bu konuda anlayışlı olacağına inandık. 
MYO olsun 
BAŞBAKAN Tayyip Erdoğanın talimatıyla Heybeliada Ruhban Okulunun yeniden açılmasına ilişkin formül arayışında Rum cemaatinin önde gelen temsilcileriyle yapılan görüşmelerde öne çıkan formül, Heybeliada Ruhban Okulu Vakfına bağlı Meslek Yüksekokulu açılması oldu. 2 yıllık eğitim veren Meslek Yüksekokulu (MYO) açılması, ilgili yönetmeliklerde yapılacak değişikliklerle de, gerekirse bu sürenin 4 yıla kadar uzatılabilmesi üzerinde duruldu. Cemaatin vakıf üniversitesi yerine MYOlara sıcak bakmasının en büyük nedeni ise MYOda, ders programı düzenlemek ve tek alanda eğitim vermenin daha kolay olması. Heybeliada Ruhban Okulu Vakfına bağlı Meslek Yüksekokulu açıldığı taktirde YÖKe bağlı olacak. MYOda eğitim- öğretim YÖK mevzuatı çerçevesinde yapılacak. YÖKün kılık-kıyafet yönetmeliğinde yaptığı değişiklikle öğrencilere kılık- kıyafet serbestliği tanıması nedeniyle de bu okullarda da kıyafet sorun olmayacak, öğrenciler istedikleri kıyafetle eğitim alabilecek. - Esra KAYA / ANKARA