İran dikine inip kalkabilen casus uçak yaptı
Son yıllarda askeri teknolojide önemli ilerleme kaydeden İran dikine iniş kalkış yapabilen insansız hava aracı yaptığını duyurdu.
Mehr Haber Ajansının haberine göre, dikey iniş kalkış projesinde görevli bilim adamlarından Abbas Cem, yeni casus uçağın ilk test uçuşunun geçen cumartesi günü yapıldığını belirterek, aracın önümüzdeki yıl hizmete gireceğini bildirdi. 
Mehrin haberine göre, dünyada dikine iniş kalkış yapabilen ilk casus uçak olan araç ultra ileri teknolojiyle donatıldı. 
Geçen ay İrana ait olduğu belirtilen bir casus uçak İsrail sınırlarından 55 kilometre içeri girmeyi başardıktan sonra düşürülmüştü. 
Tahran casus uçağın İsraile ait çok sayıda gizli tesisin fotoğrafını çektiğini ileri sürmüştü.