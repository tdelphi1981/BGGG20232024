Güneş Sistemi'nin komşusu en yaşlı yıldız çıktı
Güneş Sisteminin çok yakınlarında bulunan ve uzun zaman önce keşfedilen HD 140283 isimli yıldızın, insanlığın bildiği ve incelediği gökcisimleri arasında en yaşlısı olduğu anlaşıldı. Büyük Patlamadan hemen sonra oluşan HD 140283 en az 13.2 milyar yaşında.
Nature dergisinin haberine göre HD 140283, dünyadan sadece 190 ışık yılı uzakta bulunuyor ve varlığı gökbilimcilerce 100 yıldan fazla zamandır biliniyor. 
Bilim insanları tamamen hidrojen ve helyumdan oluşan bu yıldızın erken dönemde oluştuğunu tahmin ediyordu. Daha ağır elementler o dönemde henüz daha yaşlı yıldızlar tarafından oluşturulmamıştı ve yıldızların ana maddesi olan ilkel gazın yapısında bulunmuyordu. 
Ancak Pennsylvania State Üniversitesinden gökbilimci Howard Bond ve ekibi hesaplayana kadar HD 140283ün tam yaşı bilinmiyordu. 2003-2011 yılları arasında yapılan 11 gözlemden faydalanarak yıldızın önce Güneş Sistemine olan uzaklığını net bir şekilde hesaplayan uzmanlar daha sonra da iç ışığını hesapladı. 
HD 140283ün daha ileri bir aşamada olması, bir başka deyişle çekirdeğindeki hidrojen yakıtının neredeyse tükenmiş olduğu düşünülürse, iç ışık bir yıldızın yaşını belirlemekte çok büyük önem taşıyor. 
HESAPLAMALARDA EVREN'DEN DAHA YAŞLI ÇIKTI
Bond ve ekibi HD 140283ün 13.9 milyar yaşında olduğunu hesapladı. Ancak bu Evrenin yaşından daha büyük bir sayı zira Büyük Patlamanın 13.77 milyar yıl önce gerçekleştiğine inanılıyor. Uzmanlar bu durumun 700 milyon yıla varabilecek bir deneysel hatadan kaynaklandığını belirtiyor. Özetle HD 140283 en az 13.2 milyar yaşında belki de daha yaşlı. 
Methuselah olarak bilinen bir yıldız da aşağı yukarı aynı yaşta ancak Bond, HD 140283ün yaşının daha kesin hesaplandığını ve daha yaşlı olması gerektiğini savunuyor. 
Amerikan Astronomi Topluluğu önünde bulgularını sunan Bond, Biz bu yıldızın Evrende bilinen en yaşlı yıldız olduğuna inanıyoruz dedi. HD 140283ün bünyesindeki helyum ve hidrojeni üreten ikısa ömürlü ilk nesil yıldızların hemen ardından ortaya çıktığı tahmin ediliyor.