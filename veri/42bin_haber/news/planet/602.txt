Yine otobüs yine toplu tecavüz yine Hindistan
Hindistan, dünyayı ayağa kaldıran toplu tecavüz vakasının üzerinden bir ay bile geçmemişken benzer bir olayla bir kez daha sarsıldı. Yine bir yolcu otobüsünde bu kez yedi erkek 29 yaşında bir kadına tecavüz etti.
Polis yetkilisi Raj Jeet Singh, yaptığı açıklamada olayın Cuma gecesi meydana geldiğini belirtti. Kadının Pencabın kuzeyindeki köyüne gitmekte olduğu ve otobüsteki tek yolcu olduğu belirtildi. 
Daha sonra şoför ve muavin otobüsü ıssız bir yere çekti. Kadını yakınlardaki bir binaya götüren iki adam, beş arkadaşlarıyla beraber genç kadına bütün gece tecavüz etti. 
Otobüsün şoförünün ertesi sabah kadını otobüsle köyüne götürüp orada bıraktığı da ifade edildi. 
Singh polisin altı şüpheliyi gözaltına aldığını yedincisinin ise arandığını söyledi. 
  AYAKLARINA KAPANSA TECAVÜZE UĞRAMAZDI  
BİR AY BİLE OLMADI
Hindistanda 16 Aralık'ta 23 yaşındaki bir genç kız otobüste toplu tecavüze uğramış ve feci şekilde dövülmüştü. Ağır yaralanan genç kız hayatını kaybederken sadece Hindistan değil tüm dünya ayağa kalkmıştı. 
Genç kızın annesi bugün Times of India gazetesine yaptığı açıklamada, olayla ilgili gözaltına alınan beş kişinin en gencinin kızına en gaddarca işkenceleri yaptığını belirterek, Hepsi ölmeyi hak ediyor dedi. 
  TOPLU TECAVÜZ SANIKLARI HAKİM KARŞISINDA