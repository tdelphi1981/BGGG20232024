Anti-taciz timi
Mısırda sokaklarda kadınlara yönelik cinsel tacizlerin anormal seviyede olması yüzünden bir grup vatandaş ilginç bir yöntem geliştirdi. Anti-taciz timleri kuran bir grup vatandaş başkent Kahirenin sokaklarında devriye geziyor.
Timler örneğin, tacizde bulunan bir gencin üzerine sprey boya sıkıp ben bir tacizciyim yazmışlar. Mısırda geçen yıl Mübarek rejiminin devrildiği yer olan Tahrir Meydanının adının Taciz Meydanına çıkmasını sağlayacak kadar yoğunlaşan cinsel tacizler Mısır kadınını canından bezdiriyor.  
Tacizlerden turistler hatta canlı yayın yapan yabancı gazeteciler bile nasiplerini alıyor. Arap Baharında polisin tacizlere hiç kulak asmaması, hatta askerlerin bazı protestocu kadınları soyup taciz etmesi yüzünden sivil halk kendi ırzını kendi koruma kararı almış. Üyeleri hem erkek hem de kadınlardan oluşan 3 anti-taciz grubu şu anda Kahirede faal.  
Mediha el-Safti adlı kadın sosyolog, Polis tacizi ciddiye almıyor. İnsanlar şikayetçi bile olmuyor. Birçok vaka sümenaltı ediliyor. Halk da başının çaresine bakmaya başlıyor diye konuştu.  
Anti-taciz timleri bir taciz olayını gördüklerinde şüpheliyi çembere alıyor, ardından onu yakalayıp karakola götürüyor. Bazı gruplar ise adaleti kendileri sağlıyor. Bazı tacizcilerin ise fotoğrafını çekip internette yayınlayan gruplar da var.