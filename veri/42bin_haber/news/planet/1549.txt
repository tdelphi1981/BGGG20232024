Köpekleri anlayabilsek
Danimarkanın Kolding şehrinde Mitch adında Lessie cinsi bir köpek, ölen sahibini yattığı hastane morgunda buldu ve morgun önünde üç gün aç susuz bekledi.
Hangi insan sevdiği için morgun önünde üç gün bekler? Kimse alınmasın ama hiçbir yaratık (buna insanlar dahil) köpekler kadar hassas olamaz. 
Mitchin sahibi ölünce onu zaman, zaman gezdiren ve bakımına yardımcı olan komşuları bayan Lise Termansen sahiplendi.       
 
Ölen sahibi ise Kolding hastanesi morguna kaldırıldı. 
Ne var ki Mitch, kendisine sahip çıkan Lise Termansenin evinden kaçtı. Bayan Termansen, Mitchi bulabilmek için polisten, otobüs şoförlerinden, bölge halkından yardım istedi. 
Sevinçli haber geldi ve Mitchin ölen sahibini bulabilmek için evden kaçtığı, sahibinin yattığı Kolding hastanesi morgunun kapısına giderek üç gün orada aç ve susuz beklediği ortaya çıktı.  
Lise Termansen Mitchi evine götürürken, onu bulduğuna sevindiğini ancak sahibinin ölümünden bu kadar çok etkilenmiş olmasına da üzüldüğünü söyledi.    
Ben haberi çalıştığım gazete sayfalarına aktardım. Neden mi?  
Köpek sevgisi, köpeklerin de sahiplerine sevgisi bambaşka bir şey. Bunu tatmayan bilmez.  
İnsanlar, kendilerine iyilik yapan kişilere, aile fertlerine, akrabalarına komşularına, hatta yoldan geçen bir insana bile zarar verebilir, kötülük yapabilir, ihanet edebilirler. Ama köpekler kendilerine küçücük bir sevgi gösterisinde bulunan, su ve ekmek veren kimseye kötülük yapmaz yapamadığı gibi kendi hayatını o insan için feda edebilirler. 
Benim şu anda 3, ortanca kızımın 1, küçük kızımın iki köpeğimiz var. Daha önce de köpeklerim oldu. Bugüne kadar 9 köpeği kurtardım. 
Sahip olduğum tüm köpekler ya sokaklardan ya da onlara kötülük yapan insanların ellerinden kurtardığım köpekler.    
Onlar evimizin, ailemizin birer ferdi. Çocuklarımdan, torunlarımdan hiçbir farkları yok. 
Aynı koltuklarda oturup aynı yataklarda yatıyoruz. Kendi yemediğimizi onlara yedirmiyoruz. 
Avrupada köpekler insanların can dostu. Yapılan araştırmalara göre, köpeği ile bakım evine giden yaşlılar daha uzun ve sağlıklı yaşarken, köpeği elinden alınan yaşlılar daha kısa sürede ölüyorlar. 
Evde köpek ya da başka ev hayvanı besleyen ailelerin bebekleri ve çocuklarının bağışıklık sistemi daha güçlü oluyor ve hayat boyu hiç alerji olmuyorlar.  
Dinimizde de köpek cennete gidecek iki hayvandan biri olarak gösteriliyor. Bunu ben değil, eski diyanet işleri başkan yardımcısı Seyfettin hoca söylemişti. 
Bütün bunları niye yazdım. Türk insanı aklını başına almalı. Köpekler hakkında iyi araştırma yaparak, kist olursun köpek olan evde namaz kılınmaz gibi cahilce ortaya atılan sözlere inanmamalı. Bunlar doğru olsaydı, Avrupada sağlıklı insan kalmazdı. 
Herkes, sokak köpeklerine bir lokma ekmek bir tas su verse Onlar hiç belirli bir yerde toplanmaz, gezerler. Ama sadece çok az sayıda insan onları düşünürse o zaman sadece kendilerini düşünenlerin yaşadıkları adreslerden ayrılmazlar.  
Köpek sevmeyebilirsiniz ama hiç olmazsa kötülük yapmayın, seven ve bakanlara mani olmaya çalışmayın. 
Bir de çocuğunu memnun etmek, ya da evini, iş yerini, ailesini korumak için köpek alıp, evin dışında, firmasında zincire bağlayanlar ve bir süre sonra bakımıyla başa çıkamayıp sokağa atanlara sesleniyorum. İşlediğiniz günahın vebalini çok ağır ödersiniz.  
Aldığınız hayvanı ömür boyu bakmayacaksanız, ona çocuğunuza davrandığınız gibi davranmayacaksanız hiç almayın. 
Hayvan sevdiğinizi ama evde besleyemeyeceğinizi söylüyorsanız en azından sokaktaki, barınaklardaki hayvanlara yardımcı olun. Bakımlarına katkıda bulunun. Size garanti ediyorum, hayatınız, ekonominiz olumlu yönde değişecek, tüm kötülükler sizden uzak duracaktır.  
Belki bir gün sizin de bir Mitchiniz olacak evladınızdan, yakınlarınızdan görmediğiniz sevgiyi tadacaksınız.