Körfez'de korkutan yakınlaşma
Pentagon, bir İran savaş uçağının, Basra Körfezi üzerinde ABD'ye ait insansız hava aracına yaklaştığını, eskort uçağın uyarısından sonra takibe son verdiğini açıkladı.
Pentagon Basın Sözcüsü George Little, salı günü meydana gelen olayın, silahsız MQ-1 Predator tipi hava aracının, rutin gizli keşif görevindeyken yaşandığını söyledi. 
Little, İran'ın F-4 tipi savaş uçağının, insansız hava aracına 25 kilometre kadar yaklaştığını belirtti. Little, söz konusu Predator'a, uluslararası sular üzerinde uçan iki ABD askeri uçağı tarafından eşlik edildiğini söyledi. 
Little, İran uçağının, ABD'li pilotlardan birinin sözlü uyarısının ardından takibine son verdiğini sözlerine ekledi.