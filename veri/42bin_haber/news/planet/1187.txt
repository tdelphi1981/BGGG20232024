Kuzey Kore'den üçüncü nükleer deneme
Doğu Asyada bu sabah hissedilen 5.1 büyüklüğündeki sismik hareketin Kuzey Korenin 2006 ve 2009 yıllarının ardından gerçekleştirdiği üçüncü nükleer deneme olduğu kesinleşti. Pyongyangın resmi haber ajansı KCNA, denemenin başarıyla tamamlandığını bildirirken, uluslararası kamuoyu alarma geçti.
Kuzey Korenin bu hamlesinin müttefiki Çini öfkelendirmesi ve hem Pyongyang hem de ülkenin genç lideri Kim Yong Un üzerindeki baskıyı artırması bekleniyor. 
Birleşmiş Milletler Genel Sekreteri Ban Ki Mun, Kuzey Korenin denemesini kınarken bunun BM Güvenlik Konseyi kararlarının açık ve ağır ihlali anlamına geldiğini söyledi. 
"SİSMİK AKTİVİTE" TESPİT EDİLDİ
Çinden ve Güney Koreden sismoloji enstitüleri TSİ 04.57 bölgede bir sismik aktivite tespit edildiğini bildirmişti. Bu titreşimlerin boyutu Kuzey Korenin bu denemesinin daha önceki 6-7 kilotonluk denemelerden daha büyük olduğu şeklinde yorumlandı. 
Kuzey Koreden daha sonra yapılan açıklamada bunun bir nükleer deneme olduğu doğrulandı. 
KCNA haber ajansı, Üst seviyede güvenlik önlemleri altında ve mükemmel bir şekilde gerçekleştirilen nükleer denemede küçültülmüş ve hafifleştirilmiş bir nükleer cihaz kullanıldığı doğrulanmıştır. Daha büyük bir infilak gücü olan bu cihaz çevreye zarar vermemiştir denildi.  
BM GÜVENLİK KONSEYİ TOPLANIYOR
Deneme sonrası BM Güvenlik Konseyinde bugün öğleden sonra olağanüstü toplantı yapılmasına karar verildi. Bu gelişmenin, Kuzey Korenin en büyük müttefiki Çinde ay takvimine göre yeni yılın kutlandığı sırada yaşanması Pekin için de bir utanç kaynağı olarak yorumlandı. 
Bir Asya ülkesinin BM temsilcisi Kuzey Koreyi eleştirirken, Bence bu Kore Demokratik Halk Cumhuriyeti adına kendine zarar veren ve kendini boğan bir fiyasko olacak. Bu denemeyi yapmak için en kötü zamanı seçtiler. Bu aynı zamanda uluslararası kamuoyunun Pyongyangı biraz daha köşeye sıkıştırmasına neden olacak dedi. 
URANYUM MU PLÜTONYUM MU?
Japonya da bir askeri uçağı bölgeye göndererek havadan örnekler alacağını ve radyasyon testleri yapacağını bildirdi. 
Ancak Kuzey Korenin testlerde zenginleştirilmiş uranyum kullanıp kullanmadığını anlamak için birkaç gün geçmesi gerekebilir. Eğer zenginleştirilmiş uranyum kullanıldıysa, bu Kuzey Korenin nükleer silah geliştirdiği anlamına gelebilir. 
Kuzey Korenin 2006 ve 2009daki denemelerinde plütonyum kullanılmıştı. Kuzey Koreliler ellerindeki malzemeyi idareli kullanmaları gerektiği için çok sık denemeler yapamıyor.