"Türkiye muhaliflere uydu desteği veriyor"
Şam rejimi, Türkiyenin Suriyeli muhaliflere askeri uydularla destek verdiğini ileri sürdü.
Fars Haber Ajansının bildirdiğine göre, Suriye Meclis Başkanı Muhammed Cihad el Laham, Suriyeli muhaliflerin Türkiye sınırından asker ve silah geçirmesinin yanında Ankaranın muhaliflere uydu istihbaratı verdiğini iddia etti. 
El Laham, Türkiyenin Suriyeli muhaliflerin geçişlerini durdurmak için hiçbir girişimde bulunmadığını savunarak, Türkiyenin işbirliği olmadan sınırda tam kontrol sağlamamız ve terörist ve silah giriş çıkışını engellememiz mümkün değil dedi. 
Suriye Meclis Başkanı, Türkiyenin uydularla elde ettiği görüntüler sayesinde Suriyeli muhaliflerin sınırdan kolayca giriş çıkış yaptıkları gibi, rejimin ordusuna karşı silahlı saldırılar gerçekleştirdiğini savundu.