Almanyada eşini öldürüp Türkiyede teslim oldu
ALMANYAnın Düsseldorf kentinde geçen perşembeyi cumaya bağlayan gece tartıştığı karısı Yusra Sukayayı (31) boğarak öldüren Mehmet Sukaya (32); Mahmut (4), Havin (7) ve Büşra (9) adlı üç çocuğunu da alarak kaçtığı Türkiyede polise teslim oldu.
Mehmet Sukaya kaçtıktan sonra Almanyadaki yakınlarını arayarak cinayeti haber vermişti. Konuyla ilgili dün basın toplantısı düzenleyen Düsseldorf Polisi, baba Mehmet Sukayanın Türkiyede polise teslim olduğu ve cinayeti itiraf ettiğini açıkladı. Cinayet masası detektifleri, ikisi kız üç çocuk annesi kadının cesedinin ise Hassel semtinde Postdamer Caddesindeki üç katlı binanın en üst katında, oturdukları dairede bulunduğunu bildirdi. Cinayetle ilgili soruşturmanın devam ettiği açıklandı. Polis, cinayet tarihini doğrulamadı.