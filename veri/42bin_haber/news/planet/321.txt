ABD 6.4 ve 6.1'le sarsıldı
ABD'nin California eyaletinde önce 6.4 ve 6.1 büyüklüğünde iki büyük deprem olduğu bildirildi.
ABD Jeolojik Araştırmalar Kurumu'nun aktardığına göre ilk deprem TSİ 12.36'da meydana geldi.  
California sahilinin 262 kilometre açığını vuran depremin yerin 11 kilometre altında yaşandığı belirtildi. 
6.1'lik artçı şok ise kısa bir süre sonra bu kez sahilin 93 kilometre uzağında yaşandı. 
Depremlerin ardından henüz can ve mal kaybı olduğuna dair bir haber gelmedi. Tsunami uyarısı da yapılmadı.