Tarihi eser satıp silah alıyorlar
Suriyede iki yıldır Beşar Esad rejimini devirmek için savaşan muhalifler, yeni silahlar almak için para kazanmanın yeni bir yolunu buldu.
Çok sayıda tarihe esere sahip ülkede silahlı muhalifler, savaştan vakit buldukça metal dedektörle aradıkları tarihi eserleri gün yüzüne çıkarıp satmaya çalışıyor. Son olarak Sümer dilinde yazılmış Bronz Çağına ait tabletler bulduklarını söyleyen İdlibli 27 yaşındaki Cihad Ebu Saud, Bazı günler savaşçıyız, bazı günler ise arkeolog diyor. Suriye hükümetine göre, ülkedeki 36 müzeden 12sinin yağmalandı. Yetkililer de tarihi eserleri daha güvenli yerlere taşımaya başladı. 
Birleşmiş Milletler yetkilileri uzun süredir, Suriyede savaş nedeniyle binlerce yıl öncesinden kalan tarihi eserlerin yağmalanmasından ve tahrip olmasından büyük endişe duyduklarını belirtiyor. UNESCOya göre savaş koşullarında tarihi alanlara ulaşım zor olduğu için tarihi eser kaçakçılığının boyutlarını anlamak zor. UNESCOnun Ürdün temsilcisi Anna Paolini, önceki savaşlarda tarihi eserlerin gördüğü zarar düşünüldüğünde Suriyenin büyük risk altında olduğunu söyledi.