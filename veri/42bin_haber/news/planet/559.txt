PKK: Fransa'yı sorumlu tutarız
Fransa'nın başkenti Paris'te dün aralarında örgütün kurucularından Sakine Cansız'ın da olduğu üç kişinin öldürülmesinin ardından bugün PKK'dan bir açıklama geldi. Açıklamada, "Katiller bulunmazsa Fransa'yı sorumlu tutarız" denildi.
AFP haber ajansının aktardığına göre, örgütün internet sitesinde yer alan açıklamada, "Saldırının Fransa'da düzenlenmiş olması Fransa'nın sorumluluğunun açık bir kanıtıdır. Fransa'nın bu katliamı acilen aydınlatma sorumluluğu bulunmaktadır. Yoksa yoldaşlarımızın öldürülmesinden Fransa sorumlu olacaktır" denildi.