Fransız muhabir Suriye'de öldürüldü
Fransız savaş muhabiri Yves Debay Suriye'de öldürüldü.
Savunma alanında yayın yapan 'Assaut' dergisi adına çalışan 58 yaşındaki Yves Debay'in Halep'te Perşembe günü yaşanan çatışmalar sırasında pusuya yatan Esad ordusundan keskin bir nişancı tarafından vurulduğu belirtildi. İddia Suriye İnsan Hakları Gözleme oluşumu tarafından da ortaya atıldı. 
 
Askeri alanda uzmanlık yapan tecrübeli gazeteci Debay, 1954'te Belçika sömürgesindeki Kongo'da doğdu. Marianne dergisi Debay'i, "Aşırı sağ ideolojiye yakın biridir. Savaşı, barut kokusunu, askerliği ve bira tadını severdi" diye anlattı. 1980'den sonra savaş muhabirliğine başlayan Debay, Afgan-Rus, Körfez, Balkan, Kafkas, Lübnan, Irak ve çok sayıda Afrika savaşı izledi. 2008'de kendi dergisi Assautu kuran Debay, savaş tutkusu nedeniyle evlenmedi.