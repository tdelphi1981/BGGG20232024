İngiliz hükümeti at etini iki yıl önceden biliyordu
At eti skandalının en çok ses getirdiği Avrupa ülkesi olan İngilterede sular durulmuyor.
Yaşanan skandal yüzünden eleştiri oklarının hedefinde olan İngiltere Çevre Bakanı Owen Paterson, hükümetin iki yıl önce yapılan uyarıları gözardı ettiği iddialarının araştırılması için talimat verdi. 
İddialara göre bakanlık 2011 yılında insan sağlığına zararlı olabilecek ilaç kalıntısı barındıran at etlerinin piyasada olduğuna dair bilgilendirildi fakat konuyla ilgili hiçbir müdahalede bulunulmadı. 
Bakan Paterson, İngiltere Gıda Standartları Ajansına talimat vererek, söz konusu iddiaların araştırılmasını istedi.