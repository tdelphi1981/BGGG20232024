Afgan kızları nasıl zorla gelin ediliyor
Afganistanda hükümet afyon tarlalarını yaktıkça, zorla evlendirilen çocuk gelinlerin sayısı da artıyor. Nedeni, trajik insan öykülerinde gizli... Afyon Gelinler belgesele konu oldu.
AFGANİSTANDA bir anne, küçük kızının yüzüne bakamıyor. Nedeni ise altı yaşından büyük görünmeyen kızını, borçlandıkları uyuşturucu tüccarlarına teslim etmek zorunda olması. Afgan gazeteci Necibullah Kureyşi ve İrlandalı yapımcı Jamie Doran, Afyon Gelinler isimli belgesel, trajediyi gözler önüne seriyor. Dün CNNe de konu olan belgesele göre dünyadaki afyonun yüzde 90ını üreten ülkede çiftçi aileler, uyuşturucu tüccarlarının baskısı altında, afyon yetiştirip haraç veriyorlar. Hükümet afyon tarlalarını yaktıkça, ailelerin uyuşturucu tüccarlarına borçları da artıyor. Çiftçi babalar, çare olarak küçük kızlarını uyuşturucu tüccarlarına gelin olarak satıyor. 
TALİBANDAN TEHLİKELİ 
Binlerce kız, uyuştucu baronlarıyla ya evleniyor ya da Pakistan, İran gibi ülkelere gönderilip burada uyuşturucu kuryesi veya seks kölesi yapılıyor. Kaçmayı başaran bir kız, Her tür eziyeti yaptılar Tekrar kaçırırlar diye korkuyorum dedi. Çetelerin kızı serbest bırakmak için 20 bin dolar istediği Afgan baba ise Talibandan daha güçlü ve tehlikeliler diyor. 
2014 endişesi  
Belgesel yapımcısı Jamie Doran, BM ve NATO, bu konuda sorumluluğun kendilerinde olmadığını söylüyor. Fakat aslında bunu yapmaları için Afgan polisine koruma sağlıyorlar.  Yapacak birşeyimiz yok diyorlar ama Afgan polisi NATOnun desteği olmadan bunu başaramaz dedi. Ülkedeki asıl korku ise 2014te uluslararası güçler Afganistandan ayrıldığı zaman afyon gelinlerin sayısının artması.