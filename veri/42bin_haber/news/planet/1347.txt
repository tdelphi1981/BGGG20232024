Atina Tabipler Odası Başkanı'ndan şok sözler
Atina Tabibler Odası (İSA) Başkanı Yorgo Patulis, Türkiye konu oldu mu, ettiği Hipokrat yeminini unutup aşırı milliyetçilik çığırtkanlığı yaptı. Yunanistan Başbakanı Andonis Samaras da Münhasır Ekonomik Bölge (MEB) ilanı ile ilgili çarpıcı açıklamalarda bulundu.
Ortopedist Patulis, İSAnın resmi internet sayfasında da yer alan bir yazısında, Atina hükümetinin Egede bazı adalara yeterli sağlık hizmetleri vermemesinden yakınırken, bu adaların karşısındaki Türk sahillerinde Yunanlılara sunulan sağlık hizmetlerinin art niyetli olduğunu iddia etti.  
  "NE ZAMAN İSTERSEK MEB İLAN EDERİZ"  
Patulis, Atina, çoğu kez bu adalarda yaşayan insanlara Türkiyenin sağlık hizmetleri sunmasına olanak tanıyor. Türkiye'nin aklının bir köşesinde belki de Ege adaları, Ege petrolleri ve Münhasır Ekonomik Bölge (MEB) var. Bu yüzden de güya Yunanlılara sağlık hizmetleri veriyormuş gibi yapıyorlar dedi.  
Türkiyenin Egede kendisine ait adalara değil de Yunan adalarının sakinlerine sağlık hizmetleri sunmak için bir yüzer hastane inşasına başladığı haberleri okuduğunu da ileri süren Patulis şöyle yazdı:

Komşularımız insanlığı mı düşünüyor? Dayanışmayı mı düşünüyor? İnsanlarımızı Yunan devletinden daha fazla mı seviyorlar? Hayır. Biz bir kez daha Yunan devletinin Helenizme konusundaki ataletinden Türkiyenin yararlanmasına fırsat veriyoruz.  
Patulis ayrıca, Yunanistan sağlık bakanlığını Ege adalarıyla ilgilenmeye çağırdı.  
Hürriyet iki gün süreyle Patulis ile temasa geçti. İSA Başkanı telefonlarımıza cevap vermesine rağmen, sürekli işi olduğunu söyledi.  
   