Dalay Lama, yeni Papa'yı kutladı
Tibet'in sürgündeki lideri Dalay Lama, yeni Papa Francesco'yu kutlayarak, kendisini isim seçiminden ötürü övdü.
Dalay Lama, yaptığı açıklamada, Katolik ermişler hakkında çok fazla bilgi sahibi olmadığını, öte yandan Aziz Francesco'nun hayranı olduğunu söyledi. 
Aziz Francesco'nun "disiplinini, yaşam tarzının basitliğini, tüm yaratılmışlara duyduğu sevgiyi, oldukça ilham verici özellikler olarak gördüğünü" ifade ederek, yeni Papa'nın bu ismi tercih etmesinden dolayı çok duygulandığını söyledi. 
Nobel ödüllü Dalay Lama, yeni Papa ile görüşmeyi dört gözle beklediğini sözlerine ekledi.