Genç Türk siyasetçinin üzücü ölümü
Almanya'nın Delmenhorst şehri İl Genel Meclis Üyesi 25 yaşındaki Hür Demokrat Partili (FDP) Tanju Satıloğlu'nun, hareket halindeki bir trenin önüne atlayarak yaşamına son verdiği öğrenildi.
İntihardan önce anne ve babasına Sizleri çok seviyorum diyerek mesaj atan Satıloğlu tüm sevenlerini yasa boğdu. 
Almanyanın Delmenhorst kentinde yaşayan Gaziantepli 25 yaşındaki Tanju Satıloğlu, Salı günü Bremende hareket halindeki yolcu treninin önüne atlayarak yaşamına son verdi.  
Bremen Üniversitesi Makina Mühendisliği bölümünde okuyan Satıloğlunun ölümü Delmenhorstda şok etkisi yarattı.  
Delmenhorstun en sevilen simalarından olan Tanju Satıloğlu 2011 yılının Eylül ayında Hür Demokrat Partiden (FDP) meclise girmişti. 
FDP Aşağı Saksonya Eyaleti Genç Liberaller Başkanı da olan Satıloğlu, ölümüyle tüm sevenlerini yasa boğdu. Satıloğlu'nun girdiği bir sınavdan kötü not aldığı, bu nedenle yaşamına son verdiği iddia edildi. Genç politikacının intihardan önce anne ve babasına SMS attığı ve Sizleri çok seviyorum dediği öğrenildi.  
Tanju Satıloğlunun ölüm haberi babası Ökkeş ile annesi Ayten Satıloğlunu yasa boğdu. Anne Satıloğlu oğlunun ölüm haberiyle yıkılırken geçirdiği sinir krizi nedeniyle hastaneye kaldırıldı. Baba Ökkeş Satıloğlu ise hala oğlunun ölümüne inanamadığını dile getirdi.   
Bremen polisi ise olayla ilgili soruşturma başlattı. Polis olayın kaza mı yoksa intihar mı olduğunu araştırıyor.