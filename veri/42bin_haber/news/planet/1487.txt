İsviçre'de dönerden domuz eti çıktı
Merkezi İslam Konseyi (CCIS), İsviçre'de 20 döner satış merkezinden numune alarak Bern'deki önemli bir laboratuvarda inceletti. İncelenen 20 numunenin 7'sinde domuz etine rastlandı.
Son günlerde Avrupa'da etlerin içinde at etinin bulunması üzerine Merkezi İslam Konseyi, İsviçre'de satılan dönerlerin de kontrol edilmesi amacıyla 20 satış merkezinden numuneler alarak Bern'deki önemli bir laboratuvarda inceletti. İncelenen numunelerde at eti bulunmazken domuz etine rastlandı. 
Sonuçların açıklanmasının ardından İsviçreli yetkililer tarafından yapılan açıklamada ülkede domuz etinin satılması ve yenmesinin yasak olmadığı belirtildi. 
Dönerin 'sığır ve koyun' etinden yapıldığını beyan eden satıcıların yanlış yaptığını belirten İsviçreli yetkiller bu konuda yaptırım uygulayacaklarını açıkladı.