Almanyaya yeniden güvenmenizi istiyorum
Neo-nazi terör örgütü NSU cinayetlerine kurban giden 9u Türk, 11 kişinin yakınları Berlindeki cumhurbaşkanlığı sarayı Bellevuede Almanya Cumhurbaşkanı Joachim Gauckla buluştu.
Davetlileri öğle yemeğine kabul eden Cumhurbaşkanı Gauck, Ülkemizin bir günden diğerine nasıl değiştiğini gördünüz. Teselli ve yardıma ihtiyacınız vardı. Ancak bunun yerine zan altında tutuldunuz, aşağılandınız ve yalnız bırakıldınız. Diğerleri de hasta oldu, evini, işyerini veya çok daha önemlisi, yaşamımızı devam ettirebilmek için gerekli olan güvenini kaybetti diye konuştu. 
BEN DE ENDİŞE DUYUYORUM 
Basına kapalı davette konuşan Gauck, Acılarınızın ciddiye alınması, nerede, hangi hata yapıldıysa bunun üzerinde konuşulması, gerekirse tartışılması ve bundan da ülke olarak bir şeyler öğrenmemiz için yardımcı olmak istiyorum dedi. Bazı devlet kurumlarında yapılan hatalarından kendisinin de endişe duyduğunu kaydeden Gauck, şöyle devam etti: Sizler, ülkemize ve kurumlarına güven duydunuz. Bu güven sarsıldı. Ancak yeniden güven duymanızı istiyorum. Ben, devlet birimlerinin olayları yeteri kadar aydınlatması ve hataları hata olarak tanımlamasının takipçisi olacağım.