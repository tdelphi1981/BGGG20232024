Alabamada rehine krizi sona erdi
ABDnin Alabama eyaletinde 6 gündür süren rehine krizi dün noktalandı.FBI yetkilileri, 65 yaşındaki Jimmy Lee Dykesın geçen hafta salı günü kaçırdığı beş yaşındaki bir çocuğu rehin tuttuğu sığınağa baskın yapıldığını, saldırganın öldüğünü ve çocuğun kurtarıldığını duyurdu. Yaklaşık bir haftadır süren müzakerelerin dün kötüye gittiğini ve Dykesın eline silah aldığının tespit edildiğini belirten yetkililer, çocuğun hayatı tehlikeye girdiği için FBI ajanlarının sığınağa girdiğini ve çocuğu kurtardığını kaydetti. Otistik olan çocuğun fiziksel durumunun iyi olduğu ve bir hastanede tedavi altına alındığı öğrenildi. Psikolojik sorunları olan Vietnam gazisi eski bir şoför olan Jimmy Lee Dykes, içinde 22 çocuk bulunan okul servisine baskın yapıp servis şoförünü öldürdükten sonra beş yaşındaki bir çocuğu kaçırmıştı. Saldırgan, çocuğu evinin bodrumunda bir buçuk yıldır gece gündüz kazarak inşa ettiği sığınakta tutuyordu.