Avrupa barışına Türk damgası
İkinci Dünya Savaşından sonra barışın kalıcı hale gelmesini sağlayan, Avrupa Birliğinin kuruluşunun temel anlaşmaları arasında sayılan Elysée Anlaşmasının 50nci yıldönümü Almanya Başbakanı Angela Merkel ve Fransa Cumhurbaşkanı François Hollandeı bir araya getirirken, anlamlı geceyi bir Türk sundu.
Berlinde, Başbakanlık binasındaki özel gecede, iki ülkeden 200 genç, iki lider ile forumda buluşup Avrupanın geleceğini tartışırken, Nazan Gökdemir (32), gecenin Almanca sunucusu oldu, açılış ve kapanış konuşmalarını yaptı.  
TÜRKİYE KONUŞULDU 
Salonda bulunan öğrenciler Merkel ve Hollandea eğitim, işsizlik, politika konularında birçok soru yönlendirdi. Öğrencilerden birinin Fransa ve Almanya işbirliğinin ABnin savunma politikalarındaki rolü sorusuna Merkel Türkiyeyi de örnek göstererek yanıt verdi. ABnin savunma politikalarında bazen sorunlar yaşandığına dikkat çeken Merkel, Türkiye NATO üyesi Kıbrıs da AB. Kararların alınmasında bazen bir takım sorunlar yaşanabiliyor. Almanya ve Fransa olarak amacımız bu iki ülke arasındaki politik problemlerin çözülmesi yönünde diye konuştu.  
Avrupalıyım diyor 
NAZAN Gökdemir, 1970li yıllarda Karstan Hannovere göç etmiş tipik bir Gastarbeiter (Konuk işçi) ailesinin üç çocuğundan bir. Ailesinin teşvikiyle eğitimine devam eden Nazan önce Weimar, ardından Lyon üniversitelerinde medya eğitimi aldı ve 18 yaşında taşındığı Pariste, Alman Fransız ortak yapımı ARTE kanalında çalışmaya başladı. Nazan, halen Arte Journal programını sunuyor. Nazanın tek üzüldüğü şey, Türkçesinin Almanca, Fransızca ve İngilizcesinden daha kötü olması.