Bugün güreş yarın barış
İran, ev sahipliği yaptığı Dünya Güreş Kupası finalinde Rusyayı yenerken, ABDli güreşçilere bronz madalyalarını Cumhurbaşkanı Ahmedinejad taktı. Dünya, minderde esen dostluk rüzgârlarının nükleer müzakereler öncesi siyaseti de ısıtmasını umuyor.
BAŞKENT Tahrandaki Azadi Spor Salonunda düzenlenen Dünya Güreş Kupası serbest güreş finalinde Rusya ile evsahibi İran önceki akşam karşılaştı. Rusyayı 6-1 mağlup eden İran kupayı müzesine götürürken ABD bronz madalyayı aldı. Belarus dördüncü, Türkiye beşinci oldu. 
AHMEDİNEJAD TOKALAŞTI 
İran takımının finaldeki toplam 7 müsabakadan 4üncüsünü de kazanarak altın madalyayı garantilemesinin hemen ardından Cumhurbaşkanı Mahmud Ahmedinejad salona girdi. Ahmedinejad tribünleri selamladıktan sonra birincilik kürsüsüne çıkan İranlı güreşçilere madalyalarını ve 15er bin TLye karşılık gelen para ödüllerini verdi. ABD bayrağı önünde poz vermekten kaçınmayan Ahmedinejad, ABDli güreşçilerin elini de sıktı. Tribünde Hepimiz güreş taraftarıyız pankartı açıldı. ABDnin saygın gazetelerinden Washington Post, Amerikan bayrağının İranda taciz edilmeden dalgalanabildiği ender bir gün yaşandı. Güreş müsabakaları sert geçse de yarışma boyunca sportmenlik hakimdi. Haftanın konusu siyaset değil, iki ülkenin sporda ortak bir hedef uğruna çalışmasıydı diye yazdı. İran ve ABDli yetkililer, geçen hafta açıklanan ve Olimpiyatlardan güreş branşının çıkarılmasını öngören kararın iptali için işbirliğine başlamıştı. 
Nükleerde yeni meydan okuma 
Tahran minderde barış rüzgârlarının estiği bir dönemde müzakere masasında geri adım atmayacağı sinyalini veriyor. 5+1 ülkeleriyle İran salı günü Kazakistanda müzakere masasına oturacak. İran dini lideri Ali Hamaneyin Baskı altında taviz vermeyiz çıkışının ardından dün bir meydan okuma daha geldi. İran Atom Enerjisi Örgütü, ülkenin güneyindeki sahil bölgelerinde, mevcut ham uranyum stokunu üçe katlayacak yeni rezervlerin bulunduğunu açıkladı. Ayrıca 16 yeni nükleer santral için yer belirlendi. Bunlardan bazıları Hazar kıyısında.