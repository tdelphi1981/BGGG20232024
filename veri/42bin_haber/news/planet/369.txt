Erotik yıldızın itirafları İtalya'yı karıştırdı
Ünlü erotik film yıldızı Sonia Faccionun kitaplaştırdığı anıları İtalyayı şoke etti. Faccio beraber olduğu siyaset adamları sporcular, müzisyenler ve iş adamlarıyla yaşadıklarını ayrıntılarıyla anlatınca Marsala savcılığı yayınevi hakkında soruşturma açtı.
Lea Di Leo takma adıyla bilinen ünlü yıldız Faccio, para karşılığı beraber olduğu ünlülerle yatakta yaşadıklarını kitap haline getirince ülkenin gündemine düştü. 
Kendi adını taşıyan basım aşamasındaki kitabında özellikle siyasetçiler ve sporcularla olan ilişkilerini ayrıntılarıyla anlatan Faccio, yayınevi hakkında Marsala savcılığında soruşturma açılmasına da neden oldu.  
Ekonomi Bakanlığı eski Müsteşarı, Halkın Özgürlüğü Partisinden Mario Baldassarri, Milan takımı oyuncusu Massimo Ambrosini, Fiorentinalı Luca Toni, Cenovalı Marco Boriello, eski futbolcular Simone Inzaghi ve Francesco Coco ayrıca rugby yıldızı Dennis Dallan ile yatak maceralarını anlatan Faccio, Bakmayın bu sporculara, sahada aslan kesilip yatakta iktidarsızlığı oynuyorlar itirafında bulundu.  
Adını vermeden çok ünlü bir din adamıyla da birlikte olduğunu iddia eden Faccio, ünlü gazeteci Amadeo Goria, şarkıcılar Gianluca Grignani ve Fabri Fibra, sinema oyuncusu Matteo Branciamore gibi isimler hakkında anlattıklarıyla haber programlarının aranan ismi oldu. 
Marsala savcılığına, kitabı piyasaya çıkartacak küçük yayınevi sahibi Giuseppe Alecci ve yayın sorumlusu Gaspare Richichi hakkında suç duyurusunda bulunuldu. Savcılık kitabın basımını engellemeyi ve yargı yoluyla halletmeyi amaçlıyor.         
   