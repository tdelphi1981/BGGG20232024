Yeni Rum liderin ilk mesajı Türkiye
AVRUPA Birliğindeki tek komünist başkan olan Kıbrıslı Rum lider Dimitris Hristofyas, Adada dün yapılan ikinci tur seçimlerle koltuğunu bıraktı.
Anamuhalefetteki liberal eğilimli Demokratik Seferberlik Partisinin (DİSİ) lideri olan Nikos Anastasiades (66), yeniden aday olmayan Hristofyasın yerine yine komünist AKELin aday gösterdiği Stavros Malas ile ikinci turda yarıştı. Geçen haftaki ilk turda Anastasiades yüzde 45, Malas sadece yüzde 26 oy almıştı. 
KENDİNDEN EMİN 
Zaferinden emin bir şekilde dün yeniden sandık başına gelen Anastasiades, çözmesi gereken ilk sorunun ekonomik kriz olduğunu söyledi. Anastasiades doğrudan ilk mesajını ise Ankaraya verirken, Kıbrıslı Türkler el versin, Türkiyeden de bolca yardım isteyelim, bu sorunu çözelim ve Kıbrıs adasını cennet yapalım dedi.  
SAĞA TAVİZLER VERDİ 
2004te Rumların yüzde 76 oyla reddettiği Annan Planına evet diyen tek Rum lider olan, ancak plan reddedilince çark eden Anastasiades, merhum Rauf Denktaşla uzun yıllar Kıbrıs müzakereleri yürüten Glafkos Kleridesin veliahtı. Anastasiades, seçim öncesinde Tasos Papadopulosun aşırı milliyetçi partisi DİKO ile kilisenin yanısıra, Almanya Başbakanı Angela Merkelin de desteğini almıştı. 
  KIBRIS RUM YÖNETİMİ'NE SEÇİM SALDIRISI