Suriye muhalefeti bakanlar düzeyinde toplandı
Katar'ın başkenti Doha'da Suriye muhalefetinin bakanlar düzeyindeki toplantısı başladı.
Basına kapalı gerçekleşen toplantıya Katar Başbakanı Hamad Bin Casim Bin Cabir Bin Al Tani, Dışişleri Bakanı Ahmed Davutoğlu, Arap Birliği Genel Sekreteri Nebil el-Arabi, Suriye Ulusal Konseyi Başkanı (SUK) Abdulbasid Seyda, Riyad Seyf ve çok sayıda muhalif katıldı. 
Toplantının açılış konuşmasını Katar Başbakanı Hamad Bin Casim'in yaptığı, ardından da Davutoğlu'nun konuşma yapacağı öğrenildi. 
Türkiye saatiyle 11:00'da başlayan toplantının 2 saat süreceği ve toplantıda Suriye muhalefetini tek çatı altında toplama girişiminin ele alınacağı belirtildi. 
Öte yandan SUK'un yeni başkanını seçmek için üyelerin başka bir otelde biraraya geldiği kaydedildi.