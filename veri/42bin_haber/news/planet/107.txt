Obama onu, o Obamayı kurtardı
ABD Başkanı Barack Obama uğruna kellesini koyduğu Sağlık Reformunun ödülünü aldı. Obamanın Cumhuriyetçilerin en sert eleştirdiği icraatı olan reform sayesinde hayatı kurtulan Erin Potter adlı 8 yaşındaki lösemi hastası kız Başkana zafer yolunu açan Ohio eyaletini kazandırdı.
SAĞLIK reformu Barack Obamanın daha başkanlığa adayken en büyük rüyasıydı. Kimse ABD gibi kapitalist sistemin 1 numaralı örneği olan bir ülkede sağlık güvencesinden yoksun 50 milyona varan insana devletin yardım elini uzatabileceği bir sistemin yürürlüğe sokulabileceğine inanmıyordu. 
Ancak ülke tarihinin belki de en çok gürültü koparan yasası mart 2010dan itibaren, aşama aşama yürürlüğe girmeye başladı ve bir mucizenin de gerçekleşmesini sağladı. O mucizenin adı Erin Potter adlı 8 yaşında bir kız çocuğuydu. Erin 2007de daha üç yaşındayken akut lenfoblastik lösemi hastalığına yakalandı. İki yıllık tedaviden sonra lösemiden kurtulduğu söylendi. Ancak hastalık geçen Mart tekrar nüksetti.  
Erinin ailesi yeniden tedavi olması gereken küçük kızın masraflarının sigorta tarafından artık karşılanamayacağını duyunca yıkıldı. Sigorta limiti dolmak üzereydi. Ama bundan 3 hafta sonra Obama, Cumhuriyetçilerin Obamacare-Obama Bakımı) diye alay ettiği Affordable Care Act (Karşılanabilir Bakım Yasası) adını taşıyan sağlık reformunu imzaladı. Yasa sayesinde Erine yeniden sigorta yapıldı ve ona 2009da doğan kızkardeşi Marynin muhafaza edilen göbek bağından alınan ilik nakledildi.  
Temmuz ayında tekrar sağlığına kavuşan Erinin babası Kevin Potter, kapı kapı dolaşıp herkese hikayesini anlattı. Geçen ay Twitter üzerinden de Obamaya teşekkür etti. Kampanya ekibi de onu geçen hafta Ohionun Mentor kentinde Obamanın toplantısına davet etti. Başkanlık yarışının kilit eyaleti olan Ohioda Erin örneği seçmeni çok etkiledi. Sonunda Obama önceki günkü zafer konuşmasına Erini eklemeyi de unutmadı ve onu sağlık reformunun ne kadar gerekli olduğuna bir örnek 
olarak gösterdi. 
Tarihi konuşma 
Obamanın tarihi konuşmasında Erine yer verdiği bölüm şöyleydi: Sadece babasıyla değil bu inanılmaz kız çocuğuyla konuşma fırsatı buldum. (Baba) kalabalığa hikâyesini anlattığında odadaki her anne-baba gözyaşlarına boğuldu. Çünkü o, bizim çocuğumuz da olabilirdi. İşte biz buyuz. Bu, başkanı olmaktan gurur duyduğum ülke. 
Elbisesi yok sattı 
ABD Başkanı Barack Obamanın sosyal medya üzerinden 4 yıl daha diyerek attığı zafer mesajına eklediği kucaklaşma fotoğrafında Michelle Obamanın giydiği 23.61 euroluk kırmızı-beyaz desenli elbise yok sattı. İnternet üzerinden satış yapan İngiliz Asos firması, giysinin kendi koleksiyonlarında yer aldığını duyurdu. Asos, Şüphesiz bu fotoğrafı hepiniz gördünüz. Barack Obama 4 yıl için daha seçildi. Veee Michelle üzerinde bir Asos elbisesi var. First-ladynin stili hakkında ne düşünüyorsunuz mesajını yayınladı. Elbise kısa sürede tüm dünyadan sipariş almaya başladı.  
Başkente döndüler 
Seçim sonuçlarını Chicagoda izleyen ve tarihi bir zafer konuşması yapan Obama, önceki gün eşi Michelle Obama, kızları Malia (büyük) ve Sasha ile başkent Washingtona geri döndü. 
Gelecek hafta Myanmara gidiyor 
ABD Başkanı Barack Obama, 17-20 Kasım tarihleri arasında Myanmar, Tayland ve Kamboçyayı ziyaret edecek. Beyaz Saraydan yapılan açıklamaya göre, Obama, Myanmarın başkenti Yangonda Devlet Başkanı Thein Sein ve muhalif lider Aung San Suu Çii ile görüşmelerde bulunacak ve Myanmarın devam etmekte olan demokratik değişimini teşvik etmek için sivil toplum temsilcileriyle bir araya gelecek. Myanmar, son dönemde Arakan eyaletinde Müslümanların maruz kaldığı zulümle gündeme gelmişti. Obama, Kamboçyanın başkenti Phnom Penhde ise Doğu Asya zirvesine katılacak ve Güneydoğu Asya Ülkeleri Birliği liderleriyle görüşecek. 
Öte yandan Beyaz Saray, Obamanın Başbakan Tayyip Erdoğan ve İsrail Başbakanı Binyamin Netanyahunun da aralarında bulunduğu 13 liderle telefon görüşmesi yaptığını ve şimdiye dek yürütülen işbirliğini devam ettirme arzusunu dile getirdiğini duyurdu.