"İsrail Esad'a zaman kazandırmaya çalışıyor"
Gazze'deki Filistin hükümetinin Başbakanı İsmail Haniye'nin başdanışmanı Ahmed Yusuf, İsrail'in dünyanın dikkatini Suriye'den çekmek ve uluslararası gündemi değiştirmek için Gazze'ye saldırdığını söyledi.
Ahmed Yusuf, saldırının, Suriye muhalefetinin Doha'da birleşmesi ve uluslararası kamuoyu tarafından tanınmaya başlamasıyla alakalı olduğuna vurgu yaparak, Suriye muhalefetinin bir çatıda birleşmesi ve uluslararası kamuoyu tarafından tanınmaya başlaması Esad rejimin yıkılmasının somut göstergesidir. Fakat İsrail, Esad rejiminin yıkılmasını istemiyor ve Esad'a zaman kazandırmak ve dünya gündemini Suriye'den uzaklaştırmak için Gazze'ye saldırıyor dedi. 
Başdanışman Yusuf, Suriye'de binlerce kişinin ölmesi, yüz binlercesinin yaralanması ve çatışmaların giderek artmasına rağmen uluslararası kamuoyunun sessiz kaldığını belirterek, Uluslararası kamuoyu Suriye'deki çatışma ve kayıplara karşı sessiz. İsrail de Suriye'nin yaptığını yaparak bu sessizlikten faydalanmaya çalışıyor diye konuştu.

Gazze saldırısı Netanyahu'nun seçim kampanyasının bir parçası
Netanyahu hükümetinin erken seçime gideceğini hatırlatan Yusuf, tüm İsrail hükümetlerinin seçim öncesinde Gazze'ye saldırdığının altını çizdi. Yusuf, şöyle konuştu: 
İsrail seçimlerini kazanmanız için Filistinlilere saldırmanız ve zor kullanmanız gerekir. Netanyahu, sağcı siyonist Yahudilerin oylarını kaybetmemek için Gazze'ye saldırıyor. Gazze saldırısı, Netanyahu'nun seçim kampanyasının bir parçasıdır. Netanyahu, Filistin kanıyla seçimleri kazanmak istiyor.

Bu, sınırlı bir işgal

Yusuf, dün başlayan saldırılarda 16'dan fazla Filistinlinin hayatını kaybettiğini ve 100'den fazlasının da yaralandığını kaydetti. İsrail'in saldırılarına misilleme olarak ve Filistin'i ve Filistinlileri korumak amacıyla Gazze'den Tel Aviv gibi merkezlere roket atıldığını ifade eden Yusuf, Bu, sınırlı bir işgal. İsrail 2008'deki gibi Gazze'ye saldırmaya cesaret edemez. İsrail, bu saldırılarla Gazze'nin askeri kapasitesini zayıflatmaya çalışıyor diye konuştu. 
Ahmed Yusuf, Türkiye'nin İsrail'in saldırılarını kınamasını memnuniyetle karşılandığını belirterek, Türkiye, Mısır ve uluslararası kamuoyunun İsrail'in Gazze'ye saldırılarını durdurması için ellerinden geleni yapmasını beklediklerini söyledi.