İsrailden geri adım yok
İsrail, 9 Türkün öldüğü 31 Mayıs 2010 tarihli baskınla ilgili ikinci rapordunda da baskına ilişkin tezlerinden vazgeçmedi.
Komisyon başkanı İsrail Yüksek Mahkemesi Üyesi Yargıç Jacob Turkelden yola çıkarak Turkel Komisyonu olarak anılan komisyonun hazırladığı 475 sayfalık ikinci raporda, Mavi Marmara baskınının meşru ve uluslararası hukuka uygun olduğu ve gemiyi ele geçirmeye çalışan askerlerin pusuya düşürüldüğü bir kez daha yinelendi. Raporda askerlerin savaş suçu işlemiş olabileceği ihtimalini dikkate alınmaması gibi idari noksanlar dile getirildi.  
İşte raporun satır başları 
İsrail askerleri Mavi Marmara güvertesinde aşırı şiddet ile karşı karşıya kaldı. İsrail askerleri buna fiziki güçle yanıt verdi, ölümcül ve yarı ölümcül silahlarla ateş etti. Bu olay sonucu 9 filo katılımcısı öldü, 55i yaralandı.  
İsrail askerlerinin 133 kez silaha başvurduğu tespit edildi. Yapılan incelemede söz konusu kullanımların 127sinin uluslararası hukuka uygun olduğu tespit edilmiştir. Kalan altı kullanımda ise karar verilebilecek yeterli kanıt bulunamamıştır.  
İlk sorguda askerlere sadece filodaki aktivistlerin başvurduğu şiddete ilişkin sorular soruldu. Askerler aleyhine ceza davası ve soruşturma daha sonra açılabildi. 
Olayın araştırılması ve askerlerin sorgulanmasında yapısal olarak önemli eksiklikler tespit edilmiştir. Bu da olayın İsraile öngörülemeyen şekilde zarar vermesine yol açmıştır. Askerlerin uluslararası hukuka uygun olarak davranıp davranmadığının konunun uzmanı sivil komisyonlara bırakılmalıydı.