Barış imkansız
İsrail'in eski Dışişleri Bakanı Avigdor Lieberman, Filistinlilerle barış anlaşması yapmanın imkansız olduğunu söyledi.
İsrail Kanal 2 televizyonunun canlı yayınında konuşan Lieberman, Tunuslu muhalefet liderinin geçen hafta silahlı saldırıda hayatını kaybetmesini değerlendirirken "Irak'ta geçen hafta terörizm onlarca insanı öldürdü. Geçen cuma günü Suriye'de 117 kişi öldü. Bu şartlar altında Filistinlilerle kapsamlı bir barıştan söz etmek gerçekçi değil" dedi. 
"Çok açık bir şekilde ifade ediyorum, Filistinlilerle kapsamlı barışa ulaşmak imkansız" diyen Lieberman, yargılanmasının ardından Dışişleri Bakanlığı koltuğuna yeniden oturmak istediğini de saklamadı. 
Filistin'le barış görüşmelerine başlanmasından yana olduğunu söyleyen Lieberman, "Ancak Filistin tarafı masaya ön şartsız gelmeli" dedi.