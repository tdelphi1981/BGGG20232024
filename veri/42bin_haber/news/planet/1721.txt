Cinsiyet eşitsizliğine karşı örnek Türk şirket
Birleşmiş Milletler (BM) Kadın Ofisinin düzenlediği 5inci Kadınların Güçlendirilmesi İlkeleri Toplantısı nedeniyle New Yorkta bütün hafta boyunca düzenlenen irili ufaklı etkinliklerde kadınların sorunları masaya yatırılıyor.
Bu seneki en önemli temalardan biri de kadınların iş ortamında karşı karşıya kaldıkları eşitsizliklerin minimuma çekilmesi için kamunun ve özel sektörün yapması gerekenler. BM, 2010 yılında ilan ettiği Kadınların Güçlendirilmesi Prensiplerine (WEP) imza atan ilk Türk şirketi olan Turkcelli bu sene, cinsiyet eşitsizliklerinin azaltılmasını gözeten sosyal sorumluluk projeleri nedeniye örnek şirketler arasına aldı.   
DEVLET KRİTERLERİ 
İsviçre ve Avustralya Hükümetlerinin ev sahipliğinde BM toplantısının açılışı öncesinde düzenlenen panelde, iş dünyası için getirilen yasal düzenlemelerin önemine dikkat çekildi. İsviçre Dışişleri Bakanlığı Müsteşarı Benno Battig, ülkesinde kadınlara eşit iş ve ücret öngören prensipleri imzalamayan hiçbir şirkete devletin ihale vermediğini anlattı. Avustralya Kadından Sorumlu Federal Büro Şube Müdürü Mairi Steel de düzenlenenen cinsiyet eşitliği kanunu uyarınca 100den fazla çalışanı olan şirketlerin ayrımcılığa karşı yaptıkları uygulamaları devlete raporlamak zorunda olduklarını söyledi. BM Küresel İlkeler Takım Sorumlusu Ursula Wynhoven, şirketlerin kadın konusunda ne yapıp yapamayacaklarını öngören CEO taahhütlerini imzalayan dünyadan 450 CEO olduğunu hatırlattı.  
İKİ ÖZEL ÖRNEK 
Panelde, taahhütleri imzalayan ve projeleriyle destekleyen şirketlere örnek olarak Bangladeşteki kezzap mağdurlarına karşı mücadele yürüten TeleConsult Grubu ve Kardelenler projesi ile ilk kez iki yıl önce BMnin gündemine giren Turkcell örnek gösterildi. 

Turkcell Genel Müdür Yardımcısı Koray Öztürkler (üstte en sağda), dar gelirli girişimci kadınlara destek için geliştirilen Ekonomiye Kadın Gücü projesinde teknolojiden nasıl faydalandıklarını anlattı. 
55 BİN KADIN FAYDALANDI  
Tisva işbirliği ile başlatılan cepten kalkınma seferberliğinden ilk etapta 55 bin kadın faydalandı.  
Girişimci kadınlar için Anadoluda 11 ili kapsayan bir eğitim programı düzenlendi.  
Mikrokredi kavramı fikriyle Nobel Ödülünü alan iktisatçı Prof. Muhammed Yunusun katılımıyla gerçekleşen organizasyonda girişimci kadınlara mikrokredi olarak verilmek üzere 400 bin TL toplandı. Bu etkinlikle beraber mikrokredi havuzunda toplam 850 bin TL birikti. 
 