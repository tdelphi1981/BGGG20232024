Türkiye'ye Çehov'lu Suriye mesajı
Rusya, Suriye ile Türkiye arasında arabulucuk yapma önerisini yineledi. Rus Dışişleri Bakanı Sergey Lavrov, Türkiye-Suriye sınırına yerleştirilmesi planlanan Patriot füzeleri için de ilginç bir benzetme yaptı.
Moskovada düzenlediği basın toplantısında Türkiye-Suriye sınırına yerleştirilmesi planlanan Patriot uçaksavar füzelerinden sözü açan Lavrov, Türkiyenin güvenlik endişelerini anlayışla karşılıyoruz. Ancak Türkiye-Suriye sınırına Patriot bataryaları yerleştirilmesi fikri, ünlü Rus yazar Çehovun piyeslerinde duvarda asılı silaha benziyor.* Yalnız buraya konacak bu silahlar tiyatro sahnesinden farklı olarak, bölgedeki güvenliği tehdit edici ve gerilimi arttırıcı bir özellik taşıyor dedi. 
Çehov benzetmesinin ardından Rusyanın son aylarda defalarca Şam ile Ankara arasında direkt temas kanalı kurulmasından yana olduğu görüşünü belirttiğini ifade eden Lavrov, Biz defalarca böyle bir kanalın oluşturulması gerektiğini taraflara telkin ettik. Maalesef şu ana kadar böyle bir mekanizma kurulamadı. Ama biz hala Türkiye ile Suriye arasında mevcut problemlerin en iyi çözüm yolunun direkt temastan geçtiğine inanıyoruz. Taraflar önerimize ilgi gösterdiği takdirde biz elimizden geleni yapmaya hazırız diye konuştu. 
DAVUTOĞLU: RUSYA'NIN KAYGILANMASINA GEREK YOK 
RASMUSSENDEN TELEFON BEKLİYOR
Lavrov, NATO Genel Sekreteri Anders Fogh Rasmussenin kendisiyle bir telefon görüşme yapmak istediğini ve bu görüşmede NATO ittifakının Türkiyeye yerleştirmeyi düşündüğü Patriot konusunun ele alınacağını söyledi. 
Lavrov, Biz NATOdaki meslektaşlarımızın Türkiyeye yerleştirilecek Patriot füzeleri hakkında açıklamalarını elbette duyduk. Sırası gelmişken NATO Genel Sekreteri Rasmussen bu konuda benimle bir telefon görüşmesi yapmak istiyor. İki saat sonra temas kurmuş olacağız. Ben elbette Rasmussen tarafından dile getirilecek gerekçeleri büyük dikkatle dinlemeye hazırım. Ama işin gerçeğine bakacak olursak bir yere silah istif edilmesi riskleri de artırıyor. Bu silahlar gölgesinde Suriye krizinde dış güç faktörünün kullanılmasını isteyen çevrelerin iştahı kabartılıyor. Buna izin verilmemeli. Biz yine de kötü senaryonun gerçekleşmeyeceğine inanıyoruz. Ben defalarca NATO yönetiminden ittifakın Suriye kriziyle muhatap olmadığı ve bu niyette olmadığı teminatları işittim. Maalesef Türkiye-Suriye sınırında zaman zaman tatsız olaylar yaşanıyor. Bu tatsız olaylar bizi istemediğimiz bir sürecin içine sürükleyebilir. Kendimize tuzak kurmamamız gerekir dedi. 
*Ünlü Rus yazar Anton Çehovun tiyatro için yazdığı piyeslerde oyunun başında duvarda bir silah asılı duruyorsa oyunun ilerleyen bölümlerinde bu silah mutlaka patlar.