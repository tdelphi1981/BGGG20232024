Duvarcı kılığında soygun
İsveç'te film gibi bir soygun gerçekleşti.
İSVEÇin Söderrtalje alışveriş merkezindeki kuyumcu soygununda, soyguncularla polis arasında çatışma çıktı. AK 47 Kalaşnikoflu soygunculardan biri polis tarafından vurulurken, diğer soyguncular çalıntı olduğu anlaşılan Volvo marka araba ile kaçmayı başardı. Arkadaşı ile yemek yiyen bir görgü tanığı çatışmayı cep telefonu ile aynen kaydetti.  
Songunla ilgili operasyonu yöneten komiser Anders Bjaerregaard sivil polislerimizden biri soygun yerine gelince, kaçmakta olan soyguncular otomatik silahlarla ateş açmışlar. Polis de karşılık verince soygunculardan birini başından vurmuş. Ancak diğer soyguncu çalıntı olduğunu tespit ettiğimiz Volvo marka araba kaçmayı başardı. Yaralı olan soyguncu ise hastaneye kaldırıldı ama başından vurulduğu için durumu kritik dedi.  
DUVARCI KILIĞINA GİRMİŞLER 
Bir görgü tanığı ise soyguncuların dört kişi olduklarını, üç soyguncu kuyumcuya girince dördüncü kişinin dışarıda nöbet tuttuğunu söyledi. Görgü tanığının verdiği ifadeye göre, bir soyguncu vurulurken üç soyguncu kaçmayı başardı.  
Görgü tanığı, soyguncuların üzerinde marangoz ve duvarcı giysileri ile Finlandiya şapkası bulunduğunu söyledi.  
Bir başka görgü tanığı da, kuyumcunun önünde bekleyen araca binmeye çalışan soyguncuya önce sivil polisin ateş ettiğini belirterek sivil polis ateş edince karşılıklı çatışma çıktı. Arabaya binmeye çalışan kalaşnikoflu soyguncu vurulunca arkadaşları tekmeleyerek araçtan attılar. Arabaya siyah çantalar koydular, sonra hızla vurulan arkadaşlarını çiğneyerek olay yerinden kaçtılar dedi.  
Alışveriş merkezindeki görgü tanıkları olay sırasında silahlar patlayınca önce film çevrildiğini sandıklarını sonra gerçeği anlayınca kaçarak kendilerini korumaya çalıştıklarını söylediler. Ancak polis kaçan soyguncuların sayıları konusunda ve çalınan malzeme hakkında net bir bilgi vermedi.  
Polis havadan helikopterlere soyguncuların kullandığı Volvo ve bir kırmızı BMW marka arabayı aramaya başladı. Sodertaljedeki olay, iki günde yaşanan ikinci soygun olayı oldu.  
Olaydan bir gün önce de soyguncular bir para taşıma aracını soymaya çalıştılar. Stockholmün merkezindeki Handelbanken aracını soymaya çalışan soyguncular yola çiviler attılar, sis bombası atarak aracı soymaya çalıştılar ancak başarılı olamayınca kaçtılar.  
Polis her iki olayın bağlantısını araştırıyor.  
 