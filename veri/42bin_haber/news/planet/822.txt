ABD'li ilkokul öğretmeni cinsel tacizden tutuklandı
ABD'nin Los Angeles kentinde 20 öğrencisi ile bir yetişkine cinsel tacizde bulunmakla suçlanan ilkokul öğretmeninin tutuklandığı bildirildi.

Yetkililer, hakkında sekiz cinsel taciz ve yedi uygunsuz davranış suçlaması bulunan Robert Pimental için 12 milyon dolar kefalet belirlendiğini açıkladı. 
57 yaşındaki Pimental, suçlamaların ardından 1974 yılından bu yana çalıştığı George De La Torre Jr. İlkokulu'ndan atılmıştı. 
Los Angeles, ABD'de öğretmen tacizlerinin en yaygın görüldüğü eyalet olarak biliniyor. 
Aralık ayında sonuçlanan bir davada, Queen Anne İlkokulu'nda öğrenim gören ve iki yıl boyunca öğretmeni Forrest Stobbe'nin cinsel tacizlerine maruz kalan 10 yaşındaki bir çocuğa 6,9 milyon dolar tazminat ödenmesine karar verilmişti.