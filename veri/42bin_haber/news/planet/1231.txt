Obamanın şifreleri
ABD Başkanı Obama, ikinci dört yıllık dönemine başlarken ABD Kongresinde yaptığı kritik yıllık Birliğin Durumu konuşmasında, üst üste kapsamlı projeler açıkladı. Topal ördek gibi değil göreve yeni başlayan çaylak bir başkan enerjisiyle konuştu.
SADECE içeri girenlerin nereye oturacağı değil, örneğin First Ladynin konuşmayı izlerken kendi locasına kimleri davet ettiği de, her şeyin ritüellere dayandığı Amerikan demokrasisinde Birliğin Durumu konuşmalarının en önemli sembolü. O sene Başkanın izleyeceği politikalarda neye ağırlık vereceğinin bir işareti. İşte önceki gece ABD Kongresinin Temsilciler Meclisi kanadında Barack Obama kürsüde geleneksel yıllık konuşmasını yaparken Michelle Obamanın yanında oturan 24 kişiden Afganistan gazisi, Latin öğrenci ve geçen ay Chicagoda Obamaların evine 2 km uzakta silahla vurularak öldürülen 15 yaşındaki Hadiya Pendletonun ailesi de önümüzdeki bir yılda Beyaz Sarayın belirleyeceği önceliklerin göstergesiydi: Afganistandan çekilme, göçmen reformu ve silah kontrolü.
Konuşması Demokratların alkışlarıyla kesilen Obama, seçim öncesi olduğu gibi sol mesajlar vermeye de devam etti. Çocuklarımız ve geleceğimizin iyiliği için küresel ısınmayla savaşırken daha fazlasını yapmalıyız diyerek küresel ısınma vurgusunu sürdürdü. 
Dış politika bir sayfa 
Obamanın 12 sayfalık konuşmasının sadece bir sayfası dış politikaya ayrılmıştı. 
AFGANİSTAN: Önümüzdeki bir yıl içinde 34 bin Amerikan askerinin daha Afganistandan eve döneceğini duyuruyorum. Önümüzdeki yılın sonunda Afganistandaki savaşımız sona erecek. 
EL KAİDE: Arap Yarımadası ve Afrikada değişik El Kaide uzantıları ve aşırı uç gruplar ortaya çıktı. Ama bu tehditle başa çıkmak için başka ülkeleri işgal etmemiz gerekmiyor. Onun yerine Yemen, Libya ve Somali gibi ülkelere kendi güvenliklerini sağlamaları için ve Malide olduğu gibi teröristlerle savaşan müttefiklerimize yardım edeceğiz. Ve gerekirse, teröristlere doğrudan müdahale etmeye de devam edeceğiz. 
SURİYE: Suriyelilerin haklarına saygı gösteren muhalefet liderlerini destekleyip, kendi halkını öldüren Suriye Rejimi üzerinde baskı kurmayı sürdüreceğiz. 
İSRAİL: Güvenliğin sağlanması, barışın oluşturulmasında İsrailin sağlam bir şekilde yanında duracağız. 
NÜKLEER BOMBA: K. Koredeki rejim, sadece yükümlülüklerini yerine getirerek güvenlik sağlayabileceklerini bilmeliler. Provokasyonlar, onları sadece daha fazla izole edecek. İranın liderleri de şimdi diplomatik çözüm zamanı olduğunu kabul etmeliler.