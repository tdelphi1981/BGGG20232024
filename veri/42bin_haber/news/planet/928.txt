Ankaralı baba haklıyken kaybetti
Türkiyedeki yargı kararına rağmen çocuklarını yurtdışına kaçıran Amerikalı eski eşine dava açan Ankaralı akademisyen İ.Ö.Y.ye ABD mahkemesinden kötü haber geldi.
ABDnin New Hampshire eyaletinin Concord kentinde görülen davada yargıç, çocukların velayetini Amerikalı anneye verdi. Yargıç Paul Barbadoro, Lahey sözleşmesinin 12. maddesi gereği çocuk kaçırmalarında bir yıl içinde dava açmak gerektiğini belirtti. 
HAKLISIN AMA GEÇ KALDIN 
İ.Ö.Y. bu karara itiraz ederek, çocukların ve eski eşinin bu süre içinde kendisinden saklandığını; yerlerini tespit edemediği için dava açamadığını ifade etti. İ.Ö.Y., Laheye göre bu sürenin çocukların yerinin tespitinden sonra başladığını söyledi. Yargıç ise İ.Ö.Y.yi haklı görmesine ve bunun çocuk kaçırmalarını teşvik edecek bir unsur taşıdığına inandığını söylemesine rağmen, geçen süre içinde çocukların yeni hayata iyice yerleştiklerine kanaat getirerek çocukların ABDde annelerinin yanında kalmasına hükmetti. Mahkemenin kararı 1 hafta içinde duyurması bekleniyor. Çocuklarının velayet davasını kaybeden Türk baba, Andorrada giriş belgesi verdiği tespit edilen ABD Dışişleri Bakanlığı aleyhine de dava açtı. 
NE OLMUŞTU 
Gus Zamora kaçırdı 
TÜRKİYEde 2006 yılında görülen boşanma davasında mahkeme, İ.Ö.Y.-L.M. çiftinin şu an 9 ve 10 yaşlarında olan kızları K.Y. ve E.Y.nin velayetini Türk babaya vermişti. Kararın ardından Amerikalı anne L.M. çocuklarını Gus Zamora isimli tüm dünyada bu tip kaçırma işlerini yapan emekli ABD askerine 85 bin dolar ödeyerek Yunan adaları üzerinden Andorraya; burada iki buçuk yıl saklandıktan sonra da ABD Dışişleri Bakanlığının verdiği geçici giriş belgesiyle ülkesine kaçırmıştı. İ.Ö.Y. ise çocuklarının izini ancak Aralık 2011de bulabilmiş ve eski eşi aleyhine ABDde dava açmıştı. Eski eşi, babayı çocuklarını taciz etmekle suçlamıştı.