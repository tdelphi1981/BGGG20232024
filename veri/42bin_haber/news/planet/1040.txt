Otoparkta bulunan kafatası krala aitmiş
İngilterede dün fotoğrafları yayımlanan kafatasının ülkeye 1483 yılından hayatını kaybettiği 1485teki Bosworth Field Savaşına kadar yöneten Kral Üçüncü Richarda ait olduğu kesin olarak açıklandı.
Leicester Üniversitesi'nden arkeologlar ve yetkililer yaptıkları araştırma sonucu, bir otoparkta yapılan üç haftalık kazılar sonucu bulunan iskelete ait kafatasının gerçekten 528 yıl önce ölen Kral Üçüncü Richarda ait olduğunu açıkladı. 
Leicester Üniversitesinin pazarlama işlerinden sorumlu direktörü Richard Taylor, bugün düzenlenen basın toplantısında, "Hiç şüphe yok ki bu Richard. Bu Leicester için tarihi bir gün" dedi. İskeletten alınan DNA örneklerinin, Kraliyet ailesinin neslinin DNA örnekleriyle örtüştüğü belirtildi. 
Bilim insanları sonucun İngiltere tarihi açısından çok kritik olabileceğine inanıyor. 
İskelette sekizi kafatasında olmak üzere 10 yaralanma tespit edildi. 

Kafatasının üzerinde savaşta alınmış olması muhtemel derin bir yara olduğu belirtilirken, kazıyı yürüten arkeolog Dr. Jo Appleby, Kafatası iyi durumdaydı ve detaylı bilgiler sağladık. Aynı zamanda iskeleti de şiddet izleri olup olmadığını tespit etmek için inceledik dedi. 
 
Kral Üçüncü Richard, Leicesterdan Boswortha savaşa gitmiş ve 22 Ağustos 1485te 32 yaşındayken savaşta hayatını kaybetmişti. Son Plantagenet kralı olan Richardın ardından Sekizinci Henryle birlikte Tudor hakimiyeti başlamıştı. 
Bazı tarih anlatılarında Richardın cansız bedeninin savaş alanında soyulduğu, bir at sırtında Leicestera getirildiği ve kasabanın ortasında dolaştırılarak aşağılandığı da anlatılıyor.  
Üçüncü Richard'ın mezarı, etrafındaki kilisenin yıkılmasıyla 16. yüzyılda kaybolmuştu. Kralın kemiklerinin Leicester Katedrali'ne yapılacak mezara konulması  planlanıyor.