Kıyamet korkusunu paraya çeviriyorlar
İnsanların "21 Aralıkta kıyamet kopacak" iddialarından doğan korkularını ticari kazanca dönüştürenler, tüm dünyada olduğu gibi Rusyada da gün yaklaştıkça artıyor.
Kıyamet sırasında gerekli olan tüm malzemeler takım haline getirilerek satılıyor. Dünyanın sonu için malzeme ve binlerce Ruble karşılığında sığınaklarda yer satın alanlar, Mariana Çukurunda dünyanın son günleri ile ilgili yazdıkları günlükleri saklama olanağı arayanlar en göze çarpan girişimler arasında yer alıyor. 
Sibirya'nın Tomsk kentindeki bir girişimcinin notepad, konserve balık, kimlik kartları, bir şişe votka, ip ve sabun gibi malzemelerin bulunduğu "kıyamet günü takımı"ndan yaklaşık 1000 adet sattığı belirtildi. 
Rus haber ajansı Ria Novostide yer alan habere göre, 'son gece' de en çok kazanan ise Moskovanın gece kulüpleri olacak. 21 Aralık gecesi farklı gece kulüplerinde aynı isimlerle geceler düzenlenecek. Ayrıca, yerin 65 metre altında, 1940 yılında yapılmış 'Bunker-42' sığınağında 30 bin Ruble (bin dolar) ödeyenlere bir gece kalma hakkı verilecek. 
"İNSANLAR BU OLAYA CİDDİ YAKLAŞIYOR" 
21 Aralık gecesi evinde kalıp dünyanın sonunu karşılamayacak olanlar için 'Rusya Hayatta Kalma Topluluğu' adı altında internet sitesi de hazırlandı. Site şuana kadar 65 bin kayıtlı ziyaretçiye ulaşırken, Barbatos.ru adlı bu internet sitesine girerek kayıt yaptıran her kişiye 'Kıyamete Hazır ol' malzeme takımı da % 10 indirimli satılıyor. Bunun dışında sitede, Kıyamet günü için gerekli olduğu ifade edilen tüm ürünler de bulunabiliyor. 
Vıjivay.ru (hayatta kal) internet sitesi yöneticisi Roman Zroman, son 2-3 ay içerisinde satışlarda patlama yaşandığını belirterek, alıcılardan bazılarının bu olaya ciddiyetle yaklaştığını ve hayatta kalmak için gerekli her şeyi satın aldıklarını, bir kısım kişilerin ise bunları şaka amaçlı aldığını söyledi.  
 Tomsk kentindeki "Marina Mendelson" evlilik ajansının satışa çıkardığı paket