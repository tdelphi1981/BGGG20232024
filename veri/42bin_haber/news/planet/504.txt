Toplu tecavüz skandalının zanlıları yargı karşısında
Hindistanda 23 yaşındaki genç kıza toplu tecavüzde bulunarak ölümüne sebebiyet veren saldırganların yargılanmasına başlandı.16 Aralık'taki saldırı, ülke genelinde büyük bir tepkiye yol açmış, halk protesto için sokaklara dökülmüştü. Ülkede tecavüze karşı cezaları artırmak üzere yeni bir yasanın gündemde olduğu, bazı kadınların biber gazı taşımaya ve savunma dersleri almaya başladıkları öğrenildi. 
Öte yandan saldırının ele başının tecavüzün yaşandığı beyaz otobüsün şoförü 35 yaşındaki Ram Singh olduğu ortaya çıktı. Ram Singh, saldırının düzenlendiği o otobüsle, okul servisi yapıyordu ve çocukları taşıyordu. 
  TOPLU TECAVÜZDE KAN DONDURAN DETAYLAR  
İşte o saldırganlar: 
Ram Singh: 35 yaşında bir dul. Yeni Delhinin güneyindeki Ravi Dass gecekondu bölgesinde yaşıyor. Kaba saba, bir alkolik olarak biliniyor. Polise göre Racistan kökenli olan Singh, arkadaşlarıyla kör kütük sarhoş olduktan sonra otobüsüyle o dehşet yolculuğuna çıktı. 
Mukesh Singh: Elebaşının 26 yaşındaki erkek kardeşi. Arada şoförlük yapıyor, esas görevi muavinlik. Tecavüze katılmakla suçlanıyor, ayrıca kadını ve erkek arkadaşını demir çubukla dövdüğü biliniyor. 
Vinay Sharma: 20 yaşında spor salonunda fitness asistanı olarak çalışıyor. Hindu gazetesine göre kızın erkek arkadaşını dövmekle suçlanıyor. Tecavüze katıldığını reddediyor. 
Akshay Thakur: 28 yaşında, Bihar kökenli. Otobüste muavin olarak çalışıyordu. 21 Aralıkta Biharda yakalandı. Otobüsü yıkayarak delilleri karartmaya çalışmakla itham ediliyor. 
Pawan Gupta: 19 yaşında manav. Mahkemede ön duruşmaya çıktığında Korkunç şeyler yaptım, kötü şeyler yaptım diye sayıkladı. 
6ncı şüpheli: 17 yaşında olduğu için ismi gizli tutuluyor. Gerçek yaşının bu olup olmadığını anlamak için kemik yaşı ölçümü yapılıyor. 
Tecavüz, adam kaçırma ve cinayetle itham edilen beş kişi bugün Yeni Delhide mahkemeye çıkarılıyor. 16 Aralıkta yaşanan dehşetle ilgili olarak İçişleri Bakanı gerekirse idam cezası verilebileceğini söylemişti.