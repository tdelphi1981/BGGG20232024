İsrail'den Hamursuz Bayramı öncesi Türkiye uyarısı
İsrail Terörle Mücadele Dairesi, Hamursuz Bayramı öncesi İranın Kudüs Gücüyle Hizbullahın Yahudileri ve İsraillileri hedef alan saldırıların hazırlığı içinde olduğu yönünde bir uyarı yaptı.Ulusal Güvenlik Konseyi Terörle Mücadele Dairesinin açıklamasında Hamursuz tatili öncesi 27 ülke için seyahat uyarısı yapıldı.    Uyarı kapsamında adı geçen ülkeler farklı tehlike kategorilerine göre sınıflandırıldı.   Örneğin Sina Yarımadası çok yüksek, somut tehdit seviyesinde ve İsraillilerden buraya kesinlikle gitmemeleri isteniyor. Açıklamada Sinada çok sayıda adam kaçırma ve terör saldırısı planı olduğuna dair istihbarat alındığı belirtildi.   Türkiye, Kenya, Nijerya ve Azerbaycan ise üçüncü kategori olan süregelen potansiyel tehdit kategorisinde yer alıyor.   "TEK BİR EKSEN"
Jerusalem Post gazetesine konuşan bir kaynak, seyahat uyarılarının İsrail istihbarat servislerinden alınan bilgiler üzerinden yapıldığını belirterek, bazı saldırı planlarının tehdidin ortaya çıkmasının ardından iptal edildiğini söyledi.   Kaynak, Şii terörü İsrail vatandaşlarına ve Diaspora Yahudilerine yönelik bir tehdittir. Bu tehdidi İran ve Hizbullah desteklemektedir. Geçtiğimiz iki yılda bu saldırı girişimlerinde önemli bir artış oldu. Sistematik bir süreç olduğunu ortaya çıkardık. Saldırılar koordine bir biçimde yürütülüyor tek bir eksen söz konusu dedi.   İsrailin Kıbrıs, Yunanistan, Türkiye, Tayland ve Hindistanda da hükümetler ve yerel polis güçleriyle işbirliği halinde olduğunu vurgulayan kaynak, çok sayıda İsrailli turist barındıran ülkelerle de temasa geçilerek uyarılar yapıldığı ifade edildi.