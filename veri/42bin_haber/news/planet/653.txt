Mali'de 750 Fransız askeri var
Fransa Cumhurbaşkanı François Hollande, Mali'deki operasyona 750 Fransız askerinin katıldığını açıkladı.
Abu Dabi'deki Fransız askeri üssünü ziyareti sırasında gazetecilere konuşan Hollande, Fransa'nın İslamcı silahlı grupların ilerleyişini durdurma gerekçesiyle Mali'ye yaptığı askeri müdahale hakkında bilgi verdi. 
Hollande, "Şu anda 750 adamımız var. Ama bu sayı artabilir. Zira amacımız bu toprakları en kısa sürede Afrikalı güçlere bırakmak" dedi. 
Hollande Fransız hava kuvvetlerinin dün gece gerçekleştirdiği operasyonların başarıyla sonuçlandığını belirtirken, Afrika ülkelerinden gelecek askerlerin Mali'ye konuşlanmasının ise en az bir hafta alacacağını söyledi.