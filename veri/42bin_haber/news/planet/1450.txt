Muhaliflerden dünyaya boykot
Suriyede özgürleştirilmiş bölgelerde hükümet kuracaklarını, başbakanın ise 2 Martta İstanbulda yapılacak toplantıda belli olacağını açıklayan Suriye muhalefeti, Suriyenin Dostları toplantısından çekilme, ABD ve Rusyaya da gitmeme kararı aldı.
SURİYEnin kuzeyinde kurtarılmış bölgelerde hükümet kurmaya hazırlanan muhalefetin çatı örgütü Ulusal Konsey, ülkedeki şiddete sessiz kalındığı gerekçesiyle tarafları boykot etme kararı aldı. Buna göre Suriye Ulusal Konseyi temsilcileri, gelecek ay Romada yapılması planan Suriyenin Dostları toplantısına katılmayacak, Rusya ve ABDye gitmeyecek. 
Scudlara protesto 
SUKun Sözcüsü Velid el-Bunni, Arapça yayın yapan France 24 kanalına yaptığı açıklamada Bir eyleme dönüşmeyen açıklamaları dinlemeye devam etmek istemiyoruz dedi. El Bunni, önceki gün Suriyenin kuzeyindeki özgürleştirilmiş bölgelerde hükümet kurulmasını beklediklerini söylemişti. Buna göre hükümet üyeleri ve başbakan 2 Martta İstanbuldaki toplantıda belli olacak. El Bunni, Suriye Devlet Başkanı Beşar Esadı kastederek Dünyanın, Suriye halkını iki yıldır kesen bir kasaptan koruma sorumluluğu vardır diye konuştu. Suriye muhalefeti, özellikle Suriye halkına yönelik şiddetin yeterince kınanmamasından rahatsız. 
Nitekim SUKtan El Bunni adına yapılan açıklamada, Yüzlerce savunmasız sivilin Scud füzeleriyle katledilmesi ve tarihi Halep şehrinin sistematik bir tarzda yok edilmesine işaret edilerek, Rusya liderlerini, rejime verdikleri silah desteğini devam ettirmeleri dolayısıyla ahlaki ve siyasi açıdan özellikle sorumlu tutuyoruz denildi.