Narkozlu çocuk hastaya tecavüz
Küçük Tuanna Adanurun bacağını kesmek için Bir doktor daha görsün diyen babası hakkında suç duyurusunda bulunan Berlin Charite Hastanesi, bu kez de narkozlu 14 yaşındaki bir kız hastaya tecavüz skandalıyla karıştı. Hastane yönetiminin olayı sakladığı anlaşıldı.
BERLİN Charite Hastanesinde yaşanan skandallara bir yenisi daha eklendi. Adı daha önce bebek ölümleri ve mikroplarla anılan hastanede, şimdi de 14 yaşındaki hasta bir kıza tecavüz edildiği ortaya çıktı. Hastanede görevli hasta bakıcının, ameliyattan yeni çıkmış ve hâlâ narkozun etkisinde bulunan kıza, bilinçsiz haldeyken tecavüz ettiği anlaşıldı.    
HASTANEDE TECAVÜZ SKANDALI / WEB TV 
Geçen hafta yaşanan tecavüz olayını doğrulayan hastane yönetiminin olayı düne kadar sakladığı da ortaya çıktı. Hastane yöneticileri, Önce biz araştırmak istedik savunmasıyla, olayı hemen polise ve savcılığa aksettirmediklerini açıkladılar. 
BEBEKLER DE ÖLMÜŞTÜ  
Narkozlu küçük kıza tecavüz olayının ortaya çıkması üzerine, Berlin Savcılığı soruşturma başlattı. Aynı hastanede geçen aylarda bir skandal daha yaşanmıştı. Enfeksiyon nedeniyle erken doğan bebekler art arda ölünce, hastanenin iki bölümünün kapısına kilit vurulmuştu. 
  Tuanna için ikinci umut  
  Alman insafında bir Türk ailesi