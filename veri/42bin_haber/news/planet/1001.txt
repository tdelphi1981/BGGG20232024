İsrail'in saldırısından sonra Cemraya'dan ilk görüntüler
Suriyenin El İhbariye televizyonu dün akşam İsrailin hava saldırısının ardından çekildiği öne sürülen bazı görüntüler yayınladı. Görüntülerde Şam yakınlarındaki araştırma tesisinde bulunan araçların tahrip olduğu binaların ise orta seviyede hasar aldığı görülüyor.
Çarşamba günü gerçekleştirilen hava saldırısıyla ilgili İsrail hala bir açıklama yapmadı. ABDli yetkililer saldırıda Lübnandaki Hizbullah militanlarına gönderilen uçak savar silahlarını taşıyan bir konvoyun hedef alındığını öne sürerken Suriye ordusu Şamın kuzeybatısında Cemraya bölgesinde bir bilimsel araştırma merkezinin hedef alındığını duyurmuştu. 
  İSRAİL İKİ HEDEFİ DAHA VURDU  
El İhbariyede yayınlanan görüntülerde kaportaları yamulmuş otomobiller, kamyonlar ve askeri araçlar görülüyor. Bir binanın camlarının kırıldığı, dış cephesinin zarar gördüğü ancak yapısal bir hasar olmadığı belirtiliyor. 
Videonun altındaki görüntülerde, Cemrayadaki merkeze İsrailin saldırısının sonuçları yazıyor.
Aynı görüntüler daha sonra Suriye devlet televizyonunda da yayınlandı.