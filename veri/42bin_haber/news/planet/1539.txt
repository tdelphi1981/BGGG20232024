Suriyeli muhalifler Ukraynadan yaka silkiyor
Suriyede Rus istihbarat subaylarına yardım ettiği gerekçesiyle muhalif guruplar tarafından aylar önce kaçırılan Ukrayna vatandaşı gazeteci Anhar Koçneva vakası trajikomik hal almaya başladı.
Gazeteciyi kaçıran ve fidye ödenmezse öldürme tehdidinde bulunan gerillalar dün Koçnevanın Ukraynadaki kocasıyla görüşerek Kiev yönetimini şikayet etti. Eşinin kurtarılması için Ukrayna yönetiminin kendileriyle temasa geçmeye tenezzül bile etmediğini söyleyen muhalifler, Eşin elimizde patladı siteminde de bulunmuş. 
Gazeteci Koçneva davasında bu ilginç gelişmeleri kadının kocası Dmitriy Petrov yerel Ukrayna basınına anlattı. Eşini kaçıran kişilerle İnternet üzerinden Skype ile görüştüğünü aktaran Petrov, Karımı kaçıran teröristlerle pazarlık yapmadık. Size tuhaf gelebilir ama teröristlerle arkadaşça dertleştik desem yeridir. Karımı kaçıran kişiler bana Ukrayna yönetiminin eşimin sağ salim eve dönebilmesi için parmağını bile oynatmadığı siteminde bulundular. Hatta ilk önce istedikleri 50 milyon dolar fidyeyi 300 bin dolara kadar düşürmelerine rağmen Kievden çıt bile çıkmadığını bana aktardılar. Karımın ellerinde patladığını söylüyorlar açıklamasını yaptı. 
Ukrayna vatandaşı gazeteci Anhar Koçneva geçen yıl Ekim ayında Halep yakınlarında kimliğini açıklamayan muhalif gurup tarafından kaçırılmıştı. Kasım ayında muhalifler tarafından Rus ajanı ilan edilen gazeteci için 50 milyon dolar fidye istenmişti. Aralık ayında fidye ödenmediği için ölüm cezasının infaz edileceğinden endişe ediliyordu. Ancak gerillalar süreyi uzattıklarını açıklamıştı. 
Suriyede gazeteciyi rehin tutan gerillalar dünkü görüşmede kadının kocasına Ukrayna Dışişleri Bakanlığı en ufak bir ilgi gösterse biz kolaylık sağlamaya hazırız. Ancak ilgisiz tavır devam ederse eninde sonuna onu öldürmek zorunda kalırız mesajını da vermiş. 
Ukrayna Dışişleri Bakanlığı temsilcisi Yevgeniy Perebiynis ise Suriyeli gerillaların ilgisizlik iddialarını yalanlayan açıklama yaptı. Perebiynis, Anhar Koçnevanın serbest kalması için hem direk hem Avrupa ülkeleri aracılıyla Suriyedeki gruplarla görüşmelerin sürdüğünü söyledi. 
 