Minik beyinlere faşizim tohumları
Yunanistanda başta Türklere karşı olmak üzere ırkçı söylemlere sahip Altın Şafak partisi daha ilkokul çağındaki küçük çocukların beyinlerini nefret ve düşmanlıkla yıkıyor.
Altın Şafakın internet sitesine göre, Atina yakınlarındaki Artemida ilçesinde parti teşkilatında "Çocukların eğitilmesi seminerleri başlatıldı. İlk toplantıya da anne-babaları Altın Şafakçı olan 20 kadar altı ila 10 yaş arası çocuk katıldı.  
Toplantıda iki eğitmen çocuklara eski Yunanda düşünce tarzı, eski tanrılar ve Hristiyanlık inancı hakkında bilgiler verdi.  
Altın Şafak, yaşları nedeniyle bedensel ve zihinsel eskilikleri olan  çocukların beyinlerine bazı ideallerin yerleştirilebilmesinin zor olmadığına, bunu yaparken de hayal güçlerinden yararlanılması gerektiğine inanıyor.   
Artemida ilçesindeki toplantının fotoğrafları ülkenin en yüksek tiralı gazetesi Ta Neanın manşetinde de yeraldı.  
Altın Şafak, ırkçılığı ve faşizmi ortaokul ve lise öğrencilerine de aşılamaya çalışıyor. Okullarda, aileleri  Asya ve Afrika ülkelerinden gelmiş ve Yunanistanda doğan yabancı kökenli öğrenciler sık sık Yunanlı yaşıtlarının saldırılarına uğruyorlar.  
Altın Şafakın okullardaki popülerliği sürekli yükselişte. Birkaç yıl öncesine kadar ortaokul ve liselerde moda olan anarşizmin yerini ırkçılık ve faşizm almaya başladı. Okula, komando kıyafetleri ya da Altın Şafak yazan tişörtlerle gelen öğrencilere rastlanıyor. İddialara göre, hemen her okulda Altın Şafakçı öğrenciler var.