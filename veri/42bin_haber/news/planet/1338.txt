Kestirin denilen Tuana iyileşti
Almanyada doktorların Bacağı kesilmezse ölür teşhisi koyduktan sonra, bir başka doktor arayışına giren babasını da suçladıkları Tuana, Ankarada Türk doktorları sayesinde bacağını kaybetmeden sağlığına kavuştu. Dramı, Hürriyet gündeme taşımıştı.
BERLİN Charite Hastanesi doktorlarının Yaşayabilmesi için bacağının mutlaka kesilmesi gerekir dedikleri küçük Tuana Adanur (6), tedavi gördüğü Ankarada hızla iyileşiyor. Tuananın babası Selim Adanur, Kızım ve annesi Berline dönme hazırlığına başladı dedi. Tuananın Almanyada yaşadıklarının haberi, Hürriyet gazetesinde yayınlanınca önce Başbakan Yardımcısı Bekir Bozdağ, ardından Berlin Başkonsolosu Ahmet Başar Şen ve daha sonra da Berlin Sağlık Müsteşarı Emine Demirbüken Wegner devreye girdi. Başbakanlık Yurtdışı Türkler ve Akraba Topluluklar Başkanlığı, Tuananın Ankarada tedavi edilmesi için gerekli tüm masrafları üstlendi. Tuana, Hacettepe Üniversitesinde ameliyat edildi.  
KEMOTERAPİ YOK 
Kızının hızla iyileştiğini söyleyen Selim Adanur, şunları söyledi: Kızıma platin takıldı. Bacağından alınan kemik parçasında yapılan araştırma sonunda tümörün yayılmadığı ortaya çıktı. Bacağının kesilmesine gerek kalmadı. Bugün hastaneden gelecek bilgiye göre de Berline dönüş bileti alacağım. Büyük ihtimalle bu hafta içinde kızım ve annesi Berlinde olacak.  Tuanaya, Ankarada kemoterapi uygulanmadı. Bundan sonra da uygulanmayacak. Saçları bile çıkmaya başladı. Ayağına basabiliyor. Parmaklarını oynatabiliyor. Ben başta Hürriyet gazetesi, Sayın Bozdağ, Sayın Şen ve Sayın Demirbüken olmak üzere bize yardım eden herkese teşekkür ederim. Kızımın bacağını kurtardık. Bacağı kesilseydi ömrüm boyunca kendimi affedemezdim. Ailece çok mutluyuz. Kızım sağlıklı ve iki bacağıyla aramıza dönüyor. 
Mahkemeye vermişlerdi 
CHARİTE Hastanesi doktorları 21 gün hastanede alıkoydukları Tuananın bacağını kesmek için mahkemeye başvurmuş, 45 gün sonraya verilen duruşma tarihine de,  çok geç olur gerekçesiyle itiraz ederek 1 ay öne çekmişti. Doktorlar, çocuğun velayetini aileden almak için gençlik dairesini de devreye sokmuştu. Berlin Mahkemesi, Tuananın ikinci bir doktor tarafından muayene edilmesi isteğini yerinde bulup, küçük kızın evine dönebileceği yönünde karar verince, Tuana da kardeşlerinin yanına dönebilmişti.