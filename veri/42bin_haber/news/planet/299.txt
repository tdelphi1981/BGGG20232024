112 kişinin öldüğü yangında korkunç ihmal
112 kişinin öldüğü, kimilerinin camdan atlayarak hayatını kaybettiği yangında korkunç ihmal ortaya çıktı.
Kasım ayında Bangladeş'in başkenti Dakka'da, çok katlı bir konfeksiyon fabrikasında çıkan ve 100den fazla işçinin ölümüne neden olan yangında, merdivenden kaçmaya çalışan işçilerin iki yönetici tarafından önünün kesildiği ortaya çıktı.  
New York Times gazetesinin haberine göre bu kişiler, Yangın alarmını umursamayın, sadece test içindi, işinize dönün diye emredince işçiler mecburen binada kaldı. Yangın iyice yayıldığında ise birçoğu için kaçmak için çok geçti. Yangında 112 kişi hayatını kaybetti. 
Fabrikanın sahibi Delowar Hüseyin, Bangladeş basınına yaptığı açıklamada, fabrika müdürlerinin neden işçilerin farbrikadan ayrılmasına izin vermediklerini bilmediklerini söyledi. Hüseyin, merdiven boşluklarındaki kapıların kilitli olmadığını da sözlerine ekledi.  
Tazreen Fashions şirketi, Bangladeşte üretilen kıyafetlerin Avrupa ve ABDye ulaştırılması sürecindeki tedarik zincirinin ilk halkası. Habere göre fabrika güvenlik açısından donanımlı bir yer değildi, yangın önlemleri de yetersizdi. Fabrika binası hâlâ yapım aşamasındaydı ve yanıcı iplik ve kumaşlar da yasa dışı bir şekilde giriş katında elektrik jenatörlerinin yakınında depolanmıştı.   
Yetkililer yangının, fabrikanın zemin katında çıktığını bildirmişti. 
BAZILARI CAMDAN ATLADI 
İtfaiyeciler yangını söndürmek için saatlerce alevlerle mücadele ederken çok sayıda kadın işçi binanın üst katlarında mahsur kalmıştı. Bazı işçiler itfaiyeyi beklerken kendilerini üst katlardan aşağı atarak ölmüştü. 
Bangladeş giyim ihracatından yılda yaklaşık 20 milyar dolar gelir elde ederken, fabrika çalışanları ayda 45 dolarla (yaklaşık 80 TL) geçiniyordu.  
Bangladeşte uluslararası marka şirketler için giyim üreten yaklaşık 4 bin konfeksiyon fabrikası bulunuyor.  
  

 