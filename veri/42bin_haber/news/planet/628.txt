Türkiye'den "Suriye işleri" valisi
Türkiye'nin sayıları yüz binlerle ifade edilen Suriyeli mültecilerle ilgili işlemler için vali atadığı iddiaları doğrulandı.
Türkiyede bulunan Suriyeli mülteciler için koordinatör vali atandığı ortaya çıktı. 
Merkez Valisi Veysel Dalmaz, Türkiyede geçici olarak koruma altında bulunan Suriyelilerin işlemleriyle ilgili olarak yaklaşık iki ay önce Gaziantepte göreve başladı. Dalmaz, sayıları 200 bine ulaşan Suriyeli mültecilerin işlemleriyle ilgili olarak koordinasyon görevini yürütüyor.  
Dalmaz, Gaziantep ve Hatay gibi şehirlerde kurulan mülteci kamplarında yaşanan tüm sorunlarla ilgileniyor.  
Dalmaz, yeni mülteci kampı kurulması, Suriyelilerin kamplara yerleştirilmesi, barınma, beslenme ve sağlık gibi acil ihtiyaçlarıyla ilgileniyor. Dalmaz, ayrıca mültecilerin tüm sorunlarıyla ilgili Ankara ile iletişimi yürütüyor. 
Türkiye'nin Suriye için vali atadığı iddiaları ilk olarak Londrada yayımlanan Şark-ul Avsat gazetesi tarafından ortaya atılmıştı.