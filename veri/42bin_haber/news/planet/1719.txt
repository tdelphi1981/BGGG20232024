Kadına şiddete tüm dünya karşı
BM Kadının Statüsü Komisyonu, Kadınlara ve Kız Çocuklarına Yönelik Her Türlü Şiddetin Önlenmesi  gündemiyle New Yorkta toplandı.
İkinci gün konuşma yapan Bakan Fatma Şahin, yeni kanunlarla kadına şiddetle mücadelenin bir üst seviyeye taşındığını söyledi.  
Birleşmiş Milletler Kadının Statüsü Komisyonunun 57nci Oturumu, 4 Martta New Yorktaki BM Genel merkezinde başladı. BMye üye 156 ülke delegasyonu, 15 Marta kadar kadın sorunlarını tartışıp fikir alışverişinde bulunacak. BM Kadının Statüsü Komisyonunun önem verdiği konuların başında cinsiyet eşitliğinin sağlanması, kadının güçlendirilmesi ve bunlara ilişkin politikalar üretilmesi geliyor. Komisyonun bu yılki gündemi, Kadınlara ve Kız Çocuklarına Yönelik Her Türlü Şiddetin Önlenmesi ve Ortadan Kaldırılması.  Aile ve Sosyal Politikalar Bakanı Fatma Şahin de, toplantının ikinci gününde konuşma yaptı. 
PANİK BUTONU ÖRNEĞİ 
Sözlerine, Başbakan, grup toplantısında kadına şiddeti lanetledi. Bizim dinimizde kadına şiddete yer yok. 2011 Kasımında İstanbul Sözleşmesine ilk imzayı atan ülkeden gelmiş olmanın onurunu ve şerefini yaşıyorum diyerek başlayan Şahin, 6284 Sayılı Kadına Karşı Şiddetin Önlenmesine Dair Kanunun kadına şiddetle mücadeleyi bir üst seviyeye taşıdığını, emsal niteliğinde olduğunu söyledi. Şahin, hızlı ve etkin müdahalenin sağlandığını, güvenlik butonu uygulamasına başlandığını da anlattı. 
DÜNYAYA TANITILAN PROJE 
Türkiye Vodafone Vakfı da, BM toplantısında, Aile ve Sosyal Politikalar Bakanlığı ile Ulaştırma, Denizcilik ve Haberleşme Bakanlığı himayesinde, KAGİDER ve Türkiye Bilişim Vakfı işbirliğiyle yürüttüğü Teknolojide Kadın Hareketi projesiyle yer aldı. Vodafoneun, 2011de başladığı bu proje, Aile ve Sosyal Politikalar Bakanlığı tarafından BM komisyon toplantısına Türkiyeden en iyi özel sektör proje örneği olarak önerildi ve BMde yapılan panelle tüm dünyaya tanıtıldı.  
Kadının Teknolojiyle Güçlenmesi panelinde BM Vakfı CEOsu Cathy Calvin, Vodafone Türkiye İcra Kurulu Başkanı Serpil Timuray, Newsweek Dergisi Genel Yayın Yönetmeni Tina Brown, KAGİDER Başkanı Gülden Türktan, Vodafone Vakfı Direktörü Andrew Dunnett, ABD Dışişleri Bakanlığı Kadın Sorunları ve Teknoloji Başdanışmanı Anne Mei Chang ve Huffington Post kurucusu Arianna Huffington konuşma yaptı. Fatma Şahin bu panelde, "Dünyanın en büyük 10'uncu ekonomisi olma hedefimiz var. Bunun için en büyük gücümüz beşeri sermayemiz. Bizim ülkemizin altını yok, petrolü yok, doğal gazı yok. Bizim ülkemizin Serpil Timuray'ları var" diye konuştu.  
Özgürlük kadın için CEPTE DEĞİL 
Vodafone Türkiye İcra Kurulu Başkanı Serpil Timuray, New Yorkta şunları anlattı: Proje kapsamında saha araştırması yaptık. Türkiyede erkeklerdeki cep telefonu sahiplik oranı yüzde 91,1 ancak kadınlarda yüzde 70,2. Yani yaklaşık 7.5 milyon kadında cep telefonu yok. Son araştırmaya göre, sadece gelişmekte olan ülkelerde kadının cep telefonuna erişimi, erkeğe göre 300 milyon daha az.  
 
Yani kadın, bilgiye erişim için en önemli fırsatı hayatına alamıyor. Yine bu araştırmaya göre, kadınların yüzde 93ü cep telefonu sayesinde kendilerini daha güvende hissediyor, yüzde 85i kendilerini daha özgür ve bağımsız hissediyor, yüzde 41i ise cep telefonunun ekonomik ve mesleki olanaklarını arttırdığı görüşünde.