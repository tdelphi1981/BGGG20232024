Dr. Öz ABD'deki eşcinselleri kızdırdı
ABDde Oz Büyücüsü olarak tanınan ünlü doktor Mehmet Öz, ABDdeki eşcinsel örgütlerini kızdırdı. Özün geçtiğimiz günlerde yayınlanan programına düzeltici terapi tartışmasının iki tarafını birden davet etmesi tepkilere neden oldu.
Eşcinsel hakları savunucusu, Hakarete Karşı Gey ve Lezbiyen Birliği (GLAAD), Gey, Lezbiyen ve Heteroseksüel Eğitim Ağı (GLSEN), Lezbiyen ve Geylerin Ebeveynleri, Aileleri ve Arkadaşları (PFLAG) örgütleri ortak bir açıklama yayınlayarak, Dr. Oz Showda düzeltici terapinin konu edilmesini kınadı. 
GLAAD Başkanı Herndon Graddick, Bu konu her iki tarafın argümanları da eşit değerdeymiş gibi tartışılamaz derken tedavi terapisinin, modası geçmiş, fazlasıyla zararlı bir teknik olduğunu belirti. Graddick, bu tekniğin günümüz medyasında lobotomi ya da tıbbi cıva gibi değerlendirilmesi gerektiğini savundu. 
ÖZ BAŞTAN UYARDI
Graddick ve diğer aktivistlerin çöp bilim olarak adlandırdıkları düzeltici terapinin konu edildiği The Dr. Oz Show bölümünün başında Öz, seyircileri programdaki konuyu tartışmalı ya da can sıkıcı bulabilecekleri konusunda uyarıyor ancak bunun önemli bir tartışma olduğunu belirtti. Öz ayrıca, Biliyorum ki bazıları benim böyle bir program yapmamın ve bu meselelere bir konuşma zemini hazırlamamın sorumsuzluk olduğunu düşünüyor dedi. 
Program konukları arasında düzeltici terapiyi savunan Ulusal Homoseksüellik Araştırma ve Terapi Derneği gibi kurumların temsilcilerinin görüşlerine de yer verdi.  
TARTIŞMALI YASA
Programın yapımcıları Californiada kabul edilen ve 18 yaş altındaki çocuklara düzeltici terapi uygulanmasını yasaklayan bir yasa üzerine böyle bir konu seçtiklerini belirtti. Terapiyi savunanlar yasanın ifade özgürlüğüne aykırı olduğunu savunarak konuyu mahkemeye götürmüş ve yürütmeyi durdurma kararı çıkarttırmıştı. 
The Dr. Oz Show adına açıklama yapan bir sözcü programda amaçlarının düzeltici terapinin tıbbi açılarını ve bu uygulama çevresindeki tartışmaları değerlendirmek olduğunu belirterek, Bunun zor bir konu olduğunu biliyoruz. Ancak aynı zamanda bunun, karanlık köşeler yerine The Dr. Oz Show gibi bir platformun süzgecinden geçirilerek yapılmasından memnunuz dedi.