Son anketlerde kim önde?
ABD başkanlık seçimlerine bir gün kala yapılan kamuoyu yoklamalarına göre Başkan Barack Obama aradaki az farka rağmen yarışı önde götürüyor.
Pew Araştırma Merkezinin yayımladığı sonuçlara göre Obama, Romney karşısında yüzde 48e yüzde 45 oy oranıyla önde gidiyor.  
Pew Araştırma Merkezi, son kertede ise Obamanın Romney karşısında yüzde 50ye yüzde 47 oy oranıyla başkan seçileceğini öne sürüyor.   
Washington Post-ABC kamuoyu yoklamasına göre de benzer bir tablo var. Buna göre, Obama Romneyye karşı yüzde 49a yüzde 48'le önde görünüyor.  
ABDnin özellikle doğu kıyılarını vuran Sandy kasırgası ise Başkan Obamaya yaramış görünüyor. Kasırga öncesinde her iki adayın oyları yüzde 47de eşitlenmişti. Bir araştırmaya göre, seçmenlerin yüzde 69u, Obamanın kasırganın açtığı sorunların üstesinden iyi bir şekilde geldiğini düşünüyor.   
Pewin bir tahmini de seçimlere ilgi üzerine. Araştırma Merkezi oy kullanma oranının 2004 ve 2008e göre düşük olacağını, bunun da Romneyye yarayacağını tahmin ediyor. 
  Emre Kızılkaya'nın analizi 
Tebrikler Obama! Peki Romney neden kaybetti?  
ŞİMDİDEN 27 MİLYON KİŞİ OY KULLANDI
ABD'de yarın yapılacak seçimler için nefesler tutulurken, ülkedeki 27 milyondan fazla seçmen 6 Kasım'ı beklemeden oylarını kullandı. 
Hafta içine denk gelen seçimlerde iş yerlerinden izin alamama ihtimaline karşın, oylarını güvenceye almak isteyenler uzun kuruklar oluşturdu. 34 eyalet ile başkent Washington'da 27 milyondan fazla seçmen oylarını kullandı. Yarınki seçim gününe kadar, seçmenlerin yüzde 35'inin oylarını kullanmış olmaları bekleniyor.  
  ABD SEÇİMLERİ İÇİN MERKÜR NE DİYOR?  
ERKEN OYLAR OBAMAYA YARIYOR
Erken kullanılan oyların, seçimin neticesinde ciddi rol oynadığı özellikle 2008 yılındaki seçimlerde açıkça görülmüştü. Obama'nın o zamanki Cumhuriyetçi rakibi John McCain'e karşı elde ettiği zaferde, erken oy kullananların katkısı büyük olmuştu. 
Bu seçimde de erken oyların yine kendisine yarayacağını düşünen Obama, hemen her miting konuşması ve katıldığı programlarda, seçmenlere, oy kullanmak için 6 Kasım'ı beklememeleri yönünde ısrarlı çağrılarda bulunuyor. 
Başkan Obama'nın ısrarının en önemli nedeni, oylarını daha ziyade orta sınıf ve düşük gelirli çevrelerden alması ve bu çevrelerin de en uzun mesai saatlerine sahip ve iş yerlerinden izin almakta zorlanan kesimler olması. Bu nedenle Obama, erken oy yönteminin eyaletlerde uygulanmasıyla kendisine gelecek oyları artırmanın hesabını yapıyor. 
TAKİPÇİLERİ TWİTTERDA KAPIŞTI
ABDde seçmenler dün sosyal paylaşım sitesi Twitter aracılığıyla, "Neden Obama'ya Oy Vermiyorum"  (WhyImNotVotingForObama) ve "Neden Romney'e Oy Vermiyorum"  (WhyImNotVotingForRomney) anahtar kelimelerini kullanarak kime, niye oy vermeyeceklerini anlattı. 
DianaRae_FL isimli kullanıcı Obama'ya neden oy vermeyeceğini "Hayatım boyunca durmadan çalıştım ve kazandıklarımı dağıtmaya da hiç niyetim yok" diyerek açıklarken, EcheMadubuike isimli kullanıcı ise hiçbir erkeğin, kadınların bedenleriyle ne yapıp yapmayacağını söylemeye hakkı olmadığının altını çizerek, Romney'ye oy vermeyeceğini yazdı.