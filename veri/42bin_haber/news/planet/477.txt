Ahmedinejad: Zorla şeriat olmaz
İran Cumhurbaşkanı Mahmud Ahmedinejad, üniversite öğrencilerine yönelik şeriat baskılarını eleştirdi.
Pazar günü yaptığı bir konuşmada Ahmedinejad, Talimatname ve kararlarla bazı şeyleri dayatamazsınız, baskı zoruyla gerçekleşen bir tercihin bir değeri yoktur dedi. 
Ahmedinejad, Bazı üniversitelerde, kız öğrenciler çarşaf giymeye zorlanıyor, bunu zorla yapıyorlar. Bunu giymeseler daha iyi, çünkü böyle bir değeri olmuyor diye konuştu. 
  ŞARABIN EN İYİSİNİ İÇİYORLAR MUHTEŞEM YÜZYIL İZLİYORLAR  
Üniversiteye kabulde aranan kriterleri de eleştiren Ahmedinejad, bir öğrencinin tıraşlı olduğu için okula alınmadığını, bir kız öğrencinin yolda bir erkekle konuşurken görüldüğü ve başörtüsü kaymış olduğu için başvurusunun reddedildiğini söyledi. 
Görev süresi bu yıl içinde dolacak olan Mahmud Ahmedinejad, devlet memuru alımındaki mülakatlarda  yöneltilen soruları da eleştirdi. Ahmedinejad, İnsanlar alkol alıp almadıklarını ya da gayri meşru cinsel birlikteliklerinin olup olmadığını sorduk. Bu bir aşağılamadır ve dine aykırıdır yorumunda bulundu.