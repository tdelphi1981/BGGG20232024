Şimdi de banka reklamında yer aldı
Rus vatandaşlığına geçtiğini duyuran ünlü Fransız aktör Gerard Depardieu, şimdi de bir Rus bankasının reklamlarında yer aldı.
Gerard Depardieunün yer aldığı Sovetsky (Sovyet) isimli ufak bir Rus bankasının afişleri Saint-Petersburg sokaklarını süsledi.   
Yüksek vergi ödememek için Fransayı terk etme kararı alan Gerard Depardieuye Rusya Devlet Başkanı Vladimir Putin jet hızıyla pasaport çıkarmıştı. Depardieu, bunun üzerine Rus medyası için bir teşekkür mektubu kaleme almıştı. Fransız aktör mektubunda Kültürünüze, zekanıza hayranım. Ve Rusça öğreneceğim dedi. Depardieu mektubunu Yaşasın Rusya, teşekkürler diye bitirdi. 
Öte yandan Gerard Depardieu'nün, Rusya Devlet Başkanı Vladimir Putin ile görüşmek üzere Soçi kentine gittiği öğrenildi.   
ALAY KONUSU OLDU 
Putin bana pasaport gönderdi diyerek haberi duyuran Depardieunün, Rusya vatandaşlığını kabul etmesi Fransızları şoke etti, Rusyada ise alay konusu oldu. 
Hürriyet gazetesi Paris muhabiri Arzu Çakır Morin, 64 yaşındaki aktörün, emeklilik yıllarında Rusyaya taşınması halinde durumunun hiç de kolay olmayacağı yorumlarının da yapıldığını bildirmişti. Gazeteci ve blogger Anton Orekh, Moscow Echo radyosunun internet sitesinde Bir mağazada alışveriş arabalarını iterken rastlaşırız, bir poliklinikte kan verme kuyruğunda ya da sosyal güvenlik kurumunda diyerek aktörü tiye aldı.  
Ancak Depardieunün, Rusya büyük demokrasi, Vladimir Putini çok seviyorum gibi sözleri Fransızları üzdü, Rusları da şaşırttı. Nitekim Rus medyası ve sosyal medya, Depardieu yorumlarından geçilmiyor. Vladimir Sokolov isimli bir Facebook kullanıcısı, Demokrasimizden etkilenmiş- kafayı üşütmüş olmalı dedi.  
  
  
  
 