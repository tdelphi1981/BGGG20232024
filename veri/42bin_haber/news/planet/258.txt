Katalunya'da ayrılıkçılar kazandı ama...
İspanya'nın doğusundaki Katalunya özerk yönetiminde yapılan erken seçimlerde Katalanların bağımsızlıktan önce ekonomik krizle mücadele dedikleri görüldü.
Katalunya tarihindeki en yüksek katılımlı seçimlerden birinin gerçekleştiği 25 Kasım erken seçimleri sonucunda, iktidarda bulunan Yönelim ve Birlik (CIU) partisinin seçimlerden birinci parti olarak çıkması ancak büyük oy kaybına uğraması öne çıkan başlık oldu. 
135 milletvekilinin olduğu Katalan parlamentosunda 2010 yılındaki son seçimlerde 62 milletvekili bulunan CIU, 50 milletvekilinde kaldı.  
CIU'nun lideri ve Katalunya özerk yönetiminin başkanı Mas, Katalunya'nın ekonomik krizden en fazla etkilenen bölgelerden biri olmasında İspanyol devletini suçlamıştı. 
Katalonya ve İspanyol devleti arasındaki mali anlaşmayı değiştirmek  isteyen, Katalonya'nın daha az vergi ödemesi gerektiğini savunan Mas, bu taleple  İspanya Başbakanı Mariano Rajoy ile yıl içinde yaptığı tüm görüşmelerden eli boş dönmüştü. 
CIU'nun bu zamana kadarki politikasına aykırı bir şekilde bağımsızlığı öne çıkaraan ve Katalonya'nın ekonomik krizden çıkması için  bağımsızlıktan yana bir referandum yapma planı kuran Mas, iki yıl önceden Katalanları erken seçime götürme kararı almıştı. 
REFERANDUM HEDEFİ SÜRÜYOR
Mas, sonuçların açıklanmasının ardından yaptığı açıklamada, İstediğimiz mutlak çoğunluğun uzağında kaldık, bu açık. Durum kolay değil ama yine de bağımsızlıkla ilgili referandum hedefimizde ileriye gideceğiz dedi. 
Mas, Çok daha karışık bir duruma gelsek de, referandumu sonuçlandırmayı deneyeceğim ifadesini kullandı. 
Mas, Katalonya'nın bağımsızlığını isteyen ve seçimlerde milletvekilini 21'e çıkartan Katalonya Cumhuriyetçi Solu'na (ERC) isim vermeden seslenerek, Farklı şekillerde de olsa bazı aynı amaçta birleştiğimiz partiler mecliste yükseldi. Kendi devletimizi elde etmek için çoğunluğu sağlamlaştırmalı ve genişletmeliyiz çağrısında bulundu. 
"GÜLE GÜLE MAS"
Seçimlerin sonucunda birinci parti çıkmasına rağmen büyük oy kaybına uğrayan CIU'nun lideri Mas, ülke basınında manşetlere taşındı. 
Katalan gazeteleri Mas'a sert ceza başlığını atarken, İspanyol  gazeteleri arasında Güle güle Mas. İspanya, Katalanların hoşuna gidiyor manşetini atanlar oldu. 
Katalonya'nın en prestijli gazetelerinden La Vanguardia ise, Katalonya başkanı, istediği oyun çok uzağında kaldı. Mas, geleceğini zora soktu yorumunda bulundu.