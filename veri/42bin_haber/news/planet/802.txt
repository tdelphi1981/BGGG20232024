ABD'li komutan paçayı sıyırdı
Afganistan'daki NATO güçlerinin komutanı General John Allen, ABD'deki soruşturma neticesinde, hakkındaki yüz kızartıcı suçlamalardan aklandı.
ABD Savunma Bakanlığı müfettişi, adı CIA eski Başkanı David Petraeus'un istifa etmesine neden olan skandala da karışan Jill Kelley isimli kadına uygunsuz elektronik posta göndermekle suçlanan Allen hakkındaki iddiaların asılsız olduğu sonucuna varıldığını açıkladı. 
Afganistandaki NATO birliklerini komuta eden Allen, NATO Avrupa Müttefik Kuvvetleri Komutanlığı'na aday gösterilmiş ancak açılan soruşturma nedeniyle adaylığı askıya alınmıştı. Allenın adaylığının yeniden gündeme gelip gelmeyeceği henüz açıklık kazanmadı.