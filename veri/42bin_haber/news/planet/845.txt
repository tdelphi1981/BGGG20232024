İran, Suriye'ye desteğini yineledi
İran, Suriye'ye olası bir saldırının kendisine ve müttefiklerine yapılmış sayılacağını bildirdi.
Dini lider Ayetullah Ali Hameney'in, Uluslararası İlişkilerdeki Danışmanı Ali Ekber Velayeti, Mehr Haber Ajansı'na verdiği demeçte, Suriye'deki gelişmelere ilişkin açıklamalarda bulundu. 
Bölgedeki İslami uyanış sürecinin durdurulması için Suriye'nin hedef seçildiğini belirten Velayeti, Siyonistlere karşı mücadele edenlere muhalif olan bölgedeki gericiler ve Batılılar, Suriye'ye saldırarak aslında direniş hattının altın halkasına saldırıyorlar ifadesini kullandı. 
Suriye, lojistik destek vermeseydi Hizbullah '33 Gün' ve Hamas da '22 Gün' savaşında İsrail'e karşı zafer elde edemezdi diyen Velayeti, Suriye'nin bölgedeki direnişte çok önemli bir rol oynadığını kaydetti. 
İsrail'e karşı mücadelede Suriye'nin rolüne vurgu yapan Velayeti, Bu yüzdendir ki, Suriye'ye saldırı, İran'a ve müttefiklerine yapılmış sayılır dedi. 
Velayeti, bir süre önceki açıklamasında da Suriye'yi kırmızı çizgileri olarak tanımlamış, bu ülkeye olan açık desteğini yinelemişti.