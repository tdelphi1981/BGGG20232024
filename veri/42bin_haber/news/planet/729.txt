Tecavüzcü Türk, yargıç ABDli ve bu ceza az
ABDde, 5 yıl önce kız arkadaşına tecavüz eden Metin Rıza Gürelin hapis cezasını, Kurban istekli olmayabilir ama tecavüzcüsüne karşı yeterince savaşmamış diyerek 16 yıldan 6 yıla indiren yargıç Derek Guy Johnson, uyarı cezası aldı. Yargıcın koltuğu bırakması için kampanya başlatıldı.
METİN Rıza Gürel (48), 2004 yılında birlikte olmaya başladığı, iki yıl sonra aynı eve çıktığı ABDli kız arkadaşı Alicia V.ye, iddianameye göre, 2008de tecavüz etti. Korkunç olay, Gürelin dövdüğü, ölümle tehdit ettiği, ısıttığı tornavidayla yüzünü ve başka bir erkekle birlikte olmaması için vajinasını yakmakla korkuttuğu Alicia V.nin polise başvurmasıyla ortaya çıktı. Alicia V., oral sekse zorlandığını, tecavüzün ancak birbirlerini tanımayan 2 kişi arasında gerçekleşebileceğini düşündüğünden, tecavüze uğradığını ise korkunç olaydan 17 gün sonra söylediğini belirtti. 
TEKNİK TECAVÜZMÜŞ  
Davanın kadın savcısı Suzy M. Snyder, gözaltına alınan Gürel hakkında 16 yıl hapis cezası istedi. Davaya bakan ABDnin California Eyaleti Orange County Mahkemesi yargıcı Derek Guy Johnson ise, jürinin suçlu bulduğu Gürele alt sınırdan ceza verdi. Sadece 6 yıl hapis cezası veren yargıç, Vajinası parçalanmamış hiçbir kadına tecavüz edilmemiştir. Kurban istekli olmayabilir ama tecavüzcüsüne karşı yeterli savaş vermemiş. Ben jinokolog değilim, ama, eğer bir kadın seks istemiyorsa vücudu kapanır. Zorlama izi yok. Burada oral seks söz konusu. Bu teknik bir tecavüz. Gerçek tecavüzlere bir hakaret, onların değerini düşürüyor demiş, büyük tepki çekmişti. 
Bu sözler üzerine üzerine California Yargı Performansı Komisyonuna şikayet edilen yargıca, uyarı geldi. Yargıç komisyona sözlü özür dilemek zorunda kaldı. Aralarında WatchDog.net, MoveOn, Change.org gibi kuruluşlar ise yargıcın koltuğu bırakması için imza toplamaya başladı. Watchdog.net sitesinde toplanan imza sayısı 57 bini geçti. 
 