Özkan kaybetti Polat kazandı Merkel üzüldü
Almanyanın Aşağı Saksonya eyaletinde önceki gün yapılan eyalet parlamentosu seçimlerinde sandıktan sürpriz üstüne sürpriz çıktı.
Sosyal Demokrat Parti (SPD) ile Yeşiller bir sandalye farkla iktidar olmayı başardı. 2003 yılından beri Hür Demokrat Parti (FDP) ile ortaklık yapan Hıristiyan Demokrat Birlik Partisi (CDU) seçimlerden en güçlü parti olarak çıktığı halde iktidarı kaybetti. CDU Genel Başkanı ve Başbakan Angela Merkel, Eveleyip gevelemeye gerek yok, seçimleri kaybettik. Hepimiz çok üzgünüz dedi. 
YİNE TÜRK BAKAN MI 
Aşağı Saksonya Sosyal, Kadın, Aile, Sağlık ve Uyum Bakanı Aygül Özkan parlamentoya giremedi. Yeşillerden Filiz Polat ile Belit Onay, SPDden Mustafa Erkan milletvekili seçilmeyi başardı. Özkanın bakanlık koltuğuna Polat mı oturacak sorusu gündeme geldi. Eski başbakanlardan Gerhard Schröderin eşi Doris Schröder Köpf de (SPD) tüm seçim kampanyasına rağmen düş kırıklığına uğradı ve meclise giremedi.   
SPD-Yeşiller: 69 CDU-FDP: 68 
EYALET Seçim Kurulu tarafından açıklanan resmi verilere göre CDU yüzde 36, SPD yüzde 32.6, Yeşiller yüzde 13.7 ve FDP de yüzde 9.9 oranında oy aldı. Sol Parti toplam oyların ancak yüzde 3.1ini, Korsanlar ise yüzde 2.1ini alarak yüzde 5 barajını aşamadı. 137 sandalyeli eyalet parlamentosuna CDU 54, SPD 49, Yeşiller 20 ve FDP 14 milletvekili gönderdi. Böylece 69 milletvekili çıkaran SPD ile Yeşiller ittifakı, bir sandalye farkla CDU ve FDPyi geride bıraktı.