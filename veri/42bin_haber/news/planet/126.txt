Son iki günün en çok aranan kadını
Yasak ilişki yaşadığı CIA Başkanı David Petraeusun istifa etmesine neden olan Paula Broadwell, Google'da son iki günde en çok aranan kişi oldu.
Cumhuriyetçilerin müstakbel liderlerinden olarak görülen CIA Başkanı David Petraeus'un, evlilik dışı ilişkisi nedeniyle dün istifasını açıklamasının ardından, ilişki yaşadığı gazeteci-yazar Paula Broadwell, internette en çok merak edilen kadın oldu. 
Associated Press'in belirttiği iki kaynağa göre, cuma geç saatlerden bu yana, Broadwell hakkında 1 milyondan fazla arama yapıldı.  
PETRAEUS'UN BİYOGRAFİSİNİ YAZMIŞTI 
Halen evli bulunduğu eşinden iki çocuğu olan Broadwell, gazeteci Vernon Loeb ile birlikte Petraeusun biyografisini yazarak, geçen Şubat'ta All In: The Education of General David Petraeus (Rest: General David Petraeus'un Eğitimi) isimli biyografi kitabını yayımladı.  
Aynı zamanda eski bir subay olan Broadwell ile CIA Başkanı'nın ilişkisi, FBI'ın, ikilinin e-posta yazışmalarını incelemesi üzerine ortaya çıktı. 
  TACİZİ İZLERKEN KAHKAHALARLA GÜLÜYORDU  
İKİNCİ BİR KADINA TACİZ MESAJLARI 
ABD siyasetinin yükselen yıldızı, Kral David ya da Bay Disiplin lakaplı baş ajanın e-posta hesabına Broadwell'in de eriştiği iddiasını soruşturdu.  
The Times ve The Washington Post gazeteleri, FBI'ın, Broadwell'in Petraeus'un hesabından "ikinci bir kadına 'taciz' mesajları attığı" yönündeki şikayet üzerine harekete geçtiğini yazdı. 
Petraeus ve Broadwell arasındaki yazışmaları inceleyen FBI, bunların arasında müstehcen mesajlara da ulaştı.  
  BBCYİ SARSAN İSTİFA  
MASA ALTINDA SEKS 
Gazeteci Ronald Kesslere göre FBIın bulduğu e-posta mesajlarından birinde ikili, masa altında seksten bahsediyordu.  
Soruşturma sonucunda kimseye resmi bir suçlama yöneltilmese de Petraeus, 6 Kasım seçimlerinin hemen ardından istifasını verdi.  
38 yıllık evli olan iki çocuk babası David Petraeus'un Broadwell ile 2006 yılında Harvard Üniversitesinde düzenlenen bir akşam yemeğinde tanıştığı, Ağustos 2011'de ikili arasında duygusal bir ilişki başladığı söyleniyor.