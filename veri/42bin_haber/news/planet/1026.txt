İnsani ihtiyaç da var kaçak silah da
Gümrük ve Ticaret Bakanı Hayati Yazıcı, Türkiyeye insani ihtiyaçlar için gelenlerin yanı sıra Suriyeye gizlice silah sokmak isteyenlerin de olduğunu açıkladı.
GÜMRÜK ve Ticaret Bakanı Hayati Yazıcı, Suriye sınırındaki tüm geçişleri izlediklerini belirterek şunları söyledi: Bayağı sıkı güvenlik önlemleri aldık. Yüklüce silah, mühimmat yakalandı. Bunlar genellikle arabaların bagajlarında, gizli yerlerde götürülmeye çalışılan ürünler. Pompalı tüfekler bir nevi Türkiyede izne tabidir ama, kurusıkı tabancalar ufak bir atölye işlemleriyle normal tabanca haline dönüştürüldüğü bilgilerimiz de var. Demek ki bu yönde bir taraftan insani ihtiyaçları karşılamak için iyi niyetle gelirken, bir taraftan da gizli bir şekilde Suriyeye silah sokma eğiliminin olduğunu görüyoruz. Bölgenin hassasiyetini de göz önünde bulundurarak Nusaybinden Yayladağına kadar Suriyeye açılan gümrük kapılarımızda her durumun analizini yapıyoruz. Gerekli tedbirleri almaya çalışıyoruz.  
BİR AYDA 163 SİLAH YAKALANDI 
Suriyeye açılan dört sınır kapısında 2012 yılı boyunca toplam 27 adet silah yakalanırken, 2013de sadece bir ay içinde 163 adet hava tüfeği, av tüfeği ve kurusıkı tabanca ile binlerce mermi ve fişek ele geçirildi. Yakalanan uydu telefonu ve hücum yeleği de dikkat çekti.