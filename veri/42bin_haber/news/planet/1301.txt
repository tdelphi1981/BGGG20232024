İtalyan siyaseti Papayı yormuş
Papa 16. Benediktin 28 Şubatta görevini bırakacağını açıklamasının ardından onu yoran sürecin detayları ortaya çıkıyor. Washington Post, Vatikandaki İtalyan siyasetini ve reform karşıtlarının sonunda nasıl zafer kazandığını yazdı.
PAPA 16. Benediktin tarihi istifasında zihinsel ve fiziksel olarak Katolik alemine ruhani liderlik edecek gücü artık kendisinde bulamadığı belirtilmişti. 89 yaşındaki papanın yaşı ön plana çıkarılsa bile, Vatikanda yaşananların yarattığı yorgunluk da satır aralarında geçiyordu.
Washington Posta göre Vatikanda yolsuzluklara izin vermeyecek yeni denetim mekanizmaları ve temiz bir mali sistem yaratmak isteyen Papa, bu amaçla Başpiskopos Carlo Maria Viganoyu görevlendirdi. Ancak kısa süre sonra İtalyan gazetelerinde Vigano aleyhine karalayıcı yorumlar çıkmaya başladı. Vigano bunları Vatikanın başbakanı statüsündeki Kardinal Tarcisio Bertoneye iletti. Ama Bertone, karalama kampanyasını durdurmak yerine Viganonun reform çabalarını eleştirdi. Vigano ise Papaya mektup yazıp Bertonenin Vatikandaki yolsuzluk çarkına dahil olduğunu ima etti.  
SIRTA BANTLANAN BELGELER 
Ardından Papanın baş hizmetkârı Paolo Gabriele, İtalyan gazeteci Gianluigi Nuzzi ile her perşembe Vatikan dışında, tek bir plastik sandalyenin bulunduğu boş bir dairede gizlice buluşup Bertone aleyhine belgeleri sızdırmaya başladı. Hatta bir buluşmaya 13 sayfa belgeyi sırtına bantlayarak saklamış halde geldi. Belgeler örneğin bazı şirketlere, hak ettiğinden yüksek fiyatlara ihaleler verildiğini kanıtlıyordu. 
BÜYÜKELÇİ YAPILIP SÜRÜLDÜ 
Ancak VatiLeaks köstebeği evinde 82 koli belgeyle yakalandı. Papa, hapse mahkûm olan hizmetkârını affetti ama Bertone güç mücadelesini çoktan kazanmış, Papanın reform yetkilisi Viganoyu da ABD Büyükelçisi olarak sürgüne göndertmeyi başarmıştı bile. Olan, reform hareketini başlatan ama bitiremeyen Papanın itibarına ve sağlığına olmuştu. Bugün Vatikandaki kilit finansal kurumların başında (ve Viganonun koltuğunda) Bertoneye yakın isimler var.  
Reform istedi ama yönetemedi 
WASHINGTON Postun geniş yer ayırdığı ve sitesinde dün en çok okunan haber olan dosyaya göre Papanın yorulup pes etmesinin sebebi, Vatikan içindeki güç mücadelesini ve İtalyan siyasetini iyi yönetememesi.  Çok sayıda Vatikan yetkilisi ve yabancı hükümet temsilcisine dayanan habere göre Papa, karakteri buna uymamasına rağmen bir reformcu olarak tarihe geçmek istedi. Vatikanın mali süreçlerini şeffaflaştırmak istiyordu.  
Huzura çekildi 
PAPA dün Sen Piyer Meydanında toplanan 150 bin kişiye seslenirken Kilise tüm üyelerine ruhlarını tazeleme ve iç dünyasında ruhani bir mücadele verme çağrısı yapıyor, çünkü Şeytan bizi Tanrının yolundan saptırmak istiyor dedi. Kalabalık Seni özleyeceğiz ve Teşekkürler yazılı pankartlar açtı. Queresima (Perhiz) için inzivaya çekilen 16. Benedikt, 27 Şubatta son ayinine katılacak. Kardeşi Georg Ratzinger, Ağabeyimin daha fazla gücü yok. Yaşlılığında huzur istiyor dedi. 
Reha ERUS / ROMA