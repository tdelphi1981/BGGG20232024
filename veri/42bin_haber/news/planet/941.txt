O teknede neler oldu
John Didier adlı İngilizin geçen yıl sevgilisini öldürdükten sonra vücuduna ağırlık bağlayarak intihar ettiği ortaya çıktı. Cinayetin nedeni ise hâlâ sır.
İNGİLTEREDEKİ Bure nehrinde, 5 ay önce bir teknede meydana gelen cinayetle ilgili ayrıntılar, Norwichte görülen davada ortaya çıkmaya başladı. İngiltere Ulusal Sağlık Sistemi çalışanı John Didier (41), Norfolk bölgesindeki gezi için kiraladıkları teknede geçirdikleri ilk gece sevgilisi Annette Creeganı (49) boğarak öldürmüş, hemşire olan kadının çıplak cesedini nehre atmış. 
 
VÜCUDA AĞIRLIK BAĞLADI 
Didier, Annette Creeganın, cinayet sırasında uyuyan 13 yaşındaki kızına da annesinin kendisini terk ettiğini söylemiş. Küçük kızın ifadesine göre, ikili teknede altı gün daha geçirdikten sonra John Didier, 17.5 kiloluk iki vücut geliştirme ağırlığını ayaklarına, 15 kiloluk iki tanesini de el bileklerine bağladıktan sonra suya atlayarak intihar etti. 
Nehirde korku dolu 6 gün 
Annesi öldürülen 13 yaşındaki kız, nehirde sürüklenen teknede tek başına bulundu. Polise göre, John Didier, cinayeti bir hafta önceden planladı, ancak cinayet sesebi ve neden intihar ettiği hâlâ bilinmiyor.