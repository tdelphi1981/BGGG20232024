Olay filminin yapımcısına 1 yıl hapis
Müslüman dünyasında ölümlere neden olan protestoları tetikleyen İslam karşıtı film Müslümanların Masumiyeti'nin yapımcısı Nakoula Basseley Nakoula, şartlı tahliye koşullarını ihlâl etme suçundan bir yıl hapse mahkum edildi. Hapis cezasının filmin içeriğiyle ilgili olmadığı bildirildi.
55 yaşındaki Nakoula, 2010 yılında dolandırıcılık suçundan hüküm giymiş, 21 ay hapis cezası almıştı. Cezasının büyük bir bölümünü tamamladıktan sonra, sağlık sorunları nedeniyle şartlı tahliye edilmişti. 
Sahte isme düzenlenmiş ehliyet edinerek tahliye şartlarını yerine getirmediğini kabul eden Mısırlı Kıpti Nakoula'yı, Kaliforniya eyaletindeki mahkeme, bir kez daha mahkum etti. 
Nakoula'nın beş yıl boyunca yetkililerin onayı olmadan bilgisayar ve internet kullanması da yasaklanmıştı. 
Sahte isimler kullanma alışkanlığı olan adamın doğum belgesinde yazan isim Nakoula Basseley Nakoula ama mahkemede Mark Basseley Youssef ismiyle yargılanıyor. Nakoula'nın olay yaratan film için kullandığı isimse Sam Baciledi.
       
Yusuf, yapımcılığını üstlendiği İslamiyet ve Hz. Muhammed'e hakaret içeren 'Müslümanların Masumiyeti' filminin 14 dakikalık bölümünün video paylaşım sitesi Youtube'da yayınlanmasının ardından 28 Eylül'de tutuklanmıştı.