Hristofyas: Bana çamaşırcı çocuğu dediler
Kıbrıs Rum yönetimi lideri Dimitris Hristofyas, Şubat ayındaki seçimin ardından sona erecek beş yıllık iktidarını değerlendirdiği röportajında muhaliflerini şikayet etti.
Görev süresinin dolmasına kısa bir süre kala Rum Haravgi gazetesine konuşan Hristofyas, komünist olduğuna dikkat çekerek, görevi devrettikten sonra sıradan bir vatandaş olacağı ve toplumu ilgilendiren konularda siyasi faaliyetlere devam edeceğini söyledi. 
Muhalefeti eleştiren Hristofyas, Bana çamaşırcının çocuğu dediler. Büyük acı duydum. Fakir çocuğuyum ve bundan gurur duyuyorum. Sanki iktidar zengin ve köklü ailelerin hakkı diye konuştu. 
SON NEFESE KADAR
Bizler, ömür boyu çalışanlar, sıradan insanlar ve vatan için mücadele etmeyi öğrendik. Son nefesimize kadar yine böyle yapacağız. Bizim için mücadelesiz hayatın bir anlamı yoktur diyen Rum lider, sağ kesimdeki muhaliflerinin kendisine saldırarak devletin kurumlarına büyük zarar verdiğini savundu. Hristofyas, haksız ve sert eleştirilere maruz kalmaktan acı duyduğunu da vurgulayarak şöyle konuştu: 
Daha önce hiçbir başkan bu kadar saldırıya uğramadı. Bir demokrasi için, kurumlarının küçümsenmesinden daha kötü bir gelişme yoktur. Başardıkları tek şey başkanlık kurumunu küçültmek ve aşağılamak oldu. Bana karşı ideolojik kini olanlar, katil bile dedi. Solun Kıbrıs Cumhuriyeti Başkanlığına kendi liderini seçmesini asla hazmedemediler. Talihsiz çıktık çünkü bizim başkanlığımız döneminde kapitalizmin en kötü kriziyle karşılaştık. Bu krize hatalarımızdan dolayı değil, bankaların Yunanistanda yatırım yaptıkları tahviller nedeniyle düştük. 
TÜRKİYEYİ ELEŞTİRMEYİ UNUTMADI
Röportajında doğalgaz konusuna da değinen Hristofyas iktidara geldiği ilk günden bugüne doğalgaz araştırmaları konusunu öncelik olarak belirlediğini, Türkiyenin ortaya koyacağı tavrı bilmeleri nedeniyle çok dikkatli hareket ettiklerini ifade etti. Rum lider, sessiz bir şekilde doğu Akdenizi tek yanlı parsellediklerini, önce İsrail ardından da Amerikan Noble Energy şirketi ile anlaşarak Türkiyenin müdahalelerine rağmen doğalgaza ulaştıklarını anlattı. 
74TE YAPTIK YİNE YAPARIZ
Rum lider, halkına yılbaşı mesajında ise şunları söyledi: 
Ekonomik kriz 2013te çok daha sert hissedilecek. Özellikle fakir ve dar gelirliler için zor bir yıl olacak. Ancak 1974te de yıkılmamıza rağmen o tarihte ekonomik olarak ayağa kalkarak ilerledik. 1974te yaptığımızı yine yapabiliriz.