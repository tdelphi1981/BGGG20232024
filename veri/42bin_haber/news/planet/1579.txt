Kerry dosyası elinde ayrıldı
Bakan olmasının ardından çıktığı bölge turu kapsamında ilk kez Türkiye'ye gelen ABD Dışişleri Bakanı John Kerry, Ankara'dan ayrıldı. Ankaraya eli boş inen Kerrynin, başkentten ayrılırken ise elinde kalınca bir dosya vardı. ABD Dışişleri Bakanı'nın elindeki dosyada ne olduğu merak uyandırdı.
Kerry'yi taşıyan uçak, saat 11.40'ta Ankara Esenboğa Havalimanı'ndan havalandı. Kerry ve beraberindekileri uğurlayanlar aradında Türkiye'nin Washington Büyükelçisi Namık Tan ve ABD'nin Ankara Büyükelçisi Francis Ricciardone de vardı. 
İki günlük Türkiye ziyareti kapsamında, dün öncelikle ABD'nin Ankara Büyükelçiliği'ne düzenlenen saldırıda hayatını kaybeden güvenlik görevlisi Mustafa Akarsu için elçilik binasında düzenlenenen anma törenine katılan Kerry, Beyaz Saray adına Akarsu'nun ailesine çok az kişiye verilen Thomas Jefferson Star madalyasını takdim etti. 
Ardından Ankara Palas Devlet Konukevi'nde Dışişleri Bakanı Ahmet Davutoğlu ile başbaşa ve heyetlerarası görüşmelerde bulunan ve ortak basın toplantısı düzenleyen Kerry, Cumhurbaşkanı Abdullah Gül ve Başbakan Recep Tayyip Erdoğan tarafından da kabul edildi. 
Kerry ile Davutoğlu, dün akşam Dışişleri Bakanlığı Konutu'nda çalışma yemeğinde tekrar bir araya gelerek görüşmelerini sürdürdü. 
GÜNDEM SURİYE İDİ, İSRAİL DAMGA VURDU 
Kerry'nin Türkiye'deki temaslarındaki ana gündem maddesi Suriye idi. Ancak görüşmelere, Başbakan Erdoğan'ın siyonizm ile ilgili açıklamaları damga vurdu. Erdoğan'ın, geçtiğimiz günlerde İsrail ve BM tarafından eleştirilen sözleri Kerry'nin de tepkisine neden oldu. ABD Dışişleri Bakanı eleştirilerini Erdoğan ve Davutoğlu'na bizzat iletti. Başbakan Erdoğan Çarşamba günü Viyana'daki Medeniyetler İttifakı Forumu'nda yaptığı konuşmada, Tıpkı siyonizm gibi, tıpkı antisemitizm gibi, tıpkı faşizm gibi, İslamofobinin de bir insanlık suçu olarak görülmesi kaçınılmaz hal almıştır demişti. 
JOHN KERRY ANITKABİR'DE / FOTO GALERİ 
BİR SONRAKİ DURAK MISIR 
ABD Dışişleri Bakanı, bu sabah da Ankara'dan ayrılmadan önce Anıtkabir'i ziyaret etti. 
Avrupa ve Ortadoğu turu kapsamında Ankara'dan önce İngiltere, Almanya, Fransa ve İtalya'yı ziyaret eden Kerry'nin bundan sonraki durakları Mısır, Suudi Arabistan, Birleşik Arap Emirlikleri ve Katar olacak. 
  KERRY, ANITKABİR ÖZEL DEFTERİ'NE NE YAZDI?