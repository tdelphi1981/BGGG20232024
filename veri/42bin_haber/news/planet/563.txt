Yunanistan'da beş gazetecinin evi kundaklandı
Yunanistanda terör bu kez gazetecileri hedef aldı. Kimliği meçhul kişiler bugün sabaha karşı birkaç dakika arayla tanınmış beş gazetecinin kaldıkları apartmanların girişlerini kundakladı.
LPG tüpleri ve yanıcı madde kullanılarak Yorgo İkonomeas, Evangelia Baltaci, Andonis Liaros, Petros Karsiotis ve Hristos Konstasın farklı semtlerdeki evlerine düzenlenen saldırılarda büyük maddi hasar meydana geldi.
  
Polis, gazetecilere yönelik saldırıların kendilerini iktidar karşıtı olarak tanımlayan anarşistler tarafından gerçekleştirdiği ihtimali üzerinde duruyor.  
Hükümet Sözcüsü Simos Kedikoglu, saldırıları kınayarak faillerin ana muhalefetteki Radikal Sol Koalisyonun (SYRIZA) sırtını okşadığı anarşist çevreler olduğunu söyledi. Kedikoglu, Terör, demokrasinin hayati bölgelerinden olan medyayı hedef aldı dedi. 
Kaldıkları apartmanlara saldırılar gerçekleştirilen beş gazeteci de son günlerde ağırlıklı olarak polis ile anarşistler arasında yaşanan çatışmalarla ilgili haberler yapıyordu.