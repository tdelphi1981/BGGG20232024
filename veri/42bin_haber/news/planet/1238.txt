İsrailli fuhuş patronu iade edildi
Türkiye ve İsrail arasında Mavi Marmara baskınından bu yana devam eden gergin ilişkiye rağmen iki ülke İsrailli fuhuş patronunun iadesi konusunda anlaştı.
The Times of Israel internet sitesinin haberine göre Türkiye, geçtiğimiz hafta İsrail'in en büyük fuhuş patronu Guy Hassidin ülkesine iade talebini onayladı. KKTCde işlettiği striptiz kulübünü paravan olarak kullanan 35 yaşındaki Hassid, fuhuş ve insan ticareti suçundan iki yıl önce hapse girmişti. 
10 binden fazla kadını para karşılığı satmakla suçlanan Hassidin dünyanın en büyük fuhuş partonlarından biri olduğu biliniyor. 
Üç yıl boyunca KKTCde saklanan daha sonra İsrailin talebi üzerine yakalanarak hapse atılan Hassid, iade talebinin onaylanması üzerine Salı günü KKTCden İsraile gönerildi. Avukatlarının tahliye istemi reddedilen fuhuş patronu 10 günlük gözaltı süresi boyunca hapiste tutulacak. İsrail polisinden yapılan açıklamada Kadın ticareti yapan suçlular bu eylemi ülke sınırları dışında gerçekleştirmiş olsa dahi İsrailde haklarında dava açılabiliyor denildi. 
Hassidin eski ortağı Rami Saban geçen sene Mayıs ayında çıkarıldığı mahkeme tarafından 18 yıl cezaya çarptırılmıştı. Hassidin de benzer bir ceza alması bekleniyor.