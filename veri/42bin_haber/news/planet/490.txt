Balık konservesiyle 15 defa yeni yıl
Dünyada her ülke kendi saat kuşağına göre yeni 2013 yılını karşılamaya hazırlanırken, Uluslararası Uzay İstasyonu'ndaki altı kişilik personel bu yıl tam 15 defa yeni yılı kutlama imkanı elde edecek. Kozmonot ve astronotların en büyük şansızlığı ise yeni yılı şampanya yerine meyve ve balık konservesiyle kutlamaları olacak.
Rusya Uzay Kontrol Merkezi'nden yapılan açıklamaya göre UUİde görev yapan Rus kozmonotlar Oleg Novitskiy, Yevgeniy Tarelkin ve Roman Romamenko, ABDli astronotlar Kevin Ford ile Thomas Mashbern ve Kanadalı meslektaşları Chris Hadfield 2013 yılını ilk defa 31 Aralıkta TSİ 14:50de Yeni Zelanda üzerinden geçerken kutlayabilecek. Son 15inci yeni yıl kutlamasını ise 1 Ocak tarihinde TSİ 12:29da istasyon doğu Avustralya üzerindeyken geçerken kayda alınacak. 
Uzay insanlarının yeni yıl mönüsü ise sıradan günlere kıyasla daha zengin, ancak yer ölçülerine göre çok fakir kalmaya devam edecek. Mönüde en önemli değişiklik Progres uzay yük aracının istasyona getirdiği taze meyveler olacak. Ana yemek olarak ise balık konservesi çeşitleri var. 
İstasyonda bulunan Rus kozmonotlar yörüngede defalarca yeni yıla girme şansına rağmen, geleneklere bağlı kalarak, asıl kutlamayı Moskovada Kremlin Sarayı kulesindeki saat gece yarısını gösterdiğinde yapacaklarını belirtiyorlar. 
  UZAY İSTASYONUNDAN DÜNYA BÖYLE GÖRÜNÜYOR