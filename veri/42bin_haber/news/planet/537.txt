Bu kez dokuz yaşında
Pakistanlı bir kız çocuğu kaçırıldıktan ve toplu tecavüze uğradıktan sonra hastanede tedavi altına alındı. Durumu kritik olan dokuz yaşındaki kızın annesi tecavüzcülerin isimlerini polise verdi. Henüz bir tutuklamanın gerçekleşmediği korkunç olayda soruşturma devam ediyor.
Çarşamba günü gerçekleşen olaydan sonra Bahawalpur şehrinde bir hastanede tedavi altına alınan dokuz yaşındaki kızın şiddetli kan kaybı ve iç organlarının yara alması sebebiyle durumunun ağır olduğu bildirildi. 
İfadesinde "polise gidersem kızımı öldürmekle tehdit ettiler" diyen anne, kaçırma ve tecavüz olayını gerçekleştiren yedi kişiden beşinin ismini polislere verdi. Yetkililerden gelen açıklamada, zanlıların henüz yakalanamadığı fakat Hindistanın Alipur kentine kaçtıklarının bilindiği açıklandı. 
Polis, kızın ilk olarak üç kadın ve bir adam tarafından dövülerek Rahim Yar Khan şehrindeki evinin önünden kaçırıldığını, sonrasında başka bir yere götürülerek üç erkek tarafından tecavüze uğradığını açıkladı. Daha sonra küçük kız kaçırıdığı yere geri bırakıldığında annesi tarafından ağır yaralı halde bulunarak hastaneye kaldırılmış. 
Aralık ayında yine Pakistan'da yaşanan bir başka olayda altı yaşındaki Hintli bir kız çocuğu kaçırılıp toplu tecavüze uğramış ve bu olaydan sonra halk büyük tepki göstererek sokaklara dökülmüştü.