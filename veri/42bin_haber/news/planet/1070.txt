Sarai Sierranın fotoğrafları yok satıyor
Türkiye ziyareti sırasında öldürülen Sarai Sierranın ailesi, genç kadının çektiği fotoğrafları bir internet sitesi üzerinden satışa çıkardı. Sarai Sierranın erkek kardeşi David Jimenez, satışta kısa süre içinde genç kadının cenazesini karşılayacak kadar gelir elde edildiğini söyledi.
Sierranın ailesinden yapılan açıklamada, fotoğrafların satışının süreceği ve elde edilen gelirin genç kadının 9 ve 11 yaşlarındaki oğulları için harcanacağı belirtildi.
David Jimenez, fotoğrafların satışı için kurulan internet sitesinde, Sarainin fotoğraf tutkusu ve kültür, mimari ve manzaradaki güzellikleri yakalama sevgisi, İstanbula gitme nedeniydi diye yazdı. 
İŞTE SATIŞA ÇIKARILAN O FOTOĞRAFLAR 
  CİNAYETİN SIRRI
BU FOTOĞRAFLARDA MI?  
  STEVEN SIERRA: EŞİME TECAVÜZ MÜ EDİLDİ?  
  ANNESİ KONUŞTU  
Satılan fotoğraflar arasında İstanbuldan gün batımı manzaraları ve Sierranın yaşadığı New York şehrinden kareler var.http://instacanv.as/memyself_sarai adresli internet sitesi üzerinden 3.95 ile 79.95 dolara satılan fotoğraflar tercihe göre karta, kanvas üzerine, çerçeveli, ya da iPhone kılıfı olarak basılabiliyor. 
David Jimenez, daha sonra yazdığı mesajda da, Hey Instacanvas, hepinize Sarainin resimlerini satın alarak verdiğiniz destek için teşekkür ederiz. Küçük bir güncelleme: Sarainin cenazesi için tüm masraflar ödendi. Bu andan itibaren yapılacak satışlar onun cenazesine gitmeyecek. Bütün gelir çocukları için harcanacak derken herkese destekleri için teşekkür etti. 
Sarai Sierranın annesi Betzeida Jimenez ise dün ABD medyasını evinde kabul etti.  
Türk halkının gösterdiği duyarlılığın kendilerini çok mutlu ettiğini belirterek, Ellerinde Saraiın fotoğrafları ile dolaşan insanların görüntüleri ve Türk polisinin olağanüstü gayreti inanılmazdı diye konuştu.

 
ÜLKESİNE GÖNDERİLİYOR  

Sarai Sierra'nın iki gündür Beyoğlu'ndaki Üç Horan Ermeni Kilisesi'nin gasilhanesinde tutulan cenazesiyle ilgili bürokratik işlemler tamamlandı. Sarai'nin kurşun kaplı tabuta konulan cenazesi yarın ABD'ye gönderiliyor. 
Sarai Sierra'nın cenazesi Adli Tıp Kurumu'ndaki otopsi işlemlerinin ardından eşi Steven Sierra'ya teslim edilmişti. Steven Sierra ABD Büyükelçiliği kanalıyla özel bir cenaze hizmetleri şirketine, Sarai Sierra'nın ABD'ye gönderilmesi için yetki verdi. Sarai Sierra'nın cenazesi Beyoğlu'ndaki Üç Horan Ermeni Kilisesi'nin gasilhanesine kaldırıldı. Burada kıtalararası seyahat için kurşun kaplı özel bir tabuta konulan Sarai Sierra'nın cenazesi bürokratik işlemler için bekletildi. Sarai Sierra'ya İstanbul Cumhuriyet Başsavcılığı ve Adli Tıp Kurumu tarafından verilen defin müsadesi yeminli tercüman aracılığıyla İngilizce'ye çevrildi. Cenaze için gümrük işlemleri de tamamlandı. Sarai Sierra'nın cenazesi bugün saat 17.00'de Üç Horan Ermeni Kilisesi'nden alınarak  Atatürk Havalimanı'na götürülecek. Sarai Sierra'nın cenazesi yarın New York'a götürülecek.  Eyüp SERBEST/İSTANBUL