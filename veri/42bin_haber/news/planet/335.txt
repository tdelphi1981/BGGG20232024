Putin karşıtı eylemde 40 gözaltı
Rusya'nın başkenti Moskova'da gerçekleştirilen Devlet Başkanı Vladimir Putin karşıtı eylemde aralarında dört muhalif liderin de bulunduğu 40 kişi gözaltına alındı.
Rus iç istihbarat servisi FSB'nin merkezinin bulunduğu Lubyanka Meydanı'nda, sıfırın altında 15 derecede toplanan yaklaşık 2 bin kişi, geçtiğimiz yıl gerçekleşen ve Putin döneminin en büyük sokak protestoları olarak tarihe geçen gösterilerin yıldönümünde Rus lideri bir kez daha istifaya çağırdı.  
GÖSTERİLERDEN KARELER 
Rus polisi, gösteri yasağına rağmen toplanan protestoculardan 40'ını gözaltına aldı. Gözaltına alınan isimler arasında muhalif liderlerden Aleksey Navalni, İlya Yaşin, Ksenia Sobchak ve Sol Cephe lideri Sergey Udaltsov da bulunuyor.  
Putin'in eski danışmanlarından Anatoly Sobchak'ın kızı olan Ksenia Sobchak, polis aracından attığı tweet'te, "Çok tehlikeli bir suçluymuşum gibi duruyor" ifadesini kullandı ve bir de fotoğraf paylaştı. 
 Ksenia Sobchak'ın Twitter'dan paylaştığı fotoğraf