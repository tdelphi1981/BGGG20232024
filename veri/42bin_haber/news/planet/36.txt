Sandyye isyan eden halka ABD çözümü
ABDnin kuzeydoğusunu vuran Sandy Kasırgası geçti ama yarattığı yıkım halkta büyük öfke yaratıyor. Çünkü tam olarak giderilemeyen elektrik kesintileri ve benzin tedarikinin yanı sıra ulaşım hizmetlerindeki aksaklıklar kışı tüm soğuğuyla yaşamaya başlayan New York gibi büyük kentlerde hayatı oldukça zorlaştırıyor.
Vatandaşların sosyal medyada çıkan Sandy haberleriyle isyan noktasına gelmesi üzerine Amerikan Federal Acil Durum Yönetim Kurumu (FEMA) önceki gün dedikodu kontrol birimi kurdu.  
SANDYZEDELER KARINLARINI TÜRK SİMİDİYLE DOYURUYOR / FOTO GALERİ 
İsyanın en önemli nedeni, Facebook ve Twitter gibi sosyalleşme sitelerinde, bazı bölgelere yardım götürülürken bazı yerlerin yoksun bırakıldığı şeklindeki mesajlardı. Asılsız haberleri önlemek için FEMA Fema.gov/sandy adlı web sitesini işleme koydu.  
Sandy yüzünden hayalet kente dönen dünyanın en önemli iş merkezi Manhattanda elektrik kesintisi tamamen giderildi. Bölge eski ışıltısına kavuştu. Okulların hepsinin bugün açılması bekleniyor. Ekipler yarınki başkanlık seçimleri öncesi oy kullanma merkezlerini hazırlamak için yoğun bir şekilde çalışıyor.  
Ancak yedi eyalette hala 2.5 milyon kişi elektriksiz. Buna yakıt sıkıntısı da eklenince yüzbinlerce konutta soğuk tüm acımasızlığıyla yaşanıyor.  
Ülke genelinde ölü sayısı 109a ulaştı. New York ve New Jerseyde araçlara halen plaka numarasına göre yakıt ve trafiğe çıkış izni veriliyor. Sandynin tek olumlu etkisi ise New Yorkta suç oranlarının yüzde 35 düşmesi oldu. Başkan Barack Obamanın seçim öncesi çok yoğun şekilde New Yorktaki yetkilileri aradığı ve yardım talimatları yağdırdığı belirtiliyor. 
 
SANDYZEDELERE TÜRK SİMİDİ
PSEG isimli New Jersey Elektrik İdaresi, kasırgadan zarar gören Hoboken sakinleri için ücretsiz hizmet veren enerji merkezi oluşturdu. PSEGin şehir merkezine kurduğu çadırda bir Türk firması da felaketzedelere Türk simidi dağıttı.  
AAnın haberine göre telefon ve dizüstü bilgisayarlarını şarj etme ve internete bağlanma imkanına kavuşan kent sakinleri çadıra akın etti. Hoboken sakinlerine 24 saat hizmet veren çadırında, bir Türk firması da ürettiği simitleri ücretsiz dağıttı.  
Türk simidini beğenen Amerikalıların, ikincisini almak için sıraya girdiği görüldü. 
 