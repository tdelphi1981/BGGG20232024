Dokunulmazlık herkese ayrımsız uygulanmalı
Adalet Bakanı Sadullah Ergin, Brüksel temasları çerçevesinde, AB Komisyonunun genişlemeden sorumlu üyesi Stefan Füleyle görüştü.
Sadullah Ergin, görüşmenin ardından düzenlenen ortak basın toplantısında, önümüzdeki süreçte 4üncü yargı paketi, insan hakları eylem planı, ceza infaz kurumlarındaki koşulları iyileştirici düzenlemeler ve anadilde savunmanın da dahil olduğu yasama çalışmalarının gündemlerinde olacağını ifade etti.  
Genişleme Komiseri Füle de AB reformlarına verdiği güçlü destek nedeniyle Ergine teşekkür ederken, 4üncü yargı paketinin hayata geçirilmesinin önemini vurguladı. Fülenin basın ofisinden yapılan açıklamada ise dokunulmazlıkların kaldırılması ile ilgili ABnin tutumu şu ifadelerle yansıtıldı: AB Komisyonu, Kürt meselesinin ve güneydoğudaki bütün sorunların çözümünün sadece tüm demokratik güçlerin dışarda bırakılmaları yerine mümkün olduğunca geniş katkı yapmalarıyla yakalanabileceği konusundaki istikrarlı çizgisini hatırlatır. Milletvekili dokunulmazlığı konusu şu anda TBMM Anayasa Uzlaşma Komisyonunda görüşülüyor. Şüphesiz dokunulmazlıklar hepsine (her milletvekiline) ayrım yapılmaksızın uygulanmalıdır.