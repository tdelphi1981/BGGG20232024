Çin'de sarı ışık isyanı
Çinde iki kez sarı ışıkta geçen sürücünün ehliyetine el konulacak olması sürücüleri isyan ettirdi.
Dünyanın trafik kazalarına en çok kurban veren ülkesi Çinde sarı ışıkta geçmek kural ihlali sayıldı. Yeni uygulamaya giren düzenlemede, söz konusu ihlale kırmızı ışıkla aynı cezanın verilmesiyse kamuoyu gündemine oturdu. Sarı ışığın ikaz vazifesi gördüğünü belirten sürücüler, yeni düzenlemeyle sarının kızardığına işaret etti.   
1 Ocakta yürürlüğe giren düzenleme çerçevesinde sarıda duramadığı için 6 ceza puanı yiyenlerse, internette isyan bayrağını çekti. Aynı ihlali tekrarladıkları takdirde ehliyetlerini kaybedecek sürücüler, otoritelere tepki gösterdi. 
ŞİNHUA: NEWTON YASALARINA AYKIRI 
Devlet haber ajansı Şinhua da sürpriz isyancılar arasında yer aldı. Resmi çizgiden nadiren sapan Şinhua, söz konusu kuralı mantıksız olarak niteleyip topa tutarken, Newtonun hareket yasalarına aykırı yazdı.   
İsyankar sürücüler arasında devlet televizyonu CCTVnin sunucusu Ma Hongtao da yer aldı. Dur çizgisini geçmek üzereyken sarı ışığın yandığını söyleyen Ma, O an geçmek zorunda kaldım. Bu kuralı getiren yetkililer aynı durumda durabilecek mi? diyerek tepkisini dile getirdi.  
Trafik otoriteleriyse, kamuoyu tepkileri karşısında geri adım atmadı. Yeni düzenlemeyle birlikte trafik kazalarında belirgin azalış olduğunu kaydeden yetkililer, söz konusu kuralın yürürlüğüne devam edeceğini söyledi.  
Çinde otomobil sayısı 2011 yılında 200 milyonu aştı. Her yıl yollara 20 milyon yeni aracın çıktığı ülkede, trafik kazaları geçen yıl günde ortalama 169 can aldı.  