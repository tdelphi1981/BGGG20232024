AB üyeliği en geç 2018
Avrupa Birliği Bakanı Egemen Bağış, Türkiyenin üyelik tarihinin en geç 2018 olması gerektiğini belirterek, Türkiyenin 2023 tarihini bekleyeceğini zannedenler yanılıyorlar. Ben çok geç bulurum. Türkiye 2023te AB üyeliğini en az 5 seneden beri kutluyor olmalı dedi.
Bağış, Türkiyenin olası üyeliğinin, İngilterenin üyeliğine benzeyeceği görüşünü taşıdığını söyleyerek, Türkiye ile İngilterenin nüfus yapısı, sanayi yapısının birbirine benzediğini, uluslararası ittifaklar açısından da İngiltere ile Türkiyenin birbirine yakın olduğunu söyledi. Bağış, Onların da nüfusu, ekonomik gücü, sanayileri, NATO içindeki konumları bize yakın. OECD analizleri de 2050de İngiltereyi Avrupanın en büyük gücü, Türkiyeyi de en büyük ikinci gücü olarak gösteriyor dedi.  
2013 beklentileri 
Hürriyete konuşan Bağışın 2013 beklentileri, 2023 hedefleri ve önümüzdeki döneme yönelik görüşleri şöyle:  
Önümüzdeki dönemde fasıl açma beklentimiz var. Fransanın engellediği 5 faslın iki tanesi Türkiyenin rahat açabileceği fasıllar. Biri, Bölgesel politikalar, diğeri de mali politikalar faslı. Onun dışında 19uncu fasıl olan sosyal güvenlik ve istihdam var. Şu anda teknik sorun olmayan ama veto olmayan bir fasıl. Onunla ilgili geçen hafta karma istişare komiteden, bir çağrıda bulundum. İş dünyasına, işçi dünyasının, STKların bütün liderlerine hep beraber Brüksele gidelim dedim.  
Medya özgürlüğü eleştirilerine yanıt 
Bir de, AB Konseyi kararıyla kilitlenmiş 8 fasıl ve Kıbrıs Rum Kesiminin veto edeceğini söylediği 6 fasıl var. Şubat ayında Güney Kıbrısta seçimler var. Makul bir iktidar oluşursa, bu 6 faslın önündeki engellerin kalkması da söz konusu olabilir.  
Fasıl açılırsa ne ala, açılmazsa Avrupanın kaybı olur. Biz İrlanda dönem başkanlığında Türkiyenin AB sürecinin canlandırılmasının, Avrupanın çıkarları icabı olduğuna inanıyoruz.  
AB, yargı, medya özgürlüğü gibi konularda bizi eleştiriyor. O halde, temel haklar ve yargıyla ilgili 23 ve 24üncü fasılların müzakerelerini başlatsınlar. Onun kriterlerini önümüze koysunlar bakalım. Bu kriterlerin altında mıyız üstünde miyiz görelim.