Göğüsleriyle boğmaya çalıştı
Almanya'da sevgilisini göğüsleriyle boğarak öldürmeye çalışmakla suçlanan bir kadın, mahkeme önüne çıktı.
The Sun gazetesinin haberine göre, Unna kasabasında yaşanan olayda, 33 yaşındaki Karin Hoffer erkek arkadaşı Andreas Koller'le sevişirken, genç adamın başını zorla göğüslerine doğru götürdü. 
Savcıların iddiasına göre, Hoffer daha sonra ise kendisini kurtarmak isteyen Koller'in kafasını göğüslerine bastırdı. 
Hakim, Hoffer'in ağır yaralama suçlamasıyla yargılandığı davayı, Koller'in "psikolojik travma" yaşadığını öne süren savunma avukatlarının talebi üzerine erteledi.  
Koller, mahkemede verdiği ifadede, "Onu gerçekten tüm kalbimle sevdim. Mahkum olmasını istemiyorum. Tek isteğim bir psikiyatra giderek düzenli bir şekilde terapi görmesi" dedi.