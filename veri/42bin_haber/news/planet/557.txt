Helikopter otoyola düştü
Almanyanın Baden Württemberg Eyaletinin Schwaebisch-Hall yakınlarında dün bir helikopter otoyol üzerindeki bir köprüye düştü.
Olay saat 16.40 sıralarında A-6 otoyolu üzerinde bulunan 180 metre yüksekliğindeki Kochertal köprüsünde meydana geldi. 
Helikopter düşmeden önce yüksek gerilim hatlarına çarptı ve hemen sonra köprü üzerinde seyahat eden bir kamyonu sıyırıp otoyolun ortasında alev topuna döndü.  
Hurdaya dönen helikopterin pilotu kazada hayatını kaybederken, kamyon şoförü hafif yaralandı. Otobanda kazanın araştırmaları devam ediyor.  
Polis facianın daha da büyümemesini büyük bir şans diye yorumladı.
 
İŞTE O GÖRÜNTÜLER / WEB TV