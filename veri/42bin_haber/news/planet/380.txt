Manila'da çifte yangın: 8 ölü
Filipinler'in başkenti Manila'da Noel kutlamaları sırasında gecekondu bölgesinde çıkan iki ayrı yangında sekiz kişi hayatını kaybetti.
İtfaiye sorumlusu Rosendo Cabillan, yangınların, Noel kutlamaları sırasında ateşlenen havai fişekler yüzünden çıktığını açıkladı. 
İlk yangında, biri veteriner olmak üzere havai fişeklerin atıldığı binada mahsur kalan 7 kişinin öldüğü belirtildi. 
İkinci yangında bir kişinin öldüğü bildirilerken, bin 500'den fazla kişinin, barakaları yandığı için evsiz kaldığı belirlendi. 
Yangında iki itfaiyecinin de yaralandığı kaydedildi.