Azınlık dersi
Cumhurbaşkanı Gül, ziyaretinin son günü İsveç Parlamentosunda konuştu.Türk asıllı Süryani milletvekili Yılmaz Kerimo, Mardindeki Mor Gabriel Manastırının işgal altında olduğunu ve kiliselerin camiye çevrildiğini iddia etti, azınlık haklarını sordu. Gül, şunları söyledi:
SÜRYANİLER AZINLIK DEĞİL 
Türkiye Cumhuriyeti kurulurken Lozan Anlaşması ile kimlerin azınlık olacağı, kimlerin olmayacağı o zaman gönüllü olarak belirtilmiş. Süryani vatandaşlarımız azınlık statüsünde değiller. O zamanki anlaşmaya göre Türk toplumunun bir parçası herkes. Türkiyedeki kanunlar önünde herkesin eşit olduğunu biliyorsunuz. Herkes her mevkiye seçilebilir, herkes her işi yapabilir. Bu bakımdan hiçbir engel söz konusu değildir. Türkiyede çok köklü reformlar yapılmaktadır. O çok köklü reformlar, kendi halkımız, Türk halkı, kendi vatandaşlarımız hak ettiği için biz bu reformları sahiplenerek, Türkiyenin demokrasi, hukuk, insan hakları standartlarını sürekli yükseltiyoruz. Bunlar çok açık ve eskiden tabu olan, yasak bildiğimiz birçok şey bugün günümüzün bir parçasıdır. 
Mor Gabriel Kilisesi işgal altında dediniz. Biliyorsunuz bir ihtilaf var. O da çevresindeki bazı arazilerin kiliseyi mi ait, yoksa hazineye mi ait olduğuyla ilgili bir dava. Kilise açıktır. Kilisenin kapalı olduğunu söylerseniz yanlış bir imaj vermiş olursunuz.  
AB STRATEJİK YÖNELİMİMİZ 
Ilımlı Parti Milletvekili Hans Valmarkın Türkiyenin AB üyeliği yolunda İsveç olarak neler yapabileceklerini sorması üzerine Gül, şunları ifade etti: Kafkas, Orta Asya, Ortadoğu. Bütün enerji kaynakları Türkiye üzerinden Avrupa Birliğine gelecek ve Avrupanın enerji bağımlılığı malumdur. Bunu değişik yollarla güvence altına alacak bir kaynağız biz. Ama enerji faslını bile açamıyoruz AB ile. Bunlara mantıki bir izah getirmek de mümkün değildir.  
GÜL, İSVEÇ PARLAMENTOSU'NA HİTAP ETTİ/ (FOTO GALERİ) 
Parlamentoya konuştu 
KONUŞMASINDAN önce İsveç Parlamentosunda Cumhurbaşkanı Gülün sözlerini içeren broşürler dağıtıldı. Gül konuşurken, parlamento salonunda eşi Hayrünnisa Gülün yanı sıra AB Bakanı ve Başmüzakereci Egemen Bağış, heyetteki milletvekilleri, Süryani Ortodoks Cemaati Ruhani Lideri ve Patrik Vekili Metropolit Füliksinos Yusuf Çetin de bulundu. Bu sırada, 1915 olaylarına ilişkin Ermeni iddialarının tanınmasını isteyen bir grup, parlamento binasının karşısında protesto gösterisi yaptı.  
  GÜL, İSVEÇ PARLAMENTOSUNA HİTAP ETTİ 
  Pekinel kardeşlerden İsveç Kraliyet Ailesi'ne resital  
Öcalan kitap okuyup televizyon izliyor 
Gül, Yeşiller Partisi Milletvekili Walter Mutun, çözüm süreci ve terör örgütü lideri Abdullah Öcalanla ilgili sorusuna şu yanıtı verdi: Öcalan, mahkemelerde yargılanmıştır ve neticede mahkum edilmiştir. Onun da bir mahkum olarak hakları neyse onlar zaten kendisine verilmektedir. Kitap, gazete, televizyon bunları takip edebilmektedir. O mahkumiyetini çekmeye devam edecek ama diğer taraftan da bu sorunların bitmesi için de önemli bir sürecin içinden geçiyoruz. Tabii şu anda daha erken. Çevremizde birçok olağanüstü olaylar devam ediyor. Çeşitli kışkırtmalar, çeşitli tahrikler söz konusu olabilir. Eğer silahlar tamamen bırakılırsa ümit ederim ki, bu sıkıntılardan hep beraber kurtuluruz. 
Ölen polisin eşine çiçek 
Gül, İsveçte kendisini korumakla görevli iken kanala düşerek hayatını kaybeden polis memurunun ailesine taziye mesajı gönderdi. Gül polis memurunun eşi Helena Erikssona bir buket çiçekle birlikte gönderdiği mesajında Acınızı en yüksek duygularımla paylaşıyorum. Size ve geride kalan aile fertlerine ve yakınlarına metanet ve sabırlar diliyorum. Lütfen en derin başsağlığı dileklerimi kabul edin ifadesini kullandı. 
Başbakanın durumu iyi 
İsveçteki temaslarını, Upsala şehrine yaptığı ziyaret ile tamamlayan Gül, Stockholmden ayrılmadan önce basın mensuplarıyla kısa bir sohbet toplantısı yaparak temaslarını özetledi. Gül, Başbakan Tayyip Erdoğanın sağlık durumu ile ilgili olarak Kendisi ile haberleştik. Grip olduğunu öğrendim. Yoğun iş temposunda böyle şeyler olur. Ben de bazen hastalanabiliyorum dedi.