Merkel pazar günü Türkiyede
Almanya Başbakanı Angela Merkel, Türkiyeye yapacağı günübirlik ziyareti uzattı.
Almanya Başbakanı Angela Merkel, Türkiyeye yapacağı günübirlik ziyareti uzattı. Merkel, pazar günü NATO çerçevesinde Türkiyeye konuşlandırılan Patriotların başında bulunan Alman askerleri ziyaret etmek için önce Kahramanmaraşa gelecek. Alman askerleri ziyaretinin ardından Türkiyenin önemli turistik beldesi Ürgüp/Kapadokyayı gezecek olan Merkel, 25 Şubat Pazartesi günü Ankaradaki resmi temaslarının ardından ülkesine dönecek. 
GÜNDEM EKONOMİ
Merkel, Ankaraya yapacağı resmi ziyarette Cumhurbaşkanı Abdullah Gül ve Başbakan Tayyip Erdoğan ile bir araya gelecek. Merkele ziyaretinde kalabalık bir işadamları heyeti de eşlik edecek. Merkelin ziyareti sırasında ana gündem maddesini ekonomik işbirliği konuları oluşturacak. TÜSİAD ve Almanyadaki muadili BDInın toplantısı da bu yıl, ziyaret sırasında Ankarada yapılacak. Diplomatik kaynaklar, geçen yılki toplantıda çifte vergilendirme anlaşması yürürlüğe girdiği için bu yıl kapsamlı yeni bir anlaşmanın öngörülmediğini belirtti. 
SÜRECE DESTEK OLUN
Fransanın ardından, Merkelin de ziyareti sırasında Türkiyenin AB üyeliğine ilişkin olumlu mesajlar vermesi beklenirken, Merkel, vize kolaylığı sürecine ilişkin ise AB müzakereleri ile paralel yürümesi gereken bir süreç olduğunu vurgulayacak. Ankarada, Merkele, Müzakereler çok uzadı. Fransa fasılların önünü açmak için bir adım attı. Siz de sürece destek olun mesajı verilecek. 
TERÖRLE MÜCADELE
Alman diplomatik kaynaklar, ziyaret sırasında Türkiyenin terörle mücadele konusunun da gündeme geleceğini belirtti. Kaynaklar, Almanya, Türkiyenin terörle mücadelesinde her zaman yanındadır. Türkiye, şikayet etse de aslında terörle mücadelede iyi bir işbirliğimiz var değerlendirmesinde bulundu. Merkelin ziyareti sırasında ABD Büyükelçiliğine 3 hafta önce düzenlenen saldırının da bu kapsamda gündeme gelmesi bekleniyor. Türkiye, daha önce saldırıyı düzenleyen canlı bomba Ecevit Şanlının iadesini istemişti. 
AZINLIK LİDERİ İLE GÖRÜŞECEK
Merkelin gelişine sayılı günler kala programı henüz kesinlik kazanmadı ancak, Merkelin Ankarada Türkiyedeki azınlık liderleri ile de görüşmesi bekleniyor.
 
 