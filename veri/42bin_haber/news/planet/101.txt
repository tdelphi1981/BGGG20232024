'Bir günde 9 bin Suriyeli geldi'
Suriyede çatışmalar 20 aydır devam ederken savaştan kaçan Suriyeliler de Türkiye ve diğer komşu ülkelere sığınmaya devam ediyor. Birleşmiş Milletler (BM), son 24 saat içinde 9 bin Suriyelinin Türkiyeye sığındığını açıkladı.
BM Mülteciler Yüksek Komiseri Panos Moumtzis, Türkiye'ye giriş yapan 9 bin Suriyelinin dışında, aynı süre içinde 1,000 mültecinin Lübnan'a, 1,000'inin de Ürdün'e sığındığını belirtti. 
Adının açıklanmasını istemeyen bir Dışişleri Bakanlığı sözcüsü, AFP haber ajansına yaptığı açıklamada isyancılarla Esada bağlı askerler arasında yaşanan çatışmalardan kaçan 8 bin Suriyelinin dün gece Türkiyeye geldiğini söylemişti. Yetkili son akınla Türkiyedeki Suriyeli sığınmacı sayısının 120 bini geçtiğini ifade etmişti. 
AN BE AN KAÇIŞIN FOTOĞRAFLARI 
  SURİYEDEN BÜYÜK KAÇIŞ  
AFAD: TÜRKİYE'DE 112 BİN 883 SURİYELİ BULUNUYOR
Başbakanlık Afet ve Acil Durum Yönetimi Başkanlığından (AFAD) yapılan açıklamada ise Türkiye'de bugün itibarıyla 112 bin 883 Suriye vatandaşı bulunduğu bildirildi. 
SURİYE'DEN BÜYÜK KAÇIŞ / WEB TV

AFAD'dan yapılan yazılı açıklamada, Hatay'da beş, Şanlıurfa'da iki, Gaziantep'te üç, Kahramanmaraş, Osmaniye ve Adıyaman'da birer olmak üzere 13 çadır kentle Kilis'te 12 bin kişilik konteyner kent kurulduğu hatırlatıldı. 
Bugüne kadar Türkiye'ye gelen ve bir kısmı geri dönen 155 binden fazla Suriyelinin her türlü insani yardım ihtiyacının karşılandığı belirtilen açıklamada, AFAD koordinasyonunda ilgili kurum ve kuruluşlarca çadır kentler ve konteyner kentte barınma, yiyecek, sağlık, güvenlik, sosyal aktivite, eğitim, ibadet, haberleşme, bankacılık ve diğer hizmetlerin verildiği ifade edildi. 
SUBAYLAR TÜRKİYE'YE SIĞINDI
Suriye'den Türkiye'ye en son sığınanlar arasında ordusu mensubu iki general, 11 albay, iki yarbay, iki binbaşı, dört yüzbaşı, beş üsteğmen ile asker ve asker ailesi 71 kişi olduğu da bildirildi.  ŞİDDETLİ ÇATIŞMALAR GECE DE DEVAM ETTİ 
 