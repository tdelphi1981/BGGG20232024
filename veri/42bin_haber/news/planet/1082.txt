Çarptığı arılar öldürdü
BREZİLYAnın Rosario do Sul kentinde otomobiliyle arı kovanlarına çarpan bir kadın, 500 kez sokulunca öldü.
23 yaşındaki Mariana Lucherin aracı, şiddetli fırtına nedeniyle yoldan çıkarak yol kenarındaki arı kovanlarının arasına daldı. Çevreye saçılan arılar büyük hasar gören araçtaki kadına saldırdı. Görgü tanıklarının ifadesine göre Lucher aracından çıkarak kaçmaya çalıştı ancak fazla uzaklaşamadan hayatını kaybetti.