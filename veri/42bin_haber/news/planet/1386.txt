Özgür Suriye Ordusu: Hizbullah'ı vururuz
Özgür Suriye Ordusu (ÖSO) dün yaptığı açıklamada, Lübnanda bulunan Hizbullah militanlarını sınır ötesine ateş açmakla suçlayarak karşılık verme tehdidinde bulundu. ÖSO, Hizbullah'a saldırıları durdurması için "48 saat mühlet" verdi.
ÖSO Genelkurmay Başkanı General Selim İdris, AFPye telefonla yaptığı açıklamada, Geçtiğimiz hafta Hizbullah Lübnan topraklarından Kuseyr çevresindeki köylere bombardımanlar düzenledi. Bunu kabul edemeyiz derken Hizbullaha saldırıların durdurulması için 48 saat mühlet verdiklerini söyledi. 
Suriyede iki yıldır devam eden çatışmalar Lübnanı ikiye bölmüş durumda. Sünnilerin liderliğindeki 14 Mart hareketi Suriyeli isyancıları desteklerken, Şii Hizbullah ve müttefikleri Beşar Esad rejimini destekliyor. 
'KARŞILIK VERMEKLE KALMAYIZ...'
İdris, AFPye yaptığı açıklamada, Hizbullah uzun süredir Beşar Esad güçlerinin yanında savaşmaları için Suriyeye savaşçılar gönderiyordu, biz de onları topraklarımızdan çıkardık. Ancak Hizbullahın Suriye topraklarına ve Özgür Suriye Ordusuna ait tesislere bombalı saldırılar düzenlemek için Lübnanın egemenliğini sömürmesine izin vermeyiz dedi. 
Hizbullahı özellikle Humus yakınlarındaki Kuseyr kasabası çevresindeki köyleri bombalamakla suçlayan ÖSO komutanı, Ültimatom sona erer ermez ateşin kaynağına yanıt vermeye başlayacağız dedi.  
İdris, Kuseyr bölgesindeki militanların ateşe ateşle karşılık vermesinin yanı sıra ÖSOnun diğer bölgelerdeki uzun menzilli silah sahibi savaşçıları da harekete geçireceğini belirtti. 
ARTIK HAVA KUVVETLERİ DE VAR
Önceki gün Suudi gazetesi El Şark el Avsat Özgür Suriye Ordusunun artık bir hava gücü olduğunu bildirmişti.  
General Pilot Muhammed Yahya Beytar komutasındaki 10 uçak ve pilotlarından oluşan birliğin, Özgür Suriye Ordusunun her türlü operasyon talebini yerine getirmeye hazır olduğu belirtilmişti.