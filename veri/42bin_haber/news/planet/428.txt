Esadın kurmayları ikiye bölündü
Suriye lideri Esadın kurmaylarının ikiye ayrıldığı öne sürülüyor. Esad sadece savaş yanlısı isimleri yanında tutuyor. Cumhurbaşkanı Yardımcısı El Şara liderliğindeki ikinci grup ise stratejik kararlardan uzak tutuluyor.
SURİYE Devlet Başkanı Beşar Esad, artık ülkeyi, mevki ve durumlarına bakmaksızın kendi görüşlerine en yakın isimlerle beraber yönetiyor. Batı medyasında çıkan son haberlere göre, Esad yönetimindeki önde gelen bazı isimler, savaş değil müzakere yanlısı tutum takınmaya başladı. Bir başka grup ise, Beşar Esadın babası Hafız Esadın bakış açısına yakın ve şu sıralar oğul Esadın yanından hiç ayrılmıyorlar. 
ESKİ ÇAMLAR BARDAK OLDU 
Devlet içindeki muhaliflerin başını, geçtiğimiz haftalarda bir açıklama yapıp, Masaya oturalım mesajı veren Cumhurbaşkanı Yardımcısı Faruk El-Şaranın çektiği biliniyor. El-Şara artık, mevcut rejimin kritik kararları alınırken görüşü önemsenen bir isim olmaktan çıktı. AFPnin haberine göre El-Şaraya yakın isimler de aynı muameleye maruz kalmaya başladı. Yakın zamana kadar Esadın en yakın danışmanlarından biri olarak gösterilen Alevi kökenli Buteyna Şaban (59), artık gözden düşmüş durumda. Şaban, Esadla çok nadiren görüşebiliyor. Şam yönetimince notu düşürülen bir başka kadınsa, 1976-2000 yılları arasında kültür bakanlığı görevini yürüten Neceh el-Attar (79). El-Attar da geçtiğimiz yıllarda, önce bakanlık sonra da Esada danışmanlık yapan Buteyna Şabanın yardımcısıydı. 
AKRABALAR, EŞ, DOST 
Beşar Esada en yakın, savaş yanlısı şahin kanadın başındaysa, erkek kardeşi Mahir (44) var. Bir süre önce çatışmada bir bacağını kaybettiği düşünülen Mahir Esadın, buna rağmen, elit kuvvetlerden oluşan Dördüncü Orduyu yönetmeyi sürdürdüğü ifade ediliyor. Beşar Esadın tanınmış iş insanı amcası Muhammed Mahluf (80), kuzeni Rami Mahluf (43) ve Şam Emniyet Müdürü Hazım Mahluf (41) da Şamda alınan kritik kararlarda parmağı olan isimler. Bir analistin verdiği bilgiye göre bu isimlerin tamamının, Esada bir şekilde borcu var. Bu grup, devlet içindeki müzakere yanlısı ekibi korkaklıkla suçluyor ve Cumhurbaşkanını, bu savaşın er ya da geç kazanılacağına ikna ediyor. Esadın her sözünü dinlediği bir diğer isimse, karısı Esma. 
YA YALANCI YA DA SÖZÜNÜ TUTMAZ 
Esadın bir arkadaşı, New York Timesa verdiği demeçte, İsyancılardan; sanki köpeklerden, teröristlerden, İslamcılardan, Vahabilerden söz açarmış gibi bahsediyorlar. Esad sadece zaferi düşünüyor diye konuştu. Türk Dışişleri Bakanlığı, isyancılarla hükümet arasında arabuluculuk yapmış, Bakan Davutoğlu Şama giderek Esadla bile görüşmüştü. Ankaralı bir diplomat, işte o dönemki temaslara ilişkin olarak değerlendirmesinde, O (Esad) ya profesyonel bir yalancı ya da sözlerini tutamayan biri dedi. 
Moskovada çözüm arayışları 
BUGÜNE dek yaklaşık 45 bin kişinin öldüğü Suriye isyanına Moskovada çözüm aranacak. Geçtiğimiz günlerde Şama giden ve Suriye Devlet Başkanı Beşar Esad ile görüşen Birleşmiş Milletler (BM) Suriye Özel Temcilcisi Lehtar İbrahimi, haftasonunda soluğu Moskovada alacak. İbrahimi Rusyada, bu ülkenin üst düzey yöneticileriyle biraraya gelecek. İbrahimiden önce Moskovanın yolunu tutan bir başka isimse, Beşar Esadın görevlendirdiği Suriye Dışişleri Bakan Yardımcısı Faysal Mikdat oldu. Mikdatın Rus yetkililerden, İbrahimi-Esad görüşmesinin ayrıntılarına ilişkin tavsiyeler alması bekleniyor.  
Komutan Türkiye sınırına kaçtı 
ŞAM rejiminden firar eden isimlere bir yenisi daha eklendi. Ordu Jandarma Komutanı Cesim El-Şelal, başkentten kaçtığını duyurdu, Esad ve çevresini topa tuttu. Türkiye sınırına yakın bir yerlerde kaydedildiği düşünülen videoyla mesajını veren El-Şelal, Ordudan firarımı deklare ediyorum. Ordu, esas görevi olan ulusu korumaktan saptı, ölüm ve yıkım çetesine dönüştü dedi. El-Şelal, devletin üst kademelerinde olup da firar etmek isteyen başkalarının da bulunduğunu söyledi.