Rusya'dan silah açıklaması
Moskovadan Devlet Başkanı Beşar Esadı desteklediğimiz için değil, Sovyet dönemindeki taahhütlerimiz nedeniyle Suriyeye silah sağlıyoruz açıklaması geldi.
Rusya Dışişleri Bakanı Sergey Lavrov, Mısırda devletin sahip olduğu El Ahram gazetesinde bugün yayımlanan röportajında, Sovyet döneminden kalma anlaşma çerçevesinde Şama silah yolladıklarını ve uluslararası hukuku ihlâl etmediklerini öne sürdü.  
Rusya, geçtiğimiz yıl Suriye hükümetine 1 milyar dolar değerinde silah satmış ve Birleşmiş Milletlerin Suriyeye yönelik bir silah ambargosuna karşı çıkacağını açıklamıştı. 
Suriyenin iç savaşında hiçbir tarafı tutmuyoruz diyen Lavrov, Rusya-Suriye askeri anlaşmasının, Beşar Esadı desteklemeyi değil, dış güçlere karşı ülkenin savunma kapasitesini yükseltmeyi amaçladığını söyledi. 
DIŞ GÜÇLERİ SUÇLADI 
Lavrov, yabancı güçleri uluslararası hukuku çiğneyerek muhaliflere silah sağlamakla suçladı. Dışişleri Bakanı bu silahların El Kaidenin eline geçebileceğini de söyledi.  
Batılı güçler muhaliflere sadece telsiz, uydu araçları ile seyyar elektrik jeneratörleri gibi haberleşme araçları ve insani yardım temin ettiklerini savunuyorlar. Beşar Esada  açıkça görevini bırakma çağrısı yapmaktan çekinmeyen Katar yönetimi de muhaliflere silah gönderdikleri iddialarını reddetmiş, sadece insani yardım ve haberleşme aracı sağladıklarını savunmuştu.  
SON AŞAMADAYIZ 
Lavrov raportajda, Suriyeye asıl silahları sağlayan Sovyetler Birliğiydi ve şu anda temel olarak hava savunma sistemlerini içeren taahhütlerimizi yerine getirmenin son aşamasındayız ifadelerini kullandı.  
Rus bir yetkili, Temmuz ayında, Suriyedeki çatışmalar çözüme kavuşmadan ülkeye savaş uçakları satmayacaklarını belirtmişti.  
BM Güvenlik Konseyi daimi üyelerinden Rusya ve Çin, Suriyedeki çatışmalar nedeniyle Beşar Esadı kınayan üç kararnameyi veto etmişti.  
BM ve Arap Birliği Suriye Özel Temsilcisi Lakhdar İbrahimi ile dün Mısırın başkenti Kahirede bir araya gelen Lavrov, tarafların müzakereler için masaya oturması gerektiğini söyledi. 
 
Suriyedeki Esad rejimi ve silahlı muhalifler arasında bir buçuk yıldır devam eden çatışmalarda 32 bin kişinin hayatını kaybettiği kaydediliyor. 
  
  

 