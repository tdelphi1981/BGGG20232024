Malala'yı Nobel teselli eder mi?
Malala'nın Nobel Barış Ödülü'ne aday gösterilmesi için imza kampanyası başlatıldı.
On binlerce İngiliz, İngiltere Hükümetine Pakistanlı Malalanın Nobel Barış Ödülüne aday gösterilmesi için çağrıda bulundu.  
15 yaşındaki Malala Yusufzai, kız çocuklarının okula gidebilmesi için yaptığı çalışmalar nedeniyle Talibanın saldırısına uğramıştı. Başından vurulan küçük kızın, İngilterenin Birmingham şehrindeki tedavisi devam ediyor.   
Uluslararası toplumdan büyük tepki toplayan saldırı, Malalayı Talibanın kadın haklarına karşı yürüttüğü kampanyalara karşı duruşun simgesi haline getirmişti.  
Kampanyayı başlatan Pakistan kökenli İngiliz Shahida Choudhary, İngiltere Başbakanı David Camerona Malalanın Nobel Barış Ödülüne aday gösterilmesi çağrısında bulundu. 
Choudhary, uluslararası kampanyalar düzenleyen www.change.org internet sitesinde yayımlanan açıklamasında Malala sadece genç bir kadını değil, cinsiyetleri nedeniyle eğitimden mahrum kalan tüm kadınları temsil ediyor dedi.  
İmza kampanyasına 30 binden fazla kişinin katıldığı öğrenildi. Benzer kampanyalar Fransa, Kanada ve İspanyada da başlatılmış durumda.  
Nobel Komitesinin kurallarına göre, sadece bakan ve milletvekilleri gibi ülkelerin önde gelen kişileri ödüle aday gösterebiliyor.  
Malalanın sağlık durumu iyiye gidiyor. Bugün yayımlanan fotoğraflarında Malala, ayıcığına sarılmış bir halde kitap okurken görülüyor.  
 