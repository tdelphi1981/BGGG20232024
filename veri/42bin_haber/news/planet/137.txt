Belçikalı yargıç kesiği yutmadı
Brükselde 9 aylık hamile eşini öldürmekten yargılanan Kadir Kır, 21 yıl hapis cezasına çarptırıldı.
Kendisi de boğazı kesik halde bulunan Kadir Kır, Zahide Kırı, eski eşinin tuttuğu 3 kişinin öldürdüğünü söylese de, Belçikalı sorgu yargıcı, Ne üç kişiden iz var ne de evde kargaşa diyerek ceza istedi. 
BELÇİKAda 14 Ekimdeki yerel seçimlerde bakanlıktan istifa edip Brüksel Saint Josse Belediye Başkanı seçilen Emir Kırın yeğeni Kadir Kır (35), 9 aylık hamile eşi Zahide Kırı (34) öldürdüğü gerekçesiyle 21 yıl hapis cezasına çarptırıldı. Cinayetin işlendiği evde kendisi de boğazı kesik halde yaralı olarak bulunan Kadir Kır, cinayeti Zahide Kırın eski eşinin tuttuğu 3 kişi tarafından işlendiğini iddia etmişti.

SUÇU KASTEN CİNAYET

Zahide ve Kadir Kır, Brüksel, Neder-Over Heembekteki bir apartmanın 3üncü katında oturuyordu. Kadir Kır 30 Mayıs 2009da ağabeyi Ali İhsan Kırı arayıp, Yetiş ölüyoruz dedikten sonra telefonu kapattı. Ali İhsan Kır eve gittiğinde 9 aylık hamile yengesi Zahide Kır ve kardeşi Kadir Kırı boğazları kesilmiş halde kanlar içinde buldu. Polisler eve geldiğinde Zahide Kır ve karnındaki bebeği hayatını kaybetmişti. Kadir Kır hastaneye kaldırıldı. Kadir Kır, Zahide Kırın ilk eşinin gönderdiği 3 kişinin eve girerek kendilerine saldırdığını söyledi. Brüksel Sorgu Yargıcı Michel Clais, Kadir´in saldırıyı gerçekleştirdiğini söylediği 3 kişiyle ilgili hiçbir ize rastlanmadı. Üstelik evde bir kargaşa da yok dedi. Polisin araştırmasında ipuçları Kadir Kır´ı gösterdi. Eşini öldürdüğü gerekçesiyle yargılanan Kadir Kır dava sürecinde, ilk ifadesini tekrarladı. Dava önceki gün karara bağlandı. Jüri Kadir Kıra eşini kasten öldürdüğü gerekçesiyle 21 yıl hapis cezası verilmesine hükmetti.   
SAKİN VE SOĞUKKANLI 
ZAHİDE Kırın ailesinin avukatı Sevda Karşıyaka, davayla ilgili şunları söyledi: Kır çifti 31 Ekim 2007de evlendiler. Kadir Kır cinayetten 10 ay önce eşinin yanına geldi. Evlilikleri süresince Zahide Kır eşinden şiddet gördü. Kadir Kırın duruşmalarda kaybettiği eşine ve çocuğuna karşı gösterdiği hiçbir duygu belirtisi olmadı. Çok sakin ve soğukkanlı görünüyordu.  
 