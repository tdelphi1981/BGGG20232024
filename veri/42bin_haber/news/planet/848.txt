Paristeki kurşunlar Türk-Kürt barışına sıkıldı
Fransız Sosyalist Senatör Jeanny Lorgeaux, Pariste PKKlı üç kadının öldürülmesi için sıkılan kurşunların Türk-Kürt barışına sıkıldığını söyledi.
PKK'nın kurucularından Sakine Cansız, Kürdistan Ulusal Kongresi Paris Temsilcisi Fidan Doğan ve Leyla Söylemez'in Pariste öldürülmesini değerlendirmek üzere Hürriyeti Fransa Senatosunda kabul eden Senatör Lorgeaux, Ben Mitterrand döneminden bu yana Türkiyeyi yakından izliyorum. Bu suikastın siyasi bir cinayet olduğunu düşünüyorum dedi. 
Türkiye ile PKK lideri arasında başlatılan görüşmeler sırasında bu cinayetin işlenmesi sıradan bir olay olarak görülmemelidir diyen Lorgeaux, Paris suikastı profesyonelce işlenmiştir ve bir kişinin yardım almadan yapabilmesi zor görünen bir cinayettir.  Bu cinayeti işleyen veya işletenler Türkiyenin terörü bitirmek ve Türk ile Kürt halkının huzur ve barış içinde yaşaması için PKK lideri Öcalan ile başlattığı görüşme sürecine karşı yapmışlardır açıklamasında bulundu. 
KURŞUNLAR TÜRK-KÜRT BARIŞINA
Fransız Senatör, Türk-Kürt barışı ile sonuçlanabilecek bir sürecin önünü kesmek ve Türkiyenin bu barış sonrası Kuzey Irak, hatta Suriye Kürtleriyle oluşturabileceği ekonomik bölgede dev bir güç olacağını hesaplayan odakların bu büyük Türkiyeyi hedef aldığını belirterek, Onun için Paris suikastı kurşunları Türk ve Kürt barışına sıkılmıştır diyorum ifadesini kullandı. 
Lorgeaux, PKK terörünün devam etmesine rağmen bir taraftan terörle mücadele verilirken diğer taraftan Kürtlere kültürel hakları iyileştirme çalışmalarını devam ettiren Türkiyenin işadamları ve şirketleri Kuzey Irakta yani Kürt bölgesinde büyük yatırımlar yapmaktadır. Cinayeti işleyenler işte bu Türkiyeyi hedef almışlardır. Bir taraftan Osloda başlatılan diğer taraftan PKK lideri Öcalanla devam ettirilen görüşmelerle devam eden barış süreci sırasında böyle bir cinayetin işlenmesi tesadüf olamaz.  Sorulacak ve maalesef çok zor cevaplandırılabilecek hatta cevabı bile bulunmama ihtimali olan soru şudur. Bunu kim yapar? Kimin işine yarar?  Yakalanan kişi mutlaka bu cinayetin bir yerlerindedir ama aynı anda bir kişinin tek bir tabanca ile üç kadını mukavemet görmeden öldürebilmesi son derece zordur diye konuştu. 
JEANNY LORGEAUX KİMDİR?
Fransız Senatosunun Dışişleri Komisyonu , Savunma  Komisyonu  ve Silahlı  Kuvvetler komisyonu üyesi olan Jeanny Lorgeaux,  Fransada siyasiler milletvekili ve senatör olmaları halinde belediye başkanlığı görevlerini de yapabildikleri için 1985 yılından bu yana Sologne bölgesi Romorantin Belediye Başkanlığını da yürütüyor. 1988-1993 arası Loir-et-Cher bölgesinden milletvekili olan Lorgeaux, 2011 de altı yıllığına senatör seçildi. Lorgeaux, 1981 yılında François Mitterrand döneminde Elysee Sarayı Afrika Dairesi Başkanlığını yürütüyordu. 
melveren@hurriyet.com.tr 
 