İsrail Suriyeyi neden vurdu?
İsrail ordusuna ait dört F-16 savaş uçağı 30 Ocak 2013 günü şafak sökmeden Suriye hava sahasını ihlal ederek, Şam yakınlarında bir hedefi bombaladıktan sonra üslerine döndü. Suriye o gün İsrail Savaş uçakları Şamda bir askeri araştırma merkezini bombaladı, saldırıda iki kişi hayatını kaybetti beş kişi de yaralandı açıklamasını yaptı.
ABD olayı doğrulayarak  Hedef Hizbullaha ait bir füze konvoyuydu derken,  İsrailden ses çıkmadı.  Aslında İsrail 6 Eylül 2007de yine şafak vakti sekiz F-16 uçağıyla benzer bir saldırıyı, Kuzey Korenin Deyrezzor yakınlarındaki El Kibarda kurduğu gizli Nükleer Reaktör merkezine yaparken uçakların attığı bir yakıt tankı Hataya düşmüştü.  
İsrail savaş uçakları bu son saldırıda Suriyenin Lübnan sınırına 15 kilometre uzaklıkta bakteriyolojik araştırmalar yapıldığı iddia edilen Kimyasal madde araştırma, geliştirme, üretim ve stoklama merkezinden çıkmak üzere olan bir konvoyu hedef aldı.  İsrail askeri pilotları istihbarat servisinin verdiği bilgiler ışığında kamuflajı  son derece iyi yapılmış bu  konvoya kimyasal silah yüklendiği bilgisini aldıktan sonra  harekete geçti. Hedef kimyasal silah üretilen merkezden yeni çıkıyordu ve saldırıda bombaların bu hedefin dışında kimyasal  depolama yerlerine zarar vermesi halinde bölgede büyük bir tehlike yaratabilirdi.  
İsrail daha önceki hava saldırısında olduğu gibi çok yakından izlediği  Suriyenin o bölgesindeki  radarlarını etkisiz hale getirdikten sonra operasyonu yaparken, uçaklar direkt hedefe kilitlenerek sadece konvoyu vurdu.  Suriye bu saldırıdan sonra yaptığı açıklamada İsrail savaş uçaklarının kimyasal rezervlerin olduğu askeri  araştırma tesislerini  vurduğunu iddia etti. Oysa  Batı, Suriyede kimyasal madde üretilen Şama yakın Cemraya bölgesindeki Suriye Bilimsel Araştırmalar Merkezi Conseil de Recherhes Scientifiques Syrien  tesislerini  yakından izlediği için, en ufak  hata İsrailin aleyhine olacağından çok hassas davranılmıştı.    
Peki bu kimyasal yüklü konvoy nereye gidiyordu? Bu konuda haber veren  bütün kaynaklar bu konvoya yüklenmekte olan kimyasalların Suriyedeki  iç savaş nedeniyle Beşar Esada  büyük destek veren Lübnandaki Hizbullaha gitmek üzere yola çıkarılmak için hazırlandığını yazdı. Zaten Hizbullah da saldırıdan sonra İsraili kınarken, Hizbullah, Suriye yönetimi, ordusu ve halkıyla büyük dayanışma içindedir açıklamasını yaparak bir anlamda olayı doğrulamış oldu. 
Arap medyası ve Lübnanlı bazı kaynaklar ise saldırının kimyasal silahla ilgisi olmadığını, vurulan konvoyun aslında Suriye-Lübnan arasında kaçak götüren Rus ve Çin malı  yeni silahlarla dolu olduğunu belirtti.  Bu konvoyda  Hizbullaha  ulaştırılmak üzere, orta menzildeki kara hedeflerini de vurabilen ve yeri  güçlükle belirlenebilen, imhası çok zor, yüksek performanslı, Rus malı yerden havaya çok yönlü SA-17 mobil uçaksavar sistemleri ile son nesil füzeler olduğu iddia edildi. Haberlerde İsrailin, komşu ülkelerdeki  gizli örgüt kamplarını, nükleer, kimyasal  ve konvansiyonel silah depolarını tanımlamak ve bulmak için casus uydular kullandığı belirtildi. Sonuçta ister kimyasal ister konvansiyonel  silah olsun, İsrail tehlikeli olarak belirlediği hedefleri  önce ABDye bildiriyor ancak onay alsa da almasa da bu hedefleri  sessizce  vururken diğer ülkelerden çıt çıkmıyor. melveren@hurriyet.com.tr
 