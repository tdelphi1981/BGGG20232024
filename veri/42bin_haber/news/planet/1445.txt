Suriyeli Kürt kadınlar milis gücü oluşturdu
Suriyenin Halep vilayetinde 150 kadar Kürt kadının bir milis gücü oluşturduğu bildirildi.
Muhalif eğilimli Suriye İnsan Gözlemevinin açıklamasına göre Kürt halk komiteleri, birliğe, Şehit Rokan Taburu adını verdi. Yayınlanan videoda askeri kamuflajlı Kürt kadınlar, kadın komutanın önünde görülüyor. Gözlemevi yöneticisi Rami Abdülrahman, hem rejim, hem muhalefet, hem de Kürt milislerin saflarında kadınlar bulunduğunu, ancak sadece Kürt kadınlardan oluşması açısından bunun bir ilk olduğunu vurguladı.  
KİLİSİN KARŞISINDA 
Tugayın merkezi Kilise sınırdaş olan Efrin. PKKnın Suriye kolu olan ve rejime yakın olduğu bilinen PYDye bağlı güçlerle, Barzanici diye tanınan Kürt Ulusal Konseyi, geçen yaz Halk Koruma Birlikleri (HKB) adıyla ortak milis gücü oluşturmuştu. Esad güçlerinin çekilmesiyle HKB sınırda bir dizi yerleşimde kontrolü ele alsa da Kürt gruplar arasında gerginlik sürmüştü. Ceylanpınarın karşısındaki Resulaynda ise Kürt milislerle Özgür Suriye Ordusu haftalarca çatışmış, geçen hafta ateşkes sağlanıp rejime karşı ortak mücadele kararı alınmıştı.