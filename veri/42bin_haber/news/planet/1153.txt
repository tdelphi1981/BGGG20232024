Ay-güneşli kriz
Romanyada eski Türk soyundan geldiği öne sürülen Macarların çoğunlukta olduğu Sekelistan (Szekely) bölgesinde ay-güneşli bayraklarının resmi törende indirilmesi Budapeşte-Bükreş arasında diplomatik krize yol açtı. İki ülke karşılıklı temsilcilerini çekme tehdidinde bulundu.
SEKELİSTAN (Szekely), Romanyanın Transilvanya bölgesinde çoğunlukta olarak Macar asıllı Sekellerin yaşadığı bir bölge. İspanyanın Katalonyası gibi özerklik isteyen Sekeller, Macaristanın da yakın takibinde.
Son kriz ise bölgenin Sfantu Gheorghe kentine yeni bir valinin atanmasıyla patlak verdi. Geçen cumartesi günü valinin atanmasıyla ilgili yapılan törende Victor Ponta hükümeti bürokratlarının talimatıyla mavi zemin üzerine ay-güneşli bayrak salondan çıkarıldı. Oysa Romanyanın her yerinde tarihi flama ve bayrakları görmek mümkün olduğu gibi, bir mahkeme de Sekellerin ay-güneşli bayraklarına onay vermişti. 
Diplomatik savaş 
Ancak olayın ardından Budapeşte ve Bükreş hattında karşılıklı atışmalar başlamakla kalmadı, iki ülke medyası da buna katıldı. Macar insan hakları savunucusu ve siyasetçi Peter Eckstein-Kovacs, Bu tür medya kampanyalarının geçmişte kaldığını sanıyordum. Bu da Macaristan ve Romanya arasında iyi giden ilişkiler hakkında soru işaretine neden oluyor dedi.
Sekellere otonomiyi destekleyen Macaristan Dışişleri Müsteşarı Zsolt Nemeth, bayrakların indirilmesinin ardından Bölgedeki Macar topluluğuna karşılık sembolik saldırganlık yapılıyor diye tepkide bulundu. Romanyadan cevap gecikmedi. Başbakan Viktor Ponta, açıklamaları Utanmazlık diye niteleyerek, Budapeşteyi içişlerine karışmakla suçladı. 
Ay-güneşli bayrak yüzünden iki ülke 1995lerin ortasından bu yana en ciddi diplomatik krizini yaşamaya başladı. 1990larda etnik gruplar arasında gerginlik yüzünden iç savaşın eşiğine gelen Romanyada durumun iyileşmesi ve AB hedefi, komşu ülkeleri yakınlaştırmış, ortak projeler, çekişmelerin yerini almıştı. 
Atilla soyundan 
Karpatların en eski halklarından olduğu söylenen Sekellerin, Atilla Hun soyundan geldiğine dair de rivayetler var. Sekellerin bayrağında eski Macar tanrılarını sembolize eden güneş ve ay bulunuyor. Lübnan kadar bir bölge olan Sekelistan, 700 bin nüfuslu.