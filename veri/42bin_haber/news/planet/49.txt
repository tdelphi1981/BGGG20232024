Suriye topraklarında 50 Stinger var
Rusya Dışişleri Bakanı Sergey Lavrov, Ürdünün başkenti Ammanda, muhaliflerin tarafına geçen Suriye eski Başbakanı Riyad Hicabla görüştü. Lavrov görüşmenin ardından yaptığı açıklamada isyancıların elinde 50 Stinger füzesi olduğunu söyledi.
Lavrov, Suriyede 19 aydır devam eden çatışmayı sonlandırmak için muhalif gruplarla işbirliği yapmayı planladığını belirterek, Rusya Suriyeli isyancıların rejime ait askeri uçakları vurmak için 50 Stinger aldığını biliyor. Muhalefete silah sağlayanların verdiği bazı sistemler savunma amaçlı değil. Suriye topraklarında 50nin üzerinde Stinger olduğunu teyit ettik diye konuştu. 
Stingerların amacının ne olduğunu hepiniz çok iyi biliyorsunuz diyen Lavrov, Özgür Suriye Ordusu liderlerinin Suriye savaş uçaklarının meşru bir hedef olacağı yönündeki açıklamalarını hatırlattı. 
Rusya Genelkurmay Başkanı General Nikolay Makarov geçen ay bir açıklama yaparak Suriyelilerin elinde ABD yapımı Stinger füzeleri olduğunu söylemiş ancak füzelerin kaynağının kim olduğunu açıklamamıştı. 
  ABD SURİYEYE SİVİL UÇAKLARLA STINGER TAŞIDI  
O dönemde ABDli yetkililerin yaptığı açıklamalarda isyancılara öldürücü silahlar verildiği iddiaları kesin bir dille reddedilmişti. 
  SURİYELİ İSYANCILARIN ELİNDE MANPADS VAR  
Lavrov, Ürdünlü mevkidaşı Nasır Cevde ile düzenlediği ortak basın toplantısında geçtiğimiz günlerde Ankaraya da gelen eski Başbakan Hicab ile görüşmelerinde, Taraflardan herhangi birinin sahada askeri kazanç elde etmek için durumu kötüye kullanmasının önlenmesi gerektiğini vurguladığını belirtti. 
Lavrov, Hicabla bir araya geldik. Görüşmenin amacı Suriyede şiddeti durduracak ve Suriyelilerin hayatlarını kurtaracak bir mekanizma oluşturulmasıydı. Hicab bizi dinlemeye hazırdı. Onunla ve Suriyedeki diğer taraflarla işbirliği yapacağız dedi. 
Rus bakan ayrıca Moskovanın Suriyeye uluslararası gözlemcilerin geri dönüşünü desteklediğini de vurguladı. 
ESAD'IN ÇIKIŞINA İZİN VERİLMELİ
İngiltere Başbakanı David Cameron ise Suriyedeki iç savaşın sona erdirilmesini garanti edecekse Suriye lideri Beşar Esadın ülkeden sağ salim çıkışına izin verilebileceğini belirtti. 
El Arabiya televizyonuna bir röportaj veren Cameron, Esada bir çıkış yolu önermeyi düşünüp düşünmeyeceği sorusu üzerine, Uluslararası kamuoyu o adamı ülkeden çıkarıp Suriyede güvenli bir geçiş sağlanması için her şeyi düşünür dedi. 
Cameron, Elbette kendisine İngiltereye gelmesini önermiyorum. Ancak ayrılmak isterse ayrılabilir, bu ayarlanabilir dedi.