BMnin Kıbrıs teklifi Atina elçisi Urasa
Birleşmiş Milletler (BM) Genel Sekreterinin Kıbrıs özel temsilcisi Alexander Downerın, 2013te yeni Kıbrıs planı çerçevesinde Türkiye ve Yunanistanın başrolde olduğu, KKTC ve Rum yönetimi ile çapraz ve doğrudan müzakereyi öngören teklifini, Türkiyenin Atina Büyükelçisi Kerim Urasa sunduğu ileri sürüldü.
Rum Politis gazetesinin haberine göre, Downer Urasla, geçen ay Kıbrısta üç garantör ülke, Türkiye, Yunanistan ve İngiltereye yaptığı ziyaretler sırasında temas kurdu.  
BÜYÜKELÇİLİĞE GİTTİ
Atinadaki görüşmelerinin ardından Türkiye Büyükelçiliğine giden Downer, Urasa Şubat 2013te Rumların yeni başkanlarını seçmesinin ardından Kıbrıs müzakerelerine başlanacağını söyledi. Downer, yeni dönemde daha önce hiç denenmemiş biçimde, KKTC Cumhurbaşkanı Derviş Eroğlunun Yunanistan Başbakanı Antonis Samaras, Rumların yeni liderinin de Başbakan Recep Tayyip Erdoğan ile görüşmesini planladığını belirtti. Bugüne kadar, Yunanistan KKTC ile, Türkiye de Rum yönetimi ile hiç temas kurmadı.  
URAS, KIBRIS BEYİN TAKIMINDA
Uras, 2011 Eylül ayında Atina Büyükelçiliğine atanana kadar Dışişleri Bakanlığı Kıbrıs ve Yunanistan Daire Müdürlüğü görevini yürütüyordu. Kıbrıs sorunu müzakerelerinde beyin takımı arasında yer alan Uras, Downerın ziyaretinden birkaç gün sonra, Çok yakında Yunanistan, Türkiye ve Kıbrısı Akdenizdeki güçlü bir bölgesel kavşak haline getirebilecek ilerleme gerçekleşecek, bu konuda iyimserim demişti. 
 