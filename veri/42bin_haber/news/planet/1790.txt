Sıfır Noktasında büyük hesaplaşma
ABD, tüm dünyanın Hürriyetten öğrendiği Süleyman Abu Ghaithin yakalanması olayıyla çalkalanırken, El Kaide sözcüsü dün sabah jet hızıyla New Yorkta ön duruşmaya çıkarıldı.
11 Eylül komplosunun hazırlayıcılarından olduğu iddia edilen sanık, 12 yıl sonra içinde bulunduğu saldırının gerçekleştiği yere dönmüş oldu. Mahkeme binası, uçakların çakıldığı Sıfır Noktasına sadece 1.5 km uzaklıkta. 
ABD Yönetimi, son dönem artık büyük oranda insansız hava aracı saldırılarıyla sürdürdüğü El Kaideye karşı mücadelede, örgütün tepe isimlerinden Süleyman Abu Ghaithi Ürdünde eski usulle yakaladıktan bir hafta sonra dün mahkeme önüne çıkardı. New Yorkta sabah yargıç karşısına çıkarılan Abu Ghaith, böylece hem uzun süre sonra öldürülmeyip canlı ele geçirilen ilk üst düzey El Kaide üyesi, hem de 11 Eylülün sorumlusu El Kaidecilerin Manhattanda, Sıfır Noktasına sadece 1,5 km uzaklıkta yargılanması planının uygulandığı ilk sanık oldu. Duruşma sadece 15 dakika sürdü. İfadesi dinlenen Ebu Gehaith, suçlamaları reddetti, mahkeme heyetine 22 sayfalık savunma sundu. Mahkeme, duruşmayı 8 Nisan tarihine erteledi. 
SADAKAT YEMİNİ ETTİRDİ 
New York Güney Bölge Savcısı Preet Bharara tarafından hazırlanan 7 sayfalık iddianamede ise 11 madde sıralanıyor. İlk beş maddede El Kaidenin 1989dan beri eylemler sürdüren uluslararası bir terör örgütü olduğu vurgulandıktan sonra, Bin Ladinin liderliğinde 11 Eylül 2001 saldırılarını gerçekleştirdiği, New York, Virginia ve Pennsylvaniada 2 bin 976 kişinin ölümüne neden olduğu, Abu Ghaithin ise Mayıs 2001den 2002ye kadar örgüte hizmet edip El Kaide misyonlarına katkı sağladığı savunuluyor. Ardından Abu Ghaithin içinde bulunduğu beş ayrı eylem sıralanıyor:
 Mayıs 2001 döneminde Abu Ghaith Afganistanın Kandahar bölgesinde bir evde bireyleri Usame Bin Ladine sadakat yemini etmeye çağırdı.
 11 Eylül 2001den önce Abu Ghaith, Usame Bin Ladine yardım edeceğini söyledi.
 11 Eylül 2001in arefesinde Usame Bin Ladin Abu Ghaithi çağırıp yardımını istedi.
 12 Eylül 2001 sabahı Abu Ghaith, Usame Bin Ladin ve Bin Ladinin o dönemki yardımcısı Ayman El Zevahiri ile beraber görünüp El Kaide adına konuştu. ABD ve müttefiklerini Size karşı büyük bir ordu toplanıyor diye uyardı. Ardından İslam ulusunu Yahudiler, Hıristiyanlar ve Amerikalılara karşı savaşa çağırdı.
 11 Eylül 2001 terörist saldırılarından sonra Abu Ghaith, ABD Dışişleri Bakanına seslendiği bir konuşma yaptı ve Fırtına dinmeyecek, özellikle de uçak fırtınası dedi. Müslümanlar, çocuklar ve ABD muhaliflerine uçağa binmemelerini, yüksek binalarda yaşamamalarını tavsiye etti. 
İddianame 1018 sözcük 
Yakın tarihin en karmaşık terör eylemi 11 Eylül 2001 saldırılarının planlayıcısı olduğu öne sürülen Süleyman Abu Ghaith hakkındaki iddianame, sadece 7 sayfa. New York Güney Bölge Savcısı Preet Bhararanın imzasını taşıyan belge, 11 maddede özetlenmiş. Ve Abu Ghaithin geçmişte içinde bulunduğu eylemler ve suçlar sıralandıktan sonra da istenen ceza belirtilmiş. İddianamenin hepsi 1018 sözcükten oluşuyor. Boşluklar da sayıldığında toplam 
5 bin 982 vuruş. 
NEW YORK TARTIŞMASI 
Obama Yönetimi, iki yıl önce 11 Eylülün operasyonel lideri Halid Şeyh Muhammedi Manhattanda sivil yargının önüne çıkarmak istemiş, ancak karar tepki görmüştü. Bu defa da Temsilciler Meclisi İstihbarat Komitesi Başkanı Cumhuriyetçi Mike Rogers gibi isimler, Abu Ghaithin New Yorkta yargılanmasına karşı çıktı.   
ÖMÜR BOYU HAPİS  
Savcı Bharara, 2002de kaçak yollardan Afganistandan İrana geçen Abu Ghaith hakkındaki iddianamenin geri kalanında, ABDye yönelik komploya karıştığı ve terör suçu işlediği iddiasıyla ömür boyu hapis istedi. Dünkü ön duruşmada Ghaith suçsuz olduğunu savundu. Mahkeme tarihinin belirleneceği 8 Nisan duruşmasına kadar tutukluluğunun sürmesine karar verildi.  
BÜYÜKELÇİ MÜZAKERE ETTİ 
Abu Ghaith, ocak ayı sonunda İrandan kaçak Türkiyeye girdikten sonra Ankarada gözaltına alınmış, ABDye iadesi yaklaşık bir ay Türk ve Amerikalı yetkililerce müzakere edilmişti. Hürriyete bilgi veren ABD Dışişleri kaynakları da, ABDnin Ankaradaki büyükelçilik üzerinden rahatsızlığını Türk makamlara ilettiğini belirtti. Türkiyede suç işlemediği için mahkeme tarafından serbest bırakılan Ghaith için en son sınır dışı formülü bulundu. Ve Amerikalı yetkililer, Türkiyeyi terk etmesinden sonra devreye girip Ghaithi Ürdünde yakaladı.