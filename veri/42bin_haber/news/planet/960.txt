Ermenistan'da cumhurbaşkanı adayına silahlı saldırı
Ermenistan cumhurbaşkanı adaylarından Paruir Ayrakyan silahlı saldırıya uğradı.
Ermenistan'da 18 Şubat'ta yapılacak Cumhurbaşkanlığı seçimlerinde yarışacak adaylardan Milli İrade Birliği Başkanı Ayrakyan'ın Erivan'da uğradığı silahlı saldırı sonucu vücuduna bir kurşun isabet etti. Ayrakyan hastaneye kaldırıldığı bildirildi. 
Kaldırıldığı Aziz Gregory Lusavoriç Hastanesi'nden yapılan açıklamada, Ayrakyan'ın bilincinin açık, durumunun ise orta ağır olduğu belirtildi. 
Ermenistanın önde gelen haber sitelerinden NEWS.am, Ayrakyana yönelik saldırının bir intihar girişimi olduğunu bildirdi. 
Sağ köprücük kemiğinden isabet alan Ermenistanlı siyasetçinin şu an yoğun bakım ünitesinde olduğu, öğlen saatlerinde de ameliyata alınacağı ifade edildi. 
Bu arada Ermenistan Başbakanı Tigran Sarkisyan ve Sağlık Bakanı Derenik Dumanyan, Ayrakyan'ın sağlık durumuyla ilgili bilgi almak için hastaneye gitti.