Komşuda Fatmagül tartışması
Türk dizisi Fatmagülün Suçu Ne Yunanistanda olaylı başladı. Yunan Mega televizyonunda ilk bölümü geçen Cuma günü yayınlanan ve yüzde 18 reyting alan diziye ana muhalefetteki Radikal Sol Koalisyon (SYRİZA) partisi tepki gösterdi.
Yunan Radyo Televizyon Üst Kuruluna (ESRT) şikayette bulunan SYRİZAnın kadın kolları, dizinin tanıtımı için gösterilen fragmanda Bir kadın tecavüzcüsüne aşık olabilir mi? sorusunun sorulduğunu belirterek, Dizi, tecavüz kültürüne prim veriyor. Kadınlara karşı şiddeti kınıyoruz. Tecavüz de ağır suçtur. Bu dizi yanlış bir mesajdır açıklaması yaptı. 
BU SAHNE ÇOK KONUŞULMUŞTU / FOTO GALERİ 
"FATMAGÜL'ÜN SUÇU NE"DE KARAKTERLER / FOTO GALERİ 
Kriz dönemlerinde kadınlara karşı şiddet olaylarının arttığının istatistik olarak doğrulandığı bir sırada, tecavüz suçunun teşhir edilmesinin kabul edilmez olduğu vurgulanan açıklamada, Kadınlara karşı şiddetin özellikle de prime time kuşağında gösterilmesinden endişeliyiz ifadesi kullanıldı.  
SYRİZAnın kadın kolları, ERSTye Yunanistanda kadın-erkek eşitliğinin korunması için gerekli tedbirleri alması yönünde çağrıda bulundu.  Partili kadınlar, Fatmagülün Suçu Ne dizisinin fragmanı için Mega televizyonuna para cezası kesilmesini istedi. Ayrıca ülkedeki tüm kadınlar da bu diziyi izlememeye çağrıldı.  
Yunanistanda daha önce kilise ve ırkçı-faşist Altın Şafak partisi, Yunanlılara Muhteşem Yüzyılı izlememeleri yönünde çağrıda bulunmuştu. Muhteşem Yüzyılı hafta için her gün yaklaşık 1.8 milyon Yunanlı izliyor. 
İstanbuldaki Rum dernekleri ise RTÜKe Ustura Kemal dizisini şikayet etmişti.