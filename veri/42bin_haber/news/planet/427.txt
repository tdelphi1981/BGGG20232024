Baba Bush yoğun bakımda
Teksastaki bir hastanede bir aydan fazladır bronşit tedavisi gören ABDnin eski başkanlarından George H. W. Bushun durumunun kötüleştiği ve düşmeyen ateşi nedeniyle yoğun bakım ünitesine alındığı açıklandı.
Bush ailesinin sözcüsü Jim McGrath, yaptığı açıklamada, Durumunda birçok sefer gerilemeler oldu bu nedenle yoğun bakım ünitesinde koruma altına alındı dedi.  
McGrath, 88 yaşındaki Bushun 23 Aralık Pazar gününden bu yana yoğun bakımda olduğunu ifade ederek, Geçen hafta başında gayet iyi görünüyordu. Ancak daha sonra domino taşları arka arkaya devrilmeye başladı ve yanlış yöne doğru ilerlemeye başladık diye konuştu. 
"İHTİYATLI İYİMSERLİK"
McGrath, ABD'nin 43'üncü başkanı George W. Bush'un babası olan George H. W. Bushun gözetim altında tutulduğunu ve doktorlarının tedavinin mevcut gidişatı hakkında ihtiyatlı iyimserlik içinde olduğunu ancak "taburcu edilme tarihi"nin henüz zikredilmediğini de sözlerine ekledi. 
Bush'un uyanık olduğunu ve sağlık personeliyle konuştuğunu kaydeden McGrath, eski başkanın yanında aile üyelerinin bulunduğunu ifade etti. 
Bush, Houstonda bulunan Methodist Hastanesine ilk olarak 7 Kasımda kaldırılmış, 19 Kasımda taburcu edilmiş ancak dört gün sonra öksürüğünün kötüleşmesi nedeniyle yeniden hastaneye götürülmüştü. 
TÜRKİYE YAKINDAN TANIYOR
Cumhuriyetçi Partili Bush, 1989-1993 yılları arasında ABDde başkanlık yapmıştı. Amerikan askerlerini Körfez Savaşı için Iraka gönderen ve Saddam Hüseyinin kuvvetlerini Kuveytten çıkarmayı başarsa da Bush koltuğunu Bill Clintona kaptırmıştı. 
Körfez Savaşı döneminde Türkiye ABD'nin kararlarıyla yatıp kalktığı için Bush, ülkemizde en iyi tanınan ABD başkanlarından biri olarak değerlendiriliyor.    
Bush'un, dönemin başbakanı Turgut Özal'la da çok yakın bir ilişkisi vardı. İkili birçok farklı ortamda görüşmeler yapmış, Bush 1991'de eşi Barbara Bush'la birlikte Türkiye'yi de ziyaret etmişti. 
HÜRRİYET ARŞİVİNDEN KARELERLE BUSH-ÖZAL DOSTLUĞU