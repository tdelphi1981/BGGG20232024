Putinin olimpiyat savaşı
2014 Kış Olimpiyatları'na ev sahipliği yapacak Rusya'nın Soçi şehrindeki olimpiyat tesisi inşaatlarının yarı yolda bulunduğunu ve vurguncu yerine dönüştüğünü tespit eden Rusya Devlet Başkanı Vladimir Putin, bürokratlara olimpiyat savaşı açtı.
Dün inşaat alanlarını teftiş eden Putin, belirlenen maliyet fiyatından altı misli pahalıya mal olan Ruski Gorki adlı bobsled pisti ve trampleni görünce küplere bindi. 
KIŞ OLİMPİYATLARINA HAZIRLANAN SOÇİ'DEN GÖRÜNTÜLER 
Son derece sinirli halde, "Bu inşaatın sorumlusu kim" diye soran Putin, projenin Kafkaslarda turizmin geliştirilmesinden sorumlu Olimpiyat Komitesi Başkan Yardımcısı Ahmet Bilalov tarafından yürütüldüğünü öğrenince veryansın etti.  
Putin kameraların karşısında, "Pistin inşaatından sorumlu Bilalov neden burada yok. Kafkaslar bölgesinde turizmi geliştirmeye mi gitti" diyerek alay ettikten sonra, "Yoldaş Bilalov'un bu işin üstesinden gelemediği açıkça ortada. Kendine başka bir iş aramaya başlasın ifadelerini kullanarak Bilalov'un işine son verdi.  ÖNCE DALGA GEÇTİ SONRA KOVDU 
Rusyanın 2014 Kış Olimpiyatları'na ev sahipliği yapacağı 6 yıl önce belirlendiğinde Rusya bütçesinden Putin tarafından bu iş için yaklaşık 20 milyar dolar ayrılmıştı. Olimpiyatların başlamasına 365 gün kala hala yarı yolda bulunan tesisler için şimdiden 37 milyar dolar harcandı bile. Tüm inşaatlar tamamlandığında maliyetin 50 milyar doların üzerine çıkması bekleniyor. Rusyadaki muhalefet ise Putin ile etrafındaki bürokratları vurgunculukla suçluyor. 

 