Pakistan'dan çok önemli Taliban kararı
Pakistan Dışişleri Bakanı Müsteşarı Celil Abbas Jilani, tutuklu tüm Afgan Taliban üyelerini serbest bırakmaya hazırlandıklarını açıkladı.
Birleşik Arap Emirlikleri'nin Abu Dabi kentinde düzenlediği basın toplantısında konuşan Jilani, amaçlarının ellerinde tutuklu bulunan Afgan Talibanı üyelerinin tamamını serbest bırakmak olduğunu söyledi. 
Afgan Taliban'ının iki numaralı İsmi Molla Abdul Gani Baradar'ın da serbest bırakılıp bırakılmayacağı yönündeki soruya Jilani, "Amacımız tüm tutukluları serbest bırakmak" dedi. 
İslamabad yönetimi kasım ayında Afganistan Hükümeti ile Taliban'ın uzlaşmasına katkı sağlamak amacıyla tutuklu Taliban üyelerini serbest bırakacağını kabul etmişti. 
Pakistan Hükümeti, kasım ve aralık aylarında aralarında Taliban'ın lider kadrosunun da bulunduğu 20'den fazla kişiyi serbest bırakmıştı.