Dünyanın en büyük medya hapishanesi
El Cezire televizyonunun internet sitesinde Türkiyede medyaya yönelik baskılarla ilgili bir kapsamlı analiz yayımlandı. Türkiye: Dünyanın en büyük medya hapishanesi başlıklı yazıda, gazetecilerin haklarını savunan uluslararası örgütlerin Türkiyeye yönelik eleştirilerine yer verildi.
Geçmişte Nobel Barış Ödülüne aday gösterilen Bilgi Yayınevi kurucusu yazar Ragıp Zarakolu, İstanbul Bilgi Üniversitesi İletişim Fakültesinden Aslı Tunç ve Ötekilerin Postasıyla alternatif medyanın önemli isimlerinden biri haline gelen Emrah Uçarla söyleşilere yer verildi. 
Zarakolunun geçtiğimiz yıl altı ay hapiste kaldığı ve suçlu bulunduğu takdirde 15 yıl hapis cezasıyla karşı karşıya kalabileceği hatırlatılan haberde, ünlü yazarın, Fiziksel bir işkence yoktu ama geçerli bir sebep olmadan tutuklanmak, terörist muamelesi görmek işkence gibiydi. Herkes size canavar gibi bakıyor sözlerine yer verildi. 
Zarakolu, Beni bir başka tehdit çeşidi olarak tutukladılar: Kürt sorununa çözümü tartışmak isteyen entelektüeller. Aynı zamanda Kürtleri Türk entelektüellerden koparmak istiyorlardı. O dönemde bir korku ortamı vardı. Birçok insan tutuklanmayı bekliyordu dedi.
 
ÖZGÜRLÜK ALDATICI
Gazetecileri Koruma Komitesinin (CPJ) son raporu ve Ankaranın rapora yanıtları da hatırlatılan haberde, Bilgi Üniversitesinden Tunçun, Türk medyasının özgürlüğü aldatıcı sözleri vurgulandı. 
Tunç, gazetecilik okulunda öğrencilere gerçeğin peşinde koşmalarını öğrettiklerini belirterek, Ancak kısa süre içinde ödenecek bedelin çok yüksek olduğunu görüyorlar. Öz sansür var. Herkes işten kovulma korkusu yaşıyor. İnsanlar sınırlarını biliyor ve kırmızı çizgilerin ötesine geçmiyor diye konuştu. 
Tunçın internetin basın özgürlüğünün son sığınağı olabileceğini belirtirken, El Cezire bu durumun en iyi örneklerinden birinin 28 yaşındaki Uçarın geçtiğimiz açlık grevleri sırasında kurulan daha sonra güçlü bir haber kaynağına dönüşen Ötekilerin Postası olduğunu belirtti. 
Açık Toplum Vakfından Gökçe Tüylüoğlu ise Türkiyede basın özgürlüğü alanında atılan adımları, Mehter Marşına benzeterek, Her gece umudumuzu yitiriyoruz, her sabah aynı umutla yeniden başlıyoruz. Değişim için çalışmaya devam edeceğiz ve ben gerçekten Türkiyede değişim yönünde bir dinamizm olduğunu düşünüyorum diye konuştu.