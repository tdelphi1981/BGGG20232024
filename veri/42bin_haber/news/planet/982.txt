Ermenistan'da cumhurbaşkanı adayına silahlı saldırı
Ermenistan cumhurbaşkanı adaylarından Paruir Ayrakyan silahlı saldırıya uğradı.
Ermenistan'da 18 Şubat'ta yapılacak cumhurbaşkanlığı seçimlerinde yarışacak adaylardan Milli İrade Birliği Başkanı Paruir Ayrakyan'ın Erivan'da uğradığı silahlı saldırı sonucu vücuduna bir kurşun isabet etti.  
Kaldırıldığı Aziz Gregory Lusavoriç Hastanesi'nden yapılan açıklamada, Ayrakyan'ın bilincinin açık, durumunun ise orta ağır olduğu belirtildi. 
ÜNLÜ SİYASETÇİYE SİLAHLI SALDIRI / FOTO GALERİ 
SUİKAST GİRİŞİMİ
Ermenistanın önde gelen haber sitelerinden NEWS.am, Ayrakyana yönelik saldırının bir suikast girişimi olduğunu bildirdi. 
Sağ köprücük kemiğinden isabet alan Ermenistanlı siyasetçinin şu an yoğun bakım ünitesinde olduğu, öğlen saatlerinde de ameliyata alınacağı ifade edildi. 
Bu arada başta Ermenistan Başbakanı Tigran Sarkisyan ve Sağlık Bakanı Derenik Dumanyan olmak üzere birçok önde gelen siyasetçi Ayrakyan'ın sağlık durumuyla ilgili bilgi almak için hastaneye gitti. 
KENDİSİNE SALDIRANI GÖRMÜŞ
İktidardaki Cumhuriyetçi Partinin sözcüsü Ervard Şarmazanov, Ayrakyanı ziyaretinin ardından yaptığı açıklamada, siyasetçinin sağlık durumunun dün geceye göre iyi olduğunu ve daha rahat konuşabildiğini belirtti. 
Şarmazanov, Ayrakyan başından geçenleri, Arabadan indim, biraz yürüdüm, arkamda biri olduğunu fark ettim, geri döndüm, arkamdaki kişi elini kaldırdı ve ateş etti. Benim elimle onun vücudu arasında 20-30 santimetre mesafe vardı diye anlattı. Kendisine saldıranın yüzünü görmüş ama hatırlamıyor. Silah sesini duyduktan sonra yardım istemiş, sonrası karanlık diye konuştu. 
SORUŞTURMA BAŞLATILDI
Ayrakyana yönelik suikast girişimiyle ilgili acil soruşturma başlatıldı.  
Zanlı bir devlet adamına siyasetçiye ya da ünlü kişiye silahlı saldırıdan aranıyor. Suçlu bulunması halinde en az 12 ila 20 yıl, hatta müebbet hapis cezası verilebileceği ifade ediliyor.