'Geçici önlemlerle Suriye krizi aşılmaz'
Türkiyenin Washington Büyükelçisi Namık Tan, seçimlerin ardından Türk-Amerikan ilişkilerinin ikinci Obama döneminde nasıl olacağını Hürriyete değerlendirdi.
ABD ile Suriye konusunda aynı görüşte olduklarını söyleyen Tan, ancak geçici önlemlerle meselenin sadece Suriyede sınırlı kalmasının mümkün olmayacağını kastederek, Palyatif tedavilerle Suriye krizinin karantina altına alınamayacağı açık dedi. Tan, şunları söyledi:

SURİYEDE AYNI GÖRÜŞTEYİZ  
Suriye krizinin ortaya çıkış nedeni ve çözümün parametreleri konusunda ABD ile görüşlerimiz aynı. Biz, yanı başımızdaki krizin bir kangren gibi bölgeye yayılmadan bir an önce sonlandırılması arzusundayız. Palyatif tedavilerle Suriye krizinin karantina altına alınamayacağı açık. 
PATRİOT MESELESİ  
Bölge ve Suriyedeki kriz nedeniyle NATOyu birkaç kez bilgilendirdik. NATOda NATO sınırlarının korunması için de ihtimaliyat planları yapılmakta. Bunlar bir sürecin devamı. Patriotlara gelince, Patriotlar bir savunma aracı. Her türlü riske karşı alınabilecek her türlü tedbirin konuşulması normal.

İRANDA ENDİŞELİYİZ  
İranın enerji ve finans sektörünü hedef alan yaptırımların, İran ekonomisi üzerinde etkili olduğu görülüyor. Fakat yaptırımların hem İran halkı üzerindeki olumsuz etkileri, hem nükleer meselenin çözümüne ne kadar katkı sağlayabileceği hususu sorgulanır hale geldi. İranın, Türkiye ve Brezilya ile Mayıs 2010da imzaladığı Tahran Ortak Bildirisinin uygulanamaması nedeniyle önemli bir fırsatın kaçtığını düşünüyorum. İranın nükleer dosyasına diplomatik yollarla bir çözüm bulunması tek geçerli seçenek. Diplomatik çözüm çabalarına gerektiği ölçüde katkıda bulunmayı sürdüreceğiz. 
ABD, İSRAİL'E TELKİNE DEVAM ETMELİ 
Türkiye-İsrail ilişkilerinde normalizasyona gidilmesinin koşulları belli. Dokuz vatandaşımızın hayatını yitirmesine neden olan saldırı nedeniyle İsrailin özür dilemesi, tazminat ve Gazze ablukasının kaldırılması. Hukuk ve uluslararası toplumun Türkiyenin yanında olduğuna şüphe yok. ABDnin de, İsraile her vesileyle ülkemizin beklediği adımları atması yönünde telkinlerde bulunduğunu biliyoruz. Bu yöndeki telkinlerine devam etmesini bekliyoruz.  
 