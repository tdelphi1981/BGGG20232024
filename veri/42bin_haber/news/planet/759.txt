İşte Cezayir'deki rehine operasyonun bilançosu
Cezayir'deki rehine operasyonunda 37 yabancının hayatını kaybettiği açıklandı. Saldırının Kanadalı bir militan tarafından koordine edildiği belirtildi.
Cezayir Başbakanı Abdulmalik Sellal, Cezayir ordusunun bir doğalgaz tesisinde El Kaide bağlantılı militanlarca alıkoyulan rehineleri kurtarmak için düzenlediği operasyonun bilançosunu açıkladı.   
Dört gün süren kuşatma sırasında sekiz farklı milletten 37 yabancının yaşamını yitirdiğini belirten Sellal, yapılan operasyonlarda 29 militanın öldürüldüğünü, üçünün de tutuklandığını söyledi. 
Cezayir Başbakanı, yedi yabancıdan ise halen haber alınamadığını ifade etti. 
Sellal, doğalgaz tesisine saldıran militanların Mısır, Kanada, Mali, Nijer, Moritanya ve Tunus uyruklu olduklarını, saldırının da Kanadalı militan tarafından koordine edildiğini belirtti. 
  BATI UYARDI: SAVAŞ ON YILLAR SÜREBİLİR