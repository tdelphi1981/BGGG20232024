Çek Cumhuriyeti Devlet Başkanı "vatana ihanet"ten yargılanacak
Çek Cumhuriyeti'nde parlamentonun üst kanadı Senato, görevini devretmeye hazırlanan Devlet Başkanı Vaclav Klaus'un tartışma yaratan genel af kararı nedeniyle, "vatana ihanet"ten yargılanması kararını aldı.
Sol muhalefetin kontrol ettiği 81 sandalyeli senatoda yapılan gizli oylamaya katılan 68 senatörden 38'i, Klaus'un genel af kararının Anayasa Mahkemesi'ne taşınmasından yana oy kullandı. 
Çek Cumhuriyeti'nde vatana ihanet suçlamasıyla Anayasa Mahkemesi'nde dava açma yetkisi sadece Senato'da bulunuyor. 
Görev süresi 7 Mart'ta dolacak Klaus'un suçlu bulunması halinde, alabileceği en yüksek ceza makamını kaybetmesi olacak.