Esad: İlke ve değerlerimizden ödün vermeyeceğiz
Suriye Devlet Başkanı Beşar Esad, "Baskılar ne kadar artarsa artsın ya da komplolar ne şekilde değişirse değişsin Suriye'nin, hiç bir zaman ilke ve değerlerinden ödün vermeyecek" dedi.
Suriye resmi haber ajansı SANA'nın haberine göre, Esad başkent Şam'da, Ürdünlü bir heyeti kabulü sırasında yaptığı açıklamada, "komplo ve baskıların sadece Suriye'yi değil, aynı zamanda tüm Arapları hedef aldığını" söyledi. 
"Suriye'nin her daim Arapların atan kalbi olarak kalacağını" ifade eden Esad, "Sadece Suriye'ye değil aynı zamanda tüm Arap halklarına karşı baskılar ne kadar artarsa artsın ya da komplolar ne şekilde değişirse değişsin, Suriye hiç bir zaman ilke ve değerlerinden ödün vermeyecek" diye konuştu.