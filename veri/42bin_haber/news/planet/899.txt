ABD ve Türkiye Sarai Sierra'yı arıyor
İstanbul'a tatile geldikten sonra kendisinden bir haftadır haber alınamayan ABD'li Sarai Sierra'nın yeni fotoğrafları ortaya çıktı. "Galata'ya gidiyorum" dedikten sonra haber alınamayan ve çektiği fotoğrafları internette paylaşan genç kadının kocası da Türkiye'ye geldi.
7 Ocak'ta geldiği İstanbulda 21 Ocaktan beri haber alınamayan Amerikalı iki çocuk annesi turist Sarai Sierra izine hala ulaşılamadı. ABD Konsolosluğu olaya müdahil olurken, ABD Dışişleri Bakanlığı kayıp turistle ilgili yorum yapmadı.   
İŞTE SARAI SIERRA'NIN FOTOĞRAFLARI 
SARAI SIERRA INSTAGRAM'DA BU FOTOĞRAFLARI PAYLAŞTI 
KAYIP AMERİKALI KADININ EV SAHİBİ KONUŞTU / WEB TV 
İstanbul polisi Sarainin kaldığı Beyoğlundaki hostel yakınındaki güvenlik kameralarının görüntülerini incelerken, eşi Steven Sierra ve kardeşi David Jimenez, bugün İstanbula geldi. Steven Sierra Atatürk Havalimanında gazetecilere yaptığı açıklamada, bir an önce eşini bulmayı umut ettiğini söyleyerek, karısı ile en son 21 Ocak Pazartesi günü konuştuğunu belirtti. Eşinin ertesi günü ABDye döneceğini ifade eden Sierra, "Geçen hafta kayboldu. ABDye dönmeyi umuyordu. Türkiyede bir yerde İstanbulda kayboldu. Onu bulmayı umuyorum. Eve dönüş için heyecanlıydı" diye konuştu.     
Steven, gözyaşları içinde verdiği röportajda Saraiyi bulmak için hastaneleri de gezeceğini söyledi. 14 yıllık eşini çok sevdiğini, onu bulup eve geri dönmek istediğini söyleyen Steven, Türkiyede iyi vakit geçirdiğini söylüyordu... 9 ve 11 yaşındaki oğullarımıza annelerinin kaybolduğunu söylemedim ancak bir şeylerin ters gittiğini biliyorlar dedi. Sierra kendisiyle birlikte gelen kardeşi Davidle birlikte havalimanından konsolosluğa gitti. 
DUA EDİYORUZ
Steven, eşinin planlandığı gibi 22 Ocakta New Yorka dönmeyince Türk polisini haberdar ettiklerini, odasında pasaportunun kıyafetlerinin, şarj aletleri bulunduğunu söyledi. CNNe konuşan otelin yöneticisi Yiğit Yemez ise polisin kendisini cumartesi günü sorguladığını, en son 20 Ocak gecesi ABDli turisti gördüğünü söyledi. Anne Betzaida Jimenez ise Kâbus gibi. Tek isteğim kızımın bulunması ve eve dönmesi. Bir yerlerde güvende olması ve onu bulmak için Tanrıya dua ediyoruz dedi.  
NİSPETEN GÜVENLİ
ABDli kayıp kadının haberini geniş yer veren İngiliz basını ise Türkiyede suç oranın genelde düşük olduğunu, bazı bölgelerde kadınlara gece yalnız dışarı çıkmamaları konusunda tavsiyeler verilse de İstanbulun gezginler için nispeten güvenli bir şehir olduğunu yazdı. 
 
SON FOTOĞRAFI
Sarai, ilk yurtdışı gezisini yaptığı İstanbula bir arkadaşıyla gelecekti. Ancak son dakikada arkadaşı vazgeçti. Fotoğraf tutkunu Sarai, Instagramda en son 20 Ocakta Yeni Camiide gün batımını görüntülediği fotoğrafı paylaşmıştı. 
Ailesinin endişeli bir şekilde kendisinden haber almayı beklediği 33 yaşındaki Sierra, bir klinikte resepsiyonist olarak çalışıyordu. Üniversite eğitimine devam eden Sierra aynı zamanda amatör olarak fotoğrafçılıkla ilgileniyor. 
  ABDLİ KADIN TÜRKİYEDE KAYBOLDU