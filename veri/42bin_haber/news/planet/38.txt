Sandy'nin vurduğu bölgeler yeni bir yıkıcı fırtınayla karşı karşıya
ABD'nin New York ve New Jersey eyaletlerinde Sandy Kasırgası'nın yaraları hala sarılamamışken yeni bir yıkıcı fırtınanın bölgeye doğru ilerlediği ve bugün içinde kıyıları vurması beklendiği bildirildi.
Ulusal Meteoroloji Dairesi, yeni fırtınadan etkilenecek bölgelerde kar yağışları da yaşanabileceğini belirtti. Kar yağışı görülmeyen bölgelerde de güçlü rüzgarlar, aşırı yağmur, sel baskınları ve sıcaklık düşüşleri bekleniyor.  
Sandy 100'den fazla kişinin ölümüne 20 milyar dolar da zarara neden oldu. Birçok bölgede elektrikler hala kesik ve yakıt sıkıntısı yaşanıyor.