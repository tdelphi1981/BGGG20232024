Aşağı Saksonya sol koalisyonun
Almanyada eylül ayında yapılacak genel seçimler için bir sınav niteliği taşıyan Aşağı Saksonya eyalet seçimlerinde zafer sol partilerin oldu.
Almanyanın en büyük ikinci eyaleti olan Aşağı Saksonyadaki seçimde Sosyal Demokratlar (SPD) ile Yeşillerin toplam oyu yüzde 46,3 olurken merkez sağın oy oranı yüzde 45,9da kaldı. Federal yönetimi elinde bulunduran Hıristiyan Demokratlar (CDU) ile Hür Demokratlar (FDP) aynı zamanda eyalette de yaklaşık on yıldır yönetimi elinde bulunduruyordu. Dünkü sonucun Başbakan Angela Merkel ve merkez sağ için önemli bir darbe olduğu ve eylüldeki genel seçimler öncesi iktidar partileri içinde sıkıntı yaratacağı belirtiliyor. Eyalette 75 bini Türk, 6.5 milyon seçmen yaşıyor. Aşağı Saksonya Eyaleti Sosyal İşler, Kadın, Sağlık ve Uyum Bakanı Aygül Özkanın da aralarında bulunduğu 7 Türk de vekillik için yarıştı.