Yemen'in son Türk ve Kürtleri
Yemen topraklarında Osmanlı telgraf subaylarının bölgeye yerleşmesi ile oluşan Türk ve Kürt köyleri, huzur içinde bir yaşam sürdürüyor.
YEMEN topraklarında Osmanlı telgraf subaylarının bölgeye yerleşmesi ile oluşan Türk ve Kürt köyleri, huzur içinde bir yaşam sürdürüyor. Yemende 200 yıllık geçmişleri olan Türk asıllı Yemenliler, başkent Sanaya 150 kilometre mesafedeki Mahvit şehrine bağlı Beytut-Türki (Türk Evi) ve Beytul-Kürdi (Kürt Evi) adlı iki köyde varlığını sürdürüyor. Her iki köy arasındaki ilişkiler bugün hala Anadoluda sürdürülen gelenekleri andırırken, köyler arasında kız alıp verme ve imece usulüyle yardımlaşma gelenekleri dikkat çekiyor. Köy sakinlerinin evlerinde duvarları Atatürk, Cumhurbaşkanı Abdullah Gül, Başbakan Tayyip Erdoğan ve Türk bayrakları süslüyor. 2 gün önce Türkiyeden gelen bir heyetin köylerini ziyaret ettiğini belirten köylüler, bugüne kadar Yurtdışı Türkler ve Akraba Topluluklar (YTB) Başkanı Kemal Yurtnaçtan Türkiyenin Sana Büyükelçisi Fazlı Çormana, valilerden üniversite rektörlerine ve akademisyenlere pek çok konuğu misafir ettiklerini söyledi. Son ziyaretle beraber köylerine Türkiyeden dördüncü resmi ziyaretin yapıldığını belirten köylüler son iki yılda artan ilgiden memnun.                     
 