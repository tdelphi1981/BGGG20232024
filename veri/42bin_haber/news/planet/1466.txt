Emekliliğimi Tanrı istedi
İSTİFA kararıyla tüm dünyayı şaşırtan Papa 16. Benedikt, dün son pazar ayinini yönetti.
Perşembe günü görevden resmen ayrılacak olan 16. Benedikt, St. Piyer Meydanında onbinlerce kişinin katıldığı son Angelus Duasını icra ederken şunları söyledi: Tanrı dağa tırmanıp kendimi daha fazla dua etmeye ve tefekküre adamamı istedi. Tanrı isterse yine aynı bağlılık ve sevgiyle, ama yaşıma ve gücüme uygun bir şekilde ona hizmet etmeye devam ederim. 
Konuşması sık sık alkışlarla kesilen 85 yaşındaki 16. Benedikt, çarşamba günü düzenlenecek genel kabûlde son defa Papa olarak kamuoyunun karşısına çıkacak ve ertesi gün görevi bırakacak. Papanın kararı, Vatikanda 598 yıldır bir ilkti. İtalyan basınına göre yeni Papanın seçileceği süreç, 10 Martta başlayabilir. 
  
 