İdam kararı Bangladeşi karıştırdı
Bangladeş'in en büyük İslami partisi Cemaat-i İslaminin başkan yardımcısı Dilaver Hüseyin Seyidiye (73) idam cezası verilmesi, dava nedeniyle tansiyonun yüksek olduğu ülkeyi yine savaş alanına çevirdi, en az 30 kişi öldü.
Bangladeş Savaş Suçları Mahkemesi, dün Seyidiyi 1971deki bağımsızlık savaşında soykırım, işkence, tecavüz ve insanlığa karşı suç işlemek dahil sekiz ayrı suçtan idama mahkûm etti. Seyidi, savaş sırasında Hinduların evlerini yağmalayan bir milis gücü kurmakla ve Hinduları Müslüman olmaya zorlamakla suçlanıyordu.  Kararın açıklanmasının ardından salondaki savaş kurbanlarının aileleri kutlama yaparken, Seyidi yargıçları hükümet adına hareket etmekle suçladı. 2010da kurulan mahkeme, ocak ayında da partinin eski liderlerinden Abulkelam Azadı idama, şubat başında ise bir diğer parti yöneticisi Abdulkadir Mollayı müebbet hapse mahkûm etmişti. Cemaat-i İslami, hükümetin davayı İslamcıları bastırmak için kullandığını savunuyor. 
POLİS ATEŞ AÇTI 
Dava nedeniyle dün başkent Dakkada 10 bini aşkın polis konuşlandırıldı. Cemaat-i İslaminin grev çağrısı nedeniyle okul ve işyerleri kapalı kaldı. Dakka ve birçok bölgede sokaklar savaş alanına döndü, çatışmalarda 21 kişi öldü. Bangladeş kaynaklarına göre, Pakistana karşı bağımsızlık savaşında 3 milyon kişi hayatını kaybetti.