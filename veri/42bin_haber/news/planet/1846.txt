Türk-Yunan hattında açık diyalog
Dışişleri Bakanı Ahmet Davutoğlu ile Yunanistan Dışişleri Bakanı Dimitris Avramopulos, Kathimerini gazetesine verdikleri demeçlerle açık diyaloğa girdi.
PATRİK-MÜFTÜ İKİLEMİ 
Davutoğlu: Türkiyede Patrik seçimi Hıristiyanların bir meselesidir. Türk hükümeti niye müdahale etsin? Batı Trakyadaki Müslüman Müftü, İstanbuldaki Rum Patrik gibi özerk olmalı. Bunu istiyoruz. İyimserim. Görüş teatisini sürdürüyoruz.    
Avramopulos: Müftü başka, Ekümenik Patrik başka. Patrik dünyada yüzmilyonlarca Hıristiyanın ruhani lideri. Türkiyede bazı kimseler Ekümenik kelimesinden ve bu kelimenin neyi sembolize ettiğinden hala korktukları için üzgünüm. Yunanistan,  Müslüman azınlığın görüşlerini dikkatle dinlemekte ve ihtiyaçlarını karşılamaktadır.  
EGE ANLAŞMAZLIKLARI  
Avramopulos: İstikşafi görüşmelerin başlamasından bu yana 10 yıl geçmesi ve 54 tur görüşme yapılması ciddi görüş ayrılıkları bulunduğunu gösteriyor. Yunanistanın İncili uluslararası hukuktur. Egemenliğimizi rencide eden hareketleri kabul etmeyiz.
Davutoğlu: Görüşmelerde hayli ilerleme kaydettik. Ancak, anlayışla karşıladığımız siyasi durum nedeniyle (Yunanistanı kastediyor) daha fazla ilerlemedik. Şimdi devam edebiliriz. Uluslararası hukukun nasıl tanımlandığı önemli. Kimse Türkiyenin kuşatılmış kalmasını kabul etmesini bekleyemez.