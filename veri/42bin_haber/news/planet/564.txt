Müzakere sürecini olumsuz etkileyecek
Pariste aralarında PKKnın kurucularından Sakine Cansızın da bulunduğu üç kadının öldürülmesiyle sonuçlanan saldırının yankıları sürüyor. CNN muhabirlerinden Ivan Watson da cinayetlerin ne anlama geldiği ve Türkiye ile PKK arasında yaşanan müzakere sürecini nasıl etkileyebileceğine dair yorumlarda bulundu.
Soru: Cinayetlerin sonucunda olabilecekler nelerdir? 
Cevap: Öldürülen kadınlardan Sakine Cansız, PKKnın kurucu üyelerinden biriydi. PKK sözcüsü bu cinayetleri ideolojik ve politik bir suikast, Kürtlere karşı yapılmış bir terror saldırısı olarak tanımlıyor. Cinayetlerin, Fransada yaşayan biribirine sıkıca bağlı Kürt halkı arasında ve Avrupada yaşayan Kürt diasporasında bomba etkisi yarattığı kesin. Avrupada pek çok protesto ve anma gösterileri yapılmasını bekliyoruz.Pariste yaşanan bu suikastin Türkiyede yansıması da çok büyük oldu tabiki. Türkiyedeki Kürt liderler cinayetleri kınamak için protesto çağrılarında bulunuyorlar. Yaşanan en büyük endişe, son dönemde Türk hükümeti ve hapisteki PKK lideri Abdullah Öcalan arasında başlayan müzakerelere ne olacağı. Kan ve inanç: PKK ve bağımsızlık için savaşan Kürtler kitabının yazarı Aliza Marcus, gönderdiği elektronik postada emin olduğum bir şey var, bu olay barış sürecini olumsuz etkileyecek diyor. 
Soru: Cinayetleri kimin yapmış olabileceğine ya da neden şimdi yapıldığına dair herhangi bir fikriniz var mı? 
Cevap: Olayı araştıranların sorumluları bulmaları kesinlikle uzun zaman alıcak. Fakat şimdiden ortaya çok sayıda spekülasyon atılmış durumda. Kürt gruplar ve Türk yorumcular cinayetlerin politik motivasyonu olduğu konusunda hem fikir görünüyor. Türk hükümeti yetkilileri ise bunun bir iç hesaplaşma olduğu ihtimaline ağırlık veriyor. Uluslararası Kriz Grubu Türkiye analisti Hugh Popea göre PKK, eskiden bu yana Kürt hareketinde aykırı sesleri açıkça yok etmesiyle biliniyor. Pope,  PKKnın kendi üyelerini öldürdüğünü hatırlamamız gerekiyor diyor. Ancak 1980lerden bu yana Tükiye ile PKK arasındaki savaşa bakarak söyleyebilirim ki Kürtler, dün yaşanan cinayetler için kesinlikle Türkiyeyi suçlayacaktır.  
Soru: Avrupada yaşayan Kürt nüfusun nasıl bir yapısı var? 
Cevap: Avrupa; Fransa, İngiltere, Almanya, Hollanda ve Belçika merkezli olmak üzere önemli bir Kürt diasporasına ev sahipliği yapıyor. Uluslararası Kriz Grubunun raporlarına gore 800 bini Almanyada olmak üzere Türkiyede doğmuş 1.5 milyon Kürt şu an Avrupada yaşıyor. PKKnın televizyon kanalı Roj Tvnin de Avrupadan yayın yaptığı iddia ediliyor. 
Soru: Cinayetlerin olası sonuçları ve PKKnın 30 yıldan uzun süredir Türkiyeye karşı sürdürdüğü gerilla savaşı dünyanın geri kalanını nasıl etkiler? 
Cevap: Türkiye ile PKK arasında yaşanan savaş Orta Doğunun en uzun sureli savaşlarından biri ve sadece Türkiyede değil sınır ülkeleri İran, Irak ve Suriyede de kanlı çatışmaların yaşanmasına sebep oluyor. Öte yandan PKK ile olan mücadelesinde Türkiye, Avrupayı başından beri kendisini yalnız bırakmakla suçluyor. 
Soru: Türkiye ve Kürtler arasında son dönemde yapılan müzakerelerde bir gelişme yaşandı mı?  
Cevap: Son dönemde yalnız Türk hükümetinden değil karşıt görüşlü politik gruplardan ve medyadan da sürece destek veriliyor olması sürpriz bir gelişmeydi. Ayrıca Türk halkının son dönemde tırmanan çatışma ortamından ve yaşanan asker kayıplarından son derece hoşnutsuz olduğunu açıkça gözlemlediğimi söyleyebilirim. Dört yıldır müzakerelerin yapılması için girişimler var fakat aynı zamanda kanlı çatışmalar da sürekli artış gösteriyor. Bu nedenle barış isteyen Türkiyenin, anayasadan ayrımcılık yaratan ifadeleri kaldırmak ve okullarda Kürtçe eğitime izin vermek gibi adımları atması ve kalıcı sözler vermesi gerekiyor.