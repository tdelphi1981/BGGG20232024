Şili-Arjantin sınırında kırmızı alarm
Şili-Arjantin sınırında Copahue yanardağının etkinliğinin artması üzerine Şili, uyarı seviyesini "kırmızı"ya yükseltti.
Şilili yetkililer, Cumartesi günü kül ve gaz püskürtmeye başlayan yanardağdaki etkinliğin giderek artması üzerine uyarı seviyesini önce "sarı"dan "turuncu"ya, ardından da "kırmızı"ya yükseltti. 
COPAHUE YENİDEN FAALİYETE GEÇTİ / FOTO GALERİ 
Kül yoğunluğunda az da olsa bir azalma tespit edildiğini ve şu aşamada bölge halkının tahliyesine gerek duyulmadığını bildiren yetkililer, bununla birlikte yanardağın infilak etme olasılığını göz ardı edemediklerini, bu nedenle uyarı seviyesini düşürmeyi şimdilik düşünmediklerini belirtti. 
Copahue, Arjantin'in Neuguen vilayeti ile Şili'nin Biobio bölgesi arasında bulunuyor ve en son 2001 yılında faaliyete geçtiği belirtiliyor.