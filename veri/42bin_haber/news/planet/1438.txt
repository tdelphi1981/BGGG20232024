Bu fotoğraf İsveç Kraliçesi'ni kızdırdı
İsveç Kraliçesi Silvia ve eşi Kral Gustav, arkadaşları ile bir masa üzerinde yatan çıplak modelin üzerindeki pizzayı yerken ve yerdeki gamalı haçı temizlerken göründükleri fotomontaj fotoğrafa tepki göstererek basın konseyine şikayette bulundu.
İsveç Kralı Gustav ve eşi Kraliçe Silvia, Expressen gazetesinde yayınlanan fotomontaj fotoğraflarına, "Expressen sınırları aştı. Fotoğrafı hazırlayan sanatçı ve gazete provokatörlük yapıyor" diyerek tepki gösterdi. Gazete, Kral Gustavın bir masa üzerinde çıplak yatan Model Camilla Henemarkın üzerindeki pizzayı yerken, Kraliçe Silviayı yerde gamalı haçı temizleyen fotomontaj fotoğrafını yayınladı. Fotoğrafta, Kral Gustavın üst düzey arkadaşları da yer aldı. Bunu hazırlayan Elisabeth Ohlson, tepkilere cevap olarak, "Kraliçe Silvia, İsveçin en tanınmış, en önde gelen, kamuoyu önünde olan şahsiyetidir. Kamuoyu önünde kendisini savunma hakkı vardır. Ama eleştirilere ve şakaya açık olmalıdır" dedi.  
Ohlson, fotoğrafı hazırladıktan sonra üzerinde baskılar oluştuğunu öne sürdü. Kraliçe Silvia, fotoğrafı yayınlayan dört gazete hakkında basın konseyine şikayette bulunarak tazminat davası açtı.  
KRALİÇE'Yİ ÇOK KIZDIRDI / WEB TV 
İLK DEĞİL  
Kraliçe Silvia hakkında babasının  İkinci Dünya Savaşı sırasında Nazi askeri olduğu öne sürülerek çeşitli makaleler yazılmış, Kraliçe Silvia ve Kral Gustav bundan büyük rahatsızlık duymuştu. Tablodaki gamalı haçı temizlemeye çalışması da geçmişini temizleme olarak temsil edildi. Son olarak da 2012 yılında Kral Gustavın striptiz kulübünde fotoğrafları yayımlanmış, Kral Gustav ise bunların fotomontaj olduğunu öne sürmüştü. Benzeri bir tablo da Danimarka Kraliyet ailesi tarafından hazırlanmış, tablo Arhus şehrinde müzede yayınlanacağı sırada Kraliyetin ricası üzerine sergilenmekten vazgeçilmişti. Tabloda eşcinel oldukları öne sürülen Kraliçe Margrethenin eşi Prens Henrik ve küçük oğulları Prens Joachim ile tüm kraliyet ailesi mensupları kendi cinsleri ile seks yaparken gösterilmişti.