Fransızlar izledi
Fransa Meclisi çatısı altında yapılan bir Ermeni konferansında saygı duruşuna katılmadıkları için 2 Azeri katılımcı dayak yedi. Azerbaycan Evinin yöneticisi Mirvari Fataliyeva, Konferansa katılan milletvekilleri sadece izledi. En utanç verici yanı da bu dedi.
FRANSADA bir grup Ermeni, başkent Paristeki Fransız Ulusal Meclisinde Sumgayit olayları ve Dağlık Karabağ sorunu ile ilgili önceki gün yaptıkları toplantıda soru soran ve Bugün Hocalı katliamının yıldönümü diyen iki Azeri genci dövdü. Irkçı Ermeni partisi Ermeni Devrimci Federasyonu (Taşnaksutyun) üyesi oldukları öne sürülen 40 kadar Ermeni, 26 Şubatın Hocalı katliamının yıldönümü olduğunu söyleyen Paristeki Azerbaycan Evinin yöneticisi Mirvari Fataliyeva (29) ve Pariste öğrenci olan 25 yaşındaki Vüsal Hüseyinova (25) saldırdı. Fataliyeva saldırıyı Hürriyete anlattı: 
Üzerimize yürüdüler
Önceki akşam saat 20.00 sularında, Hüseyinov ile Ermenilerin Meclisteki toplantılarına katıldık. Ama sonunda Sumgayit olaylarında (1988de Azerilerin Ermenilere saldırdığı iddia edilen olay) yaşamını yitirenler için 1 dakikalık saygı duruşunda bulunulması istendi. Bize Siz de kalkın dediler. Ben Hocalıda yaşamını yitiren Azeriler için ayağa kalkıyorum diye bağırdım. Saygı duruşu bitince 30un üzerinde insan üzerimize yürüdü. Ben yüzüme darbeler aldım. Ama daha çok Vüsal darbe aldı. Kendimi dışarı atmayı başardım. Yan salonda milletvekilleri toplantıdaydı. Arkadaşımı öldürüyorlar diye yardım istedim. Güvenliği uyardılar, arkadaşımı ellerinden aldılar. Orada konferansa katılan milletvekilleri bu saldırıyı seyirci gibi izlediler. Hiçbir şey yapmadılar. En utanç verici kısmı da buydu. Yarın sabah da (bugün) suç duyurusunda bulunuyoruz dedi. 
Azerbaycanın Paris Büyükelçisi Elçin Amirbayov, Hüseynovun iç organlarının zarar gördüğünü ve kaburgasının kırıldığını, Fataliyevanın ise yüzünde darp sonucu ezilmeler olduğunu kaydetti.