Yunanistan'ı korkutan patlama
Atina yakınlarında bir alışveriş merkezinin içinde meydana gelen patlamada iki güvenlik görevlisi yaralandı ve mağazalarda hasar meydana geldi.
Alışveriş merkezindeki Merkez Bankası şubesinin önünde bulunan çöp kutusuna bırakılan düzenek saat 11 civarında patladı. 
Patlamadan yarım saat önce polise gelen ihbar telefonu sayesinde alışveriş merkezi boşaltıldığı için olası bir felaketin önüne geçilmiş oldu.  
Merkez Bankası'nın şubesini hedef alan patlamadan, Yunanistan'ın yaşadığı ekonomik krize tepkili olan bir grubun sorumlu olduğu iddia ediliyor. 
Polis alışveriş merkezinin içinde başka bir patlayıcı olup olmadığını kontrol etti, güvenlik kamerası kayıtları araştırılıyor.