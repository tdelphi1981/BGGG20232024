Suriye'de iki önemli gelişme
Özgür Suriye Ordusu (ÖSO) bugün bir açıklama yaparak Türkiye sınırındaki Haseki şehrinde bulunan Resulayn Sınır Kapısı'nın kontrolünü ele geçirdiğini açıklarken isyancıların son dönemde taktik değiştirdiği haberleri de yayılmaya başladı.
ÖSO, sabah saatlerinde yaşanan çatışmaların ardından Resulayn Sınır Kapısı'nın kontrolünü ele geçirdiğini duyurdu. El Arabiyanın internet sitesinde de yer alan haberde bu son gelişmeyle ilgili detayların daha sonra açıklanacağı belirtildi.  
Ancak açıklamanın isyancılara taraf olmakla eleştirilen El Arabiyada yayınlanması bazı şüphelere neden oldu. 
  HIZLI BİR SÜREÇ DERHAL SEÇİM  
Los Angeles Times gazetesi ise dün başkent Şamdaki başkanlık sarayına başarısız bir saldırı düzenleyen isyancıların strateji değiştirdiğini öne sürdü. 
Yeni stratejinin özellikle başkentin etnik ve mezhepsel azınlıkların olduğu bölgelerde yoğunlaştığı belirtilen haberde bu değişikliğe örnek olarak bu hafta, Alevilerin çoğunlukta olduğu ve Beşar Esadın kalelerinden sayılan yerlere düzenlenen iki bombalı saldırı örnek gösterildi. 
Bombalama ve suikastların bundan böyle toprak elde etmek için değil, gerilla tipi çatışma için yapılacağı ve araçlara konan bombalara ağırlık verilecek yeni stratejinin daha fazla sivilin canına mal olacağı düşünülüyor.