Yamyam polisin akıbeti belli oldu
ABDnin New York kentinde eşini öldürüp yeme ve başka kadınları da kaçırma fantezisi yaptığı iddia edilen Gilberto Valle isimli eski polisin yargılanmasında önemli bir aşamaya gelindi. Jüri, Yamyam polisin suçlu olduğuna karar verdi.
28 yaşındaki sanığa ne ceza verileceği 19 Haziranda Manhattanda görülecek duruşmada belli olacak. 
Vallenin avukatı, genç polisin sadece fantezi yaptığını, ölü-pornosu diye adlandırılan sitelere girdiğini, ancak bunun ötesinde ceza gerektirecek bir suç işlemediğini savunmuştu. 
Ancak savcı, sanığın, fantezi ile gerçeklik arasındaki çizgiyi geçtiğini belirterek, hazırlığını online yaptığı planı gerçekleştirmek üzere olduğunu iddia etti. 
Karısını da öldürme ve etini yeme fantezileri yaptığı öne sürülen Vallenin ömür boyu hapis cezası alabileceği iddia ediliyor. 
Savcı Preet Bharara, İnternet, fikir özgürlüğü için bir platformdur, ancak suç işlemek ve suça yönelik adım atmak için bir dokunulmazlık sağlamaz dedi. 
Valle, internette ölü pornosu meraklılarıyla kadınları kaçırıp işkenceyle öldüreceğini, sonra da etlerini yiyeceğine dair sapkın fikirlerini paylaşmıştı. Mahkemede ifade veren bir FBI ajanı, Vallein bilgisayarına tecavüz, işkence ve yamyamlıkla ilgili yüzlerce sayfa indirdiğini söyledi. 
Vallein 27 yaşındaki eşi Katleen Mangan-Valle, kocasının kendisiyle ilgili ölüm ve yamyamlık fantezilerini arkadaşlarıyla paylaştığını görünce adamı ihbar etmişti. 
  KOCAM YAMYAM