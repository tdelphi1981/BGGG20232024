Arsenal'e Ortadoğulu talip
Ortadoğulu bir yatırım şirketinin İngiliz futbol takımı Arsenal'i satın almak için 1.5 milyar sterlinlik bir teklif yaptığı açıklandı.
Katar ve Birleşik Arap Emirlikleri'nden olan yatırımcılar şu anda kulübün hisselerinin yüzde 66.64'ünü elinde bulunduran Stan Kroenke'ye hisse başına 20 bin sterlin ödemeyi teklif etti.  
Teklifi kabul ederse Kroenke 350 milyon sterlin kar ederek futbol kulübünü 830 milyon sterline satmış olacak.  
Yatırımcılar Kroenke ile anlaşmaları durumunda şirketin hisselerinin 29.11'ini elinde tutan Alisher Usmanov'a da aynı teklifi yapacaklarını ancak Usmanov'un satmak istememesi durumunda onunla çalışmaya da hazır olduklarını söylediler. 
Yatırımcılar kulübün 250 milyon sterlinlik borcunu kapatmayı ve yeni yıldız oyuncuların alınması için de bir bütçe ayırmayı planlıyor.