P5+1'den İran'a görüşme teklifi
İran Dışişleri Bakanı Ali Ekber Salihi, Birleşmiş Milletler Güvenlik Konseyinin daimi üyeleri ve Almanyadan oluşan P5+1 ülkelerinin İranın nükleer programıyla ilgili görüşme yapacağını söyledi. Avrupa Birliği de Salihinin açıklamasını doğruladı.
Münih Güvenlik Konferansı sırasında konuşan Salihi, Güzel haberlerim var. Dün öğrendiğime göre P5+1 veya EU3+3 25 Şubatta Kazakistanda bir araya geliyormuş derken, İranın toplantıya katılıp katılmayacağı konusunda bir yorum yapmadı. 
Salihi, ABD Başkan Yardımcısı Joe Bidenın İranla doğrudan görüşmeler yapılabileceği yönünde dün sarf ettiği sözleri de olumlu karşıladığını belirtti.
Avrupa Birliği Dış İlişkiler ve Güvenlik Politikası Yüksek Temsilcisi Catherine Ashtonın sözcüsü de 25 Şubattaki görüşmeler için İrana teklif götürdüklerini doğruladı. 
Bununla birlikte sözcü İrandan tarih ve yerle ilgili henüz bir teyit gelmediğini belirtti.  
Geçtiğimiz günlerde 28-29 Ocak tarihlerinde İstanbulda görüşmeler yapılması konusu gündeme gelmiş ancak Tahran bu öneriyi reddetmişti.