Said-i Nursi'nin kitapları Rusya'da yasaklandı
Rusya'da Kaliningrad Mahkemesi, Said-i Nursi'nin 16 kitabını 'aşırı' olduğu gerekçesiyle sakıncalı bularak yasaklanmasına karar verdi.
Said-i Nursinin kitapları Rusyada yasaklanmaya devam ediyor. Geçtiğimiz yıllarda Tataristan ve Başkır özerk cumhuriyetlerinde yasaklanan kitaplar dün de Rusyanın en batısındaki Kaliningradda Yüksek Mahkeme tarafından yasaklandı. Kitaplar bölücü ve dinler arası fitne saçan unsur sayıldı. 
Nursinin kitaplarına Kaliningradda yasak getirilmesine farklı bir adli dava neden oldu.  
Geçtiğimiz yıl burada ikamet eden Emir Abuyevin evinde terörist faaliyet şüphesiyle arama yapan Rus güvenlik güçleri, Said Nursinin 14 kitabıyla iki broşürünü bulmuştu.  
Evde bulunan kitaplar uzmanlar tarafından fonetik, psikolojik ve diğer açılardan incelendikten sonra şu hüküm verilmişti:  
Ele geçirilen Said-i Nursi kitaplarının incelemesi, bunların bir kompleks biçiminde insanın bilincini iradesi dışında değiştirmeye yönelik psikolojik silah olduğunu ortaya çıkarmıştır. Tüm kitaplarda İslamın geride kalan dinlerden üstün olduğu ve diğer dinlerle mücadele edilmesi gerektiği düşüncesi dile getiriliyor. Dinler arasında fitne fesat yayan bu kitaplar Rusya vatandaşlarının temel özgürlüklerine tehdit oluşturmaktadır. 
Rusyada uzmanların hazırladığı bu rapor önceki gün sonuçlanan mahkemede savcı tarafından delil olarak gösterilmesi ardından, karar tüm kitapların yasaklanması şeklinde çıktı. 
Rusya güvenlik güçleriyle savcılık Said-i Nursi kitaplarını ayrıca Nurcular tarikatının yol gösterici kılavuzu olarak görüyor.  
2008 yılında Rusya Yüksek Mahkemesi aldığı kararla Nurcular tarikatını terörist ve bölücü örgüt listesine almıştı.