15 bin timsah firarda
Güney Afrikanın kuzeyinde yaşanan aşırı yağışlar, sel felaketiyle birlikte ürkütücü bir gelişmeyi de beraberinde getirdi.
Taşkın sularının yaklaşık 15 bin timsahın yetiştirildiği Rakwena Timsah Çiftliğini tehdit etmesi üzerine bentler açıldı. 
Bentlerin açılmasıyla 15 bin timsah da serbest kaldı. Şimdiye kadar hayvanların yaklaşık yarısı toplandı. Hayvanlardan biri 120 kilometre uzaklıktaki bir okulun rugby sahasında bulundu. 
Limpopo eyaletini vuran sel felaketlerinde şimdiye kadar 10 kişi öldü, çok sayıda kişi evsiz kaldı.  
 