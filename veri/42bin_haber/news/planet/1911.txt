Kendi yemeğini pişiren Cizvit
ARJANTİNLİ Kardinal Jorge Bergoglionun ismi, seçimden önce öne çıkan beş favori kardinal (papabile) arasında geçmiyordu, çünkü sağlık sorunları olduğu söyleniyordu. Latin Amerikanın ilk Papası olabileceği belirtilen Brezilyalı Odilo Pedro Schereri sürpriz bir şekilde ekarte eden Bergoglio, Papa 2. Jean Paulun ölümünün ardından papabile olarak öne çıkmış, ama 2005teki seçimi bugün artık Emerit (Emekli) Papa olan Georg Ratzingere karşı kaybetmişti.
Bergoglionun hayatından satır başları şöyle: 
BABASI İTALYAN: 17 Aralık 1936da Arjantinin başkenti Buenos Aireste beş çocuklu bir ailede doğdu. Babası, İtalyan bir demiryolu işçisiydi. Kimya, felsefe, edebiyat ve psikoloji eğitimi aldıktan sonra 1969da rahip oldu. İlahiyat okudu. Almanyada doktora yaptıktan sonra Papa 2. John Paul 2001de onu Vatikana çağırıp kardinal yaptı. 
YOKSULLARIN AZİZİ Mİ: Toplumsal adalete önem veren, merhametli ve mütevazı bir din adamı olarak tanınıyor. Lüks rezidanslar yerine orta halli bir apartman dairesinde yaşıyor. Kendi yemeğini yapıyor. Kiliseye tramvayla gidiyor. Francesco ismini yoksulların dostu diye bilinen Assisili Aziz Francescoya atfen seçmiş olabilir.  
ASYAYA MİSYONER Mİ: Daha muhtemeli, bağlı olduğu Cizvit tarikatının İspanyol kurucularından Francesco Xaviere atfen bu ismi almış olması. Bu misyoner, Asyadaki faaliyetleriyle tanınıyor. İsanın askerleri denen Cizvitler ise toplum içinde göze batmadan yaşamayı, yoksulluk yemini eden, iyi örgütlü din adamları. Tarihte Protestan karşıtlığıyla kendilerini ana akım Katoliklere kabul ettirdiler. 
AIDS HASTALARININ AYAĞINI ÖPTÜ: Vatikandaki derin güçlerden ziyade reformculara yakın dursa da, Papa 2. John Paul gibi tavizsiz olduğu da vurgulanıyor. Eşcinsel evlilik, kürtaj ve ötanaziye karşı, ama 2001de bir hastaneyi ziyareti sırasında 12 AIDS hastasının ayağını yıkayıp öpmesiyle de hatırlanıyor. 
CUNTA DAVASINDA ŞİKAYET: Arjantinde bir insan hakları avukatı, 15 Nisan 2005te Bergoglioyu 1976da cuntacılarla işbirliği yapıp iki Cizvit rahibi kaçırtmakla suçladı. Ancak yeterli delili sunamadı. 
SAN LORENZO TARAFTARI: Arjantinli Papa 1inci Francesconun tangoyu ve ülkesinin yıldız futbolcusu Lionel Messiyi çok sevdiği biliniyor. Ülkesinde bir rahibin kurduğu San Lorenzo taraftarı olan yeni Papa ayrıca Barcelonalı Leonel Messi ve geçmişte Arjantini sahalarda ayağa kaldıran Maradonayı çok iyi tanıdığı ve futboluna hayran kaldığı da Buenos Aires medyasında yer aldı. Bergoglionun geçmişte kiliselerde çocuklar için futbol takımları kurduğu da belirtildi. 