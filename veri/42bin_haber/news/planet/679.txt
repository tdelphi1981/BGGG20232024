En zengin adam KKTCyi karıştırdı
KKTCnin başkenti Lefkoşada Yakın Doğu Üniversitesi sahibi Suat Günselin Cumhurbaşkanı Derviş Eroğluna hitaben yazdığı ve medyaya verdiği siyasi mektup, Ada'yı karıştırdı.
Günsel hafta başında medyaya verdiği mektubunda, Cumhurbaşkanı Derviş Eroğluna, kurultayı mahkemelik olan iktidardaki Ulusal Birlik Partisinin (UBP) parçalanmanın eşiğinde olduğunu belirtti. Günsel ayrıca, Türkiye Cumhuriyeti'ndeki otoritenin, özellikle en yüksek düzeydeki otoritenin gelişmelerden tedirginlik duyduğunu kaydetti. Günsel, Cumhurbaşkanı Eroğlundan uzun yıllar liderlik yaptığı Ulusal Birlik Partisine müdahale edip parçalanmaktan kurtarmaya çağırdı.    
Kıbrıslı Türk Suat Günsel, geçtiğimiz yıllarda Forbes dergisinde dünyanın en zenginleri arasına girmişti. 
 Suat Günsel 
EROĞLU ANINDA CEVAP VERDİ
Mektup KKTC yerel medyasında büyük ilgi görürken, Eroğlu önceki gün Suat Günsele cevap verdi ve mahkeme süreci devam ederken Ulusal Birlik Partisinin kurultayıyla ilgili kamuoyu önünde hiçbir açıklama yapmayacağını hatırlattı. Eroğlu, yılbaşından önce yapılan son bakanlar kurulu toplantısına başkanlık yaptığını ve partinin parçalanmaması için tüm bakanlara ellerinden geleni yapmaları çağrısında bulunduğunu söyledi. 
ANKARADAN MESAJ MI GETİRDİ
Yerel mahkemenin, Başbakan İrsen Küçükün parti genel başkanlığını iptal ettiği bir süreçte kamuoyuna ilan edilen mektup, Ankaranın KKTC siyasetine yeni bir müdahalede bulunduğu yönünde yorumlandı.  
Siyasi yazılarıyla tanınan Adanın önde gelen gazetecilerinden Levent Özadam, Kıbrıstime internet sitesinde yayınlanan köşe yazısında, YDÜ sahibi Suat Günselin Başbakan Recep Tayyip Erdoğan ile görüştüğünü ve Erdoğandan Eroğluna mesaj getirdiğini yazdı. Özadam, Suat Günselin Derviş Eroğluna, Ankaranın KKTC Başbakanı İrsen Küçüke rakip çıkan eski Sağlık Bakanı Ahmet Kaşifin yarıştan çekilmesini istediğini ileri sürdü. 
BAŞBAKAN İÇİN KRİTİK GÜNLER 
Derviş Eroğlunun UBP kurultayında Başbakan İrsen Küçüke rakip çıkan Ahmet Kaşifi desteklediği biliniyor. 21 Ekim'de yapılan kurultayda İrsen Küçük burun farkıyla önde bitirmiş, ancak mahkeme tüzük ihlali yapıldığını belirterek, Küçükün genel başkanlığını iptal edip ikinci tur seçimlere gidilmesini kararlaştırmıştı. Başbakan Küçük, mahkemenin bu kararını yüksek mahkemede temyiz etti.  
Yüksek Mahkemenin önümüzdeki günlerde son kararı vermesi bekleniyor. Kamuoyuna verilen mektupla başlayan ve Başbakan Erdoğanın da adının karıştığı spekülasyonlara taraflar henüz cevap vermedi. 
 