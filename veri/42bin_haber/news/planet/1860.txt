Bebeğini kurtarmak isterken öldü
Almanya'nın Stuttgart kentinde Türk anne Nazlı Özcan'ın yedi çocuğuyla birlikte ölümüne neden olan yangınla ilgili yeni detaylar gelmeye devam ediyor. Yangında beş yeğenini kaybeden amca Seyfettin Soykan'ın anlattığına göre, Yunan komşunun yardımıyla dışarı çıkan Nazlı Özcan altı aylık bebeği Murat'ı kurtarmak isterken öldü.
Amca Seyfettin Soykan AA muhabirine yaptığı açıklamada, Backnang kasabasındaki yangının ardından morga gittiklerinde anne Nazlı Özcan'ın, bebeği Murat'a sarılı halde olduğunu gördüklerini söyledi.    
Seyfettin Soykan, yangını gören alt kattaki gece kulübünün Yunan sahibi Christos Kiroglou'nun kapıyı kırdığını ve annenin o esnada dışarı çıktığını, ancak daha sonra çocuklarını kurtarmak için tekrar içeriye girdiğinde dumandan boğularak öldüğünü öğrendiklerini söyledi. 
TÜRK AİLEYE ATEŞ DÜŞTÜ / FOTO GALERİ 
Gözyaşları içerisinde olayı anlatan Seyfettin Soykan, binanın çok eski olduğunu belirterek, "Elektrik tesisatında eski kablolar var, yenilenmemiş hiç. Binada sadece rötuş yapıldı. Çok zor durumdaki insanlar bu binada kalıyor. Sekiz çocukla ev bulması zor" diye konuştu. 
 Çevre sakini bir Alman, olay yerine çocuğu ile birlikte çiçek bırakırken gözyaşlarına boğuldu. 
Amca Soykan, yangından kurtulan tek çocuk olan İbrahim Soykan'ın hastanede olduğunu ifade ederek, "Kızım, İbrahim ile cep telefonuyla görüşmüş. İbrahim kızıma 'Ben uyandım her yerden ateş çıkıyordu. Mutfakta musluğu açtım su dolsun ateş gelmesin diye' dediğini aktardı. 
ESKİ KRİACI ELEKTRİK KAÇAĞINI BİLDİRMİŞ
Baba Sami Soykan'ın bir diğer kardeşi Cengiz Soykan ise evin önceki kiracısının elektrik kaçağı sorununu bildirdiğini öğrendiklerini söyledi. 
Backnang'da bulunan gazetecilere bilgi veren amca Soykan, yanan evin önceki kiracısını tanıdıklarını ve onun bu evde 22 yıl yaşadığını ifade ederek, bu kişinin daha önce ev sahibine elektrik kaçağı bildiriminde bulunduğunu öğrendiklerine dikkati çekti. Soykan, ağabeyinin üç yıldır bu evde oturduğunu kaydetti. 
  YANGINA İLK MÜDAHALEYİ YAPAN BİR YUNAN  
DEVLET YARDIMIYLA GEÇİNİYORLARDI
Cengiz Soykan, sabit bir işi olmayan ağabeyi Sami Soykan ile Nazlı Özcan'ın 14 senedir geçimlerini devlet yardımı ve çocuk parasıyla sağladıklarını ifade etti. 
Yangında hayatını kaybeden Nazlı Özcan'ın ilk eşinden dört ve ağabeyinden altı çocuğunun olduğunu anlatan Soykan, yangından kurtulan İbrahim Soykan'ın çiftin en büyük çocuğu olduğunu söyledi. 
 Alman medyası da olaya büyük ilgi gösterdi 
Soykan, Nazlı Özcan'ın büyük kızı Semiha'nın evli olduğunu ve büyük oğlu Halil'in de yangın gecesi teyzesinde kaldığı için ikisinin kurtulduğunu öğrendiklerini belirtti. 
KIZIM BANA ANNE DİYE BAĞIRDI
Yangından sağ kurtulan anneanne Hatice ile dayı Murat Özcan bugün olay yerine gelerek gazetecilere açıklamalarda bulundu. 
Anneanne Hatice Özcan, olay sırasında alevlerin yüzüne doğru geldiğini ve bu nedenle bir şey yapamadığını belirterek, "Kapıdan çıktığımda alev suratıma vurdu, göremedim. Kızım bana anne diye bağırdı, yetişemedim" dedi. 
Alevlerin her yeri sardığını, içeri giremediğini, kimseyi kurtaramadığını anlatan Özcan, balkona çıkıp yardım istediğini söyledi. 
İki gündür evde soba yakmadıklarını ve yangının elektrik tesisatından çıkmış olabileceğini ifade eden Özcan, bir yerin lambasını yaktığında diğer tarafın ışığının azaldığını belirtti. 
Dayı Murat Özcan da yangın esnasında yeğeni İbrahim ile annesi Hatice Özcanı önce mutfağa, sonra da balkona çıkardığını belirtti. Murat Özcan, daha sonra bir daha içeri giremediğini söyledi. 
  Nilgün Tekfidan Gümüş yazıyor 
YİNE İÇİMİZ YANDI