Her şeyi yapay kendisi gerçek
Six Million Dollar Man filminde biyonik süper kahraman Steve Austini inşa etmek 6 milyon dolara mal olmuştu. Ancak bilim insanları bu bedelin altıda birini harcayarak yapay uzuvlardan bir insan geliştirmeyi başardı.
Robotic exoskeleton (robot dışiskelet) kelimelerinin kısaltması olarak Rex adı verilen, 183 santimetre boyundaki bu biyonik insanın yapay uzuvları ve organları dünyanın dört bir yanından geldi. 
İngiliz televizyonu Channel 4da yayınlanacak How to Build a Bionic Man belgeseli için iki ünlü İngiliz robot uzmanı Richard Walker ve Matthew Godden tarafından oluşturulan Rex, hem teknolojinin ne derece geliştiğini sergiliyor hem de bazı etik sorunlar yaratıyor. 
Çünkü gelişmiş protezler ve yapay organlar üzerine yapılan araştırmalar, bilim insanlarının kayıp organların yerine yenilerini koymanın ötesine bu organları iyileştirebileceği anlamına geliyor. 
Channel 4da yayınlanacak programın sunucusu İsviçreli sosyal psikolog Dr. Bertolt Meyerin kendisi de eli olmadan doğmuş ve şu an bir yapay elle yaşıyor. Dr. Meyer, Rexle ilgili olarak, Bu hem heyecan verici hem de ürkütücü. Bilim ve teknolojide geldiğimiz bu noktada evrimin sınırlarının ötesine geçmenin ilk işaretlerini görüyor olabiliriz yorumunu yaptı. 
Boston Üniversitesinden Biyoetik ve İnsan Hakları profesörü George Annas ise, Bence en büyük tehlike insan olmanın anlamını değiştirebilecek olmamızdan kaynaklanıyor. Yeni türler geliştirmek Frankenstein gibi dönüp bize zarar verebilir. Ürettiğiniz yaratık yıkıcı ve kontrol edilemez bir hal alabilir dedi.