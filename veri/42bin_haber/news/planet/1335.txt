Ümmü Gülsüme peçe taktılar
Hüsnü Mübarekin devrildiği Arap Baharının ardından İslami grupların güçlendiği Mısırda Doğunun Yıldızı, Arapların Kraliçesi olarak tanınan şarkıcı, oyuncu Ümmü Gülsümün Mansura şehrindeki heykeline peçe takıldı.
Arap dünyasının en güçlü sesine sahip şarkıcısı olarak gösterilen Ümmü Gülsümün, Batı ve Arap müziğini harmanladığı şarkılarıyla büyük üne kavuşmuştu. Ölümünden 38 yıl geçmesine rağmen hala geniş bir hayran kitlesi olan şarkıcının bir hafta önce heykeline saldırı düzenlendiği ortaya çıktı. İnternette yayılan resimlerde heykelin üstünde siyah bir peçe görülüyor. Saldırıyı kimin gerçekleştirdiği henüz bilinmiyor. Ancak ülkedeki radikal İslamcıların, kadın kimliğinden dolayı Ümmü Gülsümün şarkılarının yasaklanması çağrıları yaptığı biliniyor. Cumhurbaşkanı Muhammed Mursi bu yönde bir çağrı yapmasa da kendisini aday gösteren örgütü Müslüman Kardeşlerin üyeleri sosyal paylaşım sitelerinde ve camiilerdeki cuma hutbelerinde Ümmü Gülsümü dinlemeyin çağrıları yapıyor. 
Şiddetli kınama 
Ümmü Gülsümün heykeline yapılan saldırının dışında yazar Taha Hüseyinin de Minyadaki heykelinin başı çalındı. İnternette heykelin yerine geri getirilmesi için çağrıda bulunuluyor. Mısır Kültür Bakanlığı ise kültür ve sanatın önde gelen kişilerini simgeleyen heykellere gerçekleştirilen saldırıların şiddetle kınadığı açıklaması yaptı. Açıklamada Saldırıları, cehaletleri veya hoşgörü kültürümüze uymayan düşünceleriyle bilinç yoksunu kişiler gerçekleştirmiştir. Mısır halkı, ülke değerlerini simgeleyen heykelleri, kültür ve sanatı hedef alan kötü ellerden korumalı denildi. ÖLÜMÜNDEN 37 YIL SONRA SAHNEYE ÇIKTI