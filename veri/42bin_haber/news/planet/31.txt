Putin, elitin huzurunu bozan çapkın Bakanı görevden aldı
Rusya Devlet Başkanı Vladimir Putin, askeri varlıkların satışıyla ilgili iki haftadır devam eden yolsuzluk soruşturması sonucu Savunma Bakanı Anatoli Serdyukovu görevden aldı.
Rusya Devlet Başkanı Vladimir Putin, ülkenin ilk sivil Savunma Bakanı Anatoli Serdyükovu görevinden aldı. Putin aynı anda ikinci bir kararnameyle boşalan Savunma Bakanı görevine yakın arkadaşı olan eski Rusya Acil Durumlar Bakanı ve Moskova Bölge Valisi Sergey Şoyguyu atadı. 
Kremlin Sarayının Savunma Bakanı Serdyükova diş bilediği çok önceden biliniyordu. 2007 yılında yani Dimitri Medvedevin devlet başkanlığı döneminde bu göreve atanan Serdyükov, Rusyadaki generallerin benimsemediği orduda reform sürecini başlatmıştı.  
Ancak Serdyükovun bu sabah görevinden alınmasının arkasındaki asıl nedenin Rusya yönetici elit çevrelerinde çapkın davranışlarıyla huzursuzluk yaratmış olması olduğu Rus basını tarafından fısıldanmaya başlandı. 
İKİ HAFTADIR DEVAM EDİYOR
Serdyükovun aforoz edilmesi kampanyası iki hafta önce başladı. Savcılık görevlileri Savunma Bakanlığı bünyesinde faaliyet gösteren ve ordunun taşınmaz mülkünü değerlendiren  Oboronservis kardeş kuruluş şirketine baskın düzenledi.  
Baskına gerekçe olarak kardeş şirketin yolsuzluk ve dolandırıcılık yaparak Savunma Bakanlığını 100 milyon dolar zarara uğratması olduğu belirtildi.  
Oboronservis şirketinde savcılık kontrol ve aramalar başlattığında asıl bomba patladı. Bu şirketin başında genel müdür olarak 33 yaşındaki Yegevniye Vasilyeva bulunuyordu. Bakan Serdyükovun da bu genç kadınla Savunma Bakanlığı binası yakınlarında bir dairede birlikte yaşadığı öğrenildi. Güvenlik güçleri iki hafta önce Vasilyevanın evine arama yapmak için baskın düzenlediğinde burada Serdyükovla karşılaşmıştı.  
Dolandırıcılık sanığı Vasilyeva ile birlikte yaşayan Serdyükov, diğer taraftan Rusya yönetim elitinde yer alan eski Başbakan Birinci Yardımcısı Viktor Zubkovun kızı Yuliya ile evliydi.  
AŞK İLİŞKİSİNE PUTİN MÜDAHALESİ
Rivayetlere göre Putinin yakın dostu kayınpeder Zubkovdan hiç çekinmeyen Serdyükov, başka bir kadınla yaşadığını Yuliyaya açıkladı. Çapkın davranışlarda bulunan Savunma Bakanı yüzünden ailesinin adı karalanan Zubkov, olup bitenleri Kremlin Sarayına çıkarak yakın arkadaşı Vladimir Putine anlattı. Metresi Vasilyevanın evine düzenlenen baskından hemen sonra Serdyükov, Putin tarafından Kremline çağrıldı. 
Rusya elitinin huzurunu bozan ve aynı zamanda dolandırıcılık davasına adı karışmış olan çapkın Serdyükov böylece görevine son verilerek aforoz edilmiş oldu. Rusyada ağır suçları araştıran Soruşturma Komitesi Sözcüsü Vladimir Markin de ilginç bir açıklama yaparak, Savunma Bakanı görevinden alınan Serdyükovun Oboronservis davasında ifadesinin alınabileceğini söyledi. 
Çapkın bakanın yerine Kremlin Sarayına bağlılığıyla bilinen Şoyguyu atayan Putin de ilginç bir açıklama yaptı. Rus ordusunda reformların zayıf bir ordu değil, güçlü bir ordu istikametinde devam edeceğini belirten Putin, Rusya Silahlı Kuvvetleri önümüzdeki yıllarda büyük yatırımlarla eski gücüne kavuşturulacak. Bu görevin üstesinden de sorumluluk almasını bile Sergey Şoygu gibi adam gerekiyordu. Verilen görevi alnının akıyla yerine getireceğine inanıyorum dedi.