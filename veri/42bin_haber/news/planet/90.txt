İran'dan dev savunma tatbikatı
Başta İsrail olmak üzere Batılı ülkeler tarafından nükleer tesislerine yapılacak askeri saldırıyla tehdit edilen İran; hava, deniz ve kara kuvvetlerin katıldığı geniş kapsamlı hava savunma tatbikatı başlatacağını duyurdu.
Ülkenin doğu, güney ve orta kesiminde yer alan sekiz ilde ve 850 bin kilometrekarelik genişliğinde bir alanda Cumartesi günü başlayacak tatbikatın yedi gün süreceği belirtildi. 
Velayet Semasını Koruyucuları 4 adıyla yapılacak tatbikat, ülkedeki Devrim Muhafızları ve Silahlı Kuvvetlerin ortak katılımıyla icra edilecek. Tatbikatta sekiz bini aşkın asker görev alacak. 
Konuyla ilgili basına bilgi veren Devrim Muhafızları komutanlarından Tuğgeneral Ferzad İsmaili, tatbikatla ülkenin savunma ve caydırıcılık gücünü artırmayı hedefledikleri söyledi. İsmaili, tatbikatın komşu ve dost ülkeler için dostluk ve barış mesajı taşındığı kaydetti.