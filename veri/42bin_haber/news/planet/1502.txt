Mercury'nin külleri bulundu
Queen müzik grubunun efsanevi solisti Freddy Mercury'nin mezarı sonunda bulundu.1991 yılında AIDS'ten ölen sanatçının yakıldığı açıklanmış ancak külleri ile ne yapıldığı hayranlarından gizlenmişti.
Londra'nın batısındaki Kensal Green Mezarlığı'nda bulunan bir plaket Mercury'nin küllerinin orada bulunduğuna işaret ediyor. 
Mercury'nin gerçek adı Farrokh Bulsara adına hazırlanmış olan plakta Fransızca olarak ''Tüm sevgimle daima sana yakın olabilmek için'' yazıyor.   
 
Plaktaki yazı sadece M harfi ile imzalanmış. Mezarlık görevlileri plağın ne zaman ya da kimin tarafından yerleştirildiğini bilmediklerini söylerken gizemli M'nin Freddy Mercury'nin eski kız arkadaşı Mary Austin olduğuna inanılıyor.  
Eşcinsel şarkıcı 'karım' diye hitap ettiği biseksüel vokaliste mal varlığının büyük bir kısmını miras bırakmıştı. 
Kensal Green Mezarlığı yetkilileri Mercury'nin küllerinin orada olmasının mümkün olduğunu ancak külleri başka yerlere serpilen kişilere de böyle anma plaklarının yaptırıldığını belirtti.
 
 