Obama'nın kardeşi hem rakipleriyle hem iddialarla savaşıyor
Kenyada haftalardır beklenen ve ABD Başkanı Barack Obamanın baba bir anne ayrı kardeşi Malik Obamanın da bir eyaletin valiliği için yarıştığı ülkenin 50 yıllık tarihinin en önemli seçimlerinde sandıklar açılalı henüz birkaç saat oldu ama şimdiye kadar çıkan çatışmalarda altısı polis 12 kişi hayatını kaybetti. Malik Obama ise bugün hem rakipleriyle hem de hakkındaki iddialarla savaşıyor.
Cumhurbaşkanlığı ve parlamento seçimlerinin yapıldığı Kenya'da kıyı bölgesinde oy kullanma işlemi başlamadan kısa bir süre önce güvenlik güçleri ve protestocular arasında çıkan çatışmalarda altısı polis 12 kişi hayatını kaybetti.  
Bölgeye 400 takviye polis gönderilirken, bazı bölgelerde polisi hedef alan saldırıların seçim ortamına zarar vermediği belirtildi.  
Çatışmalardan sorumlu tutulan ayrılıkçı örgüt Mombasa Cumhuriyetçi Konseyi henüz açıklama yapmadı. 
BARACK'IN KARDEŞİ MALIK OBAMA
14.3 milyon kayıtlı seçmenin oy kullandığı bu seçimler ülkenin 50 yıllık tarihinin en önemli oylaması görülüyor zira bu yeni anayasa doğrultusunda düzenlenen ilk seçim. Daha önceki anayasa kazananın her şeyi götürdüğü bir sistem öngörürken bu yeni yapıyla çok daha çekişmeli bir yarış bekleniyor. 
2007 yılında yapılan seçimlerde de çatışmalar nedeniyle bin kişinin hayatını kaybettiği Kenyada bugünkü oylama sadece şiddet olayları ve anayasal değişiklikler nedeniyle değil, adaylardan birinin soyadı ve kan bağları nedeniyle de dikkat çekiyor. 
ABD Başkanı Barack Obamanın baba bir anne ayrı kardeşi Malik Obama, yaklaşık 1 milyon kişiye liderlik etmek anlamına gelecek Siaya valiliği için yarışıyor. 
Geçtiğimiz hafta Associated Presse bir röportaj veren Malik Obama, ABD Başkanıyla ilişkisinin sonuçlar üzerinde nasıl bir etki yapacağını bilmediğini belirterek, Malik Obama olarak seçime giriyorum. Adımdan ve kardeşimden kaçamam ama insanların bir şekilde Obamanın kardeşini görmek istediklerini düşünüyorum dedi. 
HAKKINDA İDDİALAR VAR
Obamanın 2008 seçimlerinde kullandığı değişim mesajını kullanan bağımsız aday Malik Obama, seçimden önceki son mitinginde, Umuyorum seçim günü benimle birlikte orada olur, bana destek verirsiniz ve böylece hep birlikte Siayaya değişim getirebiliriz diye konuştu. 
Ancak bugün Malik Obama sadece rakipleriyle değil hakkındaki iddialarla da mücadele ediyor. İddiaların kaynağı çok uzak da değil; Malik Obamanın eşleri.  
56 yaşındaki Obamanın toplam 12 eşi olduğu, bunlardan en küçüğü olan Sheila Anyango ile evlendiği zaman genç kızın henüz 17 yaşında olduğu yani Kenya yasalarına göre reşit olmadığı ve Malik Obama eşlerine şiddet uyguladığı öne sürülüyor. 
"BENİ DÖVÜYOR"
İngiliz Daily Mail gazetesine konuşan Sheila Anyango (şu an 21 yaşında), kendisinden 35 yaş büyük Malik Obamayla evlenmenin hayatı boyunca aldığı en büyük hata olduğunu ve 17 yaşından beri bir sır sakladıklarını belirterek, Başlangıçta, benle camide konuşurdu. O zamanlar iyi bir insandı. Ama sonradan çok değişti. Onunla evlenmek hayatımın en büyük hatası oldu. Beni hem dövüyor hem de sürekli kötü sözler söylüyor dedi. 
Sheilanın 36 yaşındaki annesi Mary Anyango ise Kızıma kötü davranıyor. O kötü yaşlı bir adam. Kızım daha öğrenciydi. Benden gelip izin bile almadı. Gizli bir plan yapıl 3 bin şilin vererek Sheilayı kendisiyle evlenmeye ikna etti. O zamanlar küçüktü, kafası karışıktı. O adamdan hiç hoşlanmadığını söyledi. 
Şu an 1.5 yaşında Hafifa adlı bir kızı olan Sheila Anyango, hayatının iki yılını Malik Obamanın diğer üç eşiyle birlikte Barack H. Obama Vakfı Dinlenme Merkezi adını verdiği bir restoran kompleksinde geçirmiş.  
Bu arada Malik Obamanın kendisini dövdüğünü söyleyen sadece Sheila Anyango değil. 33 yaşındaki eski eşi Hafsa Abwanda da Malik Obamanın hem kendisini hem de diğer eşleri dövdüğünü anlattı Daily Maile.  
Politikacıyla genç bir kızken evlendiğini ancak beş yıllık evlilikten sonra 2008de kaçıp akrabalarının yanına sığındığını belirten Hafsa Abwanda, O kötü bir insan ve onu bir daha görmek istemiyorum diye konuştu.