'Karışmayan sıvılar' ve iki Türkiye
Karışmayan bazı sıvılar vardır  bu da öyle. Bu sözler ünlü ressam, aktivist, siyasetçi ve yazar Bedri Baykama ait. Baykam, International Herald Tribune gazetesinin Kimlik kayması iki Türkiye yaratıyor başlıklı haber analizinde görüşlerine yer verilen Türklerden sadece bir tanesi.
Gazeteye konuşan diğer isimler ise fotoğrafçı Bennu Gerede, televizyon sunucusu ve lobici Zeynep Dereli, yönetmen Eset Akçilad, Elit Çikolatalarının varisi Gözde Küçük.  
Başta Baykam olmak üzere IHTye açıklamalarda bulunan tüm isimler Türkiyede Batılı laiklerle muhafazakar Müslümanlar arasında kendiliğinden oluşan bir ayrışma olduğunu savundu. Baykam, yeme-içme alışkanlıklarından eğlenmek için gidilen yerlere, ticari kurumlara ve bu seneki Cumhuriyet Bayramı kutlamalarına kadar ciddi bir ayrışma olduğunu belirtti. 
Gazetenin yorumunda İstanbulun günümüzde dünyanın en modern şehirlerinden biri haline geldiği ancak aynı zamanda Türk olmanın ne demek olduğu üzerine sıra dışı bir kültür savaşı yaşandığı ifade edilerek, [Onlar] Türkiyenin Batılı liderlerin bölgedeki hevesleri için çok önemli olduğundan ve bu liderlerin savunduğu ılımlı Müslüman ülke söylemiyle ters düşmemek için olan bitene karışmadıklarından endişe ediyorlar denildi. 
"ONLAR"I TANIMIYOR AMA...
Bennu Gerede kendi hayatını örnek göstererek, Gidişat o kadar da kötü olamaz derken, Princeton mezunu, 20li yaşlarını süren Gözde Küçük için yaşananlar bir karşı devrim.  
Kendi durumunu kaynayan kazandaki bir kurbağa olarak nitelendiren Küçük, Bir doğum günü partisi düzenlesem ve 50 kişi davet etsem bir tanesi Onlardan olmaz diyerek bu insanları tanımadığını ve dolayısıyla durumun ne kadar kötüye gidebileceği konusunda da fikir sahibi olmadığını belirtti. 
DAHA İYİ OLACAK
Akçilad ise bu değişimin daha sağlıklı bir Türkiyeyle sonuçlanabileceğini düşünenlerden. Bu yeni Türkiyenin kökleri hem kendi kültürünün derinlerinde olacak hem de modern ve dünyaya açık olduğu için pişmanlık duymayacak. Kökleriyle modernlik arasında bir denge kuracak ve Müslüman dünyasındaki etkisini artıracak. 
Özetle Türkiyenin nüfuzu Türkiyenin kimliğiyle iç içe geçmiş durumda. Türkiye Avrupa Birliğine girip kültürel olarak Batıya çok fazla savrulursa Müslüman dünyasındaki nüfuzunu kaybedecek. Aynı şekilde daha İslamcı bir ülke haline gelmek Türkiyenin komşuları arasında özenilen bir ülke olmasını sağlayan özelliklerini kaybetmesine neden olacak.