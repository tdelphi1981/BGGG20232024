Medyaya denetim İngiltereyi böldü
Basında telekulak skandalını soruşturan yargıç Brian Levesonun medyaya yasal destekli denetim getirilmesi önerisi İngilterede siyasi kriz yarattı. Başbakan Cameron, kendisinin görevlendirdiği Levesonun getirdiği yasa destekli denetim mekanizması önerisine karşı çıkınca medya tarafından alkışlandı.
MEDYA devi Rupert Murdochın kapatılan News of the World gazetesinin, sansasyonel haber için çok sayıda insanın telefonlarını dinlediğinin ortaya çıkmasının ardından medyaya devlet denetimi getirilmesini öneren Yargıç Brian Levesonun raporu resmen hükümet krizi yarattı. İngiliz milletvekilleri 50 yıldır kendi kendini denetleyen medyanın bu özgürlüğünü kısıtlayacak öneri için dünden itibaren çalışmalara başladı. Ancak Levesona raporu hazırlatan Başbakan David Cameron ile koalisyonun küçük ortağı Liberal Demokratlar ters düştü. Nick Clegg liderliğindeki küçük ortak, muhalefetteki İşçi Partisi gibi medyaya denetimden yana. Cameron ise ısrarla yasa destekli bir denetim mekanizmasının basın özgürlüğünü tehdit edeceğini savunuyor.  
Çok dikkatli olmalıyız 
Cameron, Levesonun 8 ayda hazırladığı önerilerinin büyük bölümüne katıldığını belirtirken, Basına yasal denetim getirerek Rubikonu (dönüşü olmayan nokta) geçmiş olacağız. Bu çizgiyi geçmeden önce çok, çok dikkatli olmalıyız dedi.
Cameronun bu konudaki ihtiyatlı tavrı hem destek, hem de tepki görüyor. Telefonu dinlenen ünlü aktör Hugh Grant Başbakan, delice olmadıkça Leveson ne önerirse kabul edeceğini söyledi. Levesonun önerileri delilik değil ama başbakan kabul etmiyor dedi. 
Cüretkâr Cameron 
İngiliz basını genel olarak daha sert bir denetleyicinin gerekliliğine katılmakla birlikte bunun yasaya dayanmasına karşı çıktı: 
Daily Mail: Cüretkâr Başbakan. Cameron, bu raporu, İngiliz halkının tarihi, bilgi alma hakkına öldürücü darbe olarak görüyor. Bu hakkı koruyabilirse, tarihimizin onurlu bir yerinde yer alacak. Daily Telegraph: Cameronın kararı, bize devlet adamlığı yeteneğiyle ilgili birşeyler söylüyor. Popüler olmayan kararları da alınması gerektiği ihtiyacını kabul ediyor. The Sun: Levesonun raporu dikkat çekici. Cameronun yasal zeminli basın denetleme kurumuna karşı çıkması takdire değerdir.