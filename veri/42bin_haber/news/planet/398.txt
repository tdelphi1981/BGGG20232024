Bağdat'ta sağanak hayatı felç etti
Irak'ın başkenti Bağdat'ta sağanak yağış hayatı olumsuz etkiledi.
Son 30 yılın en yağışlı gecesini yaşayan Bağdat'ta altyapı yetersizliği sebebiyle çok sayıda semt sular altında kaldı. Yoğun yağış yüzünden günlük hayatın olumsuz etkilendiği Bağdat ve çok sayıda ilde bugün resmi tatil ilan edildi. Bağdat'ta cadde ve sokakların sular altında kalması yüzünden çalışanlar iş yerlerine gidemediği için günlük hayat adeta durdu. 
Bağdatlılar, günlük ihtiyaçlarını karşılamakta da büyük sıkıntı yaşadı. 
Başkentte yaşayan Said Sabır Ali, AA muhabirine yaptığı açıklamada, yaşının 50'yi geçtiğini ve Bağdat'ı hiçbir zaman bu kadar kötü bir durumda görmediğini belirterek, Durumumuz çok kötü. Elektrik yok, kanalizasyon hattı yok denecek düzeyde. 50 yıldan beri böyle bir şey görmedik dedi.