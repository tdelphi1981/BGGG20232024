Meteoru boşver votkaya zam gelmesin
NASA, Rusyada önceki gün yaşananların, 1908den beri kayda geçen en büyük meteor vakası olduğunu ve 33 Hiroşima bombası gücünde bir patlama gerçekleştiğini duyurdu. Meteor şokunu çabuk atlatan bölge halkı ise votkaya zam gelir mi diye şimdiden düşünmeye başladı.
1-17 metre uzunluğunda, 10 ton ağırlığındaki meteor önceki gün Uralların güneyinde atmosfere girip, Kazakistan sınırına paralel olarak doğu-batı yönünde
bir kaç yüz kilometre seyretti. 
2-Meteor, Rus kenti Çelyabinsk üstünde 500 bin ton dinamite eşit bir patlamayla (Hiroşimadaki atom bombasının 33 katı) infilak etti. 
3-10 yerleşimde yüzlerce konutun, 93 hastanenin, 12 okulun, 10 yetimhanenin ve 5 huzurevinin camları tuzla buz oldu, kapıları yerinden söküldü. 
RUSYAnın Kazakistan sınırındaki 1.1 milyon nüfuslu Çelyabinsk kenti üstünde önceki sabah infilak eden, yaklaşık 1000 kişinin kırılan camlar yüzünden yaralanmasına ve 60 milyon TLlik maddi hasara neden olan meteorun yapısına dair detaylar dün belli oldu. ABD Ulusal Havacılık ve Uzay Ajansı (NASA), 54 bin km hızla atmosfere giren meteorun yaydığı düşük frekanslı ses dalgalarını, biri Alaskada olmak üzere çok sayıda sonik ölçüm istasyonu kullanarak takip etti. Tahminlere göre 17 metre uzunluğunda, 10 ton ağırlığındaki olan meteor, 500 bin ton dinamite eşit bir patlama yarattı. Hiroşimaya atılan atom bombası 15 bin ton dinamite eşdeğerdi. 1908de Sibiryanın Tunguska bölgesinde yaşanan meteor patlamasının ise 20 milyon ton dinamite eşdeğer olduğu sanılıyor. Meteorun Çebarkul gölüne düşen parçasını dün dalgıçlar dipteki 1.5 metrelik çamur yüzünden bulamadı. 
VOVA DAYI: KUTLAYACAĞIZ 
Hürriyet Dış Haberler Servisi Şefi Emre Kızılkayanın eşinin bölgede yaşayan aile üyeleri; dünya savaşlarına, Sovyet zulmüne, ekonomik krizlere alışkın bölge halkının şoku ne kadar çabuk atlattığını gösteriyor. Marina Kızılkayanın, olayın merkez üssüne 180 km mesafedeki Kamensk-Uralskiyde yaşayan Vova Dayısı Vladimir Zaharov, Hürriyete şöyle konuştu: Havada 2 saniyelik müthiş bir parlaklık oldu. 15 saniye kadar sonra patlama sesi geldi. Binaların camları kırıldı, ama büyük bir panik olmadı. Hayatta kalmamızı bugün votkayla kutlayacağız. Sonra da göktaşının düştüğü göle gireceğiz. Kutlamalar tüketimi artarırsa votkaya zam gelebilir. Tek endişem de bu. 
METEORDAN SONRA UYUDUK 
Marina Kızılkayanın Çelyabinske 175 km uzaklıktaki Şadrinskte yaşayan amcası Sergey Kolkunov ise dünün ilk saatlerinde bir başka meteorun Dünyayı sıyırarak geçmesini dahi beklemeyip uyuduklarını söyledi. Kolkunov, Geceyarısından sonra geçecekti. Çarpma ihtimali de yokmuş. Beklemeyip yattık. Sabah hayatımıza hiçbir şey olmamış gibi devam ettik dedi. 
Uçak mı derken birden patladı 
OLAYIN tanıklarından Eduard Yusupov yaşadıklarını Hürriyete anlattı: Arabadaydık. Işığı uçak sandık. Patlamayla geçici körlük yaşadık. Sıcaklık hissettik. Her yer camla doluydu. Sonra hayat normale döndü. İnsanlar şakalaşıyordu.  
Maya kıyameti 1 ay gecikti 
En popüler espri şu: Mayaların kıyamet kehaneti bir ay rötar yaptı, çünkü paketi Rus devlet postasıyla yollamışlar. Çelyabinskli erkekler eşlerine şöyle diyor: Sevgililer Gününde sana yıldızları vaat etmiştim. Kusura bakma, bir gün gecikti.