Putin İstanbul'a geliyor
Türkiye-Rusya Yüksek Düzeyli Stratejik İşbirliği Toplantısı için 14-15 Ekimde İstanbula gelmesi beklenirken iç sorunları gerekçe göstererek ziyaretini erteleyen Rusya Devlet Başkanı Vladimir Putin pazar günü İstanbula geliyor.
Gündemin en önemli maddesi Esad yönetimi ve Türkiyenin NATOdan talep ettiği patriotlar olacak. 
Başbakan Erdoğan, pazar gecesini otelinde geçirecek Putin ve heyetini pazartesi sabahı Dolmabahçedeki ofisinde ağırlayacak. Erdoğanın Putin ile baş başa görüştüğü dakikalarda Rus bakanlar da Türk muhataplarıyla bir araya gelecek. Daha sonra yüksek düzeyli stratejik işbirliği toplantısına geçilecek ve ardından basın toplantısı yapılacak. Putin, Erdoğanın onuruna vereceği öğle yemeğinin ardından Türkiyeden ayrılacak.
 
PATRİOTU KONUŞACAKLAR
 
Başbakanlık kaynaklarından alınan bilgiye göre, Erdoğan-Putin görüşmesinin ana başlığını Suriye ve Devlet Başkanı Esad oluşturacak. 
Erdoğan görüşmede, Esad giderse yerine kim gelecek? endişesi yaşayan Putini ikna etmeye çalışacak. Sivillerin katledilmesiyle ilgili örnekler gösterecek Erdoğan, Putinden destek isteyecek. Görüşmede Türkiyenin NATOdan talep ettiği Patriot füzeleri de gündeme gelecek.  
Erdoğan, Türkiyenin talebine kuşkuyla yaklaşan Rus tarafına bunun topraklarını ve halkını koruma amaçlı doğal bir talep olduğunu anlatacak. 
Putinin 14-15 Kasım tarihlerinde Türkiyeye yapacağı ziyareti ertelemesinin ardından Hindistan, Pakistan, Türkmenistan, Bulgaristan ve Ermenistana yapacağı ziyaretleri de ertelemesi Putinin hasta olduğu iddialarını alevlendirmişti.  
Kremlin Sözcüsü Peskov, 60 yaşındaki Putinde kas zedelenmesi bulunduğunu açıklamıştı. Putinin ziyaretini ertelemesinin ertesi günü bir Rus uçağı Esenboğaya indirilmiş ve arama yapılmıştı.