Obama asgari saat ücretini 9 dolara çıkaracak
ABD Başkanı Barack Obama, ikinci dört yıllık dönemine başlarken dün akşam ABD Kongresinde geleneksel yıllık Birliğin Durumu konuşmasını yaptı.
12 sayfalık konuşmasının en çarpıcı bölümlerinde ekonomiye ağırlık veren Obama, asgari saat ücretini 2015 sonuna kadar 7.25 dolardan 9 dolara çıkarmayı önererek, büyük bir tartışma başlattı. Bu akşam, yeryüzünün en zengin ülkesinde, tam zamanlı çalışan kimsenin yoksulluk sınırının altında çalışmaması gerektiğini ilan edelim diye konuştu.  
Ayrıca Avrupa Birliği ile de serbest ticaret anlaşması görüşmelerine başlayacağını duyurdu.  
Obama, dış politikada ise beklenildiği gibi Afganistandan çekilme planını açıklarken, ilk bir yıl içinde 34 bin askerin daha çekileceğini, 2014 sonunda da Afganistan Savaşının biteceğini ilan etti. Ayrıca El Kaide ile yürütülen savaşa değinen Obama, Arap Yarımadası ve Afrikada El Kaide uzantısı yeni gruplar ortaya çıktığını anlatırken, Bu grupların yarattığı tehdit gelişiyor. Ama bu tehditle başa çıkmak için yurtdışına on binlerce oğlumuzu, kızımızı göndermemiz, başka ülkeleri işgal etmemiz gerekmiyor dedi. 
Son dört yıldır terörle mücadele stratejisinin belkemiğini oluşturan İHA saldırılarına devam sinyali verdi. Bu operasyonun tartışmalı yürüyen hukuki çerçevesini ise Kongre ile paylaşacağını belirtti.  
İşte Obamanın konuşmasının satır başları: 
ORTA SINIF MESAJI
Amerikanın ekonomisinde büyümenin gerçek motoru olan yükselen, başaran bir orta sınıfı yeniden alevlendirmek, bizim kuşağımızın bir görevi. Bu ülkeyi inşa eden temel felsefeyi diriltmek bizim bitmemiş işimiz: Nereden gelirsen gel, neye benzersen benze, kimi seversen sev, çok çalışır, sorumluluklarını yerine getirirsen ilerlersin. 
AKILLI HÜKÜMET GEREK
Tekrar etmeme izin verin. Bu akşam önerdiğim hiçbir şey, bütçe açığını tek kuruş bile artırmamalı. İhtiyacımız olan daha büyük bir hükünmet değil, önceliklerini belirleyen ve geniş çaplı büyümeye yatırım yapan akıllı bir hükümet. Birinci önceliğimiz de Amerikayı istihdam ve üretimde çekim merkezi haline getirmek. 
AFGANİSTAN SAVAŞI BİTİYOR
Bu akşam bizi korumak için her gün fedakârlık eden asker ve sivilleri selamlıyoruz. Onlar sayesinde, Amerika Afganistandaki misyonunu tamamlama ve El Kaidenin çekirdeğini yenme amacında kendinden emin. Şimdiden 33 bin cesur erkek ve kadın askerimizi eve getirdik. Bu akşam, önümüzdeki bir yıl içinde 34 bin Amerikan askerinin daha Afganistandan eve döneceğini duyuruyorum. Bu çekilme devam edecek. Ve önümüzdeki yılın sonunda Afganistandaki savaşımız sona erecek. 
YENİ EL KAİDELER TÜRÜYOR
Arap Yarımadası ve Afrikada değişik El Kaide uzantıları ve aşırı uç gruplar ortaya çıktı. Bu grupların yarattığı tehdit gelişiyor. Ama bu tehditle başa çıkmak için yurtdışına on binlerce oğlumuzu, kızımızı göndermemiz, başka ülkeleri işgal etmemiz gerekmiyor. Onun yerine Yemen, Libya ve Somali gibi ülkelere kendi güvenliklerini sağlamaları için ve Malide olduğu gibi teröristlerle savaşan müttefiklerimize yardım edeceğiz. Ve gerekirse, çok çeşitli kapasitelerimizle Amerikalılara tehdit oluşturan teröristlere doğrudan müdahale etmeye de devam edeceğiz. 
KUZEY KORE MESAJI
Elbette zorluklar El Kaide ile bitmiyor. Amerika dünyanın en tehlikeli silahlarının yayılmasını önlemede çabalara liderlik etmeye devam edecek.Kuzey Koredeki rejim, sadece uluslararası yükümlülüklerini yerine getirerek güvenlik ve refah sağlayabileceklerini bilmeliler. Dün akşamki gibi gördüğümüz provokasyonlar, onları sadece daha fazla izole edecek. Aynı şekilde İranın liderleri de şimdi diplomatik çözüm zamanı olduğunu kabul etmeliler. Çünkü karşılarında bir koalisyon, yükümlülüklerini yerine getirmelerini istemede birleşmiş bir şekilde duruyor. Ve nükleer silah elde etmelerini önlemede biz ne gerekiyorsa yapacağız. Aynı zamanda nükleer cephaneliği azaltmada Rusya ile de ilişki içinde olacağız. 
SURİYE'DE BASKIYA DEVAM
Her şeyden öte Amerika tarihin bu döneminde özgürlük arayan herkese bir yol gösterici olarak kalmak zorunda. Amerika Kıtasından Afrikaya, Avrupadan Asyaya özgürlüğün savunmasında güçlü ittifakların çapası olarak kalacağız. Ortadoğuda, evrensel haklarını isteyen vatandaşların yanında duracağız ve demokrasiye istikrarlı bir geçişi destekleyeceğiz. Süreç karışık olacak ve Mısır gibi ülkelerde değişimin yönünü dikte edeceğimizi farzedemeyiz. Ancak herkesin temel haklarına saygı gösterilmesinde ısrar edebiliriz ve bunu da yapacağız. Suriyelilerin haklarına saygı gösteren muhalefet liderlerini destekleyip, kendi halkını öldüren Suriye Rejimi üzerinde baskı kurmaya da devam edeceğiz. Ve güvenliğin sağlanması, barışın oluşturulmasında İsrailin sağlam bir şekilde yanında duracağız. Bunlar önümüzdeki ay seyahat edeceğim Ortadoğuda da vereceğim mesajlar. 
SİLAH KARŞITI YASA ŞART
Newtownun üzerinden neredeyse iki ay geçti. Bu ülkenin silah şiddetini nasıl azaltacağını ilk defa tartışmadığını biliyorum. Ancak bu sefer farklı. Amerikalıların ezici bir çoğunluğu, silah kullanma hakkı veren Anayasa 2inci Ek Maddesine inanan Amerikalılar bunlar, suçluların ellerine silah almalarını zorlaştıracak sicil araştırmasında olduğu gibi ortak bir reform etrafında buluştular. Yapılan öneriler bir oylamayı hak ediyor. Çünkü Newtowndan sonraki iki ay içinde de, binlerce doğumgünü, mezuniyet ve yıldönümü bir silahtan çıkan kurşunla hayatlarımızdan çalındı.   
SİBER SALDIRI UYARISI
Amerika ayrıca siber saldırılardan ötürü hızla büyüyen tehditle de yüzleşmeli. Hackerların insanların kimliklerini ve kişisel e-postalarını çaldıklarını biliyoruz. Yabancı ülkeler ve yabancı şirketlerin de bizim kurumsal sırlarımızı aşırdıklarını biliyoruz. Şimdi düşmanlarımız enerji hatlarımıza, finansal kurumlarımıza ve hava trafik kontrol sistemlerimize de saldırma kabiliyeti peşinde. 
AB İLE TİCARET ANLAŞMASI
Amerikan ihracatını, Amerikan istihdamını ve Asyadaki büyüyen pazarlarda oyun alanının seviyesini desteklemek için Trans-Pasifik Ortaklığı konusunda bir müzakere başlatmak niyetindeyiz. Ve bu akşam Avrupa Birliği ile de geniş kapsamlı bir Transatlantik Ticaret ve Yatırım Ortaklığı için görüşmeler başlatacağımızı açıklıyorum. 
BAŞKAN'A CEVABI YILDIZ RUBİO VERDİ 
Birliğin Durumu konuşmasının ardından muhalefetin geleneksel Başkana cevap konuşmasını ise Cumhuriyetçi Partinin son dönem yıldızı en çok parlayan isimlerinden Marco Rubio yaptı. 2016da partinin en güçlü başkan adaylarından biri olarak gösterilen, Küba kökenli olduğundan partinin aksayan Latin oylarını da hareketlendireceği düşünülen 41 yaşındaki Florida Senatörü, Obamanın orta sınıf politikasını eleştirdi. Rubio, Sayın Başkan, ben sizin planınıza  zengini korumak için değil, komşularımı korumak için karşı çıkıyorum dedi. Twitterda hem Rubionın komşularının kim olduğu hem de konuşma sırasında verdiği uzun ara üzerine dalga geçen birçok mesaj yazıldı.