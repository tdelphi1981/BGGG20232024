Ayda yüzü göründü diye içsavaş çıkacak
Bangladeşte bir Cemaat-i İslami liderine daha idam cezası verilmesiyle şiddetlenen gösteriler, ülkeyi ikinci içsavaşın eşiğine getirdi. Dilaver Seyidinin suretinin Ay yüzeyinde göründüğü söylentisiyle binlerce taraftarı sokaklara döküldü. Dün en az 20 kişi öldü.
CEMAAT-İ İslami Başkan Yardımcısı Dilaver Hüseyin Seyidiye verilen idam cezasının açıklandığı perşembe günü başlayan son çatışmalar, partinin ilan ettiği üç günlük grevin ilk gününde dün sokakları savaş alanına çevirdi. Başkent Dakkada okullar ve işyerleri kapalı kalsa da, partinin binlerce taraftarı sokaklara döküldü.  Ülkenin kuzeyindeki Bogra bölgesinde, yaklaşık 10 bin Cemaat-i İslami destekçisi, sabaha karşı sopalarla ve ev yapımı bombalarla 12 ayrı karakola saldırdı, dört karakolu ve iki hükümet binasını ateşe verdi.       10 bin asker ve polis müdahale etti. Son 4 gündeki olaylarda ölenlerin sayısı 57yi buldu. 
ÇATIŞMA YAYILIYOR 
Gösterilerin büyümesinde, bazı imamların Seyidinin suretinin Ay yüzeyinde zuhur ettiğini söylemeleri de etkili oldu. Hükümet yetkilileri, Cemaat-i İslamiyi asılsız söylentiler yayıp halkı kışkırtmaya çalışmakla suçladı. Şahjahanpur kentine binlerce asker sevketti. Cemaat-i İslami mensuplarının önceki gün Hindu azınlığa ait bazı tapınaklara ve evlere saldırarak bir kişiyi öldürdüğü de öne sürüldü.  
Savaş suçu mu siyasi dava mı 
1971deki bağımsızlık savaşı sırasında yakınlarını kaybedenler, Pakistan ile işbirliği halinde savaş suçu işlediklerini savundukları İslamcı liderlerin idamını istiyor. Parti ise davanın siyasi olduğunu savunuyor. Avrupa Birliği Dış İlişkiler ve Güvenlik Politikası Yüksek Temsilcisi Catherine Ashton, Bangladeş hükümetine idam cezasını iptal etme çağrısı yaptı. Cemaat-i İslaminin eski liderlerinden Ebu Kelam Azada ocak sonunda idam cezası verilmesinin ardından düzenlenen gösterilerde ilk çatışmalar çıkmıştı. Bu aybaşında da partinin bir diğer lideri Abdülkadir Molla, insanlığa karşı suç işlemekten ömür boyu hapse mahkum olmuştu.