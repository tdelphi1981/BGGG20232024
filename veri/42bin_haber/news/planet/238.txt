Karım nerede? cep mesajları devrede
Suudi Arabistanda erkek vasiler artık sorumlu oldukları kadınların ülke dışına çıkmaları durumundan cep telefonu mesajıyla haberdar ediliyorlar.
Araba kullanmaları zaten yasak. Yurtdışına seyahat ederken ise eşlerinin yazılı izni gerekiyor. Bu yasaklara rağmen Suudi kadınları şimdi de ülke dışına çıkarken elektronik bir sistemle izleniyor. 
El Arabiya'nın haberine göre, Suudi Arabistanda erkek vasiler artık sorumlu oldukları kadınların ülke dışına çıkmaları durumundan cep telefonu mesajıyla haberdar ediliyorlar. Hatta birlikte seyahat etseler bile  
Suudi kadınlarına yönelik araba kullanma yasağının kaldırılması için geçtiğimiz yıl yapılan kampanyanın sembolü haline gelen Manal el Şerif, bir çift tarafından uyarıldıktan sonra sosyal paylaşım sitesi Twitter üzerinden haberi yaymaya başladı. 
Köşe yazarı Bedriya el Bishr uygulamayı, Yetkililer kadınları takip etmek için teknolojiyi kullanıyor şeklinde yorumladı. 
'YA YANLIŞ KADINLA EVLİYİM, YA DA...' 
Geçtiğimiz hafta başlatılan uygulama Twitterda da tepki topladı. Bir tweette Merhaba Taliban, işte sana Suudi e-hükümetinden ipuçları! yazarken, bir diğerinde Neden kadınları izlemek için onlara mikroçip yerleştirmiyorsunuz? sözleriyle ironi yapıldı. 
Hisham isimli bir kullanıcı ise Eğer eşimin Suudi Arabistandan ayrıldığını öğrenmek için bir SMSe ihtiyacım varsa, ya yanlış kadınla evliyim, ya da bir psikiyatriste ihtiyacım var diye yazdı.  
Şeriatla yönetilen Suudi Arabistanda kadınların eşlerinin yazılı izni olmadan ülkeden ayrılmaları yasak.  
Yerel medya, geçtiğimiz aylarda Suudi bir kadının İsveçe kaçmasının uygulamayı başlatan neden olduğunu yazdı.