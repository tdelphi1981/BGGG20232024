'Clinton'ın açıklaması bizi radikalleştirebilir'
Katar'ın başkenti Doha'da devam eden Suriye Ulusal Konseyi (SUK) toplantısına katılan SUK Türkiye Temsilcisi Halit Hoca, ABD Dışişleri Bakanı Hilary Clinton'ın sözleri SUK'u radikalleştirerek askeri çözüme daha çok itebilir' dedi.
Halit Hoca AA muhabirine yaptığı açıklamada, basına kapalı olarak devam eden toplantının ilk gününde SUK'un yeniden yapılanması konusunun görüşüldüğünü, itirazların ve önerilerin masaya yatırıldığını, ikinci günü ise SUK'un yeni yapısına dair iç tüzüğün kabul edildiğini söyledi. 
Toplantıya muhalefetten geniş bir katılım olduğunu vurgulayan Halit Hoca, 8 Kasım'a kadar devam edecek olan toplantılardan olumlu bir sonuç çıkmasından ümitli olduğunu belirtti.
         
ULUSLARARASI TOPLUM ESAD'IN DÜŞMESİNİ İSTEMİYOR'  
SUK'un bazı hatalar yaptığını ifade eden Halit Hoca, uluslararası toplumdan ziyade 'sokakla  bağlantı kurulması gerektiğini, bunun geç anlaşıldığını dile getirdi. 
SUK, zamanını uluslararası toplumdan destek alırım düşüncesi ile dünya başkentlerinde harcadı diyen Hoca, Sokak Esad rejiminin düşmesini istiyor, uluslararası toplum ise bunu istemiyor. SUK sokağın taleplerinden bağımsız davranamaz, bu talepler karşılanıncaya kadar çalışmalarımız her yönüyle devam edecek ifadelerini kullandı. 
CLINTON'IN AÇIKLAMASI SUK'U RADİKALLEŞTİREBİLİR'  
Halit Hoca, ABD Dışişleri Bakanı Hilary Clinton;ın 'SUK'un başarısız  olduğuna ve yeniden örgütlenmesi gerektiğine dair yaptığı son açıklamaya da değindi. ABD'nin, kurulduğundan bu yana SUK'a mesafeli yaklaştığını söyleyen Hoca, ABD ile SUK arasındaki ilk gerginliğin temmuz ayında Mısırn başkenti  Kahiree yapılan toplantıda çıktığına işaret etti. 
Clinton'ın sözlerinin muhalefet içerisinde tepki topladığını ve siyasi çözüm ihtimalini zayıflatarak askeri çözüme duyulan ihtiyacı daha da artırdığını  belirten Hoca şöyle konuştu: 
Clinton'ın sözleri SUKu radikalleştirebilir. Suriye'deki krize siyasi çözümden ziyade askeri çözüm ihtimali daha yüksek görünüyor, buradaki eğilim bu yönde. Söz konusu açıklama SUKu askeri çözüme daha çok yoğunlaştırabilir, Özgür Suriye Ordusu'na (ÖSO) yakınlaştırabilir. SUK'un ÖSO'ya verdiği destek bundan böyle artacaktır.
         
ÇİLEMİZİ EN ÇOK TÜRKİYE ÇEKİYOR          
Suriye muhalefetinin merkezinin Katar olacağı yönündeki haberlere ve toplantının Katar'da yapılmasının gerekçesine ilişkin olarak Hoca, Katar'ın başından beri Suriyedeki rejimin gitmesi için muhaliflere destek verdiğini, bu doğrultuda toplantının burada yapılması için Katar'dan gelen teklifin olumlu karşılandığını belirtti. 
Halit Hoca, Katar'ın verdiği desteğe rağmen SUKa uluslararası toplumdan en büyük desteğin Türkiye'den geldiğinin altını çizdi. Özellikle mültecilerin barındırılması ve sağlık alanlarında Türkiye'nin yaptığı yardımlara dikkati çeken Hoca Türkiye'nin sadece tıbbi alanda yaptığı masraf 100 milyon doları geçer. Mültecilerin konaklaması, yeme içme ve diğer masrafları da hesaba kattığımızda Türkiye'nin yaptığı yardım çok ciddi bir boyutta. Bu yardımı başka hiçbir ülke yapmadı. Çilemizi en çok Türkiye çekiyor. ABD başından beri muhaliflere yardım ediyoruz diyor ama tek bir cent bile göndermedi ifadelerini kullandı.