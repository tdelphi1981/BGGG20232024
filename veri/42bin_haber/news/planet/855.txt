AKPM, "Muhteşem Yüzyıl"ı konuştu
Avrupa Konseyi Parlamenterler Meclisinde (AKPM) önceki gün onaylanan Medya Özgürlüğü raporunun görüşülmesi sırasında Muhteşem Yüzyıl dizisi de gündeme geldi.
Raporun görüşülmesine katılan CHP heyetinden Gülsün Bilgehan, Medyaya yapılan baskı, TV dizilerinin senaryolarının bile değişmesine neden oluyor dedi. 
AKPMnin, 38 oya karşılık 52 oyla kabul ettiği raporun görüşmesi sırasında konuşan Bilgehan, Türk dizilerinin, dünyanın birçok ülkesinde gösterildiğini, Türkiyenin büyük reklamına neden olan bu dizileri, 150 milyon insanın seyrettiğini belirterek, Sorun sadece, tutuklu olan gazeteciler meselesi değil. Aynı zamanda, medyaya yönelik baskılar ve bunun getirdiği otosansür konusu var. Gazeteciler mesleğini kaybetme korkusu yaşıyorlar. İktidarın basın özgürlüğüne yönelik baskısı, dizi filmlerin senaryosunu değiştirmeye kadar gidiyor dedi. 
Bilgehan, Türkiyenin son 10 yılda geldiği noktadan, aynı hızla geriye gittiğini belirterek, Bulunduğumuz yer üzüntü verici. AKPM raporunun hükümet için yol gösterici olmasını diliyorum ifadesini kullandı.  
TAVSİYE BÖLÜMÜ REDDEDİLDİ 
İsveçli raportör Mats Johansson tarafından kaleme alınan raporda, Türkiyede çok sayıda gazetecinin cezaevinde tutuklu olması veya yargılanmasının, ülkenin medya ortamı üzerinde felç edici bir etkisinin olduğu saptaması yapıldı. 
Raporda, tutuklu gazetecilerin çoğunun terör, şiddeti kışkırtma ile Türk kimliği veya devlet kurumlarına hakaret ile ilgili yasalar kapsamındaki suçlarla itham edildiği veya yargılandığına dikkat çekildi. Raporun karar tasarısı bölümünde, bu raporun üye ülkelerin ilgili bakanlıklarına gönderilmesi tavsiyesinde bulunuluyordu. Ak Parti üyeleri ve raporda eleştirilen Rusya, Gürcistan, Azerbaycan gibi ülkelerin üyelerinin karşı çıkması nedeniyle bu tavsiye kabul edilmedi.