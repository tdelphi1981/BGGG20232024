Kazakistan'da uçak kazası
Kazakistan'ın Almatı kenti yakınlarında bir yolcu uçağı düştü.
Almatı acil durum departmanı başkanı Yuri Ilyin, Reuters'a yaptığı açıklamada, SCAT Havayolları'na ait uçaktaki 22 kişinin hayatını kaybettiğini söyledi. 
Kızıl Tu köyü civarında düşen uçağın, Kokşetau kentinden kalktığı bildirildi.  
Almatı Belediye Başkan Yardımcısı Maulen Mukaşev, Kanada yapımı Bombardier Challenger CRJ-200 tipi uçağın ilk belirlemelere göre kötü hava koşullarından dolayı düştüğü sonucuna varıldığını belirtti. 
Kazakistan'da 25 Aralık'ta 27 kişi taşıyan bir askeri uçak ülkenin güneyindeki Şimkent yakınlarında düşmüş, kazada uçaktakilerin tamamı yaşamını yitirmişti.