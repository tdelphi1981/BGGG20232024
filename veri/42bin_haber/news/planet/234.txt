'Türkiye'yi örnek almayalım'
Yasaklı insan hakları aktivisti Yahyaoui, hem AK Partiyi, hem de Tunusun AK Partisiyim diyerek başa gelen Ennahdayı değerlendirdi.
Ortadoğu ve Kuzey Afrikada on yıllık diktatörleri koltuklarından eden devrimler, hayatlarında oy kullanmamış insanları sandık başına götürdü. Sandıklardan çıkan, İslami eğilimleriyle bilinen Müslüman Kardeşler oldu.  
Arap Baharının başladığı Tunusta geçtiğimiz yıl yapılan ilk özgür seçimlerle iktidara Müslüman Kardeşlere yakınlığıyla bilinen Ennahda Partisi geldi. Zeynel Abidin Bin Alinin yasakları nedeniyle yıllarca baskı gören Ennahda Partisinin şimdi de kendisi, Mısırdaki Müslüman Kardeşler iktidarı gibi, muhalefet tarafından, otoriter eğilimler sergilemekle suçlanıyor. 
Tunustaki ilk demokratik seçimlerde bağımsız aday olan Amira Yahyaoui, aynı zamanda bir insan hakları eylemcisi. Tunusun önde gelen ailelerinden birinden olan Yahyaoui babasını ülkedeki yargı bağımsızlığını savunan ve yargı sisteminde yolsuzluğa karşı çıkan ilk ve tek hâkim olarak anlatıyor. Bin Aliye karşı çıkan ilk internet sitesinin kurucusu olan ve bu nedenle tutuklanan,  işkence gören ve 2005te öldürülen kuzeni de Tunusta internetin ilk şehidi olarak tanınıyor.  
Tunustaki iktidarı denetlemeyi ve halkın siyasete katılımını teşvik etmeyi amaçlayan sivil toplum örgütü El Bawsalanın kurucusu olan Yahyaoui ise faaliyetlerinden dolayı da Bin Ali zamanında beş yıl Pariste sürgünde yaşamaya zorlanmış, yasaklı bir insan hakları eylemcisi. 
Ennahdanın siyasi hayatta olması fikrini desteklediği için parti karşıtları tarafından Ennahda yanlısı olarak nitelendirildiğini söyleyen Amira Yahyaoui, bir konferans için geldiği İstanbulda Hürriyete çarpıcı açıklamalarda bulundu. Yahyaoui, hem Ak Partiyi, hem de Tunusun AK Partisiyim diyerek başa gelen Ennahdayı değerlendirdi.  
Tunus devrimindeki rolünüz nedir? 
Devrim sürecinde benim beş yıllık Tunusa girme yasağım devam etmekteydi. Bu yüzden Pariste yaşıyordum. Fransada bulunduğum devrim sürecinde Bin Alinin uluslararası medyayı etkileyememesi için uğraştım, çünkü bu devrimi farklı kılan dünyanın geri kalanı olup biteni gördü. Bin Ali insanları öldürmeye başladığında önce kimse inanmadı, ama videolar internette dolaşmaya başlayınca Tunuslular inandılar ve bunu kabul edilemez buldular. Ben de olabildiğince uluslararası medyada resmi söylemlere karşı duran muhalif ses oldum. 
DEVRİMİ GASP EDENLERE KARŞI MÜCADELE 
Peki devrimde kadınların rolü ne oldu? 
Diktatörlük zamanında kadın-erkek ayrımını düşünmüyorduk. Bize göre hepimiz Tunusluyduk. Şunu söylemek isterim ki, diktatörlük altında kadın ve erkek eşitliği vardı. O kadar ki, kadınlar da erkekler gibi, tutuklanıp, işkenceden geçirilip, öldürülüyorlardı. Devrim sırasında ölen yaklaşık 300 şehit arasında kadınlar da var. Protestolar sırasında çekilen videolara bakarsanız, erkek sayısı kadar kadın sayısı da görürsünüz. Daha da önemlisi bir arada ve iç içeydiler.  
Ama şimdi İslamcıların en güçlü parti olarak çıktığı ilk seçimlerden sonra, açıkça İslamcıların kadınların haklarını ileri götürmeye niyetleri olmadığını görüyoruz. Hatta Ennahdadaki bazı radikal İslamcılar 1957de kabul edilen ve çokeşliliği yasaklayan yasayı kaldırmak istiyorlar. Devrim sırasında insanların sokaklarda en çok bağırdıkları sözcüklerden biri Musawat, yani eşitlikti. Tunuslu kadınlara erkeklerle eşit hakları vermeyen milletvekilleri bize göre devrimi gasp ediyorlar, yani insanların taleplerini yeni anayasa tasarısında gündeme getirmiyorlar. Şimdi de buna karşı mücadele ediyoruz.  
KADINLARIN ANAYASADAKİ YERİ  
Kadınlar ve erkekler arasında ne gibi ayrımcı uygulamalar var? 
Bizi diğer Arap ülkeleriyle karşılaştırırsanız, bu konuda en ileri ülkeyiz. Ama bizden kötü olan ülkelerle değil, bizden ileri olan ülkelerle karşılaştırılmak istiyoruz. İlk Devlet Başkanı (Habib) Bourgibanın feminist uygulamaları sayesinde, kadınların oy verme, çalışma, banka hesabı açma gibi hakları var. Ama bu yasaların üzerinden 50 yıl geçmesine rağmen, örneğin hâlâ erkeklerin yarısı kadar miras hakkına sahibiz. Müslüman bir kadın Müslüman olmayan bir erkekle evlenemiyor, ama Müslüman bir erkek Müslüman olmayan bir kadınla evlenebiliyor. Baba hâlâ evin reisi, kadın-erkek arasında bu görev bölüştürülmemiş durumda.  
Yeni anayasa taslağında kadın haklarının durumu nasıl? 
Yeni anayasanın ilk taslağı kadın hakları açısından bir utanç kaynağıydı. Kadının tanımı bir erkekle karşılaştırılarak yapılıyordu. En şaşırtıcısı da, kadın bağımsız bir insan olarak değil, hep aile içinde tanımlanmıştı. Kadınlar ve erkekler hak ve görevlerde eşittir diyen bir yasa maddemiz yok ve biz bunu istiyoruz. 
UÇURUM YARATARAK OY TOPLAMA SANATI 
Devrimden önce Müslüman Kardeşlerin bir devrim olursa başa gelmesini bekliyor muydunuz? 
Evet, Ennahdanın aslında aldığından daha fazla oy almasını bekliyordum. Onların yüzde 50den fazla oy almasını bekliyorduk. Sadece yüzde 39 aldılar. 
Ennahdanın siyasi hayatın içinde olmasını destekliyorum. Ennahda üyeleri cezaevinde olduğu zaman buna karşı çıkan az sayıdaki insan hakları aktivistinden biriydim. Ennahdanın siyasi hayatta olması fikrini desteklediğim için, parti karşıtları tarafından Ennahda yanlısı olarak nitelendiriliyorum.  
Desteklemediğim şey, Ennahdanın insanların çaresizliğini kullanarak aşırı-muhafazakâr ve İslami bir devlet kurmaya çalışması. Laikler ve ilericiler için Onlar Müslüman değil, Allaha inanmıyorlar. O nedenle bu yasayı istemiyorlar diyorlar. Böylece zengin ve yoksul arasında uçurum yaratarak, yoksulların kendileri için oy vermesini garanti altına almaya çalışıyorlar. 
Ennahdanın insanlar arasında uçurum yaratmaya çalıştığından nasıl emin olabiliyorsunuz? 
Yaratmaya çalışmıyorlar, yarattılar bile. Yoksul bölgelere gidip insanlarla konuştuğunuzda görüyorsunuz. Onlara göre, laik olmak demek, Allaha karşı olmak demek. Bu da ateist olmak demek. Ateist olmak ise Batının çöpü olmak demek. Diktatörlük döneminde bile Tunus böyle destekçi ve karşıt şeklinde bölünmemişti.  
ŞİDDETE BAŞVURMA OLASILIĞI 
Ortadoğu ve Kuzey Afrikada Müslüman Kardeşlerin yükselişini nasıl buluyorsunuz? 
Bence tehlikeli. Ben, İslami hareketlere karşı olan bir insan değilim. Anayasanın dine atıfta bulunmasına da karşı değilim. Benim karşı olduğum, siyasi İslamın insanları bölecek şekilde kullanılması. Şu an Ennahda demokrasiyle oyun oynuyor. Bizi korkutan nokta, insanların onları kabullenmeyeceğini gördüklerinde değişmeleri ve şiddete başvurma olasılıkları.  
ENNAHDA'NIN YÜKSELİŞİNİN NEDENİ 
Ennahdanın geleceğini nasıl görüyorsunuz? 
Bence Ennahda bir sonraki seçimlerde bu kadar oy alamayacak, çünkü halkın çoğu onlara İslamcı oldukları için değil, Bin Ali rejiminde en çok işkence gören ve tutuklanan oldukları için oy verdi. Bir rejime karşıysanız, onun tam zıddına oy verirsiniz. 
TAKSİ ŞOFÖRÜ ARTIK TUTUKLANMAYACAK 
Devrim Tunusta neyi değiştirdi? 
Ne değişti? Bizim için pek bir şey değişmedi. Devrim sırasında yakınlarını kaybedenlere tazminat verilmedi, protestocuları öldüren keskin nişancılar yakalanmadı, Bin Alinin başbakanı ve bakanlarından hiçbiri tutuklanmadı. Ennahda Bin Aliyi öven bir kitap yazan bir kişiyi (Chedly Ayari) Merkez Bankasının başkanlığına önerdi.  
Ama şimdi konuşabiliyoruz. Taksi şoförü Ennahdadan nefret ediyorum diyebiliyor ve bunun için tutuklanmayacak. Biri bana, Bir şey değiştiremedikten sonra ifade özgürlüğünün ne önemi demişti. Biz hem konuşmak hem de sesimizin duyulmasını istiyoruz.   
ÜLKE DÖRTYOL AĞZINDA 
Tunusun geleceğini nasıl görüyorsunuz? 
Ben kara bir gelecek görmüyorum. Tunusta 12 milyon insan yaşıyor, petrol yok, doğalgaz yok. Turizm büyük bir gelir kaynağı. Bu nedenle dışarı kapanma şansımız yok. İkincisi de, Tunusta pek çok kadın çalışıyor. Güçlü bir sivil toplum ve muhalefet var. Şu an ileri ya da geri gitmek konusunda bir dönemeçteyiz. Henüz yönümüzü seçmedik.  
BİN ALİ DAYATTI, ŞİMDİ AÇIKLAMA ŞANSIMIZ VAR 
Bin Ali, kadın haklarını desteklemeye karar verdi, kadın haklarını ikna olmasalar bile insanlara dayattı. Ama şimdi eğitimsiz insanlar soruyor Neden kadın hakları? Gerçekten kadınlar erkeklerle eşit olmak zorunda mı? diye. Tunus eliti için bu şok edici, ama açıkçası ben mutluyum, çünkü şimdi neden ihtiyacımız olduğunu açıklama şansımız var. Dört eşli birine gidip dört eşinin olmasının yanlışlığını anlatıyoruz. Biz feminist diktatörlüğü denedik, İslamcıları da deniyoruz. Eğer elitist değil, halkçı bir demokrasi istiyorsak, sağlıklı olan deneyebilmek. Umarım başka bir yolu da bulabiliriz.   
Dört eşli birine bunun yanlışlığını nasıl anlatıyorsunuz? 
Burgiba bunun yanıtını vermişti. Kuranda Dört eşli olabilirsiniz, hepsine eşit davranmak koşuluyla. Ama hiçbir zaman onlara eşit davranamayacaksınız deniyor. 
ÖRNEK ALINACAKSA NORVEÇ, İSVEÇ VAR 
AK Parti hükümeti hakkında ne düşünüyorsunuz? 
Ennahda, iktidara Biz Tunusun AKPsiyiz diyerek geldi, ama Anayasada Türkiye laiktir ifadesinin olduğunu unuttu. Tunusun Anayasasının birinci maddesinde Tunus Müslüman bir ülkedir diyor. Biz de o zaman, Türkiyedeki Anayasanın aynısını istiyoruz dedik.  
Türkiyede ifade ve basın özgürlüğü ile ilgili sorunlar olduğunu biliyorum. Bana göre, eğer haklar garanti altına alınmamışsa kimse demokrasiden bahsedemez.  
Biz Tunusun demokrasi açısından Türkiyeyi örnek almasını istemiyoruz. Çok örnek istiyorlarsa Norveç ve İsveç var.  
ERDOĞANIN TUNUSTA İLK SÖYLEDİĞİ ŞEY 
Peki, İslami demokrasi size neyi ifade ediyor?  
Ben bu İslami demokrasi fikrinden korkuyorum, çünkü bizdeki İslamcılar bunu Müslüman bir ülkede demokrasi, evrensel demokrasiden farklıdır demek için kullanıyorlar. Örneğin, Tunusta kutsal olana yönelik eleştiriler, ifade özgürlüğü olarak değil, kutsalı koruma yönünde değerlendiriliyor.  
Benim hoşuma gitmeyen İslamcıların demokrasiden bahsederken Müslüman bir ülkede demokrasi değil, İslami demokrasi demeleri. Bu, diğer yerlerdeki demokrasilerden farklı olma anlamına geliyor. Onlar kendilerine uygun olan bir demokrasi yaratmaya çalışıyorlar. Ennahda, AKPyi İslami bir demokrasiye sahip olabilmek için örnek olarak gösteriyor, ama Erdoğanın Tunusa geldiğinde ilk söylediği şey, Türkiye laik bir ülkedir oldu. 