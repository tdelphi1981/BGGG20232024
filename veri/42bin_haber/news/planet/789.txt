Kırmızıyla şaşırttı
ABD First Ladysi Michelle Obamanın baloda ne giyeceği merak konusuydu.
2009daki yemin töreni balosunda Tayvan asıllı New Yorklu genç tasarımcı Jason Wu seçimiyle sürpriz yapan First Lady, bu yıl da aynı tasarımcıyı ikinci kez tercih ederek herkes şaşırttı. Michelle Obama, yakut rengi, boyundan bağlı şifon-kadife elbisesini, Jimmy Choo tasarımı ayakkabılar ve Kimberly McDonald imzalı pırlantalı yüzüğüyle tamamladı. Michelle Obama, sahneden iner inmez bir ara telefonunu açıp Twittera, Hayatımın aşkı ABD Başkanı ile Lets Stay Together (Birlikte Kalalım) şarkısı eşliğinde dans ettik. Barack ile gurur duyuyorum yazdı. Wu da aynı saatlerde attığı tweette Obamanın yine kendi tasarımını seçtiğini son dakikaya kadar bilmediğini itiraf ederek Şoktayım ifadesini kullandı. Mavi giymesi beklenen Michelle, kırmızı seçimiyle de sürpriz yaptı. 
TAYVANDAN TESCİL YOK 
Wunun yanı sıra birçok tasarımcı Michelle Obamanın kendi eserlerini giyeceği umuduyla TV başında bekliyordu. Wunun bu başarısı anavatanı Tayvanda ise pek umursanmıyor gibi. İlginç bir tesadüfle yemin töreniyle aynı gün Tayvanlı yetkililer, Wunun marka tescil başvurusunu reddetti.