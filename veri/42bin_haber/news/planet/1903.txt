Alman polisinden Selefilere baskın
Almanya'da iki Selefi derneği yasaklanırken, sabah erken saatlerde cami derneklerine baskın düzenlendi.
Federal Alman İçişleri Bakanı Hans-Peter Friedrich, DawaFFM ve İslamın Sesi adlı selefi derneklerini yasakladı. Derneklerin faaliyetlerinin durdurulmasıyla birlikte Selefi cami derneklerine baskınlar düzenlendi. 
Polis, Hessen ve Kuzey Ren Vestfalya eyaletlerinde gerçekleştirdiği baskında, dernek yöneticisi ve üyesi olan 20 kişi üzerinde arama yaptı. Baskında derneğe ve yöneticilerine ait bilgisayarlara ve dernekle ilgili dosyalara el konuldu.  
ŞERİAT KURMAK İSTİYORLAR
Bakan Friedrich, geçtiğimiz yıl yaz aylarında Millatu İbrahim adlı başka bir Selefi derneğini yasaklamış ve Dawa FFM'e karşı soruşturma başlatmıştı. 
Dernek kapatmayla ilgili açıklama yapan Bakan Friedrich, Selefilik ve yasaklanan dernekleri, bizim özgür demokratik temel düzenimizle bağdaşmamaktır. Kapatılan dernekler, saldırgan ve kavgacı bir üslupla hukuk düzenimizi yıkıp yerine şeriat düzenini kurmayı hedefliyor. Alınan tedbirler, Almanya'nın hoşgörü ve saygı içinde birlikte yaşamına yönelik ifademizin göstergesidir dedi.