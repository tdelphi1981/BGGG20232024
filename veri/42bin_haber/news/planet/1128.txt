Irak'ta Şiileri hedef alan saldırılarda 29 ölü
Irak'ta Şiilerin yoğun olarak yaşadığı bölgelerde düzenlenen bombalı saldırılarda, en az 29 kişi hayatını kaybetti.
Kanlı saldırılardan ilki Bağdat'ın kuzeyindeki Kazımiye semtinde gerçekleşti. Kazımiye'de kuş satışının yapıldığı pazarın yakınında, park halindeki bomba yüklü iki araçla düzenlenen saldırıda en az 16 kişi öldü, 43 kişi de yaralandı. 
Babil kentinin güneyindeki El Şumuliye nahiyesinde de park halindeki bomba yüklü iki araçla saldırı düzenlendi. Olayda ilk belirlemelere göre 13 kişi ölürken, 26 kişi de yaralandı.