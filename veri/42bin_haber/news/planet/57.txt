'Suriye ordusu hastaneyi bombaladı'
Şam'da Suriye ordusunun savaş uçaklarıyla hastahaneyi bombaladığı, bombalama sonucu 14 kişinin hayatını kaybettiği öne sürüldü.
uriye ordusuna ait savaş uçağının başkent Şam'ın Keferbatna bölgesindeki hastahaneye saldırı düzenlediği ve saldırıda 14 kişinin öldüğü ileri sürüldü. 
Şam'daki yerel aktivistler, başkent Şam'ın Keferbatna banliyösünde Suriye ordusuna ait savaş uçağının El Fetih hastahanesini bombalamasının ardından 14 kişinin yaşamını yitirdiğini, yaklaşık 50 kişinin de yaralandığını kaydetti. 
Aktivistler, kentin Duma mahallesinin dünden bu yana uçak ve ağır silahlarla bombalandığını, bölgenin harabeye dönüştüğünü ve insanların güvenlik nedeniyle Duma'yı terk etmeye başladığını ifade etti. 
Duma'da bombardıman sonucunda birçok evin yıkıldığını ve hasar gördüğünü dile getiren aktivistler, Şam'ın birçok bölgesinde yoğun silah seslerinin duyulduğunu ve dumanların yükseldiğini kaydetti.
 
 