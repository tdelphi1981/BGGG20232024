Hıristiyan mahallesi ateşe verildi
Pakistanın Lahor kentinde bir Hıristiyanın Hz Muhammede hakaret ettiği haberleri üzerine yüzlerce kişi Hıristiyan mahallesini basarak, mahalleyi ateşe verdi.
Amerikan AP ajansının haberine göre, polis yetkilisi Multan Khan olayların dün Müslüman bir erkeğin, Hıristiyan birini Hz. Muhammede hakaretle suçlaması üzerine patlak verdiğini anlattı.  
Mahalle yakınlarındaki bir camide toplanan kalabalık, dün akşam söz konusu kişinin evini bastı. Kalabalığı sakinleştirmek için bu kişinin polis tarafından gözaltına alındığı kaydedildi. 
Güvenliklerinden endişe eden yüzlerce Hıristiyanın dün gece yarısı evlerini terk ettikleri öğrenildi. 
Polis yetkilisi, bir süreliğine sakinleşen kalabalığın bugün mahalleye geri döndüklerini ve Hıristiyanlara ait evleri ateşe verdiklerini kaydetti. 
Pakistanda dine hakaret ölüm cezasıyla sonuçlanabilecek ciddi bir suç. 
 