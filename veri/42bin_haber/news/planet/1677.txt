Kırmızılı Kız travma yaşamış
ABDli yönetmen Steven Spielbergin yedi Oscar kazanan 1993 yapımı Schindlerin Listesi filmi, İkinci Dünya Savaşı sırasında Polonyadaki fabrikasında çalışan Yahudi işçileri kurtaran Nazi işadamı Oskar Schindlerin gerçek öyküsünü temel alıyordu.
Siyah-beyaz çekilen filmdeki tek renkli görüntü, üç yaşındaki Kırmızılı Kıza aitti. 
Schindler, kızı ilk görüşünde Yahudi Soykırımında kendi rolünü sorgulamaya başlamış; ona ikinci kez, bu defa ölüleri taşıyan bir araba üstünde rastladığında ise tüm risklere rağmen kurtarabileceği kadar masumu kurtarma kararı almıştı. 
BÜYÜYÜNCE ANLADI
Kırmızılı Kızı canlandıran Oliwia Dabrowska, filmden 20 yıl sonra The Times gazetesine konuştu. Bugün 23 yaşında olan ve hobi olarak oyunculuk yapmayı sürdüren Polonyalı üniversite öğrencisi şunları söyledi: 
Steven Spielberge filmi 18 yaşına kadar izlemeyeceğim sözü vermiştim. 11 yaşında bu sözü bozup filmi izledim. Ama pişman oldum. Filmde gördüklerim yüzünden yıllarca travma yaşadım. Ralph Fiennesin canlandırdığı SS subayı Amon Goethin pencereye çıkıp kadın ve çocukları rastgele vurduğu sahneler en kötüsüydü. Filmi bir daha hayat boyu izlemeyeceğimi düşünüyordum. Böyle bir filmde yer almaktan utanıyordum. Annem ve babam rolümden başkalarına bahsettiklerinde onlara çok kızıyordum. 18 yaşımda filmi izlemeyi tekrar denedim. Bu kez aslında gurur duyulacak bir iş yaptığımı fark ettim. Spielberg haklıydı. Filmi anlamak için yetişkin olmalıydım. 

  "KIRMIZILI KIZ" BU SAHNELERLE HERKESİ AĞLATMIŞTI / WEB TV