Fransız bakana kadına şiddetten 3 ay hapis istemi
Fransada 1995-97 yıllarında Şehircilik ve Entegrasyon Bakanlığı yapan, merkez sağ UMP partisi eski milletvekili Eric Raoultun, kendisinden 15 yaş küçük karısına şiddet uygulamaktan 3 ay tecilli hapis cezasına çarptırılması istendi.
Bir süre önce eşinden geçimsizlik nedeniyle ayrılan 57 yaşındaki Raoult dün çıkarıldığı Paris Banliyölerinden Bobigny mahkemesinde kendisini savunurken, Hakaret var ama şiddet yok dedi. 
Nicolas Sarkozynin yakın arkadaşı olan eski bakan ve Paris Banliyösü Seine-Saint-Denis Belediye Başkanı Raoult mahkemede, Eşim bazen erkekleri provoke edecek şekilde seksi giyiniyordu, giyimine kuşamına dikkat etmiyordu. Öyle ki birlikte bir yere gittiğimizde oradaki erkekler  O... bak, çok güzel k dediklerini duyunca çileden çıkıyor ama sinirlerime hakim oluyor, sadece hakaret ediyordum ama vurmuyordum, şiddet uygulamıyordum . Bir belediye başkanının karısı diğer kadınlar gibi davranmamalıdır diyerek kendini savundu. 
Eşi Corinne ise Raoultun yalan söylediğini, hiçbir zaman sinirlerini kontrol edemediğini söylerken, Eric çok çabuk kızan, köpüren ve ağza alınmayacak hakaretler  eden biri. O gibi giyiniyorsun diyerek beni tokatladığı bir yana, yaptığı hakaretler bazen kimsenin aklına gelmeyecek cinstendi, bana devamlı şiddet uyguluyordu diyerek, şikayetini yineledi.   
 
Hakim, eşinin şikayeti nedeniyle iki kez gözaltına alınan Raoulta,Eşinizin bu suçlamalarına ne diyorsunuz diye sorunca Hakaret ettiğim doğrudur, fakat şiddet uygulamadım, hiçbir zaman tokat atmadım cevabını aldı. Raoult, Europe-1 ve Canal Plus radyolarında konuşurken, Tartışıyorduk ama şiddet uygulamıyordum, benden 15 yaş küçük birine O. gibi giyiniyorsun demem, aile içi şiddet değildir. Sinirli bir anda ağızdan çıkmış sözlerdir demişti.  Savcı eski bakana üç ay tecilli hapis cezası verilmesini istedi. Mahkeme başkanı kararın 21 Şubatta açıklanacağını belirtti.