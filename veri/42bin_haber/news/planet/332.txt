İran: ABD'nin acısını paylaşıyoruz
İran Dışişleri Bakanlığı Sözcüsü Ramin Mihmanperest, ABD'nin Connecticut eyaletinin Newtown şehrindeki okula düzenlenen saldırıyı kınayarak olaydan büyük üzüntü duyduklarını açıkladı.
Baş sağlığı ve geçmiş olsun dileklerini ifade eden Mihmanperest, kurbanların ailelerinin acılarını paylaştıklarını bildirdi. 
Her türlü şiddet ve terör saldırısını kınadıklarını vurgulayan Mihmanperest, Çocukların ve gençlerin ABD, Gazze, Afganistan, Pakistan, Irak ve Suriye'de silahlı saldırılarda hayatını kaybetmesinin insani açıdan bir diğerinden farkı yoktur. Tüm dünyada barış, güvenlik ve huzurun sağlanması için herkes çaba göstermeli diye konuştu. 
Mihmanperest, Amerikan halkını, dünyanın neresinde olursa olsun masum insanların ölümüne neden olan şiddet, terörizm ve savaş karşıtı hareketlere katılmaya davet etti. 
ABD'nin Connecticut eyaletinin Newtown şehrinde bir okula düzenlenen silahlı saldırıda çoğunluğu çocuk olmak üzere 28 kişiyi hayatını kaybetmişti.