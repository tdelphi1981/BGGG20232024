Sarkozynin dönüş planı saat gibi işliyor
Fransa sağının en büyük partisi Halk Hareketi Birliğindeki lider krizi sürerken, hakkındaki en büyük soruşturma dosyasından sıyrılan eski cumhurbaşkanı Nicolas Sarkozy de sağın doğal liderliğine oynuyor.
Fransa sağı bir haftadır trajediye dönüşen bir seçim komedisine ev sahipliği yapıyor. Bir taraftan Genel Kurulda aday olan UMP Genel Başkanı Jean François Cope ile, 5 yıl boyunca Sarkozynin Başbakanlığını yapan François Fillon arasındaki lkiderlik yarışı bir haftadır sonlanamıuyor.  
Oyların birbirine yakın olması nedeniyle önce Sarkozyye yakın aşırı sağa göz kırpan Copenin yalnızca yüzde 0,07 oyla kazandığı açıklanırken, daha sonra deniz aşırı bağlı bölgelerin oylarının sayılmasıyla Fillonun kazandığı ortaya çıktı. İki aday da UMP liderliğinden vagçeçmediği için Fransız sağının en büyük partisi UMPde bir haftadır lider seçilemiyor. 
Fillon dün sabah, UMP bir mafya değil, bu yöntemlere izin verilemez diyerek mahkemeye gitme tehdidini savurunca, partinin duayenlerinden eski Başbakan Alain Juppenin hakemliği gündeme geldi. Her iki aday da Juppenin hakemliğini kabul edince Juppe, Tek şartım, seçim komisyonundan iki adayın da ekibi çıkacak ve biz tarafsız bir sayım yapacağız. Taraflar ile en geç Pazar akşamı bir araya gelmeyi öneriyorum dedi. 
Ancak, seçimin kazananı ilan edilen Cope, komisyonun değişmesini kabul etmeyince muz cumhuriyetlerinde görülebilen cinsten kriz yeniden çıkmaza girdi. Sağda oyları yükselen aşırı sağ Front Nationalin lideri Marine Le Pen, Bu günden itibaren UMP sona ermiştir dedi.   
SARKOZY 12 SAAT İFADE VERDİ 
Pariste liderlik yarışı devam ederken, Cumhurbaşkanlığı seçimlerini kaybetiği günden bu yana dönme planları yaptığı konuşulan Nicolas Sarkozy de, Bordeaux kenti soruşturma hakimliğine ifade verdi. Bordeaux soruşturma hakimi Jean-Louis Gentil, LOrealin iki gün önce 90 yaşına basan patronu, kozmetik imparatoriçesi Liliane Betencourtun yaşlılığından faydalanarak, yüz binlerce Euroyu 2007deki seçim kampanyasında kullandığı iddialarına ilişkin sorular yöneltti.  
Hakim Gentil, Bettencourtun İsviçredeki hesaplarından çektiği yüzbirlerce Euroyu el altından zarf içinde Sarkozy ve ekibine verdiği iddiaları ile ilgili sorular yöneltti. Soruşturmadan sızan bilgilere göre, hakim dosyayı kapatmaya çalışan Sarkozyye yakın savcı Philippe Courroye ile 8 kez gerçekleştirdiği gizli buluşmaya ilişkin sorular da yöneltti.  
Sarkozynin, Bettencourt ailesinin mali şubeye başvursundan iki gün sonra Courroye ile gizlice bir parkta yaptığı görüşme ile altı kez Elysee Sarayına arka kapıdan yapılan görüşmeleri sordu. Ancak 12 saatlik soruşturma sonucunda açık delil bulunamayınca Hakim Gentil, Sarkozy hakkında soruşturma başlatamadı, yalnızca katılımlı tanık olarak dosyaya dahil edilmesini kararlaştırabildi. Bu da Sarkozynin gerektikçe, avukatıyla birlikte hakim tarafından yeniden ifadesine başvurulacağı anlamına geliyor.  
Bu yolla, Sarkozy hakkında dava açılması ihtimali, dosyaya yeni bir delil eklenmedikçe saf dışı edilmiş oluyor.