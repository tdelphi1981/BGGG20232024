Atina'ya "hangar cami" için düğmeye basıldı
Yunanistan Başbakanı Andonis Samaras, Atinanın Votanikos semtindeki Yunan Deniz Kuvvetlerine ait eski bir garajdaki hangarın minaresiz camiye dönüştürülmesi için düğmeye bastı.
Caminin ilk kez maketini de yayımlayan ülkenin en yüksek tirajlı gazetesi Ta Neaya göre, Samaras hangar cami için çalışmaların hızlandırılmasını istedi. Gazete, cami için ihale açılması aşamasına gelindiğini belirtti. 
Ancak Atinada cami açılmasına hukuki bir engel de çıkabilir. Pire Metropoliti Serafim bir süre önce Danıştaya başvurarak, Atinada cami inşasını öngören yasanın Anayasaya aykırı ve anti-Helen olduğu iddiasıyla dava açtı. Hükümet çevreleri, Danıştay kararı ne olursa olsun cami çalışmalarını engelleyemeyeceğini ileri sürdü. 
Başbakan Recep Tayyip Erdoğanın inşasını Türkiyenin üstlenmesini önerdiği, Samarasın ise Yunan devleti tarafından yapılacak diyerek bu öneriyi reddettiği cami 350 kişi kapasiteli olacak. Çevre ile uyumlu olmayacağına karar verildiği için de minaresi olmayacak.  
Avrupanın camisiz tek başkenti Atinada bir cami olması 1940 yılından beri gündemde. Ancak kilise ve aşırı milliyetçilerin tepkileri nedeniyle hiçbir hükümet buna cesaret edemedi.   
 