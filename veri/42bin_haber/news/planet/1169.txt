Rusya'da 18 işçi göçük altında
Rusya'nın kuzeybatısındaki Komi Cumhuriyeti'nde bir madende patlama meydana geldiği ve 18 kişinin göçük altında kaldığı bildirildi.
Rusya Olağanüstü Hal Bakanlığı yetkilisi Elena Smirnıh konuya ilişkin yaptığı açıklamada, "Vorkutinskaya" madenindeki patlamada, ilk belirlemelere göre, madende bulunan 22 işçiden 18'nin göçük altında kaldığını kaydetti. 
Smirnıh, 4 kişinin kendi çabalarıyla göçükten çıktıklarını, diğer madencilerin kurtarılması için çalışmaların başladığını söyledi.