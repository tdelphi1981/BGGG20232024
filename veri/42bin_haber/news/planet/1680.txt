ABD'de esrarengiz olay
ABD'nin Nebraska eyaletinde 10 yaşındaki bir çocuğun evde düşüp kafasını çarpan babasına bir haftadan uzun süre baktığı bildirildi. Okul müdürünün haber vermesi üzerine öğrenilen olayda, hastaneye kaldırılan 45 yaşındaki baba tüm müdahalelere rağmen kurtarılamadı.
ABD'nin Lincoln kenti esrarengiz bir olaya sahne oldu. Peter Asumani adlı çocuk, evde düşüp kafasını çarpan babasına kendi imkanlarıyla bakmaya çalıştı. 
Lincoln kenti polis sözcüsü Katie Flood, olayın, okul müdürünün yetkilileri arayarak çocuğun dört gündür okula gelmediğini bildirmesi üzerine ortaya çıktığını söyledi. 
Eve giden güvenlik güçleri, ağır yaralı 45 yaşındaki baba Bienvenu Asunami'yi hastaneye kaldırdı. Ancak Baba Asunami hastanede yaşamını yitirdi. 
Ne komşulardan yardım isteyen ne de acil yardım hattını arayan Peter'in babasına yemek ve su verdiği belirlendi. 
Yetkililer, Peter'in koruyucu aile yanına yerleştirildiğini ifade etti. Peter'in annesinin nerede olduğu ise henüz belirlenemedi.