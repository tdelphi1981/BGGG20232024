İsrail Gazze'yi hava ve denizden vurdu
İsrailin dün başlattığı ve Gazze Şeridini hedef alan operasyon bütün gece devam etti. İsrail hava ve deniz kuvvetlerinin Hamas hedeflerine yönelik saldırılarında şu ana kadar ikisi çocuk 15 Filistinli hayatını kaybetti. Dumanlar altındaki Gazze'den ateşlenen bir füzenin bir apartmana isabet etmesi sonucu da üç İsrailli sivil hayatını kaybetti.
Basında, Yahudilerin kutsal kitabı Tevrattaki bir ifadeden hareketle Bulut Sütunu olarak da nitelendirilen operasyonun resmi adının Savunma Sütunu olduğu açıklandı. 
  SANAL SAVAŞ İŞTE BURADAN YÖNETİLİYOR  
Hamasın askeri kanadı İzzettin Kassam Tugaylarının ikinci adamı Ahmet Caberinin öldürülmesiyle başlayan operasyonun ardından gelen görüntülerde Gazzenin çeşitli noktalarından dumanlar yükseldiği görüldü. 
  İSRAİL ESADA ZAMAN KAZANDIRMAYA ÇALIŞIYOR  
İŞTE GAZZE'DEN SON GÖRÜNTÜLER 
CABERİ'NİN YERİNE YARDIMCISI
Caberi'nin öldürülmesinin ardından, "Bu saldırı cehennemin kapılarını açtı" diyerek intikam yemini eden İzzettin Kassam Tugayları'nın başına Caberinin yardımcısı Mervan İsanın geçtiği bildirildi. 
İsrail istihbaratına yakınlığıyla bilinen DEBKAfile haber sitesinin aktardığına göre Hamasın özel operasyonlar birimini yönetmekte olan İsa aynı zamanda Eylül ayında Tahran ve Beyruta giderek İran ve Hizbullahla karşılıklı savunma anlaşmaları imzalayan Hamas heyetinin de başkanlığını yaptı. 
  'BU SALDIRI CEHENNEMİN KAPILARINI AÇTI'  
Bugün Sudan'da bulunan Hamas lideri Halit Meşal de Caberi'nin öldürülmesini kınayarak, "direnişe devam" sözü verdi. 
"BÜTÜN SEÇENEKLER MASADA"
İsrail ordu yetkilileri, dün akşam yaptıkları açıklamalarda Gazzede kara operasyonu dahil bütün seçeneklerin masada olduğunu bildirdi. Askeri kaynaklar Akdenizde bulunan İsrail donanmasının Gazzeyi kuzeyden vurduğunu da doğruladı. 
Dün akşam televizyondan kamuoyuna seslenen Başbakan Binyamin Netanyahu, Bugün Hamasa ve diğer terör örgütlerine açık bir mesaj gönderdik. Gerekirse operasyonu genişletmeye hazırız dedi. Bugün de kamera önüne çıkan Netanyahu, benzer şeyler söyledi. Netanyahu, "Gereken yapılacaktır" mesajının altını çizdi. 
Gazze sağlık bakanlığının aktardığına göre iki günde ikisi çocuk toplam 15 sivil Filistinli, hayatlarını kaybetti. 
İsrail'de ise Gazze'den ateşlenen bir füzenin bir apartmana isabet etmesi sonucu üç sivil öldü. 
    BM girişimde bulunsun  İsrail: Bu daha başlangıç  Caberi suikastı akıllara onları getirdi  
BBC MUHABİRİNİN ACI GÜNÜ
Ölen çocuklardan birinin BBC Gazze muhabiri Cihad Mişaravinin 11 aylık oğlu Ömer olduğu bildirildi.  
BBC Dış Haberler Şefi Jon Williams, Twitterda, Ömer Bebekin yanı sıra Mişaravinin yengesinin de hayatını kaybettiğini, erkek kardeşinin ise ağır yaralı olduğunu duyurdu. 
İSRAİL ORDUSU: ÖLÜMLERİN SORUMLUSU HAMAS
İsrail ordu sözcüsü Avital Leibovich ise yaptığı açıklamada ölen sivillerin sorumlusunun Hamas olduğunu söyledi. Leibovich, Hamas füze depolarını özellikle insanların yaşadıkları bölgelere inşa eden bir terör örgütüdür. Böyle bir şey yaparak bütün sivil ölümlerinin sorumluluğunu üstlenmiştir. Gazzelliler Haması, Hamas terörü seçti. Terör roket ateşidir. Biz böyle bir durumda teslim olmayacağız. Hamas terörün sorumlusudur. Biz sadece teröristleri hedef alıyoruz diye konuştu.  
Ordunun Twitter hesabından da saldırıların Hamasın uzun menzilli füze rampalarına ve yer altındaki silah depolarına ağır hasar verdiği belirtildi. 
    Arap Birliği'nden olağanüstü toplantı kararı  Petrolü de vurdu  Caberi suikastı sonrası ilk görüntüler  
"ÖZEL DURUM" İLAN EDİLDİ
Jerusalem Post gazetesi de İsrail Savunma Bakanı Ehud Barakın Gazze Şeridinin çevresindeki 40 kilometrelik İsrail topraklarında özel durum ilan ettiğini yazdı. 
Haberde, Bakan'ın, İsrailin işin henüz başında olduğunu ancak uzun vadede operasyonun barışı yeniden tesis edeceğine ilişkin sözlerine yer verildi. 
İsrail ordusunun yedek askerleri de bir kara operasyonu ihtimaline karşı alarma geçirildi. Güvenlik Konseyi, orduya yedekleri çağırma ve gerekirse operasyonun kapsamını genişletme yetkisi verdi. 
  Fatihte 3 bin kişi İsraili protesto etti  
BM ACİL TOPLANDI
İsrailde bu gelişmeler yaşanırken Birleşmiş Milletler Güvenlik Konseyi acil koduyla toplandı. 
Kapalı kapılar ardında 90 dakika devam eden toplantıdan hiçbir sonuç çıkmadı. Konseye başkanlık eden Hindistan Daimi Temsilcisi Hardeep Singh Puri, üyelerin sadece acil olarak toplandıklarını ifade eden bir açıklama yayınlama konusunda anlaştığını belirtti. 
ABD'nin BM Büyükelçisi Susan Rice, İsrail'in Gazze'ye yaptığı saldırıları "Kendini savunmaya hakkı var" diyerek güçlü bir biçimde desteklerken, Arap elçiler, BM'yi İsrail'in saldırısını kınamaya çağırdı. 
Dün akşam Arap Birliği'ne toplantı çağrısı yapan Filistin Yönetimi lideri Mahmud Abbas da Avrupa gezisini yarıda keserek Batı Şeria'ya dönme kararı aldı. 
  Dünyadan tepkiler 
ABD:İsrailin kendini savunma hakkını destekliyoruz