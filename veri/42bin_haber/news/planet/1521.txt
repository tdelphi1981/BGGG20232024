Boykotton vazgeçtiler
Suriye muhalefeti, ABD Dışişleri Bakanı John Kerrynin yardımları önemli ölçüde arttırma sözü vermesi üzerine, yarın Romada düzenlenecek Suriyenin Dostları toplantısını boykot etmekten vazgeçti.
İlk yurtdışı gezisinin ilk durağı İngilterede önceki gün Dışişleri Bakanı William Haguela görüşen Kerry, daha sonra muhalefetin çatı örgütü Suriye Ulusal Koalisyonu (SUK) lideri Muaz el Hatibi telefonla aradı. El Hatib, dün Facebook hesabından yaptığı açıklamada, Kerry ve Hagueun yardımları arttırma sözü vermesi üzerine SUK liderleri ile görüştüğünü ve Romadaki toplantıya katılma kararı aldıklarını belirtti.  
SUK, cumartesi günü uluslararası toplumun Suriyedeki sivil ölümlere kayıtsız kalması nedeniyle Romadaki toplantıyı boykot edeceğini, ABD ve Rusyanın görüşme davetini de reddettiğini duyurmuştu.  
Suudilerden silah 
Amerikan New York Times Gazetesi, Suudi Arabistanın Hırvatistandan satın aldığı silahları Ürdün üzerinden gizlice Suriyedeki muhaliflere gönderdiğini iddia etti.