Sınırda korkulan oldu
Soğuk hava Ortadoğuyu da etkisi altına alırken Türkiyeye giremeyen Suriyeli mültecilerin oluşturduğu korsan kamplarda ölümler başladı. The Times gazetesi, Atme kampında çıkan yangında bir ailenin 8 çocuğundan 6sının öldüğünü yazdı.
MUHAMMED ve Amun El-Haydar, Türkiyeye bitişik İdlib eyaletindeki köylerinin saldırıya uğramasının ardından sekiz çocuklarıyla birlikte Türkiye sınırına birkaç metre ötede kurulmuş Atme kampına sığınmışlardı. 
Muhammed El-Haydar, yılbaşı günü köyde geri kalan eşyalarını toplamaya gitmişti ki facia geldi. Anne, minik bebeğini emzirirken uykuya daldığında mumlardan biri devrildi. Kanvas hızla alev aldı. Yandaki, çadırdan koşan kuzenleri Hasan el-Haydar, kucağında bebeğini tutan kadının elbiselerinin alev aldığını gördüğünde su bulmak için koşuşturdu. Ama geç kalmıştı. Hasan el-Haydar, Benzin gibi parladı diye anlatıyor şimdi. 
6 çocuk öldü 
Raşide, Esma, Heba, Arif, Ayşe ve Fatima, Türkiye sınırına yalnız 30 metre ötedeki çadırlarında ölüme yenik düştü. En büyüğü 14, en küçüğü 2 yaşındaydı. Amina (16) ve Mahmud (12), hızla Türkiyede hastaneye aktarıldı, durumları ciddiydi. Çocukların büyükbabası Mahmud El-Haydar, Allah verir, Allah alır. Allaha dua ediyorum, dayanma gücü versin diyor. Kuzen Hasan ise Ne diyebilirim ki? Çocukları bombardımandan korumak için kaçtık, yangında öldüler diye çaresizliği ifade ediyor.  
Bilgi notu 
Sadece Atme kampında 12 binden fazla mülteci yaşıyor, bunların 4 bini 12 yaşın altında. Suriyeden katliam haberleri geldikçe yeni göçerlerle birlikte kamplarda yığılmalar da artıyor. Türkiyedeki kamplar dolduğu için korsan kamplarda nüfus yükseliyor, trajik hikâyelere de her gün yenileri ekleniyor.  

 