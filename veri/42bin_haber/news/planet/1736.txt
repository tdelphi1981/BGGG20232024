CHP'li vekiller Suriye lideriyle görüştü
Suriye Devlet Başkanı Beşar Esad bugün CHP Hatay Milletvekili Hasan Akgöl başkanlığındaki bir Türk parlamenter heyetini kabul etti.
Suriye resmi haber ajansı SANAnın aktardığına göre, görüşmede ülkedeki durum ele alındı. 
Milletvekilleri Esada Türk halkının Suriyenin iç işlerine karışılmasına karşı olduğu ve iyi komşuluk ilişkileri kurmak istediği mesajını iletti. 
Suriye Devlet Başkanı ise Türk halkının Suriyenin istikrarına destek veren tavrıyla Erdoğan hükümetinin teröre destek verme ve bölgeyi istikrarsızlaştırma ısrarı arasındaki farkı gözetmenin gereğine dikkat çekti. 
Suriye halkının Erdoğan hükümetinin politikalarını reddeden Türk güçlerinin ve partilerinin tavrını takdir ettiğini de ifade eden Esad, bu politikaların bölgemizdeki toplumların etnik ve dini çeşitliliğini olumsuz etkilediğini söyledi. 
Hurriyet.com.tr'ye konuşan CHP'li yetkililer de ziyareti doğruladı. 
 SANA'nın yayımladığı görüşme fotoğrafı 
ŞİKAYET MEKTUBU  
Suriye Dışişleri Bakanlığı ise Birleşmiş Milletler (BM) Genel Sekreteri ve Uluslararası Güvenlik Konseyi Başkanı'na birer mektup göndererek, Türkiye hükümeti El Kaide bağlantılı teröristlere desteğini sürdürüyor şikayetinde bulundu. 
Yine SANA haber ajansının aktardığına göre mektupta, Geçmiş mektuplarımızda halihazırdaki Türkiye hükümetiyle birlikte bazı bölge ve dünya ülkelerinin direkt yada dolaylı biçimde Suriyede El Kaide örgütüyle bağlantılı silahlı terör gruplarına sundukları destek ve oynadıkları büyük role ışık tutmuş; bunun terörle mücadele ve başka ülkelerin içişlerine müdahale ile ilgili uluslararası kanun ve Güvenlik Konseyi ilkelerine açık ihlal oluşturduğunu açıklamıştık. dedi. 
Bakanlık, Türkiye Başbakanı ile Dışişleri Bakanının son olarak Cenevre, Viyana ve Romadaki beyanatlarında geldiği gibi Türk hükümeti yetkililerinin Suriyenin içişlerine müdahaleden alenen bahsetmeye devam ettikleri bir sırada, El Kaide'ye bağlı silahlı terör gruplarını bütün vesilelerle finanse etmeye, silahlandırmaya ve barındırmaya devam ettiklerini belirtti.