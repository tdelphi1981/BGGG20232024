Demirtaş: Bu insanlar terörist değil
Fransa'nın başkenti Paris'te öldürülen PKK'lılar Sakine Cansız, Fidan Doğan ile Leyla Söylemez için düzenlenen protesto yürüyüşüne katılan BDP Genel Başkanı Selahattin Demirtaş, Başbakan Recep Tayyip Erdoğana yanıt verdi.
Paris'teki yürüyüş öncesi gazetecilere açıklamada bulunan Demirtaş, "Bizim ihtiyacımız olan şey öfke, kin değil konuşabilmektir. Barışı sağlamanın zorluğu da buradadır, öfkeye kine teslim olmadan, başlatılan bu süreci ısrarla yürütmek için sabırlı, akıllı, cesur olmak zorundayız başka çaresi yok. Başbakan'ın açıklamalarını izliyoruz, bu açıklamalar Kürt toplumuna güven veren açıklamalar değil" dedi. 
Demirtaş, "Başbakan Erdoğan, 'Fransa Cumhurbaşkanı öldürülen bu teröristlerle neden görüştüğünü açıklamak zorunda' diyor. Türkiye'de barış sürecini başlatmak isteyen bir Başbakan'ın yapması gereken açıklama bu değil. Bu insanlar terörist değil. Öldürülen kişiler sivil siyaset yürüten insanlar. Bunu sorgulayacağına, bu katliamların, bu cinayetlerin ortaya çıkması için çaba sarf etmen gerekir. Türkiye Cumhuriyeti Başbakanı'nın yapması gereken budur" ifadesini kullandı. 
"ACILARI ORTAKLAŞTIRMALIYIZ" 
Demirtaş, "Artık şunu anlamalıdır Kürt'ün acısını yüreğinde hissetmeyen Türk, Türk'ün acısını yüreğinde hissetmeyen Kürt'ün barışması imkansızdır. Bütün acıları ortaklaştırmamız gerekir. Bu tür provokatif saldırıların da hep birlikte üstüne gitmemiz gerekir" diye konuştu.  
PARİS'TE BİNLERCE KİŞİ SUİKASTI PROTESTO ETTİ 
Paristeki gösteriye BDP Genel Başkan Yardımcısı Gültan Kışanak da katıldı. 
  "HOLLANDE BU TERÖRİSTLERLE NE GÖRÜŞTÜĞÜNÜ AÇIKLAMALI"  
  HOLLANDE: ÖLDÜRÜLEN PKK'LILARDAN BİRİYLE GÖRÜŞÜYORDUK