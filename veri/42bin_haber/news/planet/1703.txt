İslam karşıtı partinin üyesi Müslüman oldu
Hollandada liderliğini aşırı sağcı ve İslam düşmanı politikacı Geert Wildersın yaptığı Özgürlük Partisinin eski üyelerinden Arnoud Van Doorn Müslüman oldu.
Geçtiğimiz günlerde Twitterdan önce Yeni bir başlangıç yazan, sonra da Arapça Kelime-i Şehadet getiren Van Doorn tartışma yarattı. Van Doorn'un gerçekten Müslüman olup olmadığıyla ilgili soru işaretleri ülke basınında gündem oldu. 
 
Son olarak dün El Cezireye bir röportaj veren Van Doorn, İnsanların İslam'a geçişimle ilgili şüphelerini anlıyorum. Kendi yakın çevremdeki insanlar ise yaklaşık bir yıldır Kur'an, hadis, sünnet gibi konularda araştırmalar yaptığımı biliyor. Ayrıca Müslümanlarla da din konusunda birçok sohbet yaptım. Bu çok büyük bir karar ve ben de bu kararı ciddiyetle aldım dedi. 
Özgürlük Partisi'ne katıldığınız için pişmanlık duyuyor musunuz? sorusuna ise Van Doorn, Hayattaki her deneyimin bir amacı olduğunu öğrendim. Ancak bugünkü bilgimle şüphesiz farklı bir seçim yapardım diye yanıt verdi. 
Van Doorn, bazılarının kendisini hain olarak gördüğünü ama çoğunluğun kararını desteklediğini de vurgulayarak, Hayatımda herkes gibi ben de hatalar yaptım. Bu hatalardan çok şey öğrendim. İslam'a geçişimle sonunda yolumu bulduğumu hissediyorum. Bunun yeni bir başlangıç olduğunun ve öğrenmem gereken çok şey olduğunun farkındayım. Bazı devlet kurumları da dahil direnişle karşılaşacağımı tahmin ediyorum. Allah'ın beni bu zor anlarda destekleyip bana yol göstereceğine inancım tam dedi.