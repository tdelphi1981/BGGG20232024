Çıplak timin en uzun baskını
Cezayir, onlarca Batılıyı rehin alan El Kaide yanlısı militanlara karşı düzenlediği operasyonu bir türlü bitiremedi. Kuk Sool özel timinin operasyonunda 30 rehine ölürken, baskın öncesi görüşü alınmayan ülkeler kızgın. 132 yabancı rehinenin 32sinin akıbeti hâlâ meçhul.
KISA süre öncesine dek İslami Mağrib El Kaidesi (AQIM) üyesi olan ve Belaouer (Tek Gözlü) takma adıyla tanınan Muhtar Bilmuhtar liderliğindeki militanlar, Cezayirin Sahra Çölü bölgesinde bulunan In Amenas doğalgaz tesisini çarşamba günü basmıştı. Cezayir güvenlik güçlerinin önceki gün başlattığı operasyon dün sürdü. Operasyonda en az 30 rehine ile 11 militan öldürüldü, Cezayirli yetkililere göre 132 yabancı çalışanın 3ü Türk olmak üzere 100ükurtarıldı. Kurtarılan Cezayirli rehine sayısı 573. Tesisin petrol birimi, patlama riski nedeniyle kapatıldı. ABD, Japonya ve Norveç, operasyon öncesi haber vermeyen Cezayire tepki gösterdi. 
40 SAAT YATAK ALTINDA GİZLENDİM 
Kriz nedeniyle kabinesini toplayan İngiltere Başbakanı Cameron, Cezayirli yetkililerin kendilerine baskından önce haber vermemesinin hayalkırıklığı yarattığını belirtti ve şöyle konuştu: Hâlâ akışkan ve tehlikeli bir durumla karşı karşıyayız. Tesisin bir bölümündeki terörist tehdit bertaraf edilirken, diğer bölümde tehdit sürüyor. Risk altındaki İngiliz sayısı 30un altında.
Reutersa konuşan bir kaynak, Cezayirin baskın öncesi Parisi de haberdar etmediğini belirtti. Fransa İçişleri Bakanı Manuel Valls de iki Fransız rehinenin kaçarak kurtulmayı başardığını, öteki ikisinden haber alamadıklarını söyledi. Kurtulan Fransız rehinelerden Alexandre Berceaux, Yaklaşık 40 saat boyunca yatak odamda, yatağın altında saklandım. Cezayir askerleri beni bulana kadar öleceğimden emindim. Bir tavan arasında da bir grup İngiliz rehineyi buldular dedi.  
Kuk Sool nedir 
Cezayirin özel harekât timi. Kore kökenli, çıplak elle silahları birleştiren Kuk Sool adlı bir dövüş sanatını icra ettiklerinden bu Fransızca adla anılıyorlar. Üstsüz ve yalınayak aldıkları eğitimlerde ateş çemberinden çıplak geçiyor, elle tuğla kırıp çivi çakıyorlar. Son derece sofistike silahlar kullanabiliyor, rehine kurtarma operasyonlarında görev alıyorlar.