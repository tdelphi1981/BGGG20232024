Basılan son Newsweek
ABDnin ünlü haber dergisi Newsweek basılı yayıncılığa son verdi. Yıllardır finansal açıdan zor durumda olan ve geçtiğimiz aylarda hayatta kalabilmek için artık sadece dijital yayın yapacaklarını duyuran Newsweek yönetimi, 31 Aralık 2012 sayısıyla matbuat dünyasına elveda dedi.
Dergi, bunu yaparken de internet dilini kapağa çıkardı ve Newsweek binasının yıllar önce çekilmiş siyah beyaz bir fotoğrafının üzerine hashtagle son matbu sayı yazdı: #LastPrintIssue. 80 yıldır yayında olan Newsweek, yılbaşından itibaren sadece dijital yayın yapacak. Şirketten yapılan açıklamada kararın gazetecilik ya da markanın kalitesinden vazgeçildiği anlamına gelmediği, bunun basılı yayıncılık ve dağıtımın yarattığı ekonomik dayatmadan kaynaklandığı belirtildi. Baskı ve dijital operasyonların birleşmesiyle oluşacak Newsweek Globalın tek elden yayınını sürdüreceği belirtildi.