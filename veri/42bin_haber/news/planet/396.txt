İran'a yeni virüs saldırısı
İranın güneyindeki sanayi tesislerinin bilgisayarlarına bir internet virüsüyle saldırı düzenlendiği bildirildi. Bu olay 2010 yılından beri İranı hedef alan siber savaşın son hamlesi olarak değerlendirildi.
Siber saldırılarla mücadeleden sorumlu Pasif Savunma Kurumundan yapılan açıklamada, geçtiğimiz aylarda bir virüsün Hürmüzgan eyaletinde bazı sanayi kuruluşlarının bilgisayar sistemlerine bulaştığı ancak etkisiz hale getirildiği belirtildi. 
Kurumun Hürmüzgan biriminin başkanı Ali Ekber Akhavan, ISNA haber ajansına yaptığı açıklamada, Düşmanlar kargaşa çıkarmak için internet ağları üzerinden sürekli İranın sanayi birimlerine saldırıyorlar. Bu virüs Hürmüzgandaki bazı imalat sanayii tesislerini etkiledi ancak zamanında alınan önlemler ve yetenekli hackerların işbirliğiyle ilerlemesi durduruldu dedi. 
Akhavan, hedef alınan şirketlerden birine örnek olarak elektrik üreticisi Bandar Abbas Tavanir A.Ş.yi gösterdi. 
İran, uranyum zenginleştirme tesislerinin 2010 yılında Stuxnet bilgisayar virüsünün hedefi olmasının ardından internet güvenliğini sıkılaştırmıştı. Tahran yönetimi daha önceki açıklamalarında Stuxnetin ABD ve İsrailin işi olduğunu öne sürmüş, bağımsız internet güvenliği şirketleri de bu açıklamaları teyit eden sonuçlara varmıştı. 
İsrailli yetkililer Batının İranın petrol ve bankacılık sektörlerine uyguladığı yaptırımların Tahranı nükleer programını durdurmaya ikna etme konusunda başarısız olması durumunda ülkedeki nükleer tesislere askeri operasyon düzenleme tehdidinde bulunmuştu.