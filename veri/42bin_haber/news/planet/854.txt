Çekler soylu değil solcu seçti
Çek Cumhuriyetinde ilk doğrudan cumhurbaşkanlığı seçimleri sonuçlandı.
Resmi olmayan sonuçlara göre oyların yüzde 54.8i, solun adayı Milos Zemana (68) gitti. 1998-2002 döneminde başbakan olan Zeman, 7 Martta şimdiki cumhurbaşkanı Vaclav Klaustan bayrağı devralacak. İkinci turu yapılan seçimlerde muhafazakâr aday ve mevcut Dışişleri Bakanı Karel Schwarzenberg yüzde 45.2lik oy oranında kaldı. Aristokrat kökenli Schwarzenberg, seçim kampanyasında İngiliz punk grubu Sex Pistolsın esinlenerek genç seçmeni hedeflemişti. Zeman ise seçim kampanyasında daha çok dar gelirli, yaşlı ve düşük eğitimli kesimlere yönelik bir söylem oluşturmuştu. Bundan önce daha çok sembolik bir makam olan Cumhurbaşkanlığı artık Çek siyasetinde öncelikli bir rol üstlenecek.