ABD'li ünlü yıldız intihar etti
Country müzik yıldızı Mindy McCready Pazar günü Arkansastaki evinde vurulmuş olarak bulundu. Polisin araştırması sonucu olay yerinde hayatını kaybeden 37 yaşındaki şarkıcının kendisini vurduğu açıklandı.
Evinin giriş kapısında cansız bedeni bulunan McCreadynin ruhsal bozukluğu olduğu ve bağımlılık problemleri yaşadığı biliniyordu.  
ERKEK ARKADAŞI DA BİR AY ÖNCE İNTİHAR ETTİ
Ünlü şarkıcının iki erkek çocuğu bulunuyordu. Bunalımda olduğu düşünülen McCreadynin 10 aylık bebeğinin babası, yapımcı David Wilson da geçtiğimiz ay intihar ederek yaşamına son vermişti. 
Yaşadığı ruhsal problemler nedeniyle ABD basınına sık sık konu olan ünlü yıldız üç yıl önce genellikle alkol ve madde bağımlılığı problemleri yaşayan ünlülerin katıldığı bir televizyon programı olan Celebrity Rehab (Ünlüler Rehabilitasyonda) isimli programda doktor Drew Pinsky tarafından tedavi edilmişti. 
McCready 1996 yılında girdiği müzik piyasasında 10,000 Angels isimli albümüyle şöhrete kavuşmuş, Guys Do It All The Time şarkısı ile liste başı olmuştu.