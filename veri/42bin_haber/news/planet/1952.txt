80 bin genç bizi mi halletsin krizi
Lefkoşadaki Tıp Bayramı gecesinde, eski bir bakanın kendisine söylediği Gece kulüplerini kapatayım da 40 bin asker 40 bin öğrenci bizi mi halletsin sözlerini aktaran KKTC Sağlık Bakanı Hasipoğlu, adada gündem oldu. KKTCde 5 gazete sözleri manşet yaparken, kadın örgütleri de bakanı istifaya davet etti.
KKTC Sağlık Bakanı Ertuğrul Hasipoğlu, önceki gün eski bir sağlık bakanıyla arasında geçen gece kulübü diyaloğunu 14 Mart Tıp Bayramı konuşması sırasında anlatınca adada kıyamet koptu.
Bakan Hasipoğlu, 14 Mart Tıp Bayramı dolayısıyla Cumhurbaşkanı ve Meclis Başkanının da katıldığı Lefkoşadaki Kıbrıs Türk Tabipleri Birliği lokalinde yapılan törende, eski bakanın kendisine, Gece kulüplerini kapatayım da 40 bin asker 40 bin öğrenci bizi mi halletsin dediğini anlattı. Bu sözler, adada yayımlanan 5 gazeteye manşet, diğer gazetelerin birinci sayfa haberi ve televizyonların da ana gündem maddesi oldu. KKTC medyası, Bakan Hasipoğlunun sözlerini, Yüzyılın gafı, Kıyamet koptu, Ayıp, Beni mi halletsinler manşetleriyle gündeme taşıdı.  
ÜCRETLERİ BİLMİYOR GALİBA 
Bakan Hasipoğlu tepkiler üzerine, Sözlerim çarpıtıldı diye kendini savunsa da, çoğu kadın örgütü 19 sivil toplum kuruluşu önce özür sonra istifa talep etti. Hasipoğlunun sözleri, KKTC sosyal medyasında da büyük yankı buldu. Özellikle öğrenciler, internet üzerindeki sosyal paylaşım ağlarından, Bakan gece kulüplerinde saatlik seks ücretlerini bilmiyor galiba. Asker ve öğrenciler müşteri olamaz. Gece kulüplerinin müşterileri zengin turistlerle Kıbrıslıların bizzat kendileri yorumunu yaptı. 
42 GECE KULÜBÜ, 364 KONSOMATRİS 
KKTCde faaliyet gösteren gece kulüpleri uzun bir süredir ülke gündeminde. KKTC yasalarında fuhuş yasak ancak seks hizmeti veren gece kulüpleri eğlence yerleri yasası adı altında devlet kontrolünde faaliyet gösteriyor. KKTCdeki gece kulüpleriyle ilgili şu bilgiler var:
- Toplam gece kulübü sayısı 42; ancak bunların 39u aktif çalışıyor.
- Konsomastris adıyla çalışan kadınlar genellikle eski doğu bloku ülkelerinden geliyor. Adaya geldikleri anda pasaportlarına polis el koyuyor ve her ay sağlık kontrolünden geçiriliyorlar. 
- Yasalara göre bir gece kulübünde en fazla 12 konsomatris çalışabiliyor. Faaliyetteki 39 işletme de ise şu anda toplam 364 konsomatris var.
- Ülkede en fazla gece kulübü başkent Lefkoşada. Lefkoşada 21 gece kulübü bulunuyor.
- Kesin rakamı bilinmemekle birlikte Kıbrıslı Türkler ile gece kulübünde çalışanlar arasındaki evliliklerde büyük artış var.  
BAKAN NE DEDİ 
KKTC Sağlık Bakanı Ertuğrul Hasipoğlu, şu sözleri sarfetti: Hiç unutmam biri gece kulüplerini açtı, onu söyleyim, beni bağışlasın. Anamuhalefetten bir arkadaş her oturumda çıkar, Lefkoşadan Güzelyurta kadar fabrikaları dizdiniz der, gece kulüpleri fabrika... Allah ne büyük Allah... Döndü o bakan oldu. Gittim Kapattın mı o fabrikaları? dedim. Neyi kapatacaksın yahu dedi, 40 bin asker, 40 bin de öğrenci var beni mi halletsinler. Yani böyle gülünç durumlara düşmeyin. 