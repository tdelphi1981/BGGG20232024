Gambiya'da resmi tatil 3 güne çıkarıldı
Gambiya'da kamu sektörü bugünden itibaren artık 4 gün çalışacak. Cumhurbaşkanı Yahya Jammeh, çalışanların daha fazla ibadet etmesi ve sosyalleşmesi için iş günü sayısını azalttıklarını açıkladı.
Jammeh, ekonomisinin büyük bir kısmı tarıma dayalı bir milyon 700 bin nüfuslu ülkede, fazladan tatil günüyle çalışanların tarım faaliyetlerine de daha fazla zaman ayıracağını düşündüğünü belirtti. Yeni uygulamayla beraber, resmi çalışma saatleri pazartesiden perşembeye 08:00 ila 18:00 şeklinde belirlendi. 
Daha önce Gambiya'da 08:00 ila 16:00 arasında olan mesai saatlerinin 18:00'e çekilmesiyle haftalık 40 saat çalışma saati uygulamasına sadık kalındığı bildirildi. 
Ancak hükümet, uzayan çalışma saatlerinin çalışanlarda yorgunluğa neden olacağı ve 3 günlük tatilin de ülke ekonomisine zarar vereceği yönünde eleştirilerle karşı karşıya. Yeni uygulamanın okullarda da geçerli olacağı, talep edilmesi halinde ise bazı okulların cumartesi günü telafi dersi koyabileceği de ifade edildi. 
Özel sektörün ise 4 gün uygulamasından yararlanamayacağı kaydedildi. 
  HANGİ ÜLKE HAFTADA KAÇ SAAT ÇALIŞIYOR