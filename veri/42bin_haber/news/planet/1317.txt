Hayır için göğüslerini açacaklar
Danimarkanın Sönderborg kenti Kadın Komitesi, en iyi kadın göğüslerini seçerek afiş yapmak için kadınlara Göğsünüzü açın çağrısında bulundu. Afişlerden elde edilecek gelir, şiddet mağduru kadın ve çocuklar için kullanılacak.
Komite, kentteki kadınlardan 21 Şubat Perşembe günü saat 15.00-17.00 arasında şehrin kütüphanesinde buluşarak göğüslerini açmalarını istedi.  
Çağrıya uyan kadınların göğüslerinin fotoğrafları yapılacak eleme sonrası komitenin afişi haline getirilecek. Fotoğraflar ünlülerin fotoğrafçısı Signe Perrod tarafından çekilecek. Afiş yapılan fotoğraflar 8 Mart Dünya Kadınlar Günü'nde saat 19.30da Alssundgymnasiet Lisesi'nde 20 krondan satışa sunulacak. Afiş fotoğraflardan elde edilecek gelir, Sönderbog'da şiddet mağduru kadın ve çocuklar yararına kullanılacak. Fotoğraf çektirmek isteyenlerin 18 yaşın üzerinde olması gerekiyor. 