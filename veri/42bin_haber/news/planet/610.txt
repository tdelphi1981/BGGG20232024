Mısır: Mübarek'in yeniden yargılanma talebi kabul edildi
Mısırda bir mahkeme, iktidar karşıtı protestocuların öldürülmesinde rolü olduğu suçlamasıyla yaşam boyu hapse mahkûm olan eski devlet başkanı Hüsnü Mübarekin bu mahkumiyet kararına itirazını kabul etti.
Mahkeme, Mübarekin yeniden yargılanmasını istedi. 
Mısırın eski devlet başkanı Hüsnü Mübarek başkent Kahire ve diğer kentlerdeki protestoların ardından 2011de iktidarını kaybetmişti. 
84 yaşındaki Mübarek, geçen Haziran ayında hapse mahkûm olmuştu. 
Mısırdaki bir mahkeme hem Mübarek hem de yine parmaklıklar ardındaki eski İçişleri Bakanı Habib al-Adlynin yeniden yargılanmasını talep etti. 
Mübarek 30 yıl boyunca Mısırı yönetmiş ancak Tunusta başlayıp Mısırı da etkileyen ve Arap baharı olarak adlandırılan eylemlilik sürecinde iktidardan devrilmişti. 
Müslüman Kardeşlerden Muhammed Mursi, Haziran ayında Mısırın devlet başkanı seçilmişti. 
Hakim Ali Abdel Rahman, mahkemenin sanıklar tarafından yapılan başvurusunu kabul ettiğini ve yeniden yargılamaya karar verdiğini duyurdu. 
Fransız AFP haber ajansı, kararın söz konusu mahkeme salonunda Mübarek yandaşları tarafından Yaşasın Adalet sloganıyla karşılandığını ve bu kişilerin birbirlerine sarıldıklarını bildirdi. 
Ayrıca mahkeme salonu dışındaki göstericiler de Seni seviyoruz Başkan! sloganları attı.