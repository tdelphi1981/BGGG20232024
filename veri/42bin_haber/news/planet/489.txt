300 milyon doların varisi köprü altında ölü bulundu
ABDnin Wyoming eyaletinde bir demiryolu geçidi yakınlarında ölü bulunan evsiz bir adamın, New Yorklu demiryolu devi Huguette Clarkın yıllardır kayıp olan yeğeni olduğu anlaşıldı. Clark 2011 yılında öldüğünde akrabalarına 300 milyon dolar miras bırakmıştı.
Adını Timothy Henri Gray olduğu öğrenilen evsiz adamın cansız bedeni Perşembe günü Evanston Wyomingde Union Pacific Demiryolu geçidinde, oyun oynayan çocuklar tarafından bulundu. 
Adli tabip, Grayin aşırı soğuk hava nedeniyle hipotermiye girerek hayatını kaybettiğini bildirdi. 
NBCnin haberinde Grayin Clarktan kalan 300 milyon liralık servetin 19 milyon dolarını almaya hakkı olduğu belirtildi. Eğer Gray geriye bir vasiyetname bırakmadıysa bu para kardeşleri arasında bölüşülecek. 
1990'DAN BERİ KAYIPTI
Kardeşleri Associated Presse yaptıkları açıklamada Grayin annelerinin öldüğü 1990 yılında ortadan kaybolduğunu ve 22 yıldır kendisinden haber alamadıklarını ifade ettiler. 
Timothy Henri Grayin eski senatör William Andrews Clarkın evlatlık torunu olduğu belirtildi. William Andrews Clark aynı zamanda varlıklı bir bakır madencisi, demiryolu inşaatçısı ve Las Vegasın kurucusuydu. 
MÜNZEVİ MİLYONER
William Andrews Clarkın en küçük çocuğu olan Huguette Clark ise Mayıs 2011de 104 yaşındayken hayatını kaybetti.  
1930lu yıllarda Manhattan sosyetesinden kopup Beşinci Caddedeki apartman dairesinde inzivaya çekilen Huguette Clark, o zamandan 1980lere kadar bebekleriyle yaşamış, ömrünün son yıllarını da Manhattan çevresindeki hastanelerde geçirmişti.