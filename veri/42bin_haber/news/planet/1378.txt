Hindistanda aile boyu dehşet
23 yaşında bir genç kızın toplu tecavüze uğradıktan sonra ölmesinin şokuyla sarsılan Hindistanda yine tüyler ürpertici bir saldırı yaşandığı ortaya çıktı.
Yaşları 6 ile 11 arasındaki üç kız kardeş, tecavüz edilip öldürüldükten sonra cesetleri bir köy kuyusuna atıldı. 
AFP'ye açıklama yapan Maharaştra eyaleti emniyet yetkilisi Aarti Singh, üç kız kardeşin Bhandra bölgesindeki evlerinden 14 Şubatta kaybolduklarını belirtti. Singh telefonda yaptığı açıklamada, Cesetleri, okul çantaları ve ayakkabılarıyla bir kuyuda bulundu. Otopsi kızların tecavüze uğradıktan sonra öldürüldüğünü doğruladı dedi. Polisin açıklamasına göre dört kişi gözaltına alındı ve sorgulamaları sürüyor, tutuklama ise henüz yok. 
Aile üyelerine göre, kırsal yerleşimde yaşayan kızlar, dışarıda olan annelerini aramak için çıktıktan sonra bir daha onları gören olmadı. Dehşet verici olay, köyde büyük tepki çekti. 
Hindistanın başkenti Yeni Delhide bir otobüse binen genç kız, burada toplu tecavüze uğradıktan sonra hayatını kaybetmişti. Söz konusu saldırı, ülkede tecavüze karşı büyük bir tepki dalgası oluşturmuştu.