Kurtarıcı Hollande
Fransa Cumhurbaşkanı Hollande, üç hafta önce radikal İslamcı gruplara karşı askeri harekât başlattığı Malide kurtarıcı gibi karşılandı.
MALİnin kuzeyini kontrol eden radikal İslamcıları püskürtmek için üç hafta önce operasyon başlatan Fransanın lideri François Hollande, dün bu ülkeye ziyarette bulundu. Askeri birlikleri bizzat denetleyen Hollandeı müdahaleden yana halk büyük bir sevgi seliyle karşıladı. Geçtiğimiz günlerde İslamcıların elinden Mali kuvvetlerinin kontrolüne geçen Timbuktuda binlerce kişinin şarkılarla selamladığı Fransız lider, Şimdiden bir sürü iş yaptık. Ama henüz bitmedi. Birkaç haftası daha var dedi. Timbuktuda başı açık kadınlar, İslamcıların 10 aylık işgâli sırasında çalınması yasak olan davullar eşliğinde dans etti. Sevgi gösterilerinde Papa Hollande (Hollande Baba), Teşekkürler Fransa gibi sloganlar öne çıktı. 
UNESCO YÖNETİCİSİ DE YANINDA 
Hollande, birçok yapısıyla Dünya Mirası listesinde bulunan Timbuktuyu, UNESCO Genel Direktörü Irina Bokovayla gezdi. UNESCOdan yapılan açıklamada, Bokovanın, isyan sırasında zarar gördüğü belirtilen tarihi eserlerle ilgili yerinde hasar tespiti yapmak ve buranın korunmasıyla ilgili uluslararası kampanyayı başlatmak için Hollandea eşlik ettiği bildirildi. Timbuktudaki 15inci yüzyıldan kalma el yazmaları, dünyanın en önemli kültürel hazineleri arasında sayılıyor. 
Camiyi ziyaret etti 
Hollandeın ziyareti sırasında Fransız askeri birliklerin aldığı yoğun güvenlik önlemi dikkati çekti. Hollande özellikle de 1325 yılında kerpiç ve ahşaptan yapılan Büyük Camiiyi ziyaret ederken çevrede kuş uçurtulmadı. Üzerinde Fransa bayrağındaki kırmızı, mavi ve beyaz renkler bulunan atkısıyla dikkat çeken caminin müezzini Halife Cisse, François Hollandela gurur duyuyorum. Eski hayatımızı geri aldık dedi. François Hollande, Malinin geçici cumhurbaşkanı Dioncounda Traore ile de bir görüşme yaptı.