Nasrallah'tan Türkiye için çağrı
Lübnandaki Hizbullah hareketinin lideri Hasan Nasrallah, Türkiye ile ilgili bir çağrıda bulundu.
Lübnandaki Hizbullah hareketinin lideri Hasan Nasrallah, Suriyeli muhaliflere destek verenleri eleştirdiği konuşmasında, Lübnan hükümetine Suriyedeki Lübnanlı tutsakları kaçıranlarla doğrudan müzakerelere başlanması için Türkiyeye bir heyet göndermesi çağrısında bulundu.  
Şii lider Nasrallah Şu anda Türklerle iletişim halindeyiz, ancak bu bir kazanç getirmeyecek dedi. 
Lübnanlı 11 Şii hacı, 22 Mayıs 2012de Halepte kaçırılmıştı, bu kişilerden sadece ikisi serbest bırakılmıştı. 
Pek çok Lübnanlı lider, müdahale etmesi için Türk yetkililerle görüşmüştü.  
'BÖLGE HİÇ OLMADIĞI KADAR TEHLİKEDE' 
Nasrallah televizyondan yayımlanan konuşmasında, Suriyenin bölünme ve parçalanma planları tehlikesi altında olduğunu söyledi. 
Şam'ın müttefiki olan Nasrallah, Biz temel olarak ve ideolojik olarak herhangi bir Arap ya da İslam ülkesinin bölünmesi ve parçalanmasına karşıyız ve onlara bütünlüklerini korumaları çağrısında bulunuyoruz dedi. 
Nasrallah Yemenden Iraka ve Iraktan Suriyeye, bölge hiç olmadığı kadar parçalanma tehlikesiyle karşı karşıya, hatta Mısır, Libya ve Suudi Arabistanda bile ifadelerini kullandı.  
Nasrallah, Lübnanda sayıları 125 bini aşan Suriyeli mülteci akınından, silahlı muhalifleri Suriyenin temsilcisi olarak tanıtyan Batılı ve Arap ülkelerini sorumlu tuttu. 
Eğer askeri seçenek masada olmaya devam ederse, uzun süren bir savaşın olacağı konusunda uyaran Nasrallah, Lübnanın eylemsizliğin sosyal, insani ve siyasi bedeli kaldıramayacağını da söyledi.  

 