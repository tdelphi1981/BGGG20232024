İngiltere'de göçe depozito çözümü
İngiltere İçişleri Bakanı Theresa May, ülkenin üzerindeki göç yükünü azaltmak amacıyla İngiltereye giriş yapan yabancıların belli bir miktar depozito yatırmasını talep edebileceklerini söyledi. Plana göre İngiltereye gelen yabancılar vizeleri bitip ülkeyi terk ettiklerinde eğer sosyal devletin hizmetlerinden yararlanmamışlarsa yatırdıkları paranın tamamını geri alabilecekler.
Ülkedeki vasıfsız göçmen oranını son on yılın en düşük seviyesine çekmeyi başarmış olan May, bu yeni sistemin ilk etapta yüksek risk taşıyan iki üç ülkenin vatandaşları üzerinde deneneceğini söyledi. Bu deneme sürecinin bu yılın ikinci yarısında başlayacağı düşünülüyor. 
ZATEN İNGİLTEREDE OLANLAR NE YAPACAK?
Bu sistem uygulamaya girerse şu anda İngilterede olan göçmen ailelerin her bir üyesinin devlete binlerce sterlin depozito vermesi gerekebilecek.  
İngiltere 1999 yılında kabul edilen Göç ve Sığınma Yasası kapsamında sınırlarından giriş yapacak kişilerden böyle bir finansal güvence talep etme hakkına sahip. Ancak sistem yürürlüğe girse de İngiltereye göç eden diğer AB üyesi ülke vatandaşlarından Avrupa Özgür Dolaşım Hakkına ters düşeceği için böyle bir para talebinde bulunamayacak. 
GÖÇ ŞİMDİDEN DÜŞTÜ
Muhafazakar Parti hükümeti daha şimdiden aldığı önlemlerle İngilterenin aldığı göç oranını son on yılın en düşük seviyesine indirdi. İçişleri Bakanı Mayin göç politikaları, yasal olmayan göçmenlerle birlikte ülkeye büyük yarar sağlayan öğrencilerin de ülkeye olan talebini azalttığı için eleştiriliyor. 
Bir önceki yıla kıyasla geçen Haziran ayından beri İngilterenin aldığı göçte 74 bin kişilik bir azalmaya rastlandı.  
İŞÇİ PARTİSİ TEMKİNLİ YAKLAŞIYOR
Geçtiğimiz günlerde, göç konusundaki sorunlarla ilgili konuşmaya daha açık olmaları gerektiğini kabul eden ve  Göç sistemi değişmeli diyen muhalefetteki İşçi Partisi, Theresa Mayin depozito planına temkinli yaklaştı. 
 