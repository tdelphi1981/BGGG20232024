Scarlett Johansson'u hack'lemenin cezası 10 yıl hapis
ABD'de aralarında Scarlett Johansson, Mila Kunis, Christina Aguilera gibi ünlüler de bulunan birçok kadının kişisel internet hesaplarını hackleyen bilgisayar korsanına 10 yıl hapis cezası verildi.
Los Angeles Federal Mahkemesi Hakim S. James Otero, 36 yaşındaki bilgisayar korsanı Christopher Chaney'i 10 yıl hapis cezasına çarptırdı. 
Karar açıklandıktan sonra Chaney, "Özür dilemek dışında ne diyeceğimi bilemiyorum. Böyle bir şey bir daha olmayacak" dedi. 
Chaney ayrıca saldırılarının kurbanlarına 66 bin 179 dolar tazminat ödemeye mahkum edildi. 
Chaneyin kurbanlarından Aguilera, mahkeme kararıyla ilgili yaptığı açıklamada, Emniyet duygusunu bize kimse geri veremez ve böylesi büyük bir mahremiyet ihlalinin yarattığı duyguyu tazmin etmek mümkün değildir dedi. 
  TEK HACKER KURBANI SCARLETT JOHANSSON DEĞİL  
SUÇLAMALARI KABUL ETMİŞTİ
Daha önce görülen duruşmalarda savcılık Chaney'nin, 2010 yılı Kasım ayıyla 2011 yılı Ekim ayı arasında eğlence sektöründeki 50'den fazla kişinin e-posta hesaplarına yasadışı olarak girdiğini iddia etmişti. 
Başlangıçta 28 farklı suçlanan Chaney, savcılıkla yaptığı anlaşma sonucu bilgisayara izinsiz girme dahil olmak üzere hakkındaki dokuz suçlamayı kabul etmişti. Chaney'e 71 ay hapis cezası önerilmişti. 
"BAĞIMLI" OLMUŞ
Chaney, Operation Hackerazzi adı verilen 11 aylık FBI soruşturmasının ardından tutuklanmıştı. Kısa bir süre sonra televizyona çıkan Chaney, ünlülerin e-posta hesaplarına önce meraktan girdiğini sonradan bağımlı olduğunu söylemişti. 
Chaney, Polisler içeri girip bilgisayarımı aldıklarında rahatladım bile diyebilirim çünkü kendimi nasıl durduracağımı bilmiyordum demişti. 
Hatta CNN aracılığıyla Kasım 2011de bir özür yayınlayan hacker, Çok özür diliyorum. Yaptığım şeyin muhtemelen bir insanın karşı karşıya kalabileceği en kötü mahremiyet ihlali olduğunu biliyorum demişti. 
KAMUOYUNU BİLİNÇLENDİRMEK AMACIYLA...
Aguilera, Kunis ve Johansson, davanın, internette izinsiz giriş konusunda bilinçlenme sağlayacağı düşüncesiyle kimliklerinin kamuya açıklanmasına izin vermişlerdi. 
Johansson Eylül 2011de ortaya çıkan fotoğraflarla ilgili olarak daha sonra yaptığı açıklamada, bu karelerin eski eşi Ryan Reynolds tarafından çekildiğini söylemişti.