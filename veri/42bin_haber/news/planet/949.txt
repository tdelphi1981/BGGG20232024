"Eşcinsel" diye ölüme mahkum edildi
ABDnin Tennessee eyaletinde, sahibi tarafından eşcinsel olduğu gerekçesiyle terk edilen bir köpeğin bugün uyutulacağı bildirildi.
Daily Mail'in haberine göre, Jackson şehrinde bir hayvan barınağında kalan pitbull cinsi köpeğin son dakikada yeni bir sahip bulunmazsa öldürüleceği belirtilirken, barınağın yöneticisi, sahibinin köpeği başka bir erkek köpeğin üzerinde yakaladığını ve eşcinsel olduğuna karar verildiğini belirtti. 
Köpeğin durumu sosyal medyada büyük gürültü kopardı. 
 Lütfen sahibi köpeklerin normal davranışları konusunda cahil diye bu güzel köpeğin ölmesine izin vermeyin mesajıyla Facebookta açılan sayfada kullanıcılar, birçok mesaj yazarak köpeğe yeni bir ev bulunmasını istedi. 
Köpeklerin zaman zaman eşcinsel ilişkiler kurduğu bilinen bir durum ancak veterinerler bir köpeğin başka bir köpeğin üzerinde olmasının cinsel yönelimin değil hayvanlar arasındaki hiyerarşinin işareti olduğunu ifade ediyor. 
Hayvanlar aleminde 450 civarında türde eşcinsellik olduğu da bilim insanları tarafından kanıtlanmıştı.