Kafalarında 10 kurşun
Fransanın başkenti Paristeki Kürdistan Enformasyon Bürosunda çarşamba akşamı kimliği belirsiz kişilerce öldürülen PKKnın kurucu üyelerinden Sara kod adlı Sakine Cansız, Kürdistan Ulusal Kongresi Paris Temsilciliğini yapan Rojbin kod adlı Fidan Doğan ve 15 yıldır terör örgütü için çalışan Leyla Söylemezin otopsileri dün tamamlandı.
Kadınlardan birinin kafasında 4, diğer 2sinin kafasında 3 mermi bulundu. İnfaz tezi böylece resmileşti. Olay 18.00-19.00 arasında meydana geldi. Olay yerinde 9 kovan ve 3 mermi çekirdeği bulundu. Olay 7.65lik otomatik tabanca ile gerçekleştirildi. Ancak mermi markaları farklı olduğu için tek tabanca mı kullanıldığı, yoksa mermilerin aynı kalibrede farklı tabancalarda mı çıktığı ayrıntılı raporda belli olacak. 
CENAZELER TÜRKİYEYE 
Cansızın Tuncelide, Söylemezin Diyarbakırda, Doğanın ise Elbistanda defnedilmesi bekleniyor. 
HER İHTİMAL DEVREDE 
Paris Kürt Enstitüsünden Ruşen Werdi, Anlaşılan hedef Cansızdı ve 2 kurban, orada oldukları için öldürüldü diye konuştu. Sakine Cansızın Fransız polisinin takibinde olduğunu söyleyen Werdi, Cansızın göze batmamayı tercih ettiğini, enformasyon merkezinde bulunmasının da nadir bir durum olduğunu söyledi. Paris Başsavcılık Ofisinden Agnès Thibault Lecuievre ise Şimdilik hiçbir teori, devre dışı bırakılamaz demekle yetindi.
 
 