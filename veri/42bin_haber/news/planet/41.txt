İsrail Dışişleri'nden Mavi Marmara davasına tepki
Mayıs 2010'da İsrail'in Gazze'ye uygulanan deniz ablukasını kurmak için bölgeye giden Mavi Marmara gemisine düzenlediği ve dokuz Türk'ün ölümüyle sonuçlanan baskının sorumlularının yargılanacağı dava bugün İstanbul Çağlayan Adliyesi'nde başlıyor.
Aralarında İsrail Genelkurmay eski Başkanı Gabi Aşkenazi'nin de bulunduğu şu an emekli dört üst düzey komutan dava kapsamında çoklu ömür boyu hapis istemiyle yargılanıyor.  
İstenen hapis cezaları kişi başı 18 bin yıl yılı aşıyor. 
Genelkurmay eski Başkanı Gabi Aşkenazinin yanı sıra Deniz Kuvvetleri eski Komutanı Eliezer Marom, Hava Kuvvetleri eski Komutanı Amos Yadlin ve Hava Kuvvetleri İstihbarat Birimi eski Başkanı Avishay Levi de bulunuyor. 
'SİYASİ TİYATRO'
Dava İsrail ile Türkiye arasında hala normalleşmemiş ilişkiler için yeni bir sınav olacak. İsrail davayı "gösteri mahkemesi" ve "siyasi tiyatro" olarak nitelendirerek yok hükmünde gördüğünü ifade etti.  
Dışişleri Bakanlığı'ndan yapılan açıklamada, "6 Kasım'da İstanbul'da başlayacak olan Mavi Marmara Davası açıkça Gösteri Davası kategorisine girmektedir yani hukukla ya da adaletle hiçbir ilgisi yoktur. Bu 'Dava' herhangi bir yargı sistemi kapsamında kabul edilebilir değildir ve sadece bir propaganda gösterisidir. Bu meseleyi ikili diyalogla çözmek Türkiye'nin çıkarına olacaktır" denildi. 
Türk Dışişlerinden bir yetkili ise Reutersın sorularına yanıt vermeyi reddederek meselenin artık yargıya intikal ettiğini söyledi.