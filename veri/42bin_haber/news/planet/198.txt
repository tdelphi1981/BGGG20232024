Tetiği ilk çeken biz olmayacağız
Irak Başbakanı Maliki, Irak ordusu bünyesinde Dicle operasyon gücü adı verilen özel birlik kurması üzerine Peşmergelerin, Irak-Kürt bölgesi sınırındaki Tuz Hurmatuya silahlı Peşmerge gücü göndermesiyle başlayan gerginlik diyaloglar sonucu yerini sükunete bıraktı.
Kürt Bölgesi Peşmerge Bakanı Cafer Mistefa, ABDli yetkililerle yaptığı görüşmede, Sorunun parçası ve tetiği ilk çeken biz olmayacağız dedi. 
Irak Ordusu bünyesinde Dicle operasyon gücü adı verilen özel bir birliğin kurulmasının Peşmergelerde hareketliliğe neden olması ve Kerkük-Tikrit arasında çatışma çıkmasının ardından taraflar diyaloğa ağırlık verdi. Kürt Bölgesi Peşmerge Bakanı Cafer Mistefa, Peşmergelerin hareketlenmesinin nedenini Irak ordusunun tehditleri ve Tuz Hurmatudaki Kürt siyasi partileri ile Peşmerge karargahının buradan çıkarılması olduğunu ileri sürerek şöyle dedi: 
Irak, Kürdistan yerleşkelerini Tuzhurmatu şehrinden çıkaracaklarını ilan etmişlerdi. Fakat Peşmerge güçleri her zamanki gibi rutin bir asayiş ve ilçenin korumasını sağlamak için hareket etmiştir. Fazladan harekete geçen güçlerimizi geri çektik. Sorunların diyalog yoluyla çözüleceğine dair verilen sözlerin ardından şu anda sükunet hakimdir.