Amatör define avcısı aradığını buldu
Avustralya'da bir define avcısı inanılmaz bir olaya imza atarak toprak altında tam 5.5 kilo ağırlığında yekpare bir altın külçesi buldu.
İngiliz Independent gazetesinin haberine göre, kimliğini gizli tutan amatör define avcısı, Avustralya'nın Ballarat kenti yakınlarında elindeki dedektörle arama yaparken, 5.5 kilo ağırlığında bir altına rastladı. 
Altın ticareti yapan Cordell Kent, bulunan altının 300 bin dolar (yaklaşık 530 bin TL) değerinde olduğunu açıkladı. Kent, altını bulan kişinin kimliğinin açıklanmasını istemediğini bildirdi.  
Independent gazetesi altının Melbourne'ün kuzeyindeki Ballarat altın madeni yakınlarında bulunduğunu duyurdu. 
Gazete amatör definecinin yaklaşık 60 santimetre derinliğinde bulduğu altınla ilk iş olarak borçlarını ödemek istediğini söyledi.  
19. yüzyılda altın arayıcıları için popüler olan Ballarat bölgesinde 1858 yılında 71,3 kilogram ağırlığında en büyük altın külçesi bulunmuştu.