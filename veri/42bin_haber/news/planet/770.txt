"Bize karanlık biri gibi geliyor"
Fransa Kürt Dernekleri Federasyonu Başkanı Mehmet Ülker, 9 Ocakta Pariste öldürülen üç PKKlı kadınla ilgili soruşturmada tutuklanan Ömer Güneyin bir yıl iki ay önce kendilerine bağlı bir derneğe üye olduğunu ve o günden sonra hızla tanınan bir isim haline geldiğini söyledi. Güneyin derneğe üyelik formu da ortaya çıktı.
Fırat Haber Ajansına açıklama yapan Ülker, Güneyin Kasım 2011de önce Paris merkezinde bulunan derneğe geldiğini ve üyelik talep ettiğini belirterek, Dernek başkanı Parisin hangi bölgesinde ikamet ettiğini soruyor. Sarcelde oturuyorum yanıtını alınca oraya en yakın olan Villiers-le-Bel Derneğine yönlendiriyor. Dernek yönetiminden birinin yanına gidiyor. 18 Kasım 2011 tarihinde Villiers-le-Beldeki derneğimize üye oluyor. 50 euro da aidat veriyor. Sonrasında herhangi bir üye gibi gidip gelmeye başlıyor. Samimi oluyor, dernek çevresindeki etkinlik ve aktivitelere katılıyor. Bir de Fransızcası iyiymiş, birçok insanımızın dil sorunu olduğu için işlemlerinde tercümanlık yapıyor. Giderek toplumumuz içinde dikkat çekmeyecek bir yer ediniyor. Ancak tüm araştırmalarımız bu kişinin hiçbir Kürt derneğinde resmi bir görev üstlenmediği yönündedir. Sadece bir üyedir. Derneklerimiz, derneklerimizde üyelik sistemimiz biliniyor. Biz renk, ırk, kökene bakmıyoruz. Bizim derneklerimize Türkler de Fransızlar da üye olabiliyor. Herhangi bir şartımız yok dedi.    
 Ömer Güney'in Fransa Kürt Dernekleri Federasyonu üyelik formu 
Çok tanınmayan biri Sakine Cansızı nasıl büroya bırakabiliyor denebilir diyen Ülker, Gecelere, aktivitelere katılan, dil sorunu insanlara tercümanlık yapmaya çalışan biri. Bu şekilde güven veriyor. Kendisini Fidan Doğan arkadaşımız arıyor. Sakine Cansızın Kürt Enformasyon Bürosuna getirmesini istiyor diye konuştu. 
Bununla birlikte Ülker, Şunu rahatlıkla diyebiliriz ki Sakine Cansıza şoförlük yapan ya da özel olarak onun işlemleriyle ilgilenen biri değildi diyerek tartışmalara da yanıt verdi. 
Ülker, Güney için, Örgüt içinde olan biri hatta kendisini PKKli olarak tanıtmış. Ancak kurum temsilcilerinin bize verdiği bilgi ve araştırmalarımıza göre PKK ile ilgisi olmayan biridir. Zaten Remzi Kartal da dün akşam katıldığı TV programında Ömer Güneyin PKK üyesi olmadığını kesin bir dille belirtti. Amcası da katıldığı bir televizyon programında ailece PKK ile hiçbir bağlarının olmadığını söyledi. Kısacası karanlık biri gibi geliyor bize ifadelerini kullandı.