Suriyede karartma
İçsavaşın sürdüğü Suriye iki gündür iletişim karanlığında yaşıyor. Ülke çapında internet dün de kesikti.
Sabit telefon ve cep telefonu hatlarında ise yine ciddi kesintiler yaşandı. Suriye hükümeti, internet hatlarına teröristlerin saldırdığını öne sürse de, ordunun muhaliflere karşı büyük bir operasyon başlatacağı için bu yönteme başvurduğunu savunanlar var. İnternetten yoğun olarak yararlanan muhalifler bu tezi destekliyor. Reutersa konuşan uzmanlara göre de muhaliflerin hatları sabote etmiş olma ihtimali çok düşük. Bunun için Suriyenin kıyı kenti Tartustan Akdenize açılan üç ayrı denizaltı kablosuyla, Türkiyeye giden kara kablosunun aynı anda kesilmesi gerekiyor.  
Küresel internet korsanlığı grubu Anonymous, dünyadaki Suriye büyükelçilerinin sitelerini çökerterek misillemede bulunacağını duyurdu. New York Times ise bazı Suriye devlet kurumlarının ABD şirketlerinden hosting hizmeti aldığını yazınca, bu şirketler sözleşmeleri iptal etmeye başladı. Bu arada Şam Havalimanı yakınlarında çatışmalar dün de sürdü, tüm seferler iptal edildi. 20 aylık içsavaşta bu bir ilk.