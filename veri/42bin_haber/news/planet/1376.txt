Mektupla oy topluyor
İtalyan seçmenler Çarşamba gününden itibaren eski başbakanları Silvio Berlusconi den gelen büyük boyutlu zarflar almaya başladı.
Reklam amaçlı olarak gönderilen toplu postalarda, Pazar günü yapılacak genel seçimlerde kazanması durumunda Berlusconi, halka milyonlarca euroluk vergilerin geri ödeneceği sözünü veriyor.  
Evlere gönderilen zarflar önemli bildiri damgası taşıyor. Mektuplar ise Sevgili Maria gibi gönderilen kişinin adıyla başlıyor, En iyi dileklerimle, Silvio Berlusconi imzasıyla sona eriyor.  
BEŞ PUAN GERİDE
Seçimi kazanmak için kararsız seçmenlerin oylarına göz diken Berlusconi bu yolla oylarını artırmayı bekliyor. Ancak Berlusconinin seçime yalnızca birkaç gün kala böyle bir girişimde bulunması kuralların ihlal edildiği suçlamalarını beraberinde getirdi. 
Seçim yasaklarından önce 9 Şubatta yapılan son anketlerde, Berlusconinin merkez sol adayının beş puan gerisinde olduğu ortaya çıkmıştı. Berlusconi seçim kampanyasını başından beri yüksek vergileri kaldırmaya verdiği sözle yürütüyor.