Esad dan BMye Türkiye şikayeti
Suriye Dışişleri Bakanlığı, Birleşmiş Milletlere mektup yollayarak 182 bin mülteciye kucak açan Türkiyenin, 23 aydır süren krizdeki yıkıcı bir rol oynadığını iddia etti.
Resmi SANA ajansının haberine göre Bakanlık, mektupta Türkiyeyi El Kaide ağına kucak açmakla suçladı. Türkiye ayrıca Suriyeye karşı giderek daha fazla düşmanca bir tavır takınmakla itham edildi. Mektupta Türkiyenin, Suriye muhalefetinin siyasi bir planı kabul etmesini de engellediği ileri sürüldü. Mektupta, Türkiye teröristleri ve onların yıkıcı faaliyetlerini desteklemekte ve açıkça savunuyor. Türkiye topraklarını, El Kaide ağına bağlı El Nusra Cephesi dahil, silahlı terör gruplarının sığındığı, mali kaynak elde ettiği, eğitim verdiği ve çoğaldığı yer haline getirmiştir ifadeleri yer aldı.  
Cihatçılar girdi 40 bin kişi kaçtı 
SURİYEnin kuzeydoğusundaki Haseke yakınlarında petrol kuyularının bulunduğu bir yerleşim, ABDnin terörist ilan ettiği Nusra Cephesi güçlerinin eline geçti. BBCnin Suriye İnsan Hakları Gözlemevinden aktardığı bilgiye göre 5i Kuveytli olmak üzere 30 cihatçı muhalif, 100 Suriye askeri ve onlarca sivil, El Şeddadideki çatışmalarda öldü. BMye bağlı Dünya Gıda Programı ise üç gündür bölgede süren çatışmalar nedeniyle 40 bin Suriyelinin kaçış yoluna düştüğünü açıkladı. El Şeddadi, Irak sınırına daha yakın olsa da, mülteciler kuzeydeki Haseke üzerinden Türkiye sınırına da yığılabilir. 
 