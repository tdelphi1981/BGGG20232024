İyi gitmeyen ilişkiler var
Washingtonda düzenlenen Türk-Amerikan Kongresinde konuşan ABDnin eski Ankara Büyükelçisi Wilson, İlişkilerin çok iyi gitmediği konular var, Suriye, Irak, İran ve İsrail gibi. Bunlar 12-15 ay içinde daha sorunlu hale gelebilir dedi.
TÜRK-Amerikan Birliği (TAA) ile Türk İşadamları ve Sanayiciler Federasyonunun (TUSKON) bu yıl üçüncüsünü düzenlediği Türk-Amerikan Kongresi, Türk ve Amerikalı siyasetçileri Washingtonda buluşturdu. Kongreye Amerikan Kongresinden 8 senatör, 42 milletvekili ile Türkiyeden 15 milletvekili, büyükelçiler ve belediye başkanları katıldı. Kongrede konuşan, ABDnin eski Ankara Büyükelçisi Ross Wilson, İlişkilerin çok iyi gitmediği konular var, Suriye, Irak, İran ve İsrail gibi. Bunlar önümüzdeki 12-15 ay içinde daha da sorunlu hale gelebilir uyarısında bulundu. Yetkililer, şu mesajları verdi: 
TİCARET KISITLANMASIN 
Washington Büyükelçisi Namık Tan: ABD ile dostluk, ortaklık ve müttefiklik bağlarımız hiç bu kadar güçlü, işbirliğimiz hiç bu kadar anlamlı olmamıştı. Yapılacak daha çok şey var ama bu noktada taahhüdümüz ve daha fazlasını başaracak kaynaklarımız var. Türkiye-ABD ilişkileri 3 temelde özetlenebilir. Bunlar karşılıklı güven, vizyon birliği ile yakın ve etkili işbirliği. İki ülke, birbirine kendi dünya vizyonunu empoze etmeden bölgesel konularda işbirliği yapmaktadır. Ticari ilişkilerin geliştirilmesindeki ana engellerden biri, Türk ihracatına yönelik kısıtlamalar. Serbest Ticaret Anlaşmasının son derece önemli olduğuna inanıyoruz. Ticarette kısıtlamaları yok etmek, iki ülkenin de yararına. 
ANKARA BAZEN SORUMSUZ 
ABDnin eski Ankara Büyükelçisi Ross Wilson: Türkiye ve ABD ilişkileri tarihindeki en iyi dönemini yaşıyor. Ama ilişkilerin çok iyi gitmediği konular da var, Suriye, Irak, İran ve İsrail gibi. Bunlar önümüzdeki 12-15 ay içinde daha da sorunlu hale gelebilir. Türkiye ile ABD arasındaki ilişkiler, ABDnin Avrupalı müttefikleriyle olan ilişkilerine daha çok benziyor. Türkiyenin Suriye politikası burada bazı yetkililerce sabırsız, keskin ve bazen de hasmane görünüyor. Türkiye tarafından bakıldığında ise ABD, saplantılı şekilde tedbirli davranıyor şeklinde algı var. Bana bir Türk yetkili, Rusya ve İranın nerede durduğuna karar verdiğini, Washingtonın da karar vermesi gerektiğini söyledi. İki ülke arasında çok iyi olmayan konulardan biri de Irak. Türkiyenin enerji ihtiyaçları Ankarayı bazen sorumsuz davranmaya itiyor. Ankaraya göre de ABD, Irak Devlet Başkanı Nuri el-Malikiyi çok fazla tutuyor. Öte yandan İran ve İsrail konularında da 
çok iyi anlaşamıyoruz.  
Suriyeye biz değil Türkiye karışsın  
KONGREDE Suriyede yaşanan olaylar önemli yer tuttu. Demokrat Milletvekili Rush Holt, Suriye konusunda, özellikle binlerce sığınmacı nedeniyle Türkiyenin önemli bir yükün altında olduğunu belirtti. California Milletvekili Dana Rohrabacher, Suriyenin ABDnin çok uzağında bir ülke olduğunu belirterek, şunları söyledi: Bence biz dışarıda durmalıyız ama Türkiyenin de bu işin içine girmesinden mutluyum. Çünkü Türkiyenin karışması bana bu konunun iyi bir şekilde sonuçlanacağı konusunda umut veriyor. Biz, bu konularda yerel ve bölgesel ülkelerin önderliği yürütmesine izin vermeliyiz.