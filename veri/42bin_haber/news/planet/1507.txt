At eti tartışması şimdi de Slovakya'da
Slovakya'da "dana eti" etiketiyle satılan bazı ürünlerde at eti tespit edildiği bildirildi.
Slovakya Kamu Sağlığı Kurumu, Lüksemburg'dan gelen "kıymalı lazanya"da at eti tespit edildiğini açıkladı. 
Slovakya Devlet Veterinerlik ve Gıda Yönetimi, içeriğinde at eti tespit edilen ürünün, geçen hafta Çek Cumhuriyeti'nde aynı nedenle zan altında kalan firma tarafından üretildiğine işaret etti. 
İngiltere'de donmuş gıdalarda at eti tespit edilmesinin ardından skandal aralarında Fransa, İsveç ve İrlanda'nın da bulunduğu diğer Avrupa ülkelerine sıçramıştı.