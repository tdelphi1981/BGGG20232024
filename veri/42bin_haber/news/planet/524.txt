Savaş turisti Fujimoto
Japonyada ambarcı olarak çalışan Toşifumi Fujimoto, Türkiyeye tatile gidiyorum deyip önce Yemene, oradan Mısıra en son da Suriyeye gitti. Adrenalin bağımlısı olduğunu söyleyen Fujimoto, fotoğraf makinesiyle savaşı çekiyor.
DÜNYANIN dört bir yanını dolaşıp sürekli fotoğraf çeken Japon turist, herkesin bildiği bir imge. Osakada bir ambar dükkânı bulunan Toşifumi Fujimoto, bunu bir adım öteye götürdü. Aslında iyi para kazandığı işinden sıkılan Fujimoto, 2011 yılında tası tarağı toplayıp, soluğu, protesto ve şiddet içerikli gösterilere sahne olan Yemende aldı. Kaostan zevk alan Fujimoto daha sonra, Arap Baharıyla birlikte aynı kaotik yapıya bürünen Mısırın başkenti Kahireye gitti.  
İNGİLİZCE, ARAPÇA BİLMİYOR 
Fotoğraf makineleriyle çatışma ve savaş meydanlarını, sanki Eyfel Kulesine ya da Kız Kulesine gider gibi gezen Fujimoto, geçtiğimiz yıl Suriyeye gitmeye karar verdi. AFPye konuşan çılgın Japon, Çalışanlarıma Tatil için Türkiyeye gidiyorum dedim. Çünkü iyice delirdiğimi düşünürlerdi şeklinde konuştu. Kendisini gazeteci olarak değil turist olarak tanımlayan Fujimoto ne İngilizce biliyor ne de Arapça. Ancak buna rağmen Halepte savaşan güçlerin ortasında turistik gezisini sürdürebiliyor. Japon savaş turisti, maceralarını ve amacını şöyle anlattı: Her zaman kendim geziyorum. Çünkü hiçbir tur rehberi cepheye gitmeyi kabul etmiyor. Çok heyecan verici. Yüksek adrenalin gibisi yok. Suriyede gazeteci olmak, turist olmaktan daha tehlikeli. Siz gazeteciler gibi keskin nişancıların hedefi değilim. Ailem yok, arkadaşlarım yok, sevgilim yok. Hayatta yalnızım. 
Türkiye üzerinden Suriye 
Fujimoto, Suriyeye gidebilmek için Türkiyeye gelmiş. Şimdi Suriyede, günde 25 dolar karşılığında bir evde kalıyor ve internet bağlantısı da var.