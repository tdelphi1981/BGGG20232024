İHA izledi FBI bitirdi
ABDnin Alabama eyaletinde geçen hafta bir film senaryosu gibi başlayan rehine krizinin sonu da film gibi oldu. FBI rehine çocuğu kurtardı, ABDyi uzaylıların idare ettiğine inanan Vietnam gazisini öldürdü. Kullanılan yüksek teknoloji ürünü araçların FBIa mı, orduya mı ait olduğu kesinleşmedi.
ALABAMAnın Midland City adlı kasabasında yaşayan 65 yaşındaki Jimmy Lee Dykes, birkaç gün önce kendisine yumurta ve reçel hediye eden Charles Albert Poland arkadaşını geçen salı günü brokoli hediye etmek üzere bahçesine davet etmişti. Ancak Dykes, sürdüğü okul otobüsüyle yoldan çeken şoför arkadaşına bir not uzattı ve bilinmeyen bir nedenle 6 ile 8 yaşındaki iki çocuğu kendisine vermesini istedi. Ailesinden ayrı yaşayan komplo teorisyeni Dykesa karşı çocukları korumaya çalışan Poland bunu canıyla ödedi. Dykes, 5 yaşındaki Ethan adlı çocuğu alıp evinde inşa ettiği kasırga sığınağına kapandı. İçeride haftalarca yetecek gıda vardı.  
KAMERAYI SIZDIRDILAR 
 
4.5 metrekarelik yeraltı sığınağını hemen kuşatan polis, aşağıya gıda iletilmesinde kullanılan bir boru aracılığıyla saldırgan ve rehineyle haberleşebiliyordu. Aynı plastik borudan Ethanın istediği oyuncak arabalar, boyama kitapları, cipsler de aşağıya gönderilmişti. Ama en önemlisi bir kameranın gizlice sığınağa sokulması oldu. Evin üstünde insansız hava aracı uçuyordu, Dykesın her adımı gelişmiş elektronik aygıtlarla takip ediliyordu. Operasyona ordunun müdahil olmadığı belirtilse de, savaş alanlarında kullanılan bu cihazlara FBIın nasıl sahip olduğu açıklanmadı. 
TABANCAYI ELİNE ALINCA 
Olası operasyonun provası için polis yakınlarda aynı sığınaktan bir tane daha inşa etmişti. 6 gün süren pazarlıklar sürerken polis, paranoyak saldırganın eline silah aldığını saptayınca yerel saatle 15:12de düğmeye bastı.  Saldırgan, gıda ve ilaç takviyesinin boru yerine kapıdan iletilmesini kabul edince içeriye iki ses bombası atıldı ve afallayan saldırgan derhal vuruldu. Dykes, uzaylıların ABD hükümetini kontrol ettiğini, Amerikalıların silahlarını ellerinden almak istediklerini savunuyordu. 
Çocuğun annesi Öldürmeyin demişti 
Otizmin hafif bir formu olan Asperger Sendromundan mustarip olan Ethanın annesi polise Lütfen onu öldürmeyin. O sadece hasta demesine demişti. Vietnam gazisinin sığınağı bubi tuzaklarıyla donatmış olabileceği şüphesi boş çıktı. Komşuları Nasıl böyle bir canavara dönüştü bilmiyoruz dediler. Hastaneye kaldırılan, ancak durumunun iyi olduğu ve çevresiyle şakalaştığı belirtilen Ethan bugün 6 yaşına girecek. 
  ALABAMADA REHİNE KRİZİ  
 
 
  REHİNEYE İYİ BAKIYOR