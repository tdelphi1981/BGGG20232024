İsrail'e NATO resti
Türkiye'den İsrail'e NATO resti geldi.
Antalya'daki Türk-Atlantik Konseyi toplantısında konuşan Dışişleri Bakanlığı Uluslararası Güvenlik İşleri Genel Müdürü Büyükelçi Bülent Meriç, İsrail hükümeti Türkiye'nin Mavi Marmara olayı sonrasında ortaya koyduğu şartları yerine getirmeden, NATO'nun da İsrail ile ilişkilerinde ilerleme olmasının sözkonusu olamayacağını söyledi. 
"İSRAİL'LE YAŞADIĞIMIZIN NATO'DA ÖRNEĞİ YOK.." 
Büyükelçi Meriç, İsrail'in NATO ile ortaklığı konusunda şöyle konuştu; "Bizim bu konuyla ilgili politikamızda her hangi bir değişiklik olmayacaktır. Müttefiklerimizden bazıları, ayrımcılık yapmama ilkesinin önemini vurgulamakta ve ittifaka ihtilaflarını getirmemektedirler. Ancak, çok ciddi ve ağır durumlara baktığımız zaman tek bir ortağın silahlı kuvvetleri başka bir ittifakın vatandaşlarını öldürdüyse bu büyük bir olaydır. Bunun emsali de yoktur. Bu yüzden, biz hiçbir şey yokmuş gibi davranamayız." 
NATO'nun da, üyelerinden birinin vatandaşlarına yönelik saldırıya karşı "siyasi bir dayanışma içerisinde hareket etmesi gerektiğini" söyleyen Meriç, İsrail ile NATO arasındaki ortaklık ilişkisinin geliştirilmesi konusunda rtaya çıkan bu sorunun, NATO Genel Sekreteri'nin önerisi çerçevesinde, "önümüzdeki dönemde tartışmaya bırakıldığını" da vurguladı. 
Büyükelçi Meriç, "Esnek ve yapıcı zabalarımız çaresinde bu sorunun çaresinden gelmeye çalıştık ama burada riskte olan husus ittifakın günlük çalışmalarının temelinde yatan hususlardır. Aslında biz spesifik bir durumla ilgilenmiyoruz. İlkelerimizi korumaya çalışıyoruz" dedi.

2013'TE İSRAİL'LE İŞBİRLİĞİ YOK 
NATO içindeki işbirliğine ilişkin sorun, NATO'nun ortakları ile ilişkilerini geliştirmeyi amaçlayan PCM (Partnership Cooperation Menu-Ortaklık İşbirliği Menüsü) çerçevesinde çıkmıştı. Türkiye, NATO'nun ortaklarıyla yapabileceği bini aşkın işbirliği imkanını içeren PMC'de İsrail'le yapılacak her türlü ortak eylemi veto etmişti. ABD de buna tepki olarak, NATO'nun tüm ortaklarıyla planlanan PCM'i veto etmişti. Beklenti, NATO'nun hiçbir ortağıyla işbirliği programları yapamaması karşısında Türkiye'nin geri adım atmasıydı. 
Ancak Ankara geri adım atmayınca, geçen yıl NATO İsrail dahil, hiçbir ortağı ile ortak tatbikat ya da benzeri hiçbir işbirliği eylemi yapamadı. NATO Müttefik Kuvvetler Komutanı, NATO Konseyi'ne bu durumun sürmesinin İttifak'ın askeri yeteneklerini ve geleceğini olumsuz etkilediğini bildirmesinin ardından, devreye NATO Genel Sekreteri girdi. 
Genel Sekreter'in girişimiyle 2013 için yapılan PMC planlamasından İsrail tamamen çıkarıldı, ancak diğer ortaklarla işbirliği planlaması yapıldı. Ancak bu düzenlemenin bir yıllık olması, yıl sonunda İsrail'in durumunun ve Ankara'nın tavrınının ne olacağının yeniden ele alınması kararlaştırıldı. 
  
Zeynep GÜRCANLI - ANTALYA