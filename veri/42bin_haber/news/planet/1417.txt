Azerbaycan'dan Cumhurbaşkanı Gül'e 'tebrik' tepkisi
Cumhurbaşkanı Abdullah Gülün Ermenistanda yapılan seçimlerde zaferini ilan eden Serj Sarkisyana tebrik mesajı göndermesi Azerbaycanda sorun yarattı. Azeri milletvekilleri meclis kürsüsünden Gül'e tepki gösterdi.
Yeni Azerbaycan Partisi Genel Sekreter Yardımcısı Mubariz Gurbanlı, durumu kabul edilemez olarak nitelendirerek, Böyle bir şey beklemiyorduk, dolayısıyla böyle bir tavır sergiliyoruz dedi. 
Milletvekili Fazıl Mustafa ise Cumhurbaşkanı Gülün Sarkisyanı tebrik etmesinin kaygı yarattığını ancak bunu bir kampanyaya çevirmenin doğru olmadığını söyledi. 
Meclis Başkanı Ogtay Asadov da Gülün mektubuna değinerek, Bu bize acı verdi. Ama abartmaya gerek yok. Uluslararası örgütler Ermenistan seçimleri konusunda sessizliklerini koruyor. Ermenistanın nüfusu 2 milyon bile değil ama seçimlerde 2,5 milyon kayıtlı seçmen vardı. Başkan adaylarından biri seçimlerden önce vuruldu. Seçimlerin üzerinden yedi gün geçmesine rağmen uluslararası kurumların böyle bir tavır sergilemesi göz ardı edilemez dedi. 
Gudrat Guliyev ise Türkiyenin de Ermenistanı desteklediğini belirterek, Türkiyeden Ermenistana uçaklar uçuyor. İki ülke arasında ticari ilişkiler var. Bu konuyu İslam İşbirliği Teşkilatı toplantıları sırasında Türkiye ve İranın dikkatine sunacağız dedi. 
Guliyevin bu sözleri Asadovun tepkisini çekti. Asadov, Türkiye Azerbaycanın ortağı ve müttefikidir. Bu sözler kabul edilemez diye konuştu. 
GÜL'DEN SARKİSYAN'A SEÇİM TEBRİĞİ