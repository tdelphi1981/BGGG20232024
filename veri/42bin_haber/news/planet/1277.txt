İhsanoğlundan mizah ve cesaret
İslam İşbirliği Teşkilatı (İİT) Genel Sekreteri Ekmeleddin İhsanoğlu, ABDde ünlü komedyen Jon Stewartın milyonlarca takipçisi bulunan şovuna konuk oldu. İhsanoğlunun, hiciv ustası komedyen John Oliverın skecinde rol alarak cesur bir adım atması kadar, esprilere ayak uydurması da takdir edildi.
Oliverın bir ara İhsanoğlunun üstünde uçan insansız hava aracına selam da verdiği sıra dışı röportajın yayınlandığı programda şu diyaloglar yaşandı: 
Jon Stewart skeci takdim ediyor: Şurası açık ki bu konferans dünyanın olmasa bile en azından kablolu kanalların ilgisini hak ediyor. O nedenle John Oliver İslam İşbirliği Teşkilatı (İİT) Genel Sekreteri Ekmeleddin İhsanoğluyla çimlerin nasıl biçildiğini öğrenmek için konuştu.  
John Oliverın dış sesi: Geçen hafta Kahire İslam İşbirliği Teşkilatını tarihi zirvesine ev sahipliği yaptı. Ben de dün İİTnin Genel Sekreteriyle sohbet etme şansı yakaladım. İslam dünyasında ve ötesindeki her devlet liderinde kulağı olan adam. Tüm Müslüman alemindeki hile ve dolapları öğrenmek büyük şans.  
Oliver: Son zirveniz için tebrikler. 
İhsanoğlu: Teşekkürler, çok iyi geçti. 
Oliver: Siz İslam ülkelerinin sesisiniz.  
İhsanoğlu: Doğru, bu sözleşmemizin bana verdiği unvan.  
Oliver: Bu ses kulağa nasıl geliyor? Şöyle mi? Aaaaaaa... Seni şimdi geberteceğim. Aileni de öldüreceğim. Çünkü bazen bize öyle diyormuşsunuz gibi geliyor.  
İhsanoğlu: Sizin de nezaketle taklit ettiğiniz bu ses marjinal grupların sesidir. Ama kitlelerin, bir buçuk milyon insanın sesi, itidalin sesidir. 
John Oliverın dış sesi: Bu Amerikanın Müslüman dünyayla ilişkilerini düzeltmesi için hayatta insanın karşısına bir kez çıkacak bir olanaktı ve vahşi bir açık sözlülükle başlamaktan daha iyi yollar vardı.  
Oliver: Amerikanın ve İslam dünyasını sorunu şu: Ne yapacağımızı bilmiyoruz. Tamam mı? Her şeyi denedik. Özel elçileri denedik, müdahaleyi denedik, savaşı denedik. Size para vermeyi denedik, para vermemeyi denedik. Ben sadece İslam dünyasının Amerikadan ne istediğini anlamaya çalışıyorum.  
İhsanoğlu: Teröristleri öldürmenin terör sorununa çözüm olduğunu düşünüyorsanız, sorun o zaman ortaya çıkıyor. Bir teröristi öldürdüğünüzde 10 terörist ortaya çıkıyor. 
MALİ NEREDEYDİ?
Oliver: Bazen bu, lunaparklardaki delikten çıkan köstebeklere vurma oyununa benziyor. Birine vuruyorsun, sonra kafasını çıkaran diğerine. Irakta kafasını kaldırana vuruyorsun, sonra Afganistandakine, sonra Suriyedekine. Sonra da Malidekine. Ama bir dakika. Mali nerede? 
İhsanoğlu: Şunu söylemeliyim ki kapsamlı bir bakış açısına ve teröristlerle mücadelede yapılan yanlışların kısa tarihinde ortaya çıkan sorunlarla mücadele etmeye ihtiyacımız var. Masum sivilleri öldürerek bazı belirli hatalar yapıldı.  
Oliver: Yani insanlar insansız hava aracı istemiyor mu? 
İhsanoğlu: Ulusal çıkarlarınız için uğraşırken bir yandan da bazı hukuki ilkelere uymanız gerekir.  
Oliver: Bu açık bir insan hakları ihlali ve kesinlikle durmalı. Yani insansız hava aracına hayır. Elbette iyi bir ilişki bir birini dinleme kabiliyetine dayanır.  
İhsanoğlu: İİT olarak biz tüm dünyaya birbirimiz anlamak için açık iletişim kanalları olması gerektiğini anlatmaya çalışıyoruz.  
Oliver: Şimdi, bu bir barış yastığı. Biri bunu eline aldığında bu güvenli bir alan ve birimiz diğerinin kültürü hakkında istediğini söyleyebilir. Ben başlıyorum. Biz bazen sizi sinir bozucu buluyoruz, çünkü uzun zaman önce olmuş olaylardan bizi suçluyorsunuz. Hafızanız güçlü ve çok şey hatırlıyorsunuz. Tamam, sıra sizde.  
İhsanoğlu: Müslüman dünya bazen ABDye kızıyor, çünkü Müslüman dünyanın sorunlarını anlamıyor. Irak ve Afganistanı işgal eden bir ABD imajı var. 
Oliver: Tamam, evet. 
YASTIK BENDE
İhsanoğlu: İki şeye değinmek istiyorum. Başkan Obama ilk kez yemin ettiğinde ben bir makale yayımlamıştım.
Oliver: Evet evet tabi. 
İhsanoğlu: Yastık bende. Devam etmeme izin verin lütfen. En iyi dileklerimi sundum ve temennileri dile getirdim. Başkanın bu konulara değinmesini umduğumu... 
Oliver: Çok sinir bozucu olabiliyorsunuz çünkü sizi okurken zorlanıyorsunuz ve sizin de bizi dinlemeniz gerek. Çünkü bence bu pek sık olmuyor. 
Oliverın dış sesi: Saatler süren hararetli tartışma sonrası sonunda ilerleme sağladık. Her şeyi bir anda çözebileceğimiz bir alan bulduk.  
İhsanoğlu: Önemli bir nokta şu. Tüm Müslüman dünyası Filistin sorunun çözülmesi gerektiğini düşünüyor. Amerikan yönetiminin ilgi göstermesi gereken en hassas konu bu.  
Oliver: Bu harika. Yani İslam dünyasıyla ilişki kurmak için tek yapmamız gereken Arap-İsrail sorununu çözmek. 
İhsanoğlu: Bu önemli bir katkı olurdu. 
Oliverın dış sesi: İşte başardık. Şimdi tarihi anlaşmamızı geleneksel bir şekilde mühürlememiz gerek. 
Oliver: Hadi bakalım çak yapalım, şimdi de patlatalım. Ooooo... Teşekkürler. Belki böyle yapmasak daha iyi. Neyse... 
İhsanoğlu: Benim için zevkti.