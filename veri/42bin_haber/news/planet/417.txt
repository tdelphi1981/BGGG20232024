İranda ezan vakti uçak yasağı
İran Meclisinin ülke genelinde ezan okunurken uçakların uçmasını yasakladığı öne sürüldü.
Reutersın Mehr Haber Ajansından aktardığına göre, Meclis Kültür Komitesi Başkanı Ali Tahiri, Yeni kararnameye göre, uçakların ezan okunması sırasında özellikle de sabah ezanı saatlerinde uçması yasaktır dedi. Havacılık Kurumu Başkanı Hamid Rıza Pehlevani ise uçakların sabah ezanından yarım saat sonra kalkabileceğini, böylece yolcuların dini vecibelerini yerine getirebileceğini söyledi. Kültür Komitesi Başkanı Tahiri ayrıca havalimanlarında ve havayolu şirketlerinde çalışan kadınların da tesettür kurallarına kesinlikle uyması gerektiğini söyledi. 
ÖRTÜNME PARASI İDDİASI 
Öte yandan İranın Buşehr Nükleer Santralinde çalışan Rus kadınlara tesettüre girmeleri için para ödendiği yönündeki haberleri yalanlandı. Konsolosluk İşlerinden Sorumlu Dışişleri Bakan Yardımcısı Hassan Kaşkavi, açıklamasında, Yerel büromuzdan ve Buşehr Valiliğinden aldığımız bilgiye göre, Rus kadınlara örtünmeleri için ödeme yapıldığı haberleri kesinlikle doğru değildir dedi.