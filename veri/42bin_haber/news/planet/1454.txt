Barak'ın özür teklifini Netanyahu reddetti
İsrail Savunma Bakanı Ehud Barakın Başbakan Binyamin Netanyahuya Mavi Marmara baskınındaki operasyonel hatalar nedeniyle Türk mevkidaşından şahsen özür dileme önerisi götürdüğü ancak reddedildiği öne sürüldü.
İsrailin önde gelen gazetelerinden Haaretze konuşan Dışişleri Bakanlığından bir kaynağın aktardığına göre, Savunma Bakanı Barak, İsrail seçimlerinden sonra yumuşayan havayı değerlendirmek amacıyla Netanyahuya bir teklif götürdü. 
İsrailin Türkiyeden özür dilemesinin önündeki engellerin aşılmasının geçiş sürecinde daha kolay olacağını ifade eden Barak, Ben nasıl olsa siyaseti bırakıyorum. Özrü de şahsen dilerim. Ardından gelecek her türlü eleştiriyi de üstlenmeye hazırım dedi. 
'DAHA AVANTAJLI'
Aynı zamanda bir savunma bakanının başka bir savunma bakanından özür dilemesinin ve durumu askeri bir hata olarak nitelendirmenin de avantajlı olacağını vurgulayan Barak, böylece İsrailin cumhurbaşkanının ya da başbakanın özür dilemesine gerek kalmayacağını ve daha büyük diplomatik sonuçların önleneceğini savundu. 
Haaretze konuşan kaynak Netanyahunun bu öneriyi reddettiğini söyledi ancak gazetenin haberinde İsrail Başbakanının ret gerekçesinin ne olduğu açıklanmadı. 
Daha önce de Netanyahu Türkiyeden özür dilenmesi için adımlar atmış ancak iktidar ortağı, Dışişleri eski Bakanı Avigdor Liebermanın itirazına takılmıştı. 
ROMA'DA GÖRÜŞME İDDİASI
Bu arada Times of Israel da, İsrailin girişimiyle iki ülke temsilcilerinin üç hafta önce Romada görüşmeler için bir araya geldiğini ancak bir sonuç elde edilemediğini bildirdi. 
Başbakan Netanyahunun ulusal güvenlik danışmanı Yaakov Amidrorun Dışişleri Bakanlığı Genel Direktörü Joseph Ciechanover ile birlikte Dışişleri Bakanlığı Müsteşarı Feridun Sinirlioğlu ile bir araya geldiği ve bir çözüm için formül aradığı belirtildi. 
Ancak Kanal 2 televizyonu görüşmelerden bir sonuç sağlanamadığını ve İsrail heyetinin eve eli boş döndüğünü aktardı. 
Haberde ayrıca Hatnua lideri Tzipi Livni'nin de geçen yıl sonlarında New York'ta Dışişleri Bakanı Ahmet Davutoğlu'yla görüşmek istediği ancak bu teklifin reddedildiği ifade edildi.