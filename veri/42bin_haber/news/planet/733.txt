Rehine krizi sona erdi
Çarşamba gününden bu yana süren rehine krizi sona erdi. Kanlı kurtarma operasyonunda 23 rehine hayatını kaybetti.
Cezayir İçişleri Bakanlığı, Ayn Emnas bölgesindeki doğalgaz tesisinde silahlı grupların elinde bulunan rehinelerin kurtarılması amacıyla düzenlenen operasyonlarda, kesin olmayan sonuçlara göre 32 teröristin öldürüldüğünü, çoğu Batılı 23 rehinenin ise hayatını kaybettiğini bildirdi. 
Bakanlıktan yapılan açıklamada, operasyonlarda 685 Cezayirli işçi ve 107 yabancı rehinenin kurtarıldığı da belirtildi. 
Cezayir'in İlizi kentinin Ayn Emnas bölgesindeki doğalgaz tesislerine çarşamba günü gerçekleştirilen saldırıyı, Mağrib El Kaide Örgütü'nden ayrılan Kanla İmza Atanlar Tugayı üstlenmişti. 
Liderliğini, Cezayir asıllı Muhtar Bin Muhtar'ın yaptığı örgüt, Fransa'nın Mali'ye yönelik askeri müdahalesini durdurmasını talep etmişti. 
Doğalgaz tesisleri, Cezayir Sonatrach, İngiliz BP ve Norveç Statoil enerji şirketlerinin oluşturduğu konsorsiyum tarafından işletiliyor. 
  
  KURTULAN ÜÇ TÜRK BUGÜN DÖNÜYOR  
  SAHRADA REHİNE BİLMECESİ