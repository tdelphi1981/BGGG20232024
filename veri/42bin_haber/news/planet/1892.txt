İstismar skandalı için 10 milyon dolar ödeyecek
Kardinaller Meclisi üyesi Amerikalı Kardinal Roger Mahony, 1970'li yıllarda bir rahibin cinsel istismarda bulunduğu dört kişiye yaklaşık 10 milyon dolar ödemeyi kabul etti.
Mahony'nin avukatları, anlaşmanın, istismara uğrayan dört kişinin avukatları  ve Kardinal Mahony arasında ay başında yapıldığını belirttiler.
        
Los Angeles Başpiskoposluğu'nun geçen ay cinsel istismarda bulunmakla suçlanan 100'den fazla rahiple ilgili dosyayı ortaya çıkarmasının, anlaşmanın  sonuçlanmasını hızlandırdığı kaydedildi.
         
Kardinal Mahony, 1970'li yıllarda ABD'nin Los Angeles kentinde başpiskoposluk yaptığı sırasında 129 çocuğa yönelik cinsel istismar vakalarını örtbas etmekle itham ediliyordu. 
Mağdurlar, Mahony'nin, eski rahip Michael Baker'in 1986'daki itirafına kadar, cinsel istismara devam etmesine göz yumduğunu belirtmişti. 
Olayın ortaya çıkmasından sonra Mahony'nin Papalık Seçimi'ne (Konklav) girip girmemesi tartışma konusu olmuştu. Mahony'nin, söz konusu din adamının psikolojik tedavi görerek görevine geri dönmesine göz yumduğu ifade edilmişti.