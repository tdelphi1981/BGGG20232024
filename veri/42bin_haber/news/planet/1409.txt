3G yasaklansın, çünkü iffet bozar
İranda kısa bir süre önce faaliyete geçen 3G telefon operatörü Rightelin görüntülü arama hizmeti, dört ayetullahın tepkisini çekti. Ayetullahlar bir fetva yayınlayarak 3Gnin İranda toplumsal iffeti riske atacağını bildirdi.
Rightel, İranın üçüncü ve 3G internet hizmeti sağlayan tek cep telefonu operatörü. Operatörün hizmetleri arasında görüntülü konuşma ve multimedya mesajlaşma gibi seçenekler de bulunuyor. Kısa bir süre önce düzenlenen Uluslararası Fecr Film Festivalinin de sponsoru olan Rightel bir anda ülkedeki gençler arasında çok popüler oldu. 
Özellikle internet bağlantısının çok hızlı olmasıyla kısa sürede popüler olan Rightel, İranlı din adamlarını ve radikal siyasetçileri kızdırdı. Nasır Makarim-Şirazi, Hüseyin Nuri Hamidani, Cafer Sohbani, Seyid Secad Alevi Gorgani isimli dört Ayetullah, Rightelin yasaklanması için fetva verdi. 
Ayetullah Makarim-Şirazi, Rightelden kaynaklanacak çöküş ve çürüme, faydasından fazladır. Bu hizmet çoktan yoldan çıkmış toplumumuzu bir kez daha yoldan çıkaracaktır derken Ayetullah Alevi Gorgani de görüntülü konuşma hizmetinin toplumun iffetini riske atacağını ve birçok hasarlar yaratacağını belirtti. 
İranlı radikaller de Rightele karşı bir internet sitesi kurdu. Rightel serabı isimli sitedeki yorum yazısında, Herkese afyon verip sonra, Bunu akıllıca kullanın diyorlar denilirken görüntülü konuşmanın aile hayatına vereceği hasarlar vurgulandı. 
Rightel konusunu ilk gündeme getirenler Kum şehri halkı olmuştu. 10 Şubatta Kumlular Rightele karşı bir dilekçe hazırlamış, beş gün sonra da 17 milletvekili Cumhurbaşkanı Mahmud Ahmedinejada ve İstihbarat Bakanlığına bir mektup yazarak Rightelİn faaliyetlerinin durdurulmasını istemişti.