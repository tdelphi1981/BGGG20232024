İşte saat saat seçim gecesi
ABDnin önümüzdeki dört yılda başkanını belirleyecek olan seçimlerde artık sona gelindi. Adaylar son sözlerini söyledi sıra seçmene geldi.
Başkan Barack Obama, seçim kampanyasını Iowada noktalayıp Chicagoya geçti. Obama gününü basketbol oynayarak ve dinlenerek geçirirken rakibi Cumhuriyetçi aday Mitt Romney ise anketlerde geride olduğunun bilincinde olarak son seçim gününde de Pennsylvania ve Ohioda seçmene seslenmeyi tercih etti.  
  DÜNYA DEVİNİN SEÇİMİ HÜRRİYET DÜNYASINDA  
Massachusetts eski Valisi Mitt Romney, sandıkların kapanmasıyla Bostona geçiyor. Burada başkan yardımcısı adayı Paul Ryan ile birlikte seçim gecesi için hazırlanan Boston Conventional Centerda destekçileriyle bir araya gelecek.  Ve sayım işlemleri tamamlandıktan sonra seçim gecesi konuşmasını yapacak. Bu ya zafer ya da çekilme konuşması olacak.  
  SEÇİMLER TÜRKİYEYİ NASIL ETKİLEYECEK  
İlk sonuçlar, TSİ Çarşamba 02.00'de gelmeye başlayacak.  
02.00 Sandıklarda oy kullanımın sona ermesiyle ilk sayılar gelmeye başlayacak (19 OY)
Kilit eyaletler: Kentucky ve Indiana 
Seçim gecesi için net olarak çok erken sonuçlarını alacağımız Kentucky ve Indianada Romney kolayca kazanacak. Cumhuriyetçilerin 2008de de kazandığı Indianada açık farkla kaybetmesi Obamanın moralini çok erken bozacak. 02:00de Indiana ve Kentuckynin kesin galibi açıklanacak. Indiana senato seçimi Cumhuriyetçilerin Senatoda çoğunluğu yakalayabilmeleri için çok önemli. Kürtaj konusundaki açıklamaları ile Cumhuriyetçi Partide pek çok kişinin tepkisini çeken Richard Mourdock, burada kazanamazsa Cumhuriyetçi Partinin Senatoda çoğunluğu elde etmesi zora girecek.  
02.00 (70 OY)
Kilit eyaletler: Virginia, Florida 
Bu iki eyaletten gelecek rakamlar çok önemli. Eğer, Obama burada açılacak ilk sandıklarda önde başlarsa Romney için seçim gecesi çok erken bitebilir. Romney, Başkan olabilmek için gerekli olan en az 270 sayısına ulaşabilmesi için bu eyaletlerde mutlaka önde başlamalı ve kazanmalı. Floridada hafta sonu açılan sandıklardan rakamların hemen gelecek olmasına rağmen, TV kuruluşları eyaletin batısındaki sandıkların 1 saat sonra kapanacak olmasından dolayı kazananı saat 03.00e kadar anons edemeyecekler. Ancak, izleyici ekranlardaki rakamlardan bu tahmini kendileri yapabilecekler. Floridada Cumhuriyetçilerin güçlü olduğu bölgelerdeki rakamların daha çabuk gelmesi bekleniyor. 
03.30 (38 OY)
Kilit eyaletler: Ohio, Kuzey Carolina
Romney eğer Ohioyu kazanamazsa başkanlık için elindeki matematik formülleri tükenecek. Romney, seçim kampanyası boyunca tüm anketlerde rakibi başkan Obamanın gerisindeydi. Öte yandan, anketlerde Romneynin önde olduğu North Carolinada TV kanallarının Romneyyi galip etmeleri Cumhuriyetçilerin moralini biraz olsun düzeltecek. North Carolina, Kongredeki sandalye dağılımında çoğunluğu ele geçirmek için en az 25 sandalyeye ihtiyacı olan Demokrat Partinin adayları Larry Kissell ve Mike McIntyrenin kaybetmeleri ve Senato yarışında  Ohiodan aday Cumhuriyetçi Josh Mandelin zaferi dengeleri bozacak. 
04.00 (143 OY)
Kilit eyaletler: New Hampshire (net sonuç), Pennsylvania, Connecticut, Missouri, Teksas (Çoğunluk)
Türkiye saati ile sabah 03:00e gelindiğinde 16 eyalet ve başkent Washingtonda rakamlar gelecek. New Hampshire ve Pennsylvania çok önemli. Pennslyvania şimdiye kadar hiçbir Cumhuriyetçi adayı Beyaz Saraya göndermemiş olsa da bu durum değişebilir. Romney, son gün bile Pennsylvaniada kampanya yürüttü. Obama, her ihtimale karşın burayı ihmal etmeyerek, güçlü olduğu bu eyalette pek çok kampanya yürüttü.  
05.00 (153 OY)
Kilit eyaletler: Wisconsin, Michigan, Minnesota, Colorado, Arizona
Saat farkından dolayı bu saatte kapanacak olan 14 eyaletteki sandıklardan gelecek olan ilk rakamlarda yukarıdaki eyaletler büyük önem taşıyor. Eğer bu saate geldiğimizde Romney, Ohio veya Virginiadan birisini kaybetmişse Michigan ve Wisconsinde mutlaka kazanmak zorunda. Anketler her ikisinde de Obamayı önde gösterirken Michigan, Ronald Reagandan bugüne, Wisconsin ise 1972den bugüne Cumhuriyetçi adayı başkan seçmedi. 
Kararsız eyaletlerden Coloradoda seçmenlerin yüzde 80i oylarını önceki günlerde kullandıkları için buradan çok çabuk bir galibiyet çıkabilir. Ancak, Colorado, önceki seçimlerde oyların en az yüzde 10unun sayımını yetiştiremedi. Burada bir çekişme olursa 9 oy sonraki güne kalabilir. Bu da herkesin hesabını karıştırır. Son anketler Obamayı 2 puan önde gösteriyor.  
06.00 (21 OY)
Kilit eyaletler: Iowa ve Nevada
Karasız olan son 2 eyalet Nevada ve Iowada Obama önde görünüyor. Obama, bu iki eyaleti kazanırsa, Romney, Michiagan, Pennslyvania ve Wisconsini kazanmak zorunda kalacak. Eğer Romney, Iowa ve Nevadada kazanırsa son oylar sayılana kadar seçimin galibi çıkmayabilir. 
07.00 (85 OY)
Kilit eyalet: California
Obama, bu saate gelindiğinde 78 oyu cebine koyacak. Zaten Demokratlar kalesi olan 55 oya sahip Californiada seçim başlamadan bu oyları kazanmıştı bile. Hawaii, Oregon ve Washington DC de Obamanın olacak. Idaho ve Kuzey Dakota Romney için banko. 
Gecenin kapanışında eğer Kongrede çoğunluk henüz belirlenmediyse California belirleyici olabilir. Bu bölgedeki en önemli Senato yarışı Kuzey Dakotada yaşanacak. 
09.00 (3 OY)
Kilit eyalet: Alaska
Bu saatlerde daha uyumadıysanız, seçimin galibi kesinleşmemiş demektir. Bu da 2000 yılındaki Gore-Bush arasındaki tartışmalı seçimi hatırlatır. Bu saatte televizyonunu kapatıp ya yatın ya da işinize gitmek üzere hazırlanın. ABD başkanını bu saatten sonra ancak mahkemeler belirler.