'Scud'lar Türkiye sınırına düştü'
NATOnun Avrupadaki güçlerinin komutanı ABDli Amiral James Stavridis, Suriyede ateşlenen Scud füzelerinin bazılarının Türkiye sınırının çok yakınına düştüğünü ifade etti. Stavridis sınıra yerleştirilecek Patriot'ların "operasyonel komuta sorumluluğu"nun da kendisinde olacağını belirtti.
Stavridis, NATOnun internet sitesinde yer alan blogunda, Suriyedeki durumu kaotik ve tehlikeli olarak nitelendirirken, Scud füzelerinin Türkiye sınırının yakınlarına düştüğünü teyit eden ilk yetkili oldu. 
ABD'li komutan yazısında, Son birkaç günde Suriye topraklarında rejim tarafından hedefi muhalefet olan birkaç Scud füzesi ateşlendi. Bunlardan bazıları Türkiye sınırının çok yakınlarına düştü ki bu çok endişe verici bir durum. Son dönemde Türkiyeye düşen havan topları ve mermiler ile hayatını kaybeden Türk sivilleri düşündüğümüzde Suriyedeki olası Scud hareketliliğinden dolayı kaygılıyız. Scudlar özellikle endişe verici çünkü kimyasal başlık taşıyabilirler ifadelerini kullandı.

"PATRIOT'LARIN KOMUTASI BENDE OLACAK"
Yazısında Türkiye-Suriye sınırına yerleştirilecek Patriot füzesavar rampalarına da değinen Stavridis, bu silahların Türkiyenin güneyindeki yerleşim yerlerini korumaya yardımcı olacağını belirterek, Altı Patriot bataryasının konuşlandırılması için operasyonel komuta sorumluluğu bende olacak dedi. 
Stavridis, Çok kısa bir süre içinde sistemleri Türkiyeye taşımaya başlayacağımızı düşünüyorum ve önümüzdeki haftalarda gönderici ülkelerde son kararlar alınıp bataryalar NATO Komutanlığına gönderildikten sonra sistemlerin yerine gideceğini umuyorum diye yazdı. 
  ATILAN SCUD'U KÜRECİK TESPİT ETTİ  
  ŞAM'DAN HALEP'E SCUD ATIYOR