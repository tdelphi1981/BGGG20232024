Otobüste toplu tecavüz dehşeti
Hindistanın tecavüz başkenti olarak anılan ve polis kayıtlarına göre geçen yıl 550den fazla tecavüz vakasının görüldüğü Yeni Delhide dün yine korkunç bir olay yaşandı.
23 yaşındaki ismi açıklanmayan bir kadın üniversite öğrencisi, başkent Delhide bir özel otobüste tecavüze uğradı.  
Bir erkek arkadaşıyla otobüse binen genç kadına, en az dört erkek saldırdı. Hint basınında yer alan haberlere göre saldırganlar erkek refakatçiyi demir sopayla dövdükten sonra sırayla genç kadına tecavüz ettiler. İddiaya göre otobüsün muavini de saldırıya katıldı. Tecavüzün ardından genç kadını ve erkek arkadaşını araçtan attılar. 
Hastaneye kaldırılan genç kadının durumunun ciddi olduğu söylenirken olay ülkede büyük tepki çekti.  
Delhi Kadın ve Çocuk Gelişim Bakanı Kiran Walia, Şoke edici bir olay. Bu korkunç şeyi yapanların cezalandırılmasını umuyorum dedi.  
Son saldırı ülkede kadınların güvenliğinin ne kadar tehlikede olduğunu gösterdi. 2011de 568 tecavüz vakası kayıtlara geçti. Hindistan genelinde ise 1990-2008 yılları arasında tecavüz vakaları iki kat arttı.