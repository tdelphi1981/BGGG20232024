"Yakın şu o... çocuğunu"
ABD'de üç eski mesai arkadaşının katili olan ve günlerce süren kovalamacanın ardından yeri tespit edilen eski polis Christopher Dorner'ın bulunduğu dağ evinin yanmasıyla sonuçlanan operasyonun yankıları sürüyor.
Operasyonun ardından ortaya çıkan görüntüler ve telsiz konuşmaları, Los Angelesa 150 kilometre uzaklıktaki bir kayak merkezine bağlı ahşap bir evde bulunan 33 yaşındaki Dorner'ın kaldığı evin polisler tarafından kasten yakıldığı şüphesini doğurdu.  
İngiliz The Times gazetesinin haberine göre, yerel bir televizyon kanalı tarafından dinlenen bir telsiz konuşmasında, bir polis amirinin "Yakın şu o... çocuğunu " dediği bildirildi.  
Operasyon sırasında verilen bu emir, kaçak polisin sağ yakalanmasının hedeflenmediği konusundaki şüpheleri artırdı. Ayrıca polislerin operasyonda, yangın riski nedeniyle kapalı mekanda kullanılmayan türden gaz bombaları attığının ortaya çıkması bu tezi güçlendirdi. 
Olayı helikopterden canlı olarak veren televizyon ekiplerince çekilen görüntülerde de yangını söndürmek için hiçbir çabanın gösterilmediği ve evin yanmaya terk edildiği görüldü. 
Olayın ardından yapılan ilk açıklamalarda, etrafı sarılan Dorner'ın, bulunduğu evi ateşe vererek intihar ettiği öne sürülmüştü. Evde yanan kişinin Dorner olup olmadığı otopsiden sonra belli olacak. 
"ANNESİ ŞARAPLA İZLEDİ" İDDİASI
Los Angeles polisinin Dornerı kovaladığı saatlerde katilin 62 yaşındaki annesi Nancy Dornerın bir restoranda oturup şarap eşliğinde televizyonda oğluna ilişkin haberleri izlediği iddia edildi. CBS televizyonunun haberine göre anne Dorner, oğlunun haberleri hakkında çevresine çeşitli sorular da sordu. Nancy Dorner oğlunun saklandığı ev etrafındaki kuşatma bitmeden restorandan ayrıldı.   
 Yangının ardından Dorner'ın ölü bulunduğu ev küle döndü. 
  KULÜBEYE KISTIRILDI VE YANDI