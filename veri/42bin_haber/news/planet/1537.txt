Egemen Bağış'tan 'ezan' teşekkürü
Avrupa Birliği Bakanı ve Başmüzakereci Egemen Bağış, İsveçe, ezan teşekküründe bulundu.
İsveç AB Bakanı Birgitta Ohlssona bir mektup yazan Bağış, İsveçin Botkyrka şehrindeki Fittja Camiine yapmış olduğu ziyareti ve Cuma günleri minareden ezan okunmasına izin verilmesine ilişkin kararı memnuniyetle karşıladığını söyledi.  
İSLAMOFOBİYE DARBE
Bağış mektubunda, İslamofobinin birçok ülkede yükselişe geçtiği bir dönemde, İsveçin bu adımının, Müslüman toplulukların sosyal hayata daha fazla katılmasına ve gerek İsveçte gerekse Avrupa kıtasında farklı inançlara sahip kişiler arasında diyaloğun güçlenmesine katkı sağlayacağını belirtti. Bağış, Çeşitli kültürlerin uyum içinde bir arada yaşaması için, birbirimizin değer ve sembollerine gösterdiğimiz karşılıklı saygı büyük önem taşımaktadır. Aslında AB, çeşitlilik içinde birlik sloganın da ifade edildiği üzere, diyalog ve saygı ortamının sağlanması amacıyla kurulmuştur dedi. Bağış mektubunda Türkiyenin ABye üye olmasının, kültürlerarası diyaloğun güçlendirilmesine ve yanlış anlamaların ve önyargıların giderilmesine katkı sağlayacağını kaydederek,  İstanbulda üç önemli dinin ibadet yerleri olan camiler, sinagoglar ve kiliseler çok uzun zamandır bir arada bulunmaktadır. Sizi Türkiyeye davet etmekten memnuniyet duyarım dedi.   
  İSVEÇTE MİNAREDEN EZANA ONAY ÇIKTI  
İşte Egemen Bağış'ın mektubunun tam metni: 
Değerli Meslektaşım, 
İsveçin Botkyrka şehrindeki Fittja Camiine yapmış olduğunuz ziyareti ve Cuma günleri minareden ezan okunmasına izin verilmesine ilişkin Belediye Meclisi kararı hakkındaki açıklamanızı memnuniyetle karşıladım. 
Ziyaret ve açıklamanız, İslamofobinin birçok ülkede yükselişe geçtiği bir dönemde, İsveçteki Müslüman toplulukların sosyal hayata daha fazla katılmasına ve gerek İsveçte gerekse Avrupa kıtasında farklı inançlara sahip kişiler arasında diyaloğun güçlenmesine katkı sağlayacaktır. 
Çeşitli kültürlerin uyum içinde bir arada yaşaması için, birbirimizin değer ve sembollerine gösterdiğimiz karşılıklı saygı büyük önem taşımaktadır. Aslında  AB, çeşitlilik içinde birlik sloganın da ifade edildiği üzere, diyalog ve saygı ortamının sağlanması amacıyla kurulmuştur. 
Türkiye, yüzyıllardır barış içinde bir arada yaşamaya örnek teşkil etmektedir. Türkiyenin ABye üye olmasının, kültürlerarası diyaloğun güçlendirilmesine ve yanlış anlamaların ve önyargıların giderilmesine katkı sağlayacağı konusunda hiç şüphem yoktur.  İstanbulda üç önemli dinin ibadet yerleri olan camiler, sinagoglar ve kiliseler çok uzun zamandır bir arada bulunmaktadır. 
Bu düşüncelerden hareketle sizi, bu konunun önemini vurgulamak üzere Türkiyeye davet etmekten memnuniyet duyarım. Ziyaretiniz, karşılıklı olarak önem atfettiğimiz konuları ele alma imkânı da sunacaktır. 
Ziyaretinizi bekliyor, size en derin saygılarımı sunuyorum. 
Egemen Bağış
Avrupa Birliği Bakanı ve Başmüzakereci 
 