Papa şimdiden belli mi oldu
Vatikanda yarın başlayacak tarihi Papa seçimi (Conclave) için her şey hazır. Vatikan sözcüsü, Seçimin uzaması için bir neden yok dedi. Medyada Kardinaller şimdiden yeni Papada uzlaşmış olabilir yorumu yapıldı.
VATİKANdaki Sistine Şapelinde yarın başlayacak Conclave öncesinde 5 kıta ve 48 ülkeden gelen 115 kardinal, emekliye ayrılan 16ncı Benedikt yerine 266ncı Papayı seçene dek şapele kapanmak üzere tüm hazırlıkları tamamladı. 598 yıl sonra ilk kez, selefi hayattayken yeni bir Papa seçilecek. Vatikan sözcüsü Rahip Federico Lombardinin Seçimin uzaması için bir neden yok demesi, favorilerden birinin isminin üstünde uzlaşma sağlandığı yorumlarına neden oldu. 1268deki Conclave tam 2 yıl 9 ay sürmüştü. 20inci yüzyılda ise sadece 1922 Conclavesinde 
4 günü aşkın bir süre boyunca Papa seçilemedi. Yarın da süreç şöyle işleyecek: 
EXTRA OMNES 
Kardinaller yarın sabah Sen Piyer Katedrali içerisinde yer alan Santa Marta evinde toplanacak. Ayin ve duaların ardından TSİ 17:30da ilahiler söyleyerek Sistine Şapeline geçecekler. 
 Kardinaller dışarıya hiçbir bilgi sızdırmayacaklarına dair yemin ettikten sonra Extra Omnes (herkes dışarı) denecek. Artık sadece yemek ve uyumak için Santa Marta evine yeraltı tünellerinden gidebilecekler. 
OY VERME RİTÜELİ 
Şapelde kendileri için hazırlanan ve 12 bölümden oluşan iki sıralı masalara oturacaklar. Son seçici kardinal de içeriye girdikten sonra Camerlengo kapıyı arkalarından kilitleyecek.
En yaşlı kardinal olan Curia (Divan Başkanı)  öncelikle üç sayman ve üç katibi kura ile seçecek. İlk oy TSİ 17.45te kullanılacak. Oylama başladıktan sonra ismen çağırılan her Kardinal oy pusulasını doldurup yerinden kalkarak yüksek sesle Tanrıya göre seçilmesi gerekene oyumu verdiğime, saygıdeğer İsa Cenaplarını huzurlarınızda tanık gösteriyorum diyecekler. Ardından  katladıkları pusulayı sandığa atacaklar.
Kullanılan oyların üçte ikisi olan 77 sayısına ulaşılıncaya dek günde 4 tur oylama yapılacak (2007de bu kuralı 16ncı Benedikt koydu). Her seçim günü TSİ 20.15te bitecek ve kardinaller akşam yemeğinin ardından istirahata çekilecek. 
PAPAMIZ VAR 
Papanın seçilemediği her tur sonrası oylar şapeldeki sobada yakılacak, bacadan siyah duman çıktığını görenler durumu anlayacak. Papa seçilmişse, bu kez oylar beyaz duman çıkaran kimyasalla yakılacak. Seçim süresince, biri öğlen saat 12.00de, diğeri de akşam 19.00da olmak üzere günde iki kez bacadan duman verilecek.
Papa seçilince, Camerlengo kilitli kapıyı açacak ve Vatikan Divan Başkanı, Sen Piyer Katedralinin ana balkonuna çıkarak önce Habemus Papam (Papamız Var) nidasıyla yeni Papayı, seçtiği ismi anarak açıklayacak. Daha sonra yeni Papa balkona çıkarak halkı takdis edecek ve selamlayacak.