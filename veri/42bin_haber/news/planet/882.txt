Rusya, Olimpiyatlar için falcı samur buldu
2014 Kış Olimpiyatları için hazırlıklarını sürdüren Rusya, geçtiğimiz Dünya Kupasındaki Ahtapot Paul misali kendisine bir falcı hayvan buldu. Rusyadaki olimpiyatlarda hangi sporcu veya hangi takımın kazanacağını Eşli ismindeki su samuru tahmin edecek.
Samur Eşlinin bu iş için biçilmiş kaftan olduğunu olimpiyatların yapılacağı Soçi şehri akvaryumunda görevli İrina Kuzmina açıkladı. Su samurunun kendilerine nasıl geldiğini de anlatan Kuzmina şöyle konuştu: 
Birkaç ay önce bir grup turist, kaçak avcıların kapanlar kurarak Soçi çevresinde su samuru avladığını görmüş. Kapanların birine bizim Eşli adını verdiğimiz yavru su samuru takılmış. Hayvana acıyan turistler yavru samuru avcılarından satın alarak bize getirdi. Tedavisini yaptıktan sonra samur bizde yaşamaya başladı. Sonra cin gibi bir hayvan olduğunu fark ettik. Ahtapot Paulu hatırladık ve Bizim de neden bir falcımız olmasın diye düşündük. Eşlinin bu işin üstesinden geleceğinden eminiz. Şimdiden birkaç deneme yaptık. Önüne iki takımı temsil eden farklı yiyecekler koyduğumuzda Eşli ilk önce kazanan tarafın yemini yiyor. 2014 Soçi Kış Olimpiyatları'nda bahisçilere eğlence de yaratılmış olacak.