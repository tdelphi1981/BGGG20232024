1450 kmlik dalgınlık
Belçikada bir kadın, aracının navigasyon cihazı bozulunca kendini 60 kilometre ötedeki tren istasyonu yerine 1450 km ötedeki Zagrebde buldu.
BELÇİKAnın küçük Solre-sur-Sambre kasabasında yaşayan ev hanımı 67 yaşındaki Sabine Moreau, 60 kilometre ötedeki Brüksel Tren İstasyonuna gitmek için yola çıkıp kendisini 1450 kilometre ötedeki Hırvatistan başkenti Zagrebde buldu. Bir arkadaşını istasyondan almak için yola çıkan dalgın kadın, navigasyon cihazına gitmek istediği yerin adını girdi ancak arızalanan cihaz onu yanlış bir çıkışa yönlendirdi.   
İki gün sonra fark etti 
Arızayı fark etmeyen kadın bir gün boyunca 6 ülkenin sınırını aştığını da, yol tabelalarının değiştiğini de fark etmedi. Ertesi gün annesinin kaybolduğunu fark eden oğlu, polis çağırdı. Moreau aracının benzini bittiğinde kredi kartlarıyla alışveriş yaptığı için farklı bir ülkede olduğunu yine anlamadı. Yaşlı kadın uykusu geldiğinde yol kenarına çekip şekerleme yapmasına rağmen, bir şeylerin ters gittiğini ancak Hırvatistana vardığında anladı. 