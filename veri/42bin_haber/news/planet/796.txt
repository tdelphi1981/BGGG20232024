Mısır'da dört Türk'e soruşturma
Mısır Başsavcılığı, Türk vatandaşı olduğu belirtilen dört kişi hakkında, hırsızlık çetesi kurmak suçlamasıyla soruşturma başlattı.
Mısır İçişleri Bakanlığı'ndan alınan bilgiye göre, Mısır'da hırsızlık çetesi kurma suçlaması ile 4 Türk hakkında soruşturma başlatıldığı bildirildi. 
Emniyet yetkilileri tarafından yapılan açıklamada, hırsızlık yapmak için girdiği emekli polisin evinde Türk uyruklu bir vatandaşın suçüstü yakalandığı belirtildi. 
Mısır polisi tarafından yakalanan hırsızın, üç Türk arkadaşı ile beraber Kahire'de bir otelde kaldıklarını ve hırsızlık yapmak için bir çete kurduklarını itiraf ettiği belirtildi. 
Tutuklanan Türk vatandaşlarının isimleri konusunda bir açıklama yapılmadı.