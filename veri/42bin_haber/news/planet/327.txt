Füzelere onay verdi İncirlik'e geldi
Türkiye'ye iki Patriot füze bataryası gönderilmesi için onay veren ABD Savunma Bakanı Leon Panetta, İncirlik'e sürpriz bir ziyaret gerçekleştirdi. Panetta'nın ziyareti sırasında uçağına yakıt ikmali yapıldığı da belirtildi.
Pentagon sözcüsü George Little, Panetta'nın Afganistan'dan Türkiye'ye gelirken uçakta imzaladığı görev emrinin, Türkiye'ye iki Patriot hava savunma sistemi ve bataryaların idaresi için 400 ABD askerinin gönderilmesini içerdiğini söyledi. 
İncirlik'teki ABD üssünde gazetecilere açıklamalarda bulunan Little, batarya ve askerlerin önümüzdeki haftalarda Türkiye'ye konuşlandırılmasının beklendiğini ifade etti.  
ABD SAVUNMA BAKANI LEON PANETTA İNCİRLİK'TE 
DHA, özel uçağıyla İncirlik Üssü'ne inen Panetta ve beraberindekileri, ABD'li ve Türk askeri yetkililerin karşıladığını bildirdi. Ajans, Panetta'nın İncirlik Üssü'nde yaklaşık bir saatlik brifing aldıktan sonra ayrıldığını belirtti.  
Panettanın üste bulunduğu dakikalarda askeri uçakların park alanında ise insansız casus uçağı Predatorun hangar önünde bekletilmesi dikkat çekti. Konuk bakanı taşıyan uçağın havalanmasının hemen ardından Türk Hava Kuvvetlerine ait iki F-4 Fantom savaş uçağı İncirlike iniş yaptı.
 ABD SAVUNMA BAKANI PANETTA, İNCİRLİK ÜSSÜ'NDE 
NATO şemsiyesi altında Türkiye'ye hava savunma desteği veren ülkelerden Almanya Patriot'larla birlikte 400, Hollanda ise 360 asker göndermeye karar vermişti. ABD gibi Almanya ve Hollanda da Türkiye'ye ikişer Patriot füze bataryası gönderecek. 
  "PATRIOT'LAR SURİYE SORUNUNU ÇÖZMEZ"  
 