İsrailde ılımlı koalisyon tamam
İsrailde 22 Ocakta yapılan seçimlerin ardından başlayan ve zaman zaman tıkanma noktasına gelen koalisyon görüşmelerinde anlaşma sağlandı.
Başbakan Binyamin Netanyahu başkanlığında kurulacak yeni hükümette, beş parti yer alacak ve 21 bakanlık olacak. Seçimlerden ikinci çıkarak büyük sürpriz yapan Yair Lapid önderliğindeki Gelecek Var, aşırı sağcı Naftali Bennettin Yahudi Evi ve eski Dışişleri Bakanı Tzipi Livninin Hareket partisi, yeni koalisyon hükümetinde Netanyahunun Likud partisi ile seçime ortak listeyle girdiği Evimiz İsraille birlikte yer alacak. Aşırı dindar partilerin dışarıda kaldığı bu hükümet, bir öncekine kıyasla daha ılımlı bir koalisyon olarak gösteriliyor. Netanyahuya hükümet kurması için verilen sürenin dolmasına iki gün kala sağlanan bu anlaşma sayesinde, İsrail, ABD Başkanı Barack Obamayı yeni hükümetiyle ağırlamış olacak. Varılan anlaşma kapsamında, iki kritik bakanlık olan içişleri ve dışişleri Likud-Evimiz İsrail blogunda kaldı.