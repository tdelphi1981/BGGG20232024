Başbakanın kaldığı otele 10 km mesafede patlama
İslamabad'da Ravalpindi bölgesinde Kasr Şebir adli Şiilerin en büyük camisinde bir intihar bombacısı, geceyarısı saldırı gerçekleştirdi. Başbakan Recep Tayyip Erdoğanın da aralarında bulunduğu ve liderlerin konakladığı Serena Oteline 10 km uzaklıktaki camiye yapılan saldırı nedeniyle güvenlik önlemleri artırıldı.
Patlama o kadar şiddetli oldu ki patlama sesi, Başbakanın ve gazetecilerin kaldığı otelden de duyuldu. 
ERDOĞANIN KORUMASI ARTIRILDI
Erdoğanın da aralarında bulunduğu ve liderlerin konakladığı Serena oteline 10 km uzaklıktaki camiye yapılan saldırı nedeniyle güvenlik önlemleri arttırıldı. Başbakanın otelinin bulunduğu cadde trafiğe kapatıldı. Koruma sayısı artırıldı. Polis gücünün yanında ordu birliklerinden de takviye yardım istendi. Türk ve Pakistanlı polis gücünün yanında bir askeri tim de Erdoğanın korumasına tahsis edildi.
 
YEDİ ADET EL BOMBASI BULUNDU
Muharrem ayı olması nedeniyle caminin dolu olduğu saatte gerçekleşen intihar saldırısında 8'i çocuk 36 kişi öldü. Talibanın üstlendiği saldırıda 64 kişi de yaralandı.  
Polis yetkilisi Haseeb Şah, Camiye girmek isteyen intihar bombacısını polisin aramak isteyerek durdurduğunu, bunun üzerine saldırganın koşmaya başlayarak üzerindeki patlayıcıları patlattığını anlattı.   
Polis yetkilileri, olay yerinde yapılan incelemede patlamamış yedi adet el bombasının bulunduğunu da bildirdi. 
Saldırının 16 Haziran'da Khyabar'de 29 kişinin öldüğü Şiilere yönelik saldırıdan bu yana en büyük saldırı olduğu belirtildi.  
Şehirde D-8 Zirvesi nedeniyle kamu personeline tatil ilan edilirken, yarın ise cuma namazı sonrasında saldırıların ve gerginliğin tırmanmasından endişe ediliyor. 
   PAKİSTANDA KRİTİK ZİRVE