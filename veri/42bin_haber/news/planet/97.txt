Sapık generalin seks subayları
ABD Ordusunun özel kuvvetler eğitimli bir generali, emrindeki kadın subayları sekse zorladığı, fiili livata uyguladığı, bazılarına çıplak fotoğraf çektirip kendisine verme emri verdiği için yargılanıyor. General Sinclairin, skandalın ortaya çıkmasını önlemek için tacizde bulunduğu kadınları öldürmek veya rütbesini düşürmekle tehdit ettiği de ileri sürülüyor.
ABD ordusunu sarsan bir seks skandalı, süren duruşmalarda yeni ifadelerle büyüyor. Birinci Irak Savaşında da görev yapmış General Jeffrey Sinclair hakkında fiili livata, taciz, tehdit, şantaj, astlarına kötü muamele ve görevi kötüye kullanma dahil 26 suçlamayla açılan davaya, Kuzey Carolinadaki bir hava üssünde önceki gün devam edildi. Bu üçüncü duruşmada ifade veren iki kadın subay, generalin kendilerine Çıplak fotoğrafını çektir ve bana getir emrini verdiğini iddia etti. Adı açıklanmayan bir kadın yüzbaşı da, General Sinclairin talebinden bıktığı için internetten indirdiği kadın fotoğraflarının kafalarını kesip kendi vücuduymuş gibi göndermek zorunda kaldığını anlattı.  
ÖLDÜRMEYİ İYİ BİLİR 
Bir önceki duruşmada bir kadın subay, Sinclair ile 2008de Irakta gönüllü olarak ilişkiye girdiğini, ancak adamın bir ilişki sırasında kendisine fiili livata uyguladığını anlattı. Generalin ilişkiyi anlatması halinde kendisini öldüreceğini söylediğini de kaydeden kadın subay, Beni çok korkutuyordu. Herkes ona ilah gibi bakıyordu. Özel kuvvetlerde eğitim gördüğü için öldürmesini iyi biliyordu. Muharebelerde cesaretiyle ünlüydü. Beni çıplak elleriyle bile öldürebilirdi. Bu yüzden ölüm tehditlerini dikkate almak zorundaydım diye konuştu. 
ÜÇ YILLIK SEKS SUBAYI 
Amerikan Hava Kuvvetlerinin Irak ve Afganistan operasyonlarında oynadığı rol ile ün kazanmış olan Gen. Sinclair hakkında ilk cinsel taciz suçlaması Mart ayında ortaya atılmış, bir kadın yüzbaşı, generalin üç yıl boyunca kendisini seks yapmaya zorladığını iddia etmişti. Açılan soruşturmada Sinclairin Almanya, Irak ve Afganistandaki Amerikan üslerinde 5 kadın askere daha cinsel tacizde bulunduğu ortaya çıkmıştı. Dava gelecek hafta devam edecek.