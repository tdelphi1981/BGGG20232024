Hocalı dilekçesi Ermenileri kızdırdı
Beyaz Sarayın internet sitesindeki We The People sayfasında Hocalı Katliamının ABD tarafından tanınması için açılan dilekçeye atılan imza sayısının dün öğle itibariyle 115.566ı aşması Ermenileri endişelendirdi.
We The People sayfasında ziyaretçilere hükümetten yapılmasını bekledikleri hizmetler ve çözülmesini istedikleri problemleri dile getirmeleri için dilekçe açma ve imza atma imkanı tanınıyor. Uygulamaya göre 30 gün içinde imza sayısının 100 bini aşması halinde ABD Yönetiminin bu konuda açıklama yapması bekleniyor. 26 Ocakta açılan, 26 Şubata kadar devam eden imza sayfasında 26 Şubatta Azeriler-Amerikalılar ve ABDdeki Azerbaycanlılar Ağının (USAN) tüm dostları, 90lı yılların en korkunç olaylarından biri olan Hocalı katliamının 21. yıldönümünü anacak denilerek, katliamın tanınması çağrısı yapılıyor.  
MİHRİBAN ALİYEVA ORGANİZE ETTİ İDDİASI 
26 Şubattan günler önce imza sayısının belirtilen sayıyı aşması Ermenileri endişelendirirken, Amerika Ermeni Ulusal Komitesi (ANCA)nın Başkanı Aram Hamparian, ABD Başkanı Barack Obamanın üst düzey danışmanlarından Valerie Jarrette geçen çarşamba günü mektup yolladı. Mektupta, We The People sayfasında açılan Azerbeycanın Ermenistana karşı nefretini gösteren imza dilekçelerinin İlham Aliyevin eşi First Lady Mihriban Aliyevanın başkanlığındaki Haydar Aliyev Vakfı tarafından organize edildiği belirtildi. Mektupta, şu sorular yer alıyor: ABDde ikamet etmeyenler Beyaz Saray dilekçelerine nasıl imza atabiliyor. Beyaz Saray dilekçesine katılmak için vatandaşlık, ikametgah ya da diğer kuralların yerine getirilmesi için ne gibi önlemler uygulanıyor. Beyaz Saray, imza sisteminde hilenin engellenmesi için ve hükümetimizle diyalog için önemli olan bu alanı düşman kuruluşlar tarafından yapılan tacizlerden korumak için hangi sistemler uyguluyor. Mektup, Endişelerimize gösterdiğiniz ilginiz için teşekkürler denilerek bitirildi.      
 