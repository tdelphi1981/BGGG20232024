Gül'e krallar gibi karşılama
Cumhurbaşkanı Abdullah Gül, resmi ziyaret için bulunduğu İsveç'in başkenti Stockholm'de, İsveç Kralı Carl XVI. Gustaf tarafından resmi törenle karşılandı. İsveç'te Prenses Lilian'ın ölümünün ardından Türk heyetinin isteği üzerine, kente asılan Türk bayrakları da yarıya indirildi.
Stockholm'de konakladıkları Grand Otel'den Kraliyet yetkilileri eşliğinde Kraliyet Muhafız Alayı'na gelen Cumhurbaşkanı Gül ve eşi Hayrünnisa Gül, İsveç Kralı Carl XVI. Gustaf ve Kraliçe Silvia tarafından karşılandı.     
Cumhurbaşkanı Gül ve İsveç Kralı XVI. Gustaf, birinci atlı arabada yerlerini alırken, Hayrünnisa Gül ve Kraliçe Silvia ikinci atlı arabaya bindi. 
GÜL'E AT ARABALI KARŞILAMA / FOTO GALERİ 
Güzergah boyunca atlı arabalara, 60 atlıdan oluşan Kraliyet Süvari Muhafız Birliği eşlik etti. Konvoyun ilerleyişi boyunca bir polis helikopteri de havadan güvenlik önlemi alırken, güzergah boyunca İsveç ve Türk vatandaşlarda sevgi gösterilerinde bulundu.  
Atlı arabalarla Kraliyet Sarayı'nın avlusuna giren Gül ve eşi Hayrünnisa Gül için Kraliyet Sarayı'nda resmi karşılama töreni düzenlendi. 
 
TÜRK VATANDAŞLARINDAN SEVGİ GÖSTERİSİ
Milli marşların çalınmasının ardından Cumhurbaşkanı Gül ve İsveç Kralı Carl XVI. Gustaf, şeref kıtasını denetledi. İsveç bayrağını başlarıyla selamlayan Gül ve Kral XVI. Gustaf, törenin ardından eşleriyle saraya girdiler. 
Bu arada, ellerinde Türk ve İsveç bayrağı taşıyan İsveç'teki Türk vatandaşları da avluda töreni izlediler ve sevgi gösterisinde bulundular. 
TÜRK BAYRAKLARI DA YARIYA İNDİ
Öte yandan İsveç Kralı Gustaf'ın amcasının karısı Prenses Lilian'ın dün akşam vefat etmesi nedeniyle ülkede bayraklar yarıya indirildi.  
Ziyaret nedeniyle kente asılan Türk bayraklarının da Türk heyetinin isteği üzerine yarıya indirildiği, İsveç tarafından bunun memnuniyetle karşılandığı öğrenildi. 
  Gül'ü ağırlayan Kraliyet Ailesi yasta 
İSVEÇ'İN KÜLKEDİSİ ÖLDÜ  
Sarayda iki ülke heyetlerinin takdimi yapıldı. Türk heyetinde; Başbakan Yardımcısı Ali Babacan ve eşi Zeynep Babacan, AB Bakanı ve Başmüzakereci Egemen Bağış ve eşi Beyhan Bağış, Dışişleri Bakanı Ahmet Davutoğlu ve eşi Sare Davutoğlu, Türkiye'nin Stockholm Büyükelçisi Zergün Korutürk, TOBB Başkanı Rifat Hisarcıklıoğlu ve bazı işadamları, Süryani Ortodoks Cemaati Ruhani Lideri ve Patrik Vekili Metropolit Filüksinos Yusuf Çetin, İstanbul 2020 Olimpiyat Adaylık Kurulu Başkanı Hasan Arat, Kulu Belediye Başkanı Ahmet Yıldız ve sanatçı Okay Temiz yer aldı. İsveç heyetinde de İsveç Parlamento Başkanı Per Westerberg,  Başbakan Fredrik Reinfeldt ve çok sayıda bakan bulundu. Kraliyet yetkilileri, ülkeyi ziyaret eden bir yabancı devlet başkanı için ilk kez bu kadar geniş kapsamlı bir karşılama töreni düzenlendiğini belirtti.
         
1897 TARİHLİ MEKTUP REPLİKASI
Heyetlerin takdiminin ardından Gül ve eşi ile İsveç Kralı Carl XVI.  Gustaf ve Kraliçe Silvia, Veliaht Prenses Victoria ve eşi Prens Daniel ile Prens Carl Philip ile bir araya geldiler ve aile fotoğrafı çektirdiler. 
Karşılıklı hediyelerin verilmesi ardından Cumhurbaşkanı Gül'e Kral Gustaf tarafından devlet ve hükümet başkanlarına verilen en üst düzey nişan olan Serafim Nişanı takdim edildi. Cumhurbaşkanı Gül ise Türkiye Cumhuriyeti ile mensup olduğu devlet arasında dostça ilişkilerin geliştirilmesini ve milletlerin birbirlerine yakınlaşmalarını sağlayan ülkelerin devlet başkanlarına verilen Devlet Nişanını Kral'a sundu. 
Cumhurbaşkanı Gül, nişanın yanı sıra Kral'a, dönemin İsveç Kralı Oscar'ın, Sultan II. Abdülhamid'e tevdi ettiği Serafim Nişanına ilişkin 11 Temmuz 1897 tarihli mektubun el yapımı özel bir kağıda basılan replikasını da takdim etti. 
Daha sonra Kral ve Kraliçe'nin, Cumhurbaşkanı Gül ve Hayrünnisa Gül onuruna verdiği öğle yemeğine geçildi. Saraydaki programlar basına kapalı gerçekleştirildi. 
  GÜL İSVEÇ'TEN UYARDI 
"YANLIŞ YAPMA"