İsrailin korktuğu başına gelecek mi
BM Genel Kurulunda gözlemci devlet statüsü kazanan Filistinin İsraili Uluslararası Ceza Mahkemesine şikâyet edip etmeyeceği merak konusu.
BM Genel Kurulunda önceki gün yapılan oylamada Türkiyenin de aralarında olduğu 138 ülkenin evet demesiyle üye olmayan gözlemci devlet statüsü başvurusu kabul edilen Filistinin Uluslararası Ceza Mahkemesine başvurup başvurmayacağı konuşuluyor. BMdeki tarihi oylamada ABD, İsrail, Kanada, Marshall Adaları, Mikronezya, Nauru, Palau ve Panama olmak üzere 9 karşı oy çıktı. 41 BM üyesi çekimser kaldı. Avrupa Birliğinin 14 üyesi kabul oyu verdi, İngiltere ve Almanya başta olmak üzere 12 üye çekimser oy atmayı tercih etti.  
Filistin, Gözlemci kuruluş statüsünden üye olmayan gözlemci devlete yükselen yeni statüsüyle BM ile ilişkili birçok kuruluşa başvuru hakkına kavuşmuş oldu. Filistin, Uluslararası Ceza Mahkemesine (ICC) başvurarak İsrailin sivil ölümlere neden olan saldırılarını, işgalini, yasadışı yerleşimlerini mahkemeye taşıyabilir. 
ABD ve Avrupalı ülkeler, özellikle de İngiltere oylama öncesi Filistin Yönetiminden ICCye başvurmaması konusunda güvence istemişti. Davutoğlu, Filistinin ICCye başvurmaması için bazı ülkelere garanti verip vermediği sorusuyla ilgili yaptığı açıklamada Garanti verilmedi. Verilmesi de doğru değildir. Mahkemeye başvururlar mı? Bun onların vereceği karar dedi. Filistin Devlet Başkanı Mahmud Abbas dün İsrail  saldırgan tavından uzak durduğu sürece böyle bir girişimde bulunmak istemeyiz diyerek açık kapı bıraktı.  ICC ise Filistinin yeni statüsünü inceleyeceklerini açıkladı. Nisan ayında savcılar, Filistinin 2008de İsrailin Gazzeye saldırısıyla ilgili savaş suçu işlendiğine dair soruşturma açılma başvurusunu reddetmişti. İsrail ise BMdeki oylamanın barışa zarar verdiğini 
ileri sürdü. 
Türkiyenin adı Kudüse yazılacak 
Ahmet Davutoğlu, oylama sonrası Filistin Devlet Başkanı Mahmud Abbasa sarılarak kutladı. Türkevinde önceki akşam tebriklerin kabul edildiği resepsiyon verildi. Filistin yönetiminin BMdeki Başmüzakerecisi Saib Ureykat, Ankaranın verdiği desteğe teşekkür ederek Teşekkürler Türkiye, Filistinin yanında sergilediğiniz bu duruş, Kudüste mabedlere altın harflerle yazılacak diye konuştu. Dün Türkiye dönüşünde Filistinli gençler tarafından çiçeklerle  karşılanan Ahmet Davutoğlu, ABD Dışişleri Bakanlığının bu sonucun barış sürecini olumsuz etkileyecek şeklindeki açıklamasının sorulması üzerine  Maalesef ABD bizi üzmüştür yanıtını verdi.   
  FİLİSTİNDE BAYRAM 
İsrailden misilleme 
Filistinin önceki gün BMde büyük bir zafer kazanmasının ardından İsrailden hemen misilleme geldi. İsrailin Doğu Kudüs ve Batı Şeriadaki 3 bin yeni yerleşim inşaa edeceği açıklandı.  Filistin lideri Abbas, bunun üzerine İsrail yönetimini yeni yerleşim kararından vazgeçip barış masasına oturmaya çağırdı.  Beyaz Saray ise ABDnin kararı kınadığını açıkladığı gibi bunun barış sürecinde ters tepecek bir adım olduğunu bildirdi.