Bağışa Süryani tepkisi
Cumhurbaşkanı Abdullah Gülün İsveç gezisine katılan AB Bakanı Egemen Bağış, Süryani cemaatinin tepkisine uğradı.
Üç hafta önce İsveçe yaptığı ziyaret sırasında büyükelçilik rezidansında Süryanilerin katıldığı bir toplantıda Bağışın, İsveç ve Avrupada Seyfo-soykırım mastürbasyonu yapıp İsveçin soykırımı tanımasına sebep oldunuz da ne oldu? dediği iddia edilmiş ve bu sözler Süryanilerin Bağışa tepki göstermesine neden olmuştu. 
Cumhurbaşkanı Gülün ziyaretinde bu tepkinin gündeme gelmesi üzerine bir açıklama yapan Egemen Bağış, Ben o kelimeyi kullandığımı hatırlamıyorum. Büyükelçimiz ve Müsteşarımız da hatırlamıyor. Yanlışlıkla ağzımdan çıkmışsa bile oradaki yedi Süryani misafirimizin hiç ses çıkarmaması düşündürücü. Orada itiraz etselerdi üzüntümü bildirip gönüllerini alırdım. Aradan üç hafta geçtikten sonra Cumhurbaşkanının gezisi öncesi iddiaların ortaya atılması düşündürücüdür dedi.  
ACILARI HAFİFE ALMAM 
Süryanilerin İsveçteki TVlerine bir demeç veren Egemen Bağış, 24 saatliğine gittiği Stockholmde Süryani cemaati temsilcilerine üç saat ayırmasının, samimiyetinin işareti olduğunu belirten Egemen Bağış şöyle konuştu: 
Ben kimsenin acısını hafife almam. Ama o acıları istismar edip hiç bir manası olmayan meclis tasarıları ile toplumu nefrete sürükleyen siyasileri kınıyorum. Bu iddialar benim ve hükümetimizin Türkiye'deki reform çabalarımızı baltalamaya yöneliktir. Ama bizim demokratikleşme, şeffaflaşma ve tüm vatandaşlarımızla kucaklaşma sürecimizi baltalayamayacaklar. Başaramayacaklar.