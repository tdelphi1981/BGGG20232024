Rahatsız
ABD, Türkiyenin İsrailin Gazzeye yönelik saldırılarına verdiği tepkiden rahatsız olduğunu diplomatik yollardan da gösterdi.
Başbakan Tayyip Erdoğanın, İsraili Terörist devlet olarak tanımlaması ve ABD Başkanı Barack Obamanın İsrailin kendisini savunma hakkı var açıklamasını isim vermeden eleştirmesi, Washingtonı rahatsız etti. ABD Dışişleri Bakanlığı, yönetimin rahatsızlığını önceki gün hem Ankarada, hem de Washingtonda Türk makamlarına telefonda sözlü olarak iletti. ABD yönetimi, Türk hükümetine iletmesi için Türk makamlarına, Hükümetin söylemleri oldukça sert. Bu tür sert söylemlere katılmıyoruz. Ayrıca bu açıklamaların, sorunu çözmeye ve yardımcı olmaya değil, aksine daha da derinleştireceği endişesini taşıyoruz. Bundan sonraki açıklamaların daha dikkatli olması gerektiğini düşünüyoruz mesajını verdi. Türk yetkililer de ABDye, Gazzede büyük bir insanlık dramı yaşanıyor. Başta ABD olmak üzere tüm uluslararası toplumun harekete geçmesini ve yaşananların en kısa süre içinde son ermesini istiyoruz. Türkiye bu konuda elinden gelen yardımı yapmaya hazırdır şeklinde diplomatik ifadelerle görüş bildirdi. Daha önce de Dışişleri Bakanı Ahmet Davutoğlu, Hamas üzerinde Türkiyenin ve Mısırın etkisi var. Türkiyeden Hamas nezdinde girişimde bulunmasını istiyoruz diyen ABD Dışişleri Bakanı Hillary Clintonla telefonla görüşmüştü. Davutoğlu, Clintona, ABD, İsrail kendini savunuyor görüşü yerine olayların bir an önce sona ermesi için İsrail yönetimine baskı yapmalı demişti.  
  ABD'den Ankara'ya çifte sitem