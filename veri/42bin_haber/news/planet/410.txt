Spengler'ın mektubu kan dondurdu
Bu yılı birbiri ardına düzenlenen silahlı saldırıların yarattığı şoklarla geçiren ABD, son olarak Pazartesi günü düzenlenen ve itfaiyecileri hedef alan saldırıyla sarsıldı. Saldırganın evinde bulunan mektup ise akıllara durgunluk verdi.
Daha önceden de sabıkaları olan saldırgan William Spengler Jr. kendine hitaben yazdığı mektupta, Mahallenin ne kadarını yakabileceğimi görmek ve en iyi yaptığım şeyi yapmak yani insan öldürmek için hazırlık yapmalıyım diyor. 
32 yıl önce büyükannesini çekiçle vurarak öldüren 62 yaşındaki Spenglerın bir tüfeği, bir revolveri bir de otomatik tabancası olduğu biliniyor. Dahası birlikte yaşadığı kız kardeşinden yıllardır nefret ettiği ve Ontario Gölü kıyısındaki komşularına zarar vermek için elinden geldiği yaptığı ifade ediliyor. 
DETAYLAR ORTAYA ÇIKIYOR
Öte yandan iki gönüllü itfaiyecinin ölümü, ikisinin de yaralanmasıyla sonuçlanan olayın detayları da ortaya çıkmaya başladı. Yerel yetkililer Spenglerın bir otomobili ateşe vererek itfaiyecilere tuzak kurduğunu, olay yerine ilk gelen itfaiyecilere ateş açtığını belirtti. 
Spenglerın 10 gün önce Connecticuttaki okul saldırısında kullanılan Bushmaster .223 tüfeğin bir benzerini kullanmış olması dikkat çekti. 
Webster Emniyet Müdürü Gerald L. Pickering, Savaşa gidip masum insanları öldürecek kadar donanımlıydı dedi. 
  İTFAİYEYE KANLI TUZAK  
KARDEŞİNİ VE KENDİNİ DE VURDU
Polis yetkilileri Spenglerın itfaiyecileri vurduktan sonra kendini de vurduğunu, evinin çevresindeki kuşatma başladıktan beş saat sonra ölü bulunduğunu belirtti. Kuşatma sırasında yaşanan çatışmada bir de polis memuru yaralandı. 
Spenglerın bir diğer kurbanının da kız kardeşi Cheryl Spengler olduğu belirlendi. Cheryl Spenglerın cesedinin de evde bulunduğu ifade edildi. Ancak adli tabip ölüm nedeni konusunda bir açıklama yapmadı.