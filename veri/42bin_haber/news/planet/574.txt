Suudi kadınları için önemli adım
Kral Abdullah, ilk kez danışma amaçlı olan Şûra Meclisine ilk kez kadınları atadı. 150 üyeli meclisin yüzde 20si kadınlara ayrıldı.
SUUDİ Kralı Abdullah, ilk kez daha önce tamamen erkek kontrolünde olan danışma amaçlı Şûra Konseyine yüzde 20lik kadın kotası getirerek 30 kadını bu göreve atadı. SPA Ajansının haberine göre Kral Abdullah, bu kararı vermeden önce Suudi dini yetkililere danıştı. Çünkü Suudi Arabistanda kadın ve erkeklerin bir arada bulunması konusunda katı kısıtlamalar bulunuyor. 
Harem-selamlık 
Bu konsültasyon sonrasında kadınların Şûrada harem ve selamlık şeklinde ayrılmış halde görev alabileceklerine karar verildi. Öyle ki, kadın ve erkeklerin ayrı kapılardan girip çıkma ve ayrı bölmelerde oturması sağlanacak. 150 kişiden oluşan Şûra Meclisinin yasaları gözden geçirme hakkı bulunuyor, ancak yasa teklifi sunamıyor, yasaları veto edemiyor. Kadınların, araç bile kullanmasının yasak olduğu Suudi Arabistanda Kral Abdullah, kadınlara, 2011 Eylül ayındaki yerel seçimlerde oy hakkı tanımış, 2015de de seçilme hakkı vermişti.  
  

 