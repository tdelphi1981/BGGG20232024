Sakine Cansızın son 24 saati
Sakine Cansız oturma izninin bulunduğu Fransanın başkenti Parise 6 Ocakta Almanyadan geliyor. Burada Parise geldiğinde her zaman geldiğinde kaldığı banliyöde bir evde kalıyor. Cinayetten bir gün önce, Ömer Güney ile buluşuyor. Resmi işlemlerini izlemek üzere Valilik'e (Prefecture) gidiyor. Burada oturum ve pasaport süresi ile ilgili işlemlerini yürütüyor.
Sürekli Avrupada hareket halinde olan Cansız pasaportunu uzatarak valilikten ayrılıyor. Ardından Ömer Güney ile biriken sosyal yardımlarını çekmek için bankaya gidiyor. 1000 euro para çekiyor. 
Buradan sonra Ahmet Kaya Kültür Derneğine geliyor. Burada Fransa Kürt Dernekleri Federasyonu (FEYKA) başkanı Mehmet Ülker ile görüşüyor. Parise ender gelen Sakine Cansız, Mehmet Ülker ve birkaç kişi ile birlikte derneğin hemen yanındaki kafeteryasına oturarak 5-6 kişilik bir grupla çay içip sohbet ediyor. 
Ahmet Türkün Öcalan görüşmesi ve barış umutlarının yeniden filizlendiği günlere denk gelen 8 Ocak günü, dernektekilerle hararetli bir şekilde Kürt sorununu konuşuyor. Burada, Barış süreci gerçekten olabilir mi konusunda tartışılırken, Barış sürecine girilmesi çok olumlu, olması çok iyi olur diyor. Ak Partinin bu konuda samimi olmadığı eleştirileri gelince de, Samimi olsa da olmasa da denenmeli. Kürt tarafı barışa hazırdır yanıtını veriyor.  
  
  CİNAYET MAHALLİNDE KAMERALARA YAKALANMIŞ 
  
  
KUZEY IRAK'A HAZIRLIK
Sakine Cansızın, Öcalanın İmralıdan düğmeye bastığı barış süreci ile ilgili Kuzey Irakta Kürt sorununun Kandil, BDP, İmralı, Avrupa ayaklarının görüşlerinin alınacağı bir iç toplantıya katılmak üzere Kuzey Iraka gitme hazırlığında olduğu belirtiliyor. Cansız, 8 Ocakta son olarak yolculuk hazırlıkları için alışveriş yapıyor.  
CİNAYET GÜNÜ
Cinayetin işlendiği 9 Ocak günü Sakine Cansız, Fidan Doğan ile buluşmak üzere telefonlaşıyor. Fidan Doğan, Cansızın işlerini yürüten Ömer Güneyi telefonla arayarak Cansızı evden almasını söylüyor. Sabah derneğe ilk olarak büronun yöneticisi Fidan Doğan geliyor. Ardından savcının da belirttiği gibi Sakine Cansız ve Ömer Güney 11.29da binaya giriyorlar. Leyla Söylemez de 11.30da Les Murreauxdan trenle geliyor. Les Murreauxdan büroya bir dakika uzaklıktaki Gare du Nordda iniyor. Ve 11.40 civarında o da büroya giriyor. 
DOLABIN ÖNÜNDE VURULUYOR
Sabah son eksiklerini de alan Sakine Cansız valizini hazırlıyor. İşte katil ya da katiller de bu anda öldürüyor Cansızı. Öldürüldüğünde hala dizlerinin üzerinde katlamaya çalıştığı elbiseleri var. Küçük salonda bulunan koltukların karşısında bulunan televizyon dolabının önünde Fidan Doğan ve Sakine Cansız diz çökerek valiz topluyorlar. Suikast sonrası Fidan dolabın önünde sırt üstü, Sakine Cansız da sırtı dolaba dayalı olarak düşmüş. Leyla Söylemez ise koltuk ile sehpanın arasına düşmüş.  
Öcalan için festival planlıyordu
Kongra-Gel kurucu üyesi Haydar Işık, Hürriyetten Celal Özcan'a verdiği söyleşide Sakine Cansız ile 4-5 hafta önce görüştüklerini, Abdullah Öcalanın izolasyonunun sona ermesi için Avrupada bir müzik festivali düşüncesi olduğunu anlattı. 
İŞTE HAYDAR IŞIK'IN HÜRRİYET'E VERDİĞİ SÖYLEŞİNİN TAMAMI