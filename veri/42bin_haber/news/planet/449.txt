New York metrosunda korkutan 'tren'd
ABD polisi, metro istasyonunda bekleyen bir kişiyi raylara iterek trenin altında kalmasına neden olan katil zanlısını arıyor. Olayın gerçekleştiği New York metrosunda geçtiğimiz haftalarda da benzer bir vaka yaşanmıştı.
New York polisinin gazetecilere verdiği bilgiye göre, Queens'te 40'ncı Cadde üzerindeki metro istasyonunda 20'li yaşlarda bir kadın, trenin platforma yaklaştığı sırada aniden oturduğu koltuktan kalkarak platformda bekleyen bir kişiyi raylara itti. 
Trenin altında kalan kişi olay yerinde hayatını kaybetti. Polis, olay yerinden kaçarkenki görüntüleri güvenlik kameralarınca kaydedilen kadını yakalamak için araştırma başlattı. 
Görgü tanıkları, zanlıyla kurban arasında herhangi bir diyaloğun gerçekleşmediğini ve herhangi bir tanışıklık emaresi göstermediklerini söyledi. 
  ABD BU KADINI KONUŞUYOR 
  
BİR AY İÇİNDE İKİNCİ VAKA 
New York metrosunda bu ay başında benzer bir olay daha yaşanmıştı. Yine Queens'te meydana gelen olayda Han Ki-suk isimli bir kişi, 30 yaşındaki Naeem Davis tarafından raylara itilmiş ve trenin altında kalarak hayatını kaybetmişti. Kasıtsız adam öldürme suçundan yargılanan Davis'in avukatı, müvekkilinin Han'la tartıştıktan sonra 58 yaşındaki maktulü rayların üzerine ittiğini belirtmişti. 
  HAYATA SON BAKIŞ 
BU FOTOĞRAF ABD'Yİ BÖLMÜŞTÜ