Fransızların ünlü karikatüristi Tardi, Legion dHonneurü reddetti
Fransızların ünlü karikatüristi Jacques Tardi, Kültür Bakanlığının yeni yıl dolayısıyla kendisine verdiği Devlet Nişanını (Legion dHonneur) reddetti.
Devlet Nişanı için o şey ifadesini kullanan Tardi, Kimseden bir şey istemedim. Ben özgür kalmak istiyorum, hiçbir iktidarla anılmak istemiyorum. Bunu bana verenler benim eserlerimden hiçbir şey anlamamışlar demek diye konuştu. 
ŞAKA MI DEDİM
Filmi de yapılan ünlü Adele Blanc-Sec serisinin çizeri ünlü karikatürist, kendisine ödül verildiğini medya aracılığı ile büyük bir şaşkınlıkla öğrendiğini açıkladı. Tardi, şaşkınlığını Beni bilgilendirmeden, fikrimi almadan bana ödül verilmiş. İstemediğiniz insanlar tarafından onurlandırılmak hiç de mutlu olunacak bir durum değil. Elbette bu ödülü vermeleri uykularımı kaçırmayacak. Ama gene de çok rahatsız oldum. Bir an sanki başka bir Tardi var gibi geldi. Şaka mı dedim. Ama tam bir hayal kırıklığı, ödülü bana vermişler diye anlattı.  
NE İLK NE SON
Tardinin eylemi Fransada bir ilk değil. Dünyaca ünlü besteciler Hector Berlioz ve Maurice Ravel; filozoflar Albert Camus, Jean Paul Sartre, Simon de Beauvoir; şair Louis Aragon; şarkıcılar Georges Brassens ve Leo Ferre de bu ödülü reddeden ünlüler arasında. En son 2012 yılında iş yaşamında kanser araştırmalarıyla ünlü bilim kadını Annie Thebaud-Mony, ödülü reddetmişti. 
Ünlü yazar Orhan Pamuk ise ödülü kabul edenler arasında.