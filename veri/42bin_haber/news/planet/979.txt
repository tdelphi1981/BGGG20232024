Kim sigarayla hastane teftişinde
Kuzey Kore lideri Kim Jong-un, yeni inşa edilen bir hastaneyi elinde sigarayla teftiş ederken görüntülendi.
Pyongyang Times gazetesinde yayımlanan habere göre, 20'li yaşlarının sonundaki Kuzey Kore lideri, teftiş sırasında hastanenin "adamakıllı bir şekilde sterilize edilip temizlendiğinden" emin olmak için yetkililere sorular yöneltti. 
Kim, yetkililerle görüşmesinde hastanelerin hem düzenli hem de şatafatlı olması gerektiğinin de altını çizdi. 
Sigara tiryakisi olduğu bilinen Kuzey Kore lideri Kim, daha önce de benzer görüntüler vermişti. 
Kuzey Kore'nin uluslararası kamuoyunun tepkilerine rağmen 12 Aralık'ta uzaya roket göndermesinin ardından yörüngeye yerleştirilen uydunun hareketlerini izlerken sigara içtiği görülen Kim'in bu fotoğrafı da tartışma konusu olmuştu.