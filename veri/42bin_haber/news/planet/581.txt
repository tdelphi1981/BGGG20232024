Depardieuye bir teklif de Komünist Partiden
Rus vatandaşlığına geçen Fransız oyuncu Depardieuye bir teklif de Komünist milletvekili Valery Rashkin'den geldi.
Rashkin, "Fransız oyuncu Rusya'da yaşamak istiyorsa o zaman babasının izinden giderek Komünist Partisini seçmelidir çünkü oyuncu babasının komünist olduğunu açık mektupta belirtmişti" diye konuştu.  
Depardieuyü kendi partisine davet ettikten sonra gazeteciler tarafından soru yağmuruna tutulan milletvekili, sosyal paylaşım sitesi üzerinden soruları cevapladı ve "Gazeteciler arayıp teklifimin ciddi olup olmadığını soruyor ve resmi teklif gerçekleşecek mi diye merak ediyor. Neden olmasın? Böyle bir olasılığı göz ardı etmiyorum" diye yazdı. 
Depardieu'ye daha önce de Rusya Federasyonu'na bağlı özerk bir cumhuriyet olan Mordovya Kültür Bakanlığı teklifi yapılmıştı.