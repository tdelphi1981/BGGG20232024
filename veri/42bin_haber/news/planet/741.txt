Yardım çığlığını yolcu gemisi duydu
Yatıyla tek başına dünya turu atmaya çalışırken okyanusun ortasında mahsur kalan Alain Delord adlı Fransız maceraperest film gibi operasyonla kurtarıldı.
Çılgın Fransız olarak adlandırılan 63 yaşındaki Alain Delord, ekim ayında Tchouk Tchouk Nougat isimli yatıyla hiçbir yardım olmadan tek başına dünyayı turlayacağı yolculuğa başlamıştı. Ancak Alainin yatı önceki gün Avustralyada Tazmanya adası açıklarında kötü hava koşulları yüzünden battı. Güney Okyanusunda üç gün boyunca can kurtaran salında yaşama tutunan Alainin imdadına bugün The PV Orion isimli yolcu gemisi yetişti. 
Antartika turuna çıkan 100 yolcu taşıyan kruvaziyer, sürpriz şekilde kurtarma operasyonuyla görevlendirildi. Gemiden macerapereste önce yemek, su iletişim ekipmanları verildi. Daha sonra Delord, çaresizce ölümü beklediği okyanustan kurtarıldı. 
Avustralya Deniz Güvenlik İdaresi (AMSA)sözcüsü Alain Delordın Orion gemisi ve AMSA tarafından kurtarıldığını açıklamaktan memnuniyet duyuyuruz. Kendisi Hobart şehrine götürüldü dedi. Kurtarma operasyonun ayrıntısı ise verilmedi.