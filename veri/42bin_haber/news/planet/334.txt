Bonn bombacısı teşhis edildi
Almanyanın Bonn şehrinde ana tren garına yerleştirilen bombalı valizle ilgili aranan üç kişiden biri kesin olarak teşhis edildi. Zanlının Bonn'a yaklaşık 50 kilometre mesafedeki Langenfeld kentinde yaşadığı ve El Kaide ile bağlantılı olduğu belirtildi. Ancak teşhis edilen kişinin kimliği ve milliyeti hakkında bilgi verilmedi.
Bonndaki ana tren garına Pazartesi günü bombalı saldırı girişiminde bulunan kişinin kimliği belirlendi. WDR'nin haberine göre zanlı Langenfeld'de yaşıyor ve İslami terör örgütü El Kaide ile yakın ilişkisi var. Ancak söz konusu şüphelinin, bizzat istasyona giderek bombalı çantayı bırakan mı yoksa bombalı eylemi planlayan kişi mi olduğu tam anlaşılmadı. Kimliği ve milliyeti konusunda bilgi verilmeyen zanlının Bonn'dan sonra Selefilerin en yoğun olarak bulunduğu Solingen kentinde Alman Müslümanlarının kurduğu bir caminin cemaatinden olabileceği belirtildi. Zanlının yaşadığı Langenfeld, Solingen'le sınır komşusu.  
NE YALANLAMA NE ONAY 
Konu ile ilgili Hürriyet'e açıklama yapan Köln polisinden bir yetkili ise WDR'nin haberini ne yalandı ne de onayladı. Bombalı saldırı girişimi soruşturmak üzere Cuma günü devreye giren Federal Başsavcılık ise soruşturmayı çok yönlü olarak sürdürüyor. Federal Başsavcılık, bombalı saldırı girişiminde bulunmayı planlayan, terör örgütleriyle bağlantılı bir zanlı üzerinde durulduğunu bildirdi ve üç kişi hakkında soruşturma yürütüldüğünü açıkladı. Köln polisi, olaydan hemen sonra Selefi olduğu bildirilen iki kişiyi gözaltına almış ancak sonra suçsuz oldukları anlaşılınca serbest bırakılmıştı. Bunun üzerine güvenlik birimleri, soruşturmayı, robot resimle aranan siyah tenli bir kişi ile tren istasyonunda bulunan bir fast-food restoranındaki güvenlik kamerasına takılan beyaz tenli sakallı bir kişinin üzerinde yoğunlaştı.  
EL KAİDE BOMBASINA BENZİYOR 
Öte yandan Berlin'de yayınlanan Tageszeitung gazetesi Bonn'da bulunan bomba düzeneğinin, El Kaide'nin bir internet sitesinde tarif ettiği düzeneğe çok benzediğini yazdı.  
Bonn Merkez Tren Garı'ndaki bir numaralı peronda Pazartesi günü öğle saatlerinde bir valiz içine yerleştirilmiş bombalı düzenek bulunmuştu. Uzmanlar, düzeneğin patlatılmak istendiğini, ancak bir hata yüzünden infilak ettirilemediğini açıklamışlardı. 
  ALMANYA'DA YİNE FİYASKO