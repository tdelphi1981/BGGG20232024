İlkelerimize uyanla yola devam ederiz
CHP Genel Başkanı Kemal Kılıçdaroğlu, Başbakan Tayyip Erdoğanın ne kadar çaba harcarsa harcasın partisiyle ilgili hiçbir açık bulamayacağını savundu.
Tunceli Milletvekili Hüseyin Aygüne de isim vermeden mesaj gönderen Kılıçdaroğlu, Partimizin kuralları bellidir. İlkeleri bellidir, uyanlarla yolumuza devam ederiz dedi. Kılıçdaroğlu, Şanghayda konakladığı otelde basın mensuplarının sorularını yanıtladı. Kılıçdaroğlu, Yeni YÖK yasasındaki türban serbestliği konusunda şunları söyledi: 
ÜLKEYE HAYIR GELMEZ 
Şu üniversitelerin hali nedir, öğretim üyelerinin sorunları nedir, öğrencilerin sorunları nedir? YÖK Başkanı başka şeyler düşünüyor. Dolayısıyla bu YÖK Başkanından da bu ülkeye bir yarar gelmez. Bir taslak hazırlamışlar. Önce bunu öğretim üyeleri kendi aralarında tartışırlar. Üniversiteler konuşurlar. Sonra biz siyasetçiler olarak değerlendiririz.  
AÇIK BULAMAYACAKLAR 
Başbakansın, başbakanlık kimliğine sahip çıkman lazım. Bir ülke nasıl yönetilir, sorunları nedir, nasıl çözülür, enerjisini buraya harcaması gerekirken o her şeyi bırakmış acaba ben CHPyi nasıl eleştiririm, açığını nasıl bulurum, ne kadar uğraşırsa uğraşsın, ne kadar çaba harcarsa harcasın hiçbir açık bulamayacaktır. Bizim partimizin kuralları bellidir. İlkeleri bellidir. Kurallara, ilkelere uyanlarla yolumuza devam ederiz. İnsanı seven partiyiz. İnsanı yüceltmek isteyen bir siyasal anlayışımız var. Sayın Başbakandan isteğim, gerçekten bu ülkeye hizmet etmek istiyorsa bıraksın bu kısır çekişmeleri, halk güzel şeyler bekliyor, bunları yapmak varken oturup iki uygar insan gibi konuşmak varken ülkenin sorunlarını çözmek varken bunların dışına çıkıp böyle kısır tartışmaların içine ülkeyi, siyaset kurumunu çekmek onları doğru bulmuyorum. 
İKİYÜZLÜLÜK 
Kılıçdaroğlu, Erdoğan, Fransa Devlet Başkanına yönelttiği soruların cevabının Çin yolunda sizden geldiğini belirterek, sizi Fransanın sözcülüğünü yapmakla suçladı. Tepkiniz olacak mı? sorusuna karşılık da şunları kaydetti: Beni sözcü olarak tanımlarsa ben mutluyum. Ama Türkiye Cumhuriyeti yurttaşlarının, halkımın sözcüsüyüm. Böyle kalkıp da başka bir ülkenin sözcülüğünü yapmak bize yakışmaz. Ama kendisi bunları söyleyip kapalı kapılar ardında bazı insanlara ve ülkelerle görüşüyorsa ben ona da ikiyüzlülük derim. 
Çinin mücadelesini anlıyoruz 
Çin ziyaretine Şangayda devam eden Kılıçdaroğlu, dün sabah ÇKP 1. Olağan Kongresinin yapıldığı mekanı gezdi, Çin Halk Cumhuriyetinin kuruluşu hakkında bilgi aldı. Komünist Partisi (ÇKP) Şanghay Komitesi Sekreter Yardımcısı Yin Yicui ile görüşen Kılıçdaroğlu şöyle konuştu: ÇKPnin ilk kongresinin yapıldığı mekanı gezdik. Önemli bir düşüncenin Şangayda filizlendiği yeri gördük. Gezerken, Türkiyedeki kurtuluş mücadelesini hatırladık. Biz de aynı koşullarda büyük mücadele verdik ve başarılı olduk. Çinin verdiği mücadeleyi iyi anlıyoruz. 
CHPli kimliğimle gitmedim 
CHP Tunceli Milletvekili Hüseyin Aygün, Sakine Cansızın Fransada ailesine taziye ziyaretinde bulunmasının disiplin suçu oluşturacak bir hareket olmadığını belirtti. Aygün şunları söyledi: Sakine Cansızın ailesi yakın hemşehrim, seçmenlerim, annesi ve babasını 30 yıldır tanırım. Kardeşlerinin avukatlığını yaptım. Ziyareti CHP  değil, Dersimli kimliğimle, insani kimliğimle yaptım. Türkiyenin barışını düşünüyorsak birbirimizin acılarına duyarlı olmamızda fayda var. Başbakan da müdahale edemez, CHP de müdahale edemez.  Bunu birileri sürekli kışkırtıyor. Bir linç havası yaratıyorlar.