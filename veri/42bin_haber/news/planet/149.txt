Gül: 'Bu gelişmeler beni derinden üzüyor'
Cumhurbaşkanı Abdullah Gül, Türkiyedeki gazeteci ve yazarların tutuklu olmasından en çok üzüntü duyan kişinin kendisi olduğunu, bu durumun Türkiyenin ilerlemesine gölge düşürdüğünü söyledi.
Ankarada PEN Uluslararası Yazarlar Birliğinden 20 kişilik bir heyeti ağırlayan Cumhurbaşkanı Gül, birliğin başkanı John Ralston Saula, Türkiyede birçok güzel şey oluyor. Ancak bu kaygılar ilerlememize gölge düşürüyor dedi.  
Hürriyet Daily Newsden Sevil Küçükkoşumun haberine göre, PEN heyetinin gündeminin birinci maddesi olan bu konudan üzüntü duyduğunu ifade eden Gül, gazeteciler ve yazarlar hakkındaki davaların uluslararası yansımalarına dikkat çekti. Gül, Bu gelişmeler beni derinden üzüyor dedi. 
Gül, Bir Cumhurbaşkanı olarak herkesten çok ben bu sorunların çözüldüğünü ve artık ülkemizin gündeminden çıktığını görmek isterim diye konuştu. 
Saul daha sonra Küçükkoşuma yaptığı açıklamada, Gülün kendisine davaları yakından takip ettiğine dair teminat verdiğini de belirtti. 
REFORMLARI MEMNUNİYETLE KARŞILADIK AMA...
PENin önceki yıllarda Türkiyede yapılan reformları memnuniyetle karşıladığını hatırlatan Saul, son yıllarda dava ve dava öncesi tutukluluk hallerinin ciddi anlamda kötüye gittiğini, kendi ellerindeki rakamlara göre hapiste 70 kişilik dev bir gazeteci ve yazar topluluğu olduğunu belirtti. 
Kendileri için kaygı yaratan bir diğer meselenin de uzun dava ve tutukluluk sürelerinin yargıyla karşı karşıya olmayan gazetecileri de ürkütmesi olduğunu ifade eden Saul, Türkiyede şu ana kadar gerçekleştirilen reformları takdir ediyoruz ancak yeniden bazı şeylerin yaşandığını görmek bizi rahatsız ediyor. Kimi reformların gerçekleştirildiğini, kimilerinin ise yolda olduğunu biliyoruz ancak bu insanların hayatına zarar verildiği gerçeğini değiştirmiyor dedi. 
GÜL'E RAPOR SUNULDU
PEN heyeti Cumhurbaşkanı Güle, tahliye ya da farklı muamele gerektiren davalarla ilgili bir rapor da sundu.  
PEN raporunda hükümetten, Bütün bu davaların derhal gözden geçirilerek kimsenin barışçıl ifade özgürlüğü hakkını meşru biçimde kullandığı için cezalandırılmadığının kesinleştirilmesini ve bu hakkı ihlal edilerek tutuklanan, hüküm giyen ya da yargı süreciyle karşı karşıya olanların serbest bırakılmasını talep ediyoruz dedi. 
Saul, Gülün bu davaların en kısa sürede çözümlenmesini ümit ettiğini de vurgulayarak, Cumhurbaşkanının ifade özgürlüğü ihlallerinin Türkiyenin geleceğine olumsuz etkisini fark etmiş olması önemli dedi.

TERÖRLE MÜCADELE YASASI DA GÜNDEME GELDİ
PEN heyetinin Terörle Mücadele Yasasıyla ilgili kaygılarını da Güle ilettiğini ifade eden Saul, Gülün de kendisine terörle mücadelenin en iyi yolunun demokrasi standartlarını yükseltmek olduğunu söylediğini belirtti. 
Saul, Başbakan Recep Tayyip Erdoğandan da bir randevu istediklerini ancak yanıt alamadıklarını ifade etti.