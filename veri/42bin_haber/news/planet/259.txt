İspanyol hükümetinden ETA'ya olumsuz cevap
İspanya, Bask bölgesinin bağımsızlığı için mücadele eden Eta örgütünün operasyonlarına kalıcı bir son vermek için masaya oturma teklifini reddetti.
İspanya'nın kuzeydoğusundaki Bask bölgesinin bağımsızlığı için mücadele eden ve AB'nin terör örgütleri listesinde bulunan ETA, İspanyol ve Fransız hükümetlerinden, Bask bölgesindeki barış için adım atmalarını istedi. 
2011 eylül ayında şiddeti tamamen bıraktığını açıklayan ETA tarafından yayımlanan bildiride, artık İspanyol ve Fransız hükümetleriyle müzakere başlatılması gerektiğini savunuldu. 
Bildiride, Son 1 yılda diyalog kurmak için yaptığı tüm girişimlerde İspanyol ve Fransız hükümetlerinin kapıyı ETA'nın yüzüne kapattığı belirtilerek, bu durumun devam etmesi halinde Bask bölgesindeki barışın, Çıkışı olmayan bir sürece sürükleneceği öne sürüldü. 
Silah bırakma, üyelerin tamamen etkisiz hale getirilmesi ve örgütün feshedilmesi için, ETA mensubu mahkumların Bask bölgesindeki cezaevlerine getirilmesi, sağlık durumu kötü olanların serbest bırakılması ve İspanyol askerlerinin Bask bölgesini terk etmesi şartını getiren 
ETA, ayrıca Fransa ve İspanya'nın bu süreçte, kirli savaş ve ETA üyelerine işkence gibi işlediği suçları tanımasını istedi. 
Bildiride, ETA'nın, Terörizmin verdiği zararları ve mağdurlarını tanıdığı da ifade edildi. 
"TERÖRİSTLERLE MÜZAKERE ETMEYİZ" 
Ancak İspanyol hükümeti, ETA'nın çağrısına olumsuz cevap verdi. 
İçişleri Bakanı Jorge Fernandez Diaz, Terör örgütüyle ne müzakere ettik ne de edeceğiz. Hükümetin beklediği ve ısrarcı olduğu tek bir bildiri var. O da koşulsuz kendini feshetmesi dedi. 
İspanya'da ana muhalefetteki Sosyalist İşçi Partisi'nin (PSOE) sözcüsü Jose Antonio Pastor ise Geçmişte farklı bir söylem yok. Terör örgütünden tek beklentimiz, tek taraflı silah bırakması ve tamamen ortadan kalkması, Bask bölgesinde seçimleri kazanan Bask Ulusal Partisi'nin başkanı İnigo Urkullu da Barışa doğru yürümek ve birlikte yaşam, bildiri yayınlamakla olmuyor diye konuştu. 
ETA yanlısı bir siyaset izleyen ve Bask bölgesinde mevcut durumda ikinci en büyük siyasi güç olan, izquierda abertzale adlı Bask milliyetçisi ve sol görüşlü grubun temsilcileri de ETA'nın silahlı faaliyetlerini terk etme kararının geri dönüşü olmadığına ilişkin hiçbir şüphe yok. Şu anda ETA'nın tek yaptığı, İspanyol ve Fransız hükümetlerinin harekete geçmemeleri karşısında barışa doğru ilk gündemi yaratmak ifadesini kullandı.