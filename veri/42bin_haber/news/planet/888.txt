İran patlamayı yalanladı
İranın Fordodaki uranyum zenginleştirme çalışmalarının yürütüldüğü nükleer tesisinde patlama yaşandığı haberi dün İsrail istihbarat ajansı yetkilileri tarafından Times gazetesine açıklanmıştı.
Tel Avivdeki istihbarat yetkilileri yaptıkları açıklamada büyük bir kısmı yerin altında bulunan tesiste ciddi hasara yol açan patlamanın geçtiğimiz hafta meydana geldiğini ve 200 çalışanın içeride mahsur kaldıklarını bildirdi. 
Ancak İranlı yetkililer tesiste gerçekleştiği öne sürülen patlamayı yalanladı, bu iddianın yaklaşan nükleer müzakereleri etkileme amaçlı bir Batı propagandası olduğunu açıkladı. 
Devlet haber ajansı IRNA'ya konuşan İran Atom Enerjisi Organizasyonu başkanı yaptığı açıklamada patlamayı yalanlayarak, bu iddiaların gerçekleşecek müzakereleri baltalamaya yönelik olduğunu belirtti. 
Tahran yetkilileri de İsrail ve ABDnin siber saldırıların ve nükleer çalışmalar yapan İranlı bilim insanlarına işlenen suikastlerin arkasında olduğunu iddia ediyor, geliştirilen nükleer programı sabote etmekle suçluyor.  
İki taraf arasındaki nükleer müzakerelerin gelecek haftalarda devam etmesi konusunda anlaşıldı fakat süregelen anlaşmazlıklar nedeniyle tarih sürekli erteleniyor. Müzakereler, Birleşmiş Milletler Daimi üyesi beş ülke ve Almanya ile İran arasında yürütülüyor.