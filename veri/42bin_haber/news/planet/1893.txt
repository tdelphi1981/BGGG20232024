Hapisteki gazetecileri hatırlattı
İsveç Başbakanı Fredrik Reinfeld, Türkiyenin reform süreci içinde bulunduğunu belirterek, Reform süreci içerisinde biz de Türkiyeyi güçlü bir şekilde destekliyoruz dedi.
Reinfeldt, Cumhurbaşkanı Abdullah Gül ile görüşmelerde Türkiyede terör suçlamasıyla hapiste yatan gazetecilerin de gündeme geldiğini söyledi. Gül ile Reinfeldt, iki ülke Dışişleri Bakanlarının Türkiye-İsveç Stratejik Ortaklık Belgesini imzalamasının ardından ortak basın toplantısı düzenledi ve gazetecilerin sorularını yanıtladı. İmzalanan stratejik ortaklık belgesiyle ülkeler arasında daha derin işbirliği kurulması yolunda adım atıldığını kaydeden Reinfeldt, İsveç, Türkiyenin AB üyeliğini tamamen desteklemektedir. Türkiyenin üyeliğinin  stratejik ve ekonomik değerinin bugün her dönemden fazla olduğuna inanıyoruz dedi. Reinfeldt, Türkiyede AB sürecindeki reformlar ve yeni anayasa  çalışmalarıyla özgürlüklerin artacağını ifade etti. 
Reinfeldt, Türkiyenin insan hakları konusundaki reformları yeterli bir hızla sürdürüp sürdürmediği sorusuna Şu anda özellikle azınlık hakları konusunda ilerlemeler var. Türkiyede Kürt meselesi konusunda yıllardan bu yana süregelen bir durum var. Şimdi de Anayasanın değişikliği Türkiyede gündemde cevabını verdi.  
KONUYU GÖRÜŞTÜK 
Cumhurbaşkanı Gülün heyetinde bulunan parlamenterler ile önceki gün bu konuyu görüştüklerini söyleyen Reinfeldt, Anayasada da değişmesi gereken yerler olduğu dile getirildi ve basın özgürlüğü konusuna biraz daha fazla eğilinmesi gerekiyor. Bugün terör suçlaması ile cezaevinde tutulan gazeteciler var Türkiyede ve 4. Yargı Paketinin de hükümet tarafından kabul edildiğini biliyoruz. Terörizmin tanımını da bu daraltacak. Sadece tabii ki mevzuat değil mesele. Bunun bağımsız mahkemeler tarafından nasıl yorumlanıp, nasıl uygulanacağı da mesele değerlendirmesinde bulundu. 
İSTİSMAR EDİYORLAR 
Gül de ortak basın toplantısında, Avrupanın demokrasi, insan hakları, ifade hürriyeti ve standartlarının çok yüksek olduğunu belirterek, Maalesef zaman zaman teröristler bunu istismar ediyorlar. Teröre bulaşanlar, teröre, şiddete karışanlar bu organizasyonların içerisinde olanlar, onlara mali destekle görevli olanlar, Avrupa demokrasilerinin bu üstünlüğünü yeri geldiğinde zaaf gibi çok istismar ediyorlar dedi. 
Kraliçeye bakımevinde Türk kahvesi 
Cumhurbaşkanı Gülün eşi Hayrünnisa Gülün, Kraliçe Silvia ile Silviahemmet Vakfına yaptıkları ziyarette duygusal anlar yaşandı. Yaşlılar için günlük bakım hizmetleri sunan ve bu alanda eğitim programları düzenleyen vakfı ziyaret eden ve eğitim salonları ile örnek bir bakım odasını gezen Hayrünnisa Gül ve Kraliçe Silvia, bakımevinde bulunan yaşlılarla bir süre sohbet etti. Gül ve Kraliçe Silvia, ziyaretin sonunda Rinkeby Yaşlılar Evinde yaşayan iki Türk vatandaşı ve hemşireler ile de bir araya geldi. Türk vatandaşların talebi üzerine konuklara Türkiyeden getirilen Türk kahvesi ve lokumu ikram edildi. 
Gülden başsağlığı 
Cumhurbaşkanı Abdullah Gülün önceki gün Kral Gustafı sarayda ziyareti sırasında, kullandığı 4 tekerli arazi motosikleti ile Riddarfjaerden kanalına düşen 2 çocuk babası polis, buzdan çıkarıldı ama hastanede yaşamını kaybetti. Emniyet Müdürlüğü Sözcüsü Lars Byström, Söz konusu polis memuru, Türkiyenin cumhurbaşkanını korumakla görevli idi. Kullandığı aracı arka arkaya kanalın yanına park ederken, denize düşüp buzun altında kaldı. Kaldırıldığı hastanede ise kurtarılamadı ve hayatını kaybetti. Böyle güzel bir ziyarette yaşanan acı bir olay oldu. Meslektaşları olarak üzgünüz dedi. Dün yaklaşık 30 kadar polis memuru, aracın sürüklendiği kanalın kenarında arkadaşları için saygı duruşunda bulundu, çiçek bıraktı. Cumhurbaşkanı Gül, dün basın toplantısındaki konuşmasında, durumu üzüntüyle öğrendiğini belirterek, polisin ailesine başsağlığı, çalışma arkadaşlarına metanet diledi. 
  

 