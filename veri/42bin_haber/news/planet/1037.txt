"Türkiye'ye gitmenizi tavsiye etmem"
Rusya Turizm Bakanı Vladimir Medinskinin her yıl 3 milyonu aşkın Rusya vatandaşının tatilini Türkiyede geçirmesine ve çok memnun ayrılmasına karşın, Ben olsam Türkiyeye tatile gitmem açıklaması tartışma yarattı.
Rusyanın Sibirya bölgesinde bulunan 9 ay kar altındaki Omsk şehrinde düzenlenen turizm konulu bir etkinlikte konuşan Bakan Medinski, Ülke dışına çıkmanın ne alemi var. Ruslar tatillerini ülkelerinde yapmalı. Üstelik ne olduğu belirsiz firmalarından tur satın alıyorsunuz ve gittiğiniz ülkede otelde yerinizin olmadığını öğreniyorsunuz. Uçak bileti de olmadığı için geri dönemiyorsunuz. Sonra mağdur olduk yaygarası kopuyor. Rus konsoloslukların kapıları çalınmaya başlanıyor. Halbuki sizi o ülkelere biz devlet olarak göndermedik. Siz kendi inisiyatifinizle gidiyorsunuz. Örnek vermem gerekirse ben size Türkiyeye tatil için gitmenizi tavsiye etmem. Şahsen ben tatilimi Soçide geçiriyorum dedi. 
Medinskinin bu sözleri Omsk şehrinin yerel gazetesi BK55 tarafından duyuruldu.