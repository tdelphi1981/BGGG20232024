Mısırda orduya olağanüstü yetki
Mısırda yeniden alevlenen Cumhurbaşkanı Muhammed Mursi karşıtı protesto gösterileri dün beşinci gününe girerken ölü sayısı 50ye yükseldi.
Mursi, önceki gün üç kentte Bur Said, Süveyş ve İsmailiyede olağanüstü hal ilan ederken Reuters ajansına konuşan kabineden bir kaynağa göre, orduya sivilleri gözaltına alma, düzeni korumada polise yardım etme yetkisi verilecek. Son karar, Mursi karşıtlarını daha da öfkelendirdi. Muhalefet, Mursinin içi boş diye nitelenen diyalog çağrısını reddetti ve cuma günü büyük bir protesto gösterisi çağrısında bulundu.  
 