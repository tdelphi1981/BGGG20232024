Atina, Egede sertleşecek
Yunanistan, Türkiye ile diyalogun kesilmesi pahasına da olsa Ekonomik Münhasır Bölge (MEB) ilanı hakkında sert siyaset izlenmesini kararlaştırdı.Ülkenin en yüksek tirajlı gazetesi Ta Neaya göre, Yunanistanın Birleşmiş Milletlere bir deklerasyonla Ege dahil MEB dış sınırlarının koordinatlarını duyurması artık sadece zaman meselesi. Dışişleri Bakanlığı, Tek taraflı hareketler, Türkiyenin tepkisine yol açabilir. İki ülke Dışişleri heyetleri arasındaki istikşafi görüşmeler yarıda kesilebilir. Türkiye de BMye kendi koordinatlarını duyurabilir. Gerginlik yaşanabilir çizgisindeydi. Ancak gazeteye göre Başbakan Antonis Samarasın danışmanlarının Yunanistanın atıl kalması Egedeki egemenlik haklarının kaybına yol açar görüşü bakanlığın görüşüne ağır bastı. Yunanistanın BMye deklarasyonu halinde Ege kıta sahanlığında nerelerin kendisine ait olduğu görüşünü dile getirmiş olacağını belirten Ta Nea gazetesi, bildirinin otomatikman Yunanistanın egemenlik haklarını teminat altına aldığı anlamına gelmediğini yazdı.