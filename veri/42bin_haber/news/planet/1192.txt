Kuzey Kore'nin nükleer denemesi dünyayı ayağa kaldırdı
Doğu Asyada bu sabah hissedilen 5.1 büyüklüğündeki sismik hareketin Kuzey Korenin 2006 ve 2009 yıllarının ardından gerçekleştirdiği üçüncü nükleer deneme olduğu kesinleşti. Nükleer deneme yaptığını kabul eden Kuzey Kore'ye bütün dünyadan tepki yağdı.
AFFEDİLEMEZ HAREKET
Yaşanan gelişmenin ardından Güney Kore Pyongyang hükümetini nükleer programını durdurması konusunda ciddi şekilde uyardı. 5.1 büyüklüğünde depreme neden olan nükleer deneme Tüm dünyaya meydan okuyan; Kore yarımadasını ve Kuzey Doğu Asyadaki barışı tehdit eden affedilmez bir hareket olarak değerlendirildi. 
PROVAKATİF EYLEM
Beyaz Saraydan yapılan açıklamada Kuzey Korenin yeni nükleer denemesi ABDnin güvenliğini ve uluslararası barışı tehdit eden provakatif bir eylem olarak tanımlandı. ABDnin ve müttefiklerinin güvenliğini sağlamak adına gerekli adımların atılacağı sözünü veren Başkan Obama, nükleer denemelerin Kuzey Koreyi daha güvenli bir hale getirmek yerine ülkeyi daha izole ve fakir bir konuma düşürdüğü yorumunu da yaptı. 
YEDİ KİLO TON GÜCÜNDE
Rusya Dışişleri Bakanı yaptığı açıklamada Kuzey Korenin Nükleer denemesiyle Birleşmiş Milletler Güvenlik Konseyi resmi kararlarının ihlal edildiğini bildirdi. Rusya Savunma Bakanlığı 5.1 büyüklüğünde deprem meydana getiren nükleer denemenin yedi kilo ton gücünde olduğunu belirtti. 
GÖZ ARDI EDİLMEYECEK
Japonya Başbakanı Şinzo Abe nükleer denemenin Japonya için büyük bir tehdit anlamına geldiğini belirtti. Abe, uluslararası barış ve güvenliğe büyük zarar verecek bu hareketin kesinlikle göz ardı edilmeyeceği açıklamasında bulundu. Kabine sekreteri Yoşihide Suga Birleşmiş Milletler Güvenlik Konseyi'ne acilen Kuzey Koreye karşı yaptırım uygulaması çağrısında bulundu. 
GÜÇLÜ BİR CEVAP VERİLMELİ
İngiltere ise nükleer denemenin hemen ardından BM Güvenlik Konseyine güçlü bir cevap verme çağrısı yaptı. Dışişleri ofisinden yapılan açıklamada İngiltere Güvenlik Konseyiyle ortak hareket ederek acilen güçlü bir cevap vermeli denildi.