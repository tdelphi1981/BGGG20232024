BM'den Kuzey Kore'ye yaptırım darbesi
Birleşmiş Milletler Güvenlik Konseyinin bugün yapılan oturumunda Kuzey Koreye yeni bir sert yaptırım paketi uygulanması kabul edildi.
Konseyin oybirliğiyle kabul ettiği kararla BMnin yaptırım listesine yeni isimler eklenirken Kuzey Korenin başta büyük miktarda nakit transferleri olmak üzere mali işlemlerine uygulanan sınırlamalar daha da güçlendirildi. 
ABD ve Çinin aynı yönde oy kullanması dikkat çekerken Kuzey Koreden oylama öncesinde yapılan açıklamada Güney Kore ve ABDnin askeri tatbikatları nedeniyle yeni bir savaşın kaçınılmaz olduğu belirtildi. 
Dışişleri Bakanlığının açıklamasında Kuzey Kore ordusunun saldırganların kalelerini yıkmak için önleyici nükleer saldırı hakkını kullanacağı ifade edildi. 
Bu kadar sert bir yaptırım paketinin gündeme gelmesinde Kuzey Korenin 12 Şubatta gerçekleştirdiği nükleer deneme de etkili oldu. Pyongyang daha önce 2006 ve 2009da da nükleer denemeler yapmıştı. 
Kararın ardından Çin yaptırımların tümüyle uygulanması için çağrı yaparken ABDnin BM Daimi Temsilcisi Susan Rice da Kuzey Korenin nükleer saldırı tehditleriyle bir yere varamayacağını söyledi. 
Rice, Bu tür hareketler Kuzey Koreyi ve halkını yalnızlaştırıp Kuzeydoğu Asyada barış ve istikrarı güçlendirme çabalarına zarar vermekten başka işe yaramaz dedi.