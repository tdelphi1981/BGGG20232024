Londralı kadınların yeni hobisi göbek dansı
İngiliz kadınlar son günlerde rahatlayıp formda kalmak için ne spor salonuna gidiyor ne de masaj yaptırıyor. Onların yeni favorisi göbek dansı.
Londra'da yaşayan İzmirli ünlü dansöz Melisa Yavaş tarafından verilen Kush Oryantal Dans Dersleri'ne Londra'da ilgili çok büyük. Meditasyon ile dansı bir araya getiren bu derslerde Londralı kadınlar hem Türk ritimlerini öğreniyor hem de vücutları ile yakın ilişki içine girme şansı elde ediyor. 
Kursun Relationship yani ilişki başlıklı ilk dersine katılanlardan gazeteci Sophia, Batı kültüründe vücudumuza çok yabancıyız. Bu ders sayesinde kendimle iletişime geçtiğimi, kendimi tanıdığımı hissediyorum diyor.  
Melisa Yavaş, Kush projesinin amacının kadının içindeki feminen gücü ortaya çıkartmak olduğunu söylüyor. Kadınların toplumda üstlendikleri ''anne, eş ya da çalışan kadın gibi roller nedeniyle vücutlarıyla ve kadınlıklarıyla olan ilişkilerini arka plana attıklarını söyleyen Melisa, Toplumun bize verdiği rolü arada bir unutup feminen gücümüzü bulmamız, vücudumuzla ilişki içine girmemiz gerekiyor diyor. 
Oryantal dersi Londralı kadınların kendilerini tanımalarına yardımcı olduğu kadar Doğu'nun kültürü ve müziğiyle de tanışmalarını sağlıyor. 
Ders boyunca İngiltere'nin ünlü vurmalı çalgılar uzmanı Guy Schalom Arap ve Türk ritimleriyle kadınlara eşlik ediyor. 
VÜCUDUNUZLA GURUR DUYUN
Ders sırasında sık sık kadınlara önemli olanın güzel görünmek ya da hareketleri doğru yapmak olmadığını hatırlatan Yavaş, Sadece kendinizi serbest bırakmaya çalışın. Vücudunuzla gurur duyun. Göğüslerinizin küçük ya da sarkık, kalçalarınızın büyük olmasının hiçbir önemi yok. Hareketleri doğru yapamasanız da sorun değil. Sadece müziği ve ritmi hissetmeye çalışın diyor. 
İki saat süren oryantal dersleri meditasyon çalışmaları ile son buluyor. Her dersin sonunda yoga uzmanları, ses terapistleri kursa katılanlarla birlikte meditasyon yapıyor ve onların iki saat dans edip ter attıktan sonra iç huzurlarını bulmuş bir biçimde evlerine döndüklerinden emin oluyor.