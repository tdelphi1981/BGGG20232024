Kavgada söylenmez
ABD Başkanlık seçimlerinden zaferle çıkmak için yapılan kampanyalar bitti, ancak bu sözler uzun yıllar hatırlanacak.
İşte İngiliz Daily Telegraph gazetesinin haberine göre, Başkan adayları Barack Obama ve Mitt Romney'nin kampanya sırasında söylediği yıllarca akıllardan çıkmayacak sözler: 

"Bir şirketiniz varsa, bunu siz yaratmadınız. Başkaları bunun yaratılmasını sağladı." 
(Barack Obama'nın kamu yatırımlarını savunduğu sırada sarfettiği bir cümle. Bu sözler Cumhuriyetçiler tarafından Obama'yı serbest iktisadi girişime karşı olmakla suçlamak için kullanıldı.) 
  
"Şirketler halktır, arkadaşım." 
(Mitt Romney Iowa'daki seçim kampanyası sırasında sözünü kesen birine verdiği yanıt. Bu söz uzunca bir süre Demokratlar tarafından Romney'ye karşı dile getirildi.)  
  
"Aracınız için tampon yazısı buldum: Usame bin Ladin öldü ve General Motors yaşıyor."  
(Obama'nın yardımcısı Joe Biden, Obama'yı desteklemek için neden gösteriyor.)  
  
"Başkan Obama okyanus seviyelerindeki yükselişi durdurmaya ve gezegeni kurtarmaya söz verdi. Benim sözüm size ve ailenize yardım etmek."  
(Mitt Romney'nin Cumhuriyetçi Parti Kongresi sırasında söylediği sözler.) 

"Burada sadece bir eş, anne, büyükanne, bir Amerikalı olarak bulunabilirim ve size sadece bu sözü verebilirim: Bu adam sizi hayal kırıklığına uğratmayacak." 
(Mitt Romney'nin eşi Ann Romney eşi için oy toplamaya çalışıyor.)   

"Amerika, size bu yolculuk kolay olacak demedim ve bunun sözünü şimdi de veremem. Evet, yolumuz daha da zor, ancak daha iyi bir yere çıkacak." 
(Obama, Demokrat Parti Kongresi'nde konuşuyor.) 
  
"Amerika'ya karşı bahis oynayan her kişi para kaybetti, çünkü biz hep geri geldik. Biz her ateşten biraz daha güçlü ve biraz daha daha iyi çıktık."  
(Eski demokrat ABD Başkanı Bill Clinton coşkusunu paylaşıyor.) 
  
"Ben bir Katolik geyik avcısıyım- Silahlarıma ve dinime yakın olmayı seviyorum." 
(Mitt Romney'nin Başkan seçilmesi halinde yardımcılığına atayacağı Paul Ryan muhafazakar seçmenlerin oyunu bu sözlerle almaya çalışıyor.) 
  
"Onunla olan yüzde 47 var, hükümete bağımlı olarak yaşayan, kurban olduklarına inanan, hükümetin kendilerine karşı sorumlu olduğuna inanan, sağlık, gıda, barınak yardımı, adını siz koyun, hakkı verilen."  
(Mitt Romney, Obama destekçilerini hükümet bağımlıları olarak nitelendirirken gizli kameraya yakalandı.)   
  
"Branco Bamma ve Mitt Romney'den bıktım." 
(Başkanlık seçimleriyle ilgili haberlerden bıkan 4 yaşındaki Abigael Evan'ın sözleri.) 
İŞTE O KÜÇÜK KIZ/WEB TV 
  
 