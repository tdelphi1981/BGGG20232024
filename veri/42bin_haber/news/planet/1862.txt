Muhteşem Yüzyıl, Yunan tavernacıya ilham verdi
Yunanistanda kilisenin ve aşırı milliyetçilerin yoğun tepkilerine rağmen reyting rekorlarını altüst eden ve her gün 1.5 milyondan fazla Yunan televizyon seyircisi tarafından izlenen Muhteşem Yüzyıl Atinalı bir tavernacıya ilham kaynağı oldu.
Atinada et ve şarap satan bir taverna sahibi, ekonomik kriz yüzünden işleri bozulunca müşteri çekmek için tabelasını değiştirdi.  
Yunan tavernacı yeni tabelasında Muhteşem Yüzyıl dizininin Yunanistanda yayınlandığı Suleiman o Megaloprepis (Muhteşem Süleyman) adı ile kelime oyunu yaptı. 
İçinde et, soğan, cacık ve domates bulunan bir çeşit dürüme Yunanistanda Suvlaki deniyor.  
Tavernacı da Süleyman ile suvlakiyi birleştirip Suvleiman yaptı. Megaloprepis kelimesini ise büyük ayyaş anlamına gelen Megalobekris olarak değiştirdi ve tavernanın tabelasına Suvleiman Megalobekris yazdırdı.  
Atinadaki tavernanın fotoğrafı sanal alemde binlerce kişi tarafından tıklanınca, bu defa fotomontajlı başka bir resim dolaşmaya başladı. Bu fotomontajlı resimde Halit Ergenç, Süleyman kıyafetiyle suvlaki yerken görülüyor.  