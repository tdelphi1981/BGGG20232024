Kalbi dışarıda doğdu
ABDnin Teksas eyaletinde kalbi göğüs kafesinin dışında dünyaya gelen Audrina Cardenas, hayati önemdeki organın zarar görmemesi için pembe renginde koruyucu kalkan takıldıktan sonra geçen çarşamba günü taburcu edildi.
8 MİLYONDA BİR 
Ekim ayında dünyaya gelen Audrina Cardenasın ektopya kordis isimli nadir görülen hastalık yüzünden kalbi vücudunun dışarısında atıyordu. Hastalık, 8 milyonda bir görülüyor. Bu hastalığın görüldüğü bebeklerin yüzde 90ı ya ölü doğuyor ya da doğumdan sonra üç gün içinde ölüyor. Teksas Çocuk Hastanesindeki doktorlar ise, 6 saat süren operasyonla Audrinanın kalbini vücudunun içine sıkıştırmayı başarmıştı. 
 
Hayata tutunan üç buçuk aylık Audrina, geçen çarşamba günü kalbinin zarar görmemesi için plastik pembe kalkan takıldıktan sonra taburcu edildi. Kalkan sayesinde, göğsünde hâlâ izlerin görüldüğü Audrina büyürken kalbi zarar görmeyecek.