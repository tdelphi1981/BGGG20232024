Suudi kadınlarına ajanlık yolu açıldı mağazalar kapandı
Suudi Arabistanda kadınlar bir yandan yeni haklar kazanırken, bir yandan da giderek yayılan harem-selamlık uygulamasıyla toplumdan tecrit ediliyor.
Çalışma Bakanı Adil Fakih, mağazaların içine kurulacak en az 1.6 metrelik paravanla kadın ve erkekler için farklı bölümler oluşturulması talimatı verdi. Böylece kadın ve erkek çalışanlar birbirini görmeyecek. 
İçişleri Bakanı Muhammed bin Nayif bin Abdulaziz el Suud ise Suudi kadınların bundan böyle ülkenin istihbarat kurumunda çalışabileceğini açıkladı. Ancak kadınların Genel Soruşturma Müdürlüğü (GDI) adlı kurumdaki görev alanı toplumsal ve insani konularla sınırlanacak. Yani Suudi kadınlar şimdilik ajan olamayacaklar, sadece tutukluların aileleriyle iletişim ve sosyal çalışmalarda görev alacaklar.