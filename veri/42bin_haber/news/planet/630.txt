Önce dördüz sonra altız doğurdu
Yaklaşık 12 yıl önce dördüz doğuran Meksikalı Salud Romero, bu kez altız doğurdu.
Romero, 12 yıl önce eski partnerinden dördüz dünyaya getirmiş, bebeklerden ikisi hayatta kalmayı başarmış, diğer ikisi ölmüştü. Şu an birlikte olduğu işçi sevgilisi Joshua Salinasten bir çocuk sahibi olan 31 yaşındaki Romero, geçen perşembe günü ise hamileliğin 27. haftasında sezaryen ameliyatla altız dünyaya getirdi.  
Doktorlar, 566-900 gram arası kilo ağırlığında olan, dördü kız ikisi erkek bebeklerin kuvözde gözlem altında olduklarını, sağlık durumlarının hassas olduğunu açıkladı.  
Ayda 60-90 sterlin arası kazanan 21 yaşındaki baba Joshua ise kara kara bebeklere nasıl bakacağını düşünüyor. Joshua, Mutlu oldum fakat sağlıkları konusunda ve maddi olarak onlara nasıl bakacağımız konusunda endişeliyim. Saludın beşizlere hamile olduğunu düşünüyorduk altıncısı sürpriz oldu. dedi.  
En son 2008de New Yorkta Digna Carpio isimli kadın hamileliğin 25. haftasında altız dünyaya getirmişti. Yine ABDde Nadya Suleman isimli kadın üç yıl önce sekiz doğurmuştu.