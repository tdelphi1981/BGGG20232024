Kaçırılan gemi üç yıl sonra kurtarıldı
Somalili korsanlar tarafından kaçırılan gemi ve içindeki 22 rehine, iki haftalık kuşatmanın sonunda Somali kuvvetlerinin yaptığı baskınla kurtarıldı. Yarı otonom Puntland bölgesinde ele geçirilen gemideki rehineler yaklaşık üç yıldır esir tutuluyorlardı.
Puntland hükümetinden yapılan açıklamada Panama bandıralı MV Iceberg 1 isimli gemi Mudung bölgesindeki bir limanda ele geçirildi. 
Yapılan açıklamada iki yıl dokuz aydır esir tutulan rehinelerin fiziksel işkenceye maruz kaldıkları ve hastalık emareleri gösterdikleri bildirildi. Tedavi altına alınan rehinelere gıda takviyesi verilmeye başlandı.  
10 Aralıkta kuşatmaya başlanan geminin korsan generali Hassan Abdi, sekiz kişilik korsan mürettebatından kimsenin zarar görmediğini açıkladı. 
Kurtarılan 22 kişi kaçırılan geminin mürettebatını oluşturuyordu. Puntland hükümet yetkililerinin yaptığı açıklamaya göre 29 Mart 2012da esir alınan mürettebat sekiz Yemenli, beş Hintli, iki Pakistanlı, dört Ganalı, iki Sudanlı ve bir Filipinliden oluşuyordu.  
Birleşmiş Milletler Anti Korsan Programı koordinatörü Alan Cole MV Iceberg 1 gemisinin bu güne kadar Somalili korsanlar tarafından en uzun süre alı konulan gemi olduğunu belirtiyor.  
Halen 120ye yakın denizci korsanlar tarafından esir tutuluyor ancak bu rakam  iki yıl önce 600 olan rehine sayısına göre büyük bir azalma göstermiş durumda. 
Somalili korsanların oluşturduğu tehlikenin önüne geçmek için denize açılan gemiler artık koruma amaçlı silah taşıyorlar. Bu durum korsanların kaçırdığı gemi sayısında ciddi bir azalma yaşanmasına sebep oldu. 2010 yılında 47 gemiyi ele geçiren korsanlar bu yıl yalnızca beş gemiyi kaçırmayı başardı.