Saplantılı Türk aşığın 2500 millik yolculuğu karakolda bitti
Aşık olduğu İngiliz kızını bulmak için Bodrumdan küçük yatıyla denizlere açılan Türk vatandaşı Ramazan Noyan Culum, 2 bin 500 deniz mili süren yolculuğunun sonunda İngilterenin Plymouth kentinde İngiliz sınır polislerince tutuklandı.
2005 yılında tanıştığı ve o zamandan bu yana unutamadığı İngiliz Courtney Murrayı görmek için Bodrum Limanı'ndan yedi ay önce ayrılan Culum, Ninova adlı küçük yatıyla tüm Avrupa kıyılarını dolaştı. 
İŞTE CULUM'UN 2500 MİLLİK YOLCULUĞU / FOTO GALERİ AŞKI İÇİN DENİZLERİ AŞAN TÜRK İNGİLTERE'DE YAKALANDI 
Nisan ayında başladığı deniz yolculuğu sırasında yaklaşık 2 bin 500 millik yol kateden Culum, İngilterenin kıyı kenti Plymouth yakınlarında İngiltere sularına izinsiz girdiği gerekçesiyle sınır polisi tarafından yakalandı. 
İngiliz Daily Mail gazetesindeki habere göre, 38 yaşındaki Culum, yolcuğu sırasında kendine bir blog açarak sevdiği kıza defalarca aşkını ilan etti. 
KKTCDEN DE SINIR DIŞI EDİLMİŞ
Habere göre, Culum, KKTCde bir restoranda kendisine sadece bir kez yemek servis eden garson Murraye aşık oldu. Sosyal paylaşım sitelerinde izini süren Murrayı aramak için yıllarını harcayan Culum, KKTCden de bu nedenle sınır dışı edildi. 
Culum, Courtney Murray için açlık grevi adlı blog açarak burada kendi fotoğraflarını yayınladı, Murraya evlenme teklif etti hatta aşkına karşılık vermezse açlık grevine başlayacağını söyledi. Culum son olarak bloğuna İngiltereye gelirken senin için ölmeye hazırım diye yazdı.
 
Eski bir işadamı olan Culumun geçmişte cep telefonu oyunları üreten bir şirkette yönetici olduğu ancak son yedi yıldır bu nedenle akıl sağlığının bozulduğu belirtildi.
 
İngiltere Sınır Polisinden yapılan açıklamada, İngiltere sularına izinsiz giren Türk uyruklu Culumun geçerli vize ve pasaportu olmadığı dolayısıyla sorgusu yapıldıktan sonra sınır dışı edileceği kaydedildi.