Batı Trakyada imamlar da atanacak
YUNANİSTAN, Batı Trakyada müftülerden sonra imamları da tayin etmeyi kararlaştırdı.
Yunan parlamentosu, 2007 yılında çıkarılan ancak uygulanmayan ve imam yasası olarak bilinen 3536 sayılı yasaya işlerlik kazandıran düzenlemeyi çoğunlukla kabul etti. Buna göre Batı Trakyadaki imamlar artık Yunan devletinin atayacağı 5 kişilik bir heyet tarafından belirlenecek ve Yunan devletinden maaş alacaklar. Batı Trakyada daha önce imamların maaşı cemaat tarafından karşılanıyordu. Gümülcine milletvekili Ahmet Hacıosman Hürriyete yaptığı açıklamada, cemaatin yeni düzenlemeyle belirlenecek imamları benimsemesinin imkansız olduğunu belirterek dini hürriyetlerimiz kısıtlanıyor dedi.  
 