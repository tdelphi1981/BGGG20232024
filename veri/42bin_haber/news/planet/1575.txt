Anıtkabir Özel Defteri'ne ne yazdı?
Bölge turu kapsamında Türkiye'ye ziyarette bulunan ABD Dışişleri Bakanı John Kerry, Anıtkabir'i ziyaret etti.
Kerry'nin Anıtkabir ziyareti, Aslanlı Yol'daki yürüyüşle başladı.  Atatürk'ün mozolesine çelenk bırakarak saygı duruşunda bulunan Kerry ve beraberindeki heyet, daha sonra Anıtkabir merdivenlerinde hatıra fotoğrafı çektirdi. 
Ardından Misak-ı Milli Kulesi'ne geçen Kerry, Anıtkabir Özel Defteri'ni imzaladı. ABD Dışişleri Bakanı, deftere şunları yazdı: 
Eğitim ve bağımsızlığın öncüsü bir asker ve devlet adamı olan Mustafa Kemal Atatürk'e derin saygılarımla. Türk halkına ve bu büyük lidere, Amerikan halkının bir temsilcisi olarak saygılarımı sunmaktan onur ve gurur duyuyorum. 
Daha sonra Atatürk ve Kurtuluş Savaşı Müzesi'ni gezen Kerry, Anıtkabir'den ayrılmadan önce, ABD'nin Ankara Büyükelçiliği'nden bir çalışan ve eşiyle de sohbet etti, çocuklarını sevdi. 
ABD Dışişleri Bakanı ve beraberindekiler, ziyaretin ardından havaalanına gitmek üzere Anıtkabir'den ayrıldı.
        