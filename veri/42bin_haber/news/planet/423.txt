Tecavüz kurbanı Hintli kadın Singapur'da
Hindistan'da otobüste tecavüze uğrayan 23 yaşındaki kadın tedavi amacıyla Singapur'a gönderildi.
Üst düzey bir yetkili yaptığı açıklamada, acımasız bir şekilde tecavüze uğrayan ve ruhsal olarak da çok şiddetli bir tahribat yaşayan kadının Singapur'da tedavi edileceğini söyledi. 
Genç kadının, çoklu organ nakilleriyle tanınan Mounth Elizabeth Hastanesi'ndeki tedavisinin birkaç hafta sürebileceği belirtildi. 
Başkent Yeni Delhi'de 16 Aralık'ta otobüste 23 yaşındaki bir kadın birden fazla kişinin tecavüzüne uğramış ve dövülmüştü. 
Olaydan sonra ülke genelinde protesto gösterileri düzenlenmiş, altı kişi gözaltına alınmıştı.