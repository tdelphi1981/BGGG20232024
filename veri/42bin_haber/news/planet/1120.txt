"Çak" dedi eleştiri yağdı
Almanyada Yeşiller Eşbaşkanı Claudia Roth'un İran Büyükelçisi Ali Rıza Şeyh Attar ile samimi biçimde el çakmasını gösteren görüntüler Alman siyasetçiyi zora soktu.
 Koyu bir insan hakları savunucusu olarak bilinen Claudia Roth'un İran'da çok sayıda muhalifin idamı ve öldürülmesinden sorumlu gösterilen Büyükelçi Attar'la çok samimi bir dost gibi el çakması, internette eleştiri yağmuruna tutuldu. Münih Güvenlik Konferansı'nda çekilen görüntüde diplomatların oturduğu bölümden geçen Claudia Roth gülümseyerek, İran Büyükelçisi Attar'a doğru gidiyor. Büyükelçi Attar kendine doğru gelen Roth'a elini kaldırıp İngilizce, High five (çak) diyor.  
YÖNETMEN İÇİN YAPMIŞ
Yoğun eleştiriler üzerine Claudia Roth'un basın sözcüsü bir açıklama yapmak zorunda kaldı. Roth'un İran'da yurtdışına çıkmasına izin verilmeyen yönetmen Jafar Panahi'nin, Berlinale Film festivaline katılmasına izin verilmesi için Büyükelçi ile tokalaşmak yerine el çakarak, jest yaptığı belirtildi. 
Berlinale Film festivaline katılmasına izin verilmesi için Büyükelçiye daha önce bir mektup yazdığı ve Münih Güvenlik Konferansı'nda İran Dışişleri Bakanı ve Büyükelçiyle bu konuyu görüştüğü kaydedildi. Roth'un İranlı yönetmenin Berlin'e gelmesine izin verilmesi için Büyükelçiyle tokalaşma yerine el çakarak, jest yaptığı belirtildi. BU GÖRÜNTÜLER BAŞINI AĞRITTI