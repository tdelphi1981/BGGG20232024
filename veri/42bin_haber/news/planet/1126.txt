Beitar Jerusalem'in kulüp binası kundaklandı
İsrail Premier Ligi takımlarından Beitar Jerusalemin kulüp binası kundaklandı. Olayın takıma Müslüman oyuncuların transferinin ardından düzenlenen protestolarda tutuklanan dört kişiyle ilgili davanın sonuçlanmasının ardından yaşanması dikkat çekti.
Polis sözcüsü Micky Rosenfeld, kimsenin yaralanmadığı yangının takımın antrenmanlarını yaptığı sahanın yanında bulunan binaya ağır zarar verdiğini söyledi.
Reutersın geçtiği video görüntülerinde takımın müzesindeki ödüllerin de hasar aldığı görüldü. 
İŞTE KUNDAKLANAN KULÜP BİNASINDAN GÖRÜNTÜLER 
Rosenfeld, İlk bulgular yangının bir grup şüpheli tarafından çıkarıldığını gösteriyor derken, polisin geçtiğimiz ay takıma iki Çeçen oyuncunun transferiyle yangın arasında bir bağlantı kurmaya çalıştığı belirtildi. 
BAŞBAKAN'DAN KINAMA
İsrail Başbakanı Binyamin Netanyahu şiddet olayını kınarken, Bu utanç verici bir davranış. Böyle ırkçı bir tavrı kabul etmemeliyiz dedi. 
Netanyahu, Boykotların ve baskının hedefi olan Yahudi halkı diğer uluslara ışık olmalı diye konuştu. 
Kudüs Belediye Başkanı Nir Barkat, polisin bu meseleye bir son vermek için olaya el koyacağını belirtirken, Beitar Jerusalem kulübünü ırkçılık ve şiddetle mücadele attığı adımlar için tebrik etti. 
İsrail Futbol Federasyonu (IFA), FIFAnın geçen ay Çeçen oyunculara yönelik ırkçı tezahüratlar nedeniyle bir açıklama istediğini duyurdu. 
DOSYA KABARIK
Dün Kudüste görülen davada dört kişi bu tezahüratlarla ilgili hüküm giymişti. Ayrıca takımın sahası beş maç kapatılmış ve 50 bin şekel para cezası ödemesine karar verilmişti. 
Beitar Jerusalem, İsrail liginde en kötü disiplin siciline sahip taraftarları olan kulüp. Takım 2005ten bu yana 20den fazla soruşturmayla karşı karşıya kaldı.