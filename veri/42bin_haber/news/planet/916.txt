İşte Batı'nın müzakere yorumu
Dünyanın en köklü siyaset ve diplomasi dergilerinden The New Republicte Türkiyede son dönemde yaşanan gelişmeler ve Kürt sorununun bitirilmesi yönünde atılan adımlara değinen bir makale yayımlandı. Erdoğan Türkiyenin Kürtlerle 30 yıllık savaşını sona erdirebilecek mi? sorusuna yanıt aranan makalede, Başbakanlığı sona yaklaşırken, kendisini bir kez daha dönüştürmüş gibi görünüyor. Katı lider barış getiren lider oldu denildi.
Jenna Krajeski imzalı makalede, Başbakan Erdoğanın on yıllık başbakanlığı süresince hayata geçirdiği birçok icraatla hatırlanacağı belirtilerek, Ancak başbakan olarak üçüncü dönemi sona yaklaşırken, bir başka düşük olasılıklı mirasa da ulaşmak üzere gibi görünüyor: Kürtlerle barış yapmak denildi. 
Krajeski, neredeyse 30 yıldır devam eden çatışmalarla ilgili bilgi verdikten sonra, Başbakanlığı süresince Obama bazı samimi çabalara rağmen sorunu çözme konusunda ilerleme sağlamayı başaramadı. Aslına bakılırsa son yıllarda Kürt nüfusuna karşı askeri ve siyasi çabalarını artırarak daha otoriter bir hale geldi yorumunu yaptı. 
Ancak Erdoğan, başbakanlığı sona yaklaşırken, kendisini bir kez daha dönüştürmüş gibi görünüyor. Katı lider barış getiren lider oldu. Son haftalarda Erdoğan Ak Parti ile PKKnın hapisteki lideri Abdullah Öcalan arasında yeni görüşmeler başlattı. Yıllardır ilk defa yapılan bu müzakereler, aşılması imkansız gibi görünen bir savaşın olası sonuna işaret ediyor. Kürt aktivistlerin Pariste hunharca öldürülmesi bile ki Türkiyenin Kürt sorununun aktivizmle ve kan dökülmesiyle ne kadar iç içe olduğunun acı bir hatırlatıcısıdır, görüşmeleri rayından çıkaramadı, en azından şimdilik denilen makalede Erdoğanın Öcalanla uzlaşmaya niyetli olduğunun ilk göstergesinin açlık grevlerine verilen yanıt olduğu da ifade edildi. Kürt lider 17 Kasımda grevin sona erdirilmesi için çağrı yaptı. Ardından MİT Müsteşarı Hakan Fidan barış görüşmelerini başlatmak üzere İmralıya gönderildi. 
KAMUOYUNU DEĞİŞTİRDİ
Bunun Erdoğan için ani fakat çok da şaşırtıcı olmayan bir değişim olduğunu belirten Krajeski, Koç Üniversitesinden Prof. Dr. Murat Somerin, Erdoğan düzenli olarak ilkelerini ve hedeflerini değiştiriyor. Çok iyi gelişmiş bir siyasi içgüdüsü var yorumuna da yer verdi. 
Krajeski şöyle devam etti: 
Bu hızlı değişim hali siyasi ilerlemeyi zorlaştırırken Kürt meselesinin karmaşıklığını göstererek Türk kamuoyunun değişmesini de sağladı. Son yıllarda her iki tarafta da can kayıpları arttıkça Türkiyedeki Kürtler hakkında kamuoyunda söylenenler değişti. Kürt politikacılar siyasi yaşamda daha çok öne çıktı ve hem Türk hem de Kürt aktivistler Kürtlere yönelik muamelelerin yarattığı insan hakları kaygılarını benimsedi. 
BARIŞ İSTEĞİ VE AFFEDİCİLİK
Bugün Türklerin çoğunluğunun çatışmayı sona erdirmeye gerçekten hevesli göründüğünü ve Erdoğanın da barış savunuculuğuna karar verdiğini belirten Krajeski, Ancak Erdoğanın girişiminin başarılı olacağının ya da Başbakanın bu süreci sonuna kadar götürme kararlılığına sahip olup olamayacağının bir garantisi yok. Dahası Kürtlerle Türkler arasındaki müzakereler belli bir çizgiyi takip ediyor. Ne zaman müzakere haberi gelse, bir şiddet dönemi başlıyor, var olan tüm iyimserlik siliniyor ve savaş yeniden başlıyor dedi. 
Paristeki suikastların da bu çizginin devamı gibi göründüğünü ifade eden Krajeski, Ancak hem kamuoyu hem de Erdoğan şu ana kadar görüşmelerden yana tavır koydu. Yine de can çıkmadan huy çıkmaz. Erdoğan Fransa Cumhurbaşkanı Franços Hollandeı da öldürülen kadınları övdüğü için eleştirdi. Bununla birlikte barış hevesi bir raddeye kadar affediciliği de beraberinde getiriyor. Erdoğanın sözlerine karşı BDP Genel Başkanı Selahattin Demirtaş sadece, Başbakan söyledikleri konusunda dikkatli olsun demekle yetindi ifadelerini kullandı.