Lavrov, Suriye Ulusal Koalisyon lideri Hatipi Moskovaya davet etti
Rusya Dışişleri Bakanı Sergey Lavrov, iki gün önce Moskovada Esadın temsilcisi Suriye Dışişleri Bakanı Yardımcısı Faysal Mikdat ile gerçekleştirdiği görüşmenin ardından şimdi de Suriye muhalefetini temsil eden Ulusal Koalisyon lideri Ahmet el Hatipi Moskovaya davet etti.
Moskovada Mısır Dışişleri Bakanı Muhammet Kamil ile görüşmesinin ardından sürpriz açıklamayı yapan Lavrov, Rusyanın Mısır Büyükelçiliği aracılıyla Suriye Koalisyonu Başkanı Ahmet el Hatipe davetiye gönderdik. Kendisiyle Rusyada Suriye kriziyle ilgili görüşmeler yapmaya hazırız. Gönderdiğimiz davetin eline geçtiğini ve Moskovaya gelmeye sıcak baktığını da diplomatik kanallardan öğrenmiş bulunuyoruz dedi. 
Neredeyse tüm dünyanın Suriyenin yegane temsilcisi olarak kabul ettiği Suriye muhalefeti Ulusal Koalisyonu'na Rusya düne kadar devamlı mesafeli davranmıştı. Suriye dostları grup toplantılarından başlayarak oluşumu siyasi güçten ziyade aşırıcı görmeyi tercih etmişti. 
Rusya Dışişleri Bakanlığı dün Rusya ile ABD arasında, Suriye konusunda hiçbir gizli plan üzerinde çalışılmadığını ilan etmiş olmasına rağmen, Lavrovun Esad temsilcisi Mikdat, Mısır yönetimi, Suriye muhalefeti ve son olarak BM ile Arap Birliği özel Suriye temsilcisi Lahdar ibrahimi ile Moskovada masaya oturması ortada ciddi bir pazarlığın yapıldığına işaret ediyor.