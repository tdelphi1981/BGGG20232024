Pistorius kefaletle serbest
Model sevgilisi Reeva Steenkampı kasten öldürmekle suçlanan Güney Afrikalı ampute atlet Oscar Pistorius kefaletle serbest kaldı. Yaklaşık 200 bin TL'lik kefalet bedeli ödenen Pistorius şimdilik özgür.
Güney Afrika'nın Pretoria kentinde görülen davaya bakan Hakim Desmond Nair'in kararı açıklamasının ardından 26 yaşındaki atletin duruşma salonundaki ailesi ve yakınları çığlık atarak sevindi. Pistorius ailesi daha sonra birbirlerine sarılarak dua etti. 
Pistorius'un kaçma riskinin olmadığını ve topluma karşı herhangi bir tehdit oluşturmadığını belirten Hakim Nair'ın merakla beklenen kararı okuması yaklaşık iki saat sürdü. 
Pasaportunu teslim etmesine karar verilen Pistorius'un kefalet bedeli 1 milyon rand (Yaklaşık 200 bin TL) olarak belirlendi. Kefalet ücreti TSİ 18.00 sularında ödenen Pistorius serbest bırakıldı. Ünlü atlet her pazartesi ve cuma karakola giderek imza atacak. Davada bir sonraki duruşma 4 Haziran'da yapılacak.  
 Kefaletle serbest kalan Pistorius, mahkeme salonundan böyle ayrıldı  
YİNE AĞLADI 
Duruşma sırasında Hakim Neir karar metnini okumaya başladığında Pistorius gözlerini kapatarak, ağlamaya başladı. Nair bunun üzerine okumaya kısa süreliğine ara vererek, omuzlarının titrediği görülen Pistorius'a "İyi misin?" diye sordu.  
Pistorius, Steenkamp'ı, hırsız sanarak kazara vurduğunu öne sürmüş ancak mahkeme ünlü atletin kasten adam öldürmekten yargılanmasına karar vermişti. 
Londra Olimpiyatları'nda erkekler 400 ve 4x400 metre bayrak yarışları ile olimpiyatlara katılan ilk ampute atlet olarak tarihe geçen Pistorius, mahkemeye verdiği yeminli ifadede, olay esnasında protez bacakları takılı olmadığı için kendisini savunmasız hissettiğini ve bu yüzden ateş ettiğini belirtmişti. 
Pistorius'un dava sonucunda suçlu bulunması halinde müebbet hapis cezasına çarptırılabileceği, bu durumda da en az 25 yıl hapis yatacağı belirtiliyor. 
DURUŞMADAN KARELER 
PISTORIUS SEVGİLİSİNİ BURADA VURDU / FOTO GALERİ 
PISTORIUS VE STEENKAMP KASIM'DAN BERİ BİRLİKTEYDİ / FOTO GALERİ 
  PISTORIUS'UN İŞİNİ ZORLAŞTIRAN İFADE  
  KAHRAMANDI KATİL OLDU 
İMKANSIZI BAŞARAN ADAM PISTORIUS / FOTO GALERİ