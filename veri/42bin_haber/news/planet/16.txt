Susturuculu Türk bisküvisi
Arap Baharı'nın 22 yıllık Ali Abdullah Salih iktidarını devirmesinin ardından halen daha istikrarı yakalayamayan Yemen'de, Türkiye'den gönderildiği iddia edilen binlerce kaçak silah ele geçirildi. Bisküvi kutularında bulunan silahların, Yemen'deki muhalefet liderlerine yapılması planlanan suikastlarda kullanılmak üzere yollandığı öne sürüldü.
Yemen Savunma Bakanlığının internet sitesinde yayınlanan ve Fransız haber ajansı AFPnin yansıttığı açıklamaya göre Türkiyeden deniz yoluyla Yemenin güneyindeki Aden Limanına gönderilen bisküvi kutularından silah çıktı. 
Silahların Yemenin güvenlik ve istikrarına zarar vermek üzere gönderildiğini belirten Bakanlık, soruşturma başlattığını açıkladı. Göndericinin veya alıcının kimliği belirtilmedi. Irak merkezli internet sitesi Nahrainnet ise Yemendeki medya kaynaklarına dayandırdığı haberinde, bisküvi kutularından çok sayıda tabanca ve susturucu çıktığını iddia etti. Site bu silahların Yemende tansiyonu yükseltmek amacıyla önde gelen muhalefet liderlerine suikastta kullanılmak üzere gönderildiğini öne sürdü.   
İŞTE O SİLAHLAR / FOTO GALERİ 
TÜRK DIŞİŞLERİ: SORUŞTURUYORUZ  
Yemen resmi ajansı Sabanın haberinde de Türk yapımı tabancaların Aden Serbest Bölgesinde Yemen gümrük yetkilileri tarafından ele geçirildiği bildirildi. Sabaya konuşan bir yetkili, silahların Türkiyeden gelen bisküvi konteyneri içinde bulunduğunu ve soruşturma açıldığını doğruladı. Türk Dışişleri yetkilileri de kargonun Türkiyeden özel bir şirket tarafından Yemene gönderildiğini doğrulayarak, konunun soruşturulduğunu bildirdi.

Arap Baharı ile dönüşüm sürecine giren Yemenin güneyinde ve doğusunda El Kaide saldırıları sürüyor. Ülkenin kuzeyinde ise Şii militanlar etkin. Ülkeye yurtdışından silah akışı engellenemiyor. Geçen yılın mart ayında da 16 bin Türk malı tabanca, Türkiyeden yola çıktıktan sonra Mısıra ulaşmış, Yemene götürülmek üzere gönderildikleri Birleşik Arap Emirliklerinde polis silahlara el koymuştu.  
 Ele geçirilen silahlara ait olduğu iddia edilen fotoğraflar Aden City isimli Facebook hesabında yayımlandı. 
 