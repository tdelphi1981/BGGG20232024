Paris'te kadınların düellosu
Paris'in başarılı Belediye Başkanı sosyalist Bertrand Delanoe'nin yerine beş kadın politikacı adaylığını açıkladı. Üstelik kadınlardan üçü göçmen.
Paris'in patronluğu için Delanoe'nin yardımcısı Anne Hidalgo, eski cumhurbaşkanının kampanya sözcüsü eski bakan Nathalie Kosciusko Morizet, Ump'li Fas kökenli eski Adalet Bakanı Rachida Dati ve Yeşiller kadrosundan hükumete giren Kentleşme Bakanı Cecile Dufflot adaylıklarını açıkladı.  
Fransız medyasında hergün yer alan Ump'den iki kadın arasındaki yarış sağın favorisi Longjumeau Belediye Baskanı Kosciusko-Morizet lehinde ilerliyor.  
Parti'nin ağır toplarının bir bir eski sözcüyü desteklemesi, eski Başbakan François Fillon'un adaylıktan Morizet lehinde çekildiğini açıklaması Fas kökenli Dati'nin şansını azalttı.  
Kulislerde, NKM lakabıyla anılan Morizet'nin asıl hedefinin Paris değil, Elysee olduğu konuşulmaya başladı bile.  
Çalkantılı özel yaşamı, tartışmalı adalet Bakanlığı tecrübesi ile Ump içinde önemli bir grubun tepkisini çeken Dati ise NKM ile çekişmekte kararlı. Paris 7'nci Belediye Başkanı olan Dati, "Ben buralıyım. Paraşüt aday değilim" diyerek rakibini geriletmeye çalışıyor. UMP'yi Liderlik yarışında olduğu gibi, Paris Belediye Başkanlığı'nda da büyük bir çekişme bekliyor. 
PS VE YEŞİLLER ÇEKİŞMESİ
Benzer bir çekişme de sosyalistlerin adayı Anne Hidalgo ile hükumete destek veren ve Yeşiller kontenjanından hükumet içinde yer alan Cecile Dufflot arasında da geçebilir.