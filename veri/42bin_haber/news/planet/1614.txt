Savaşa Delta Force hazırlıyor
ABD'nin özel askeri birliği olan Delta Force kuvvetleri, Suriyede çatışmalara giden komutan ve askerlere özel savaş ve yakın çatışma teknikleri öğreterek savaşa hazırlıyor.
ABD Delta Force eğitmenleri Suriyelilere bu eğitimi verirken Beşar Esad birlikleri karşısında muhalif güçlerin savaş kapasitesini yükselterek özellikle hava gücü üstünlüğü olan Suriye Ordusuna karşı nasıl hareket edeceklerini öğretiyor. ABD'li eğitmenler arasında sayıları çok az olmakla birlikte İngiliz ve Fransız Özel Kuvvetleri'nden eğitmenler de bulunuyor. 
EĞİTİMLER ÜRDÜN'DE VERİLİYOR
Haber, Irakta 124 gün rehine kaldıktan sonra 2004 yılı Ekim ayında Fransanın serbest kalması için 15 milyon dolar fidye verdiği ileri sürülen gazeteci Georges Malbrunotnun  Le Figaro gazetesindeki  bloğunda yer aldı. Üst düzey Fransız bir komutanın verdiği belirtilen haberde, ABD Delta Force özel güçlerinin Suriyeli muhaliflere bir yıla yakındır Ürdünde Ammanın kuzeyinde kısa adı Kasotc (King Abdullah-II Special Operations Training Center) olan Kral Abdullah-II Özel  Operasyonlar Eğitim Merkezinde askeri eğitim verdiği belirtiliyor.  
Amerika Delta Force Özel Birliği muhaliflere verdiği eğitim dışında bazen Suriye topraklarına girip Esad ordusunun elindeki kimyasal silahların Lübnan Hizbullah militanları ile Cihatçıların eline geçip geçmediğini gözetliyor. Birkaç gün önce Lübnan Özel Kuvvetlerinin eğitimini yapma bahanesiyle Beyrutun kuzeyindeki Harissa bölgesine yerleşen Amerikan Delta Force Özel birimlerinin de Lübnanın Suriye sınırından içeri girdikleri tespit edildiği ileri sürüldü.   
ABD Dışişleri Bakanı John Kerry Romada yaptığı açılamada Suriyeli Muhalif güçlere çelik yelek, zırhlı araç ve eğitim sözü verdi. Ancak Delta Force Özel birimlerinin resmi açıklamayı beklemeden büyük bir gizlilik içinde operasyonlarına başladığı görülüyor.