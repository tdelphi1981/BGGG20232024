Tayland Skype'tan yönetiliyor
Milyonlarca insan artık ofislerinin yollarını arşınlamıyor, işlerini evden yürütüyor. Ancak Taylandda siyasi otorite uzaktan çalışma durumunu farklı bir boyuta taşımış görünüyor.
New York Times gazetesinin haberine göre, 65 milyonluk Taylandın politik kararları son bir buçuk yıldır eski Başbakan tarafından internet üzerinden görüntülü iletişim sağlayan bir program olan Skype üzerinden veriliyor. 
Eski Başbakan Thaksin Shinawatra 2008den bu yana hakkındaki yolsuzluk suçlamaları nedeniyle yurt dışında sürgünde yaşıyor, ancak özel jetiyle dünyayı dolaşırken, onlarca cep telefonundan dünya liderleriyle görüşme yaparak, sosyal paylaşım sitelerine yorumlar yazarak ve kendisine yollanan hükümet belgelerini e-posta aracılığıyla okuyarak ülke gündemini yakından izliyor.  
Kız kardeşi Yingluck Shinawatra 2011 yılında başbakan seçildiğinden beri ülke yönetiminde yeniden söz sahibi olan Thaksin Shinawatra, interneti ve mobil teknolojileri ülke işlerini yönetebilmek için kullanıyor.  
İçişleri Bakanı ve Thaksin Shinawatranın  Pheu Thai Partisinin Genel Sekreteri Charupong Ruangsuwan Onunla her saatte haberleşebiliyoruzdiyor.  
Parti yetkililerinin bildirdiğine göre, Thaksin Shinawatra insanların statülerine bağlı olarak, farklı kişilere farklı telefon numaraları veriyor.  
Habere göre, 45 yaşındaki Yingluck Shinawatra göreve geldikten kısa bir süre sonra, abisi Thaksin Shinawatranın haftalık kabine toplantısına Skype aracılığıyla katılması, muhabirler arasında hükümeti kimin yönettiğine ilişkin kafa karışıklığına yol açmış. Yingluck Shinawatra her ne kadar ülkeyi kendisinin yönettiğini, abisinin moral vermek için toplantıya katıldığını söylese de, kapalı kapılar ardında aslında önemli kararları Thaksin Shinawatranın aldığı konuşuluyor.  
Thaksin Shinawatranın bazı kararları almak için yüz yüze görüşmeyi tercih ettiği de kaydediliyor. Çoğunlukla siyasileri Dubaideki evinde ya da Hong Kongdaki otel odasında ağırlıyor. Bugün hükümette önemli bir rol üstlenmeyi isteyenlerin uçağa atlayıp Thaksin Shinawatra ile yüz yüze görüşmeyi de göze almaları gerekiyor.   
2006da Thaksin Shinawatranın darbeyle devrilmesinden beri Thaksin yanlısı Kırmızı gömlekliler ile Thaksin karşıtı Sarı gömlekliler arasındaki zaman zaman şiddetli boyutlara ulaşmış olan çatışmalar, şimdilik dinmiş gözüküyor. 
İçişleri Bakanı Charupong Ruangsuwan ülkenin abi ve kız kardeş arasında yönetilmesi durumunu Bir tane ülkede, bir tane de yurt dışında başbakanımız varmış gibi. Ve beraber çalışıyoruz. Gücümüz burada şeklinde açıklıyor. 
  
  
  
 