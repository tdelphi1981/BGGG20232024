Batı Trakyalılara Yunanca Kuran
Yunanistan'daki Müslüman Türk Azınlıkları Kuran-ı Kerim'i Yunan dilinde öğrenebilecek.
Yunanistan Eğitim ve Din İşleri Bakanlığı, Batı Trakyadaki devlet okullarında okuyan Müslüman Türk Azınlığı çocuklarının Kuran-ı Kerimi Yunan dilinde öğrenmeleri için hazırlık başlattı. Bakanlık, 2007de kabul edilen 240 İmam Yasası ve kısa bir süre önce buna ek olarak getirilen kanuni düzenlemede öngörülenlerin, sonuç verici bir şekilde uygulanmasına yönelik araştırma ve hazırlık çalışmalarında bulunmak üzere 7 kişilik bir heyet oluşturulmasını kararlaştırdı. 
HEYET BAŞKANI MISIRLI 
Eğitim ve Din İşleri Bakanlığının aldığı karara göre, Selanik Aristotelio Üniversitesi öğretim üyesi Mısırlı Hassan Badawi başkanlığındaki heyet, B. Trakyada atanmış müftülerin koordinasyonu altında faaliyet gösterecek imamların yeterlilik durumunu belirleyerek, konumlarının yükseltilmesi ve devlet okullarındaki Müslüman öğrencilere Yunanca Kuran öğretilmesi için eğitim kılavuzu hazırlanmasına yönelik çalışma yapacak.