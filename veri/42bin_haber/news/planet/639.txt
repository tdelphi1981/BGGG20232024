Berlusconiyi koltuğundan eden Faslı kız hakim önünde
İtalya eski Başbakanı Silvio Berlusconi, hakkında reşit olmayan biriyle menfaat karşılığı cinsel ilişkiye girmek suçlamasıyla Milano 4. Ceza Mahkemesinde açılan davanın seçim kampanyasına engel oluşturduğunu savunarak askıya alınması talebinde bulundu. Ancak mahkeme Berlusconinin bu isteğini reddetti. Ruby" lakaplı Faslı genç kadın ise ilk kez mahkeme önüne çıktı.
Berlusconinin katılmadığı duruşmada avukatı Nicolo Ghedini, PDL (Özgürlükçü Halk Partisi) Genel Sekreteri Angelino Alfano imzalı bir mektubu mahkeme heyetine sundu. Mektupta Berlusconinin Romada partiyle ilgili bir politik toplantıya katılması nedeniyle duruşmada bulunamadığının açıklandığı belirtildi.  
FASLI KIZ İLK KEZ HAKİM ÖNÜNDE / FOTO GALERİ 
Avukat Ghedini ayrıca duruşma sırasında mahkeme heyetine, Bugün yasal olarak seçim kampanyasının başlatılmış olması ve Silvio Berlusconinin PDL (Özgürlükçü Halk Partisi) koalisyonu liderliğini yapmasını gerekçe gösterip, davanın seçim sürecinde medyatik istismar malzemesi olarak kullanılacağını savunarak, davanın askıya alınmasını talep etti.   
Milano Savcısı Ilda Boccassini ise savunma avukatları aracılığıyla yapılan başvuruya karşı çıkarak, davanın seçim kampanyasına meşru engel teşkil etmediğini belirterek, Berlusconi parti genel sekreteri değil, başbakanlığa da aday olmadı dedi. Savcı Boccassini ayrıca, Ben yasal sürecin devamı talebinde bulunuyorum çünkü bir dava seçim kampanyasına engel olduğu gerekçesiyle askıya alınamaz. Bu mahkemenin ele alması gereken bir hukuk sorunu değildir ifadesini kullandı.   
Tarafların dinlenmesinin ardından mahkeme heyeti talebi yerinde bulmayarak, Ruby davasının seçim kampanyasına meşru engel teşkil etmediği kararına vardı. 
RUBY MAHKEME SALONUNDA
Bu arada davanın merkezinde yer alan ve iddiaların muhatabı olan Fas asıllı eskort kız Karima el Mahroug da bugün ilk kez mahkeme salonunda hazır bulundu.  Sabah saatlerinde Milano Mahkemesinde yanında erkek arkadaşı Luca Risso ve avukatı Paola Boccardi ile birlikte gelen genç kadının, mahkeme salonuna savunma tanığı olarak bulunduğu açıklandı.  El Mahroug, aynı zamanda savcılığın tanık listesinde de yeralıyor. Savunmanın son tanığı olarak dinlenmesi öngörülen Ruby" lakaplı El Mahroug, dört saatten fazla bir süre davanın askıya alınması talebinin sonuçlanmasını bekledi.  
Mahkeme heyetinin talebi reddetmesi üzerine El Mahrougun savunma tanığı olarak dinlenmesine geçildi.