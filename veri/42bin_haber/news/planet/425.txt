Time'dan Muhteşem Yüzyıl yorumu
Türkiyede günlerdir devam eden Muhteşem Yüzyıl tartışmalarına ABDnin köklü haber dergilerinden Time da katıldı. Derginin internet sitesinde yer alan yazıda, Neden Türkiyenin Başbakanı bir televizyon dizisiyle savaşıyor? sorusuna yanıt arandı.
Piotr Zalewski imzalı yazıda süslü püslü ıvır zıvırlar, hadım edilmiş erkekler, şarap, kıkırdayan harem kızları, baştan çıkarma ve entrikayla bezeli Muhteşem Yüzyıl dizisinin, zaman zaman fazla gösterişli, tahmin edilebilir ve tarihsel yanlışlıklarla dolu olsa da Türkiye, Balkanlar ve Ortadoğudaki 150 milyon seyirci için iyi bir eğlence kaynağı olduğu ancak Başbakan Tayyip Erdoğan için kutsal değerlere hakaret anlamına geldiği belirtildi. 
Başbakanın Kasım ayında yaptığı bir konuşmada sarf ettiği, Bu bizim bildiğimiz Kanuni değil sözleri hatırlatılan yazıda, Erdoğanın Muhteşem Yüzyıl gibi programlara reyting rekorları kırdıran Osmanlı çılgınlığı dalgasından şikayet etmek için çok fazla nedeni yok. Türkiyenin Balkanlarla ve Ortadoğuyla ilişkilerini yeniden kurmak ve bu iddialı dış politikayı içeride oy kazanmak için kullanmak isteyen Başbakan, Türklerin imparatorluk çağına duyduğu nostaljiyi alevlendirmek için muhtemelen herkesten daha fazla şey yaptı denildi. 
HANGİ SULTAN?
Bununla birlikte Erdoğanı asıl kızdıran şeyin Osmanlı geçmişinin İslami değerlere uyumsuz bir şekilde yorumlanması olduğunu ifade eden Zalewski, Başbakan'ın bakış açısını şöyle özetledi: At sırtında bir sultan iyidir. Alem yapan bir sultan iyi değildir. 
Zalewski, Başbakanın açıklamalarının ardından Muhteşem Yüzyılın THYnin uçuş içi yayınlarından kaldırıldığını, Ak Parti milletvekili Oktay Saralın ise ulusal değerlere karşı gelen televizyon programlarının yasaklanması için meclise teklif sunduğunu da hatırlatarak, Erdoğanın başbakan olarak halkın kimliklerini ve yaşam tarzlarını değiştirme yetkisini kendinde gördüğü yönündeki yorumları aktardı. 
"ERDOĞAN NE DERSE O OLUYOR"
Zalewski yazısına şöyle devam etti: 
Birkaç yıl önce bazılarının yaptığı gibi Erdoğanın ne dediğinin değil hükümetinin ne yaptığının önemli olduğunu öne sürmek mümkündü. Bugün ikisi yavaş yavaş birbirinden ayrılmaz bir hal aldı. Başbakan ne derse ya da ne düşünürse o oluyor. 
Bu duruma Erdoğanın ucube demesinin ardından yıkılan Karstaki heykeli ve kürtaj ve sezaryen tartışmalarını örnek gösteren Zalewski, Başbakanın protestolara rağmen Taksime ve Çamlıca Tepesine cami inşa etme projelerini de hayata geçirmekte olduğunu ifade etti. Diğer yandan Başbakanın eleştiriye de açık olmadığını vurgulayan Zalewski, Gazetecileri Koruma Komitesinin son raporundaki tutuklu ve hükümlü gazeteci rakamlarını aktardı. 
BAŞKANLIK MESELESİ
Zalewski yazısını şu ifadelerle sonlandırdı:  
Ancak Erdoğanın 10 yıllık hızlı ekonomik büyüme nedeniyle patlama yapan popülerliği azalıyor gibi görünmüyor. Başbakan olarak bir dönem daha yarışmama sözü veren Erdoğan şimdi Türkiyeyi ABD tarzı bir başkanlık sistemine dönüştürerek mirasını sağlamlaştırmak için adımlar atıyor. Parlamentoda mutlak çoğunluğa ulaşamayan ve Cumhurbaşkanının direnişiyle karşılaşan Erdoğan, bugüne kadarki en zorlu engelinin önünde olabilir.  Ancak yılmayan Türk lider 2014 seçimleri için mükemmel bir aday bulduğunu açıklamaktan da çekinmiyor. Bu aday Erdoğanın ta kendisi. 
 