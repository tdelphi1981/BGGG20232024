Yine o kadın
Fransada inkâr yasası yeniden gündemde. Anayasaya uygun olmadığı gerekçesiyle reddedilen tasarı ilaveler yapılarak yine aynı vekil tarafından Meclise sunuldu.
FRANSAdaki Ermeni diasporası, inkâr yasası konusunda B Planına geçti. Tasarının mimarı, ana muhalefetteki Halk Hareketi Birliğine (UMP) üye Valerie Boyer bu kez, inkâr tasarısının yanına, destekleyici iki unsur ekledi. Bunlardan bir tanesi, Fransız kanunlarının, ABnin ırkçılık ve yabancı düşmanlığıyla ilgili müktesebatına uygun hale getirilmesini öngörüyor. 
TAMAMEN DUYGUSAL 
İkinci ve daha ilginç öneriyse, daha önce iki meclis tarafından da kabul edilen inkâr yasasını reddeden Anayasa Konseyiyle ilgili. Fransada 2001 yılında kabul edilen yasa ile 1915 Olayları, Ermeni soykırımı olarak nitelenmişti. Anayasa Konseyi, 2005 yılında yayınladığı listede, bu yasayı normatif olmayan, yani bir konuda yaralı olduğunu iddia eden bir baskı grubunun isteklerine cevap niteliğindeki duygusal bir yasa olarak göstermişti. 
ARAŞTIRMA KOMİSYONU 
Valerie Boyer, yeni yasa teklifinde, Anayasa Konseyinin bu görüşünü tartışmaya açmak amacıyla, konuya ilişkin Meclis bünyesinde bir araştırma komisyonu kurulmasını öneriyor. Kısacası,  inkâr yasasının geleceği, 2001 tarihli Ermeni soykırımı yasasıyla ilgili mevcut hukuki değerlendirmenin revize edilip edilmeyeceğine bağlandı.