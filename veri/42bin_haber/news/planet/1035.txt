Otoparkta bulunan kafatası krala mı ait
İngiltereyi 1483 yılından hayatını kaybettiği 1485teki Bosworth Field Savaşına kadar yöneten Kral Üçüncü Richarda ait olduğu öne sürülen bir kafatasının fotoğrafları yayınlandı. Kalıntılar da bugün öğleden sonra kamuoyuna sunulacak.
Geçtiğimiz Eylül ayında Leicesterda bulunan bir otoparkta yapılan üç haftalık kazılar sonucu bulunan iskelete ait kafatasının gerçekten Kral Üçüncü Richarda ait olup olmadığı yapılan incelemelerin sonunda anlaşılacak. 
Ancak Leicester Üniversitesinden bilim insanları sonucun İngiltere tarihi açısından çok kritik olabileceğine inanıyor. 
Kafatasının üzerinde savaşta alınmış olması muhtemel derin bir yara olduğu belirtilirken, kazıyı yürüten arkeolog Dr. Jo Appleby, Kafatası iyi durumdaydı ve detaylı bilgiler sağladık. Aynı zamanda iskeleti de şiddet izleri olup olmadığını tespit etmek için inceledik dedi. 
Leicester Üniversitesinin pazarlama işlerinden sorumlu direktörü Richard Taylor da kamuoyuna sunumun saygı ve saygınlık çerçevesinde yapılacağını ifade ederek, İnsanları kamera önüne dikip kemikleri sergileyecek değiliz. Bu iskeletin sahibi Üçüncü Richard olsa da olmasa da bir insandır, bir merak nesnesi değildir diye konuştu. 
 
Kral Üçüncü Richard, Leicesterdan Boswortha savaşa gitmiş ve 22 Ağustos 1485te 32 yaşındayken savaşta hayatını kaybetmişti. Son Plantagenet kralı olan Richardın ardından Sekizinci Henryle birlikte Tudor hakimiyeti başlamıştı. 
Bazı tarih anlatılarında Richardın cansız bedeninin savaş alanında soyulduğu, bir at sırtında Leicestera getirildiği ve kasabanın ortasında dolaştırılarak aşağılandığı da anlatılıyor.  
 