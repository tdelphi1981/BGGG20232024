Rus basını: ABD kimyasal buldu Suriyeyi vuracak
Suriyede Esad yönetiminin muhaliflere karşı ilk kez kimyasal silah kullandığı iddialarını ABDnin doğruladığı öne sürüldü. Rus basınına göre Agent 15 adlı kimyasal silahın Humusta kullanıldığını tespit eden Beyaz Saray, Şamı vurabilir.
Humusun Halidiye bölgesinde altı muhalifin öldüğü çatışmalarda, sarin gazına benzeyen, ama onun kadar öldürücü olmayan bir kimyasal silahın kullanıldığı öne sürülmüştü.  
Syrian American Medical Society (Suriyeli Amerikan Tıp Derneği), muayenelerin ardından bugün bu gazın, NATO tanımlamasına göre BZ diye bilinen Agent 15 olduğunu duyurdu.  
Bu Beşar Esad için bir dönüm noktası olabilir diye yazan Rus basını, ABDnin kimyasal silah kullanımını uluslararası müdahale için bir kırmızı çizgi olarak tanımladığını hatırlattı. Rus haber sitesi News.ru, ABDnin Suriyeye karşı kapsamlı bir müdahale başlatmasa bile, başkent Şamda bulunan Devlet Başkanlığı Sarayı ve Savunma Bakanlığını şu anda Akdenizde bulunan savaş gemilerinden atılacak füzelerle vurabileceğini öne sürdü. 
Bu arada İsrailden de ilginç bir çıkış geldi ve iç savaşta kimyasal silah kullanıldığına dair Tel Avive henüz bir kanıtın ulaşmadığı açıklandı.