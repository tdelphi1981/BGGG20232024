2 numara görüldüğü yerde yakalanacak
Tasarruf Mevduatı Sigorta Fonu (TMSF) eski Başkan Yardımcısı Fethi Çalık hakkında, mahkemenin yakalama kararı verdiği ortaya çıktı. Çalık, devam eden soruşturma kapsamında ifade vermeyince savcılık yakalanmasını talep etti. İstanbul Sulh Ceza Mahkemesi 31 Ocakta yakalama kararı verdi. Çalık görüldüğü yerde yakalanacak. İfadesi alındıktan sonra serbest bırakılacak. Çalık'ın, yargılandığı bir başka davanın bu sabah yapılan duruşmasına ise katıldığı öğrenildi. Çalık halen TMSF'de müşavir konumunda bulunuyor.
TMSFde bir dönem Tahsilât Daire Başkanı olarak görev yapan daha sonra TMSF Başkan Yardımcısı olarak görev yapan Fethi Çalık hakkında devam eden çok sayıda soruşturma ve dava bulunuyor. 
Çalık hakkında çıkarılan 'yakalama kararı', İstanbul Cumhuriyet Savcısı İsa Dalgıçın yürüttüğü soruşturma kapsamında alındı. Anılan soruşturmada Fethi Çalık, eşi Ası Yıldırım Çalıkın da bulunduğu kişiler hakkında, TMSFyi 'zarara uğratma' ve 'zimmet' suçlaması ile soruşturma yürütülüyor. 
GÖRÜLDÜĞÜ YERDE YAKALANACAK
Ekonomik suçlara bakan Savcı Dalgıçın yürüttüğü soruşturmada sona gelinirken Fethi Çalıkın ifadesi alınamamıştı. Hakkında birçok kez çıkarılan 'zorla getirilime kararı'na da uymayan Çalık hakkında en son Savcı Dalgıç yakalama kararı talep etti. 31 Ocakta yapılan yakalama kararı talebi İstanbul 35. Sulh Ceza Mahkemesine ulaştı. Mahkeme aynı gün içinde aldığı kararda şu ifadelere yer verdi: Suçun vasfı ve mahiyeti, mevcut delil durumu, suça dair yasada cezanın üst haddi dikkate alınarak ifadesinin alındıktan sonra serbest bırakılmaya yönelik Fethi Çalık hakkında yakalama emri düzenlenmesine 
  DEVLET PARASIYLA LİMUZİN KİRALAYIP STRİPTİZE GİTTİLER Anılan mahkeme kararı uyarınca Fethi Çalıkın görüldüğü yerde yakalanıp ifadeye götürülmesi bekleniyor. 
6 AY HAPİS CEZASI ALMIŞTI
Fethi Çalık hakkında devam eden soruşturmaların yanı sıra geçtiğimiz yıl kasım ayında yargılandığı bir davada 6 ay hapis cezası almıştı. Anılan kararla, Fethi Çalık, TMSF tarihinde ceza alan ilk yönetici olarak kayıtlara geçmişti. Davaya konu suçlama arasında, Çalık, Toprak Grubuna ait yatın satışında TMSFyi zarara uğratmakla suçlanıyordu. TMSF tarafı ise uğradığı zararın tahsili için Çalık hakkında alacak davası açmıştı. 
  FETHİ ÇALIKA 6 AY HAPİS  
BUGÜN DURUŞMAYA KATILDI 
Fethi Çalıkın TMSF dönemindeki faaliyetleri nedeni ile yargılandığı bir diğer davanın duruşması ise bu sabah görüldü. İstanbul 2. Ağır Ceza Mahkemesinde görülen dava duruşmasına Fethi Çalık ve Uzan Grubu Ortak Yönetimi'ne ait şirketlerin Genel Müdürü Deniz Bozkurt'un katıldığı öğrenildi. Duruşmalara katılmayan armatör Celal Sadıkoğlu'nun, avukatı aracılığı ile mahkemeye, yurtdışında bulunduğunu ameliyat olduğunu bildirdiği öğrenildi. Davanın bir  sonraki duruşması için mahkeme 27 Haziran'a gün verdi. 
Bu arada hakkında yakalama kararı bulunan Fethi Çalık'ın katıldığı duruşmanın yapıldığı salon Çağlayan Adliyesi'nin zemin katında. İfade vermesi gereken savcılık katı ise Adliye'nin 7'inci katında bulunuyor.  
Fethi Çalık halen  TMSF'de 'müşavir' pozisyonunda görev yapıyor. 
dgokce@hurriyet.com.tr 
 