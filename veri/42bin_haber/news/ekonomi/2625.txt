Enerjinin 'A Takımı' görevde
İthalatın 60 milyar dolarla en büyük kalemi olan enerjinin maliyetinin azaltılması için hükümet önümüzdeki dönemde 130 milyar dolarlık yatırım planlarken, iş dünası da Enerji Verimliliği Derneği adı altında dev bir kadro ile enerjinin A Takımını oluşturdu. İbrahim Çağların başkanlığındaki yeni yönetimde enerji sektöründe büyük yatırımları olan ve ayrıca yeni yatırımlar planlayan Ali Kibar, Ali Koç, Ferit Şahenk, Nihat Özdemir, Fuat Tosyalı, Adnan Ersoy Ulubaş, Şafak Müderrisgil, Ali Rıza Arslan, Emir Eren, Erhan Usta, Hüseyin Arslan, Neslihan Yüksel, Oğuz Satıcı, Ömer Cihad Vardan, Selahattin Çimen, Tahir Büyükhelvacıgil gibi iş dünyasının dev isimleri yer aldı.
Enerjinin A Takımı görevde 
 
İthalatın 60 milyar dolarla en büyük kalemi olan enerjinin maliyetinin azaltılması için hükümet önümüzdeki dönemde 130 milyar dolarlık yatırım planlarken, iş dünası da Enerji Verimliliği Derneği adı altında dev bir kadro ile enerjinin A Takımını oluşturdu. 
 

Enerji Verimliliği Derneği seçimlerinin sonucunda genel başkanlığa seçilen, aynı zamanda İTO Meclis Başkanı olan İbrahim Çağlar, Türk iş dünyasının devlerinin de desteğini alarak yoluna devam edecek.
Enerji Verimliliği Derneğinin öncelikli amacının kendilerinin hissettiği heyecanı ve şevki tüm ülke sathına yayarak enerjinin etkin ve verimli kullanılabilmesi bilincini oluşturmak olduğunu kaydeden başkan Çağlar, Biz sanayiciler ve işadamları olarak Türkiyenin enerjisini kısıtlamasını istemiyoruz, enerjisinin verimini artırmasını istiyoruz. Türkiye sanayi ile büyüyecek ama büyürken de elindeki kaynakları en etkin şekilde nasıl kullanacak? İşte bu amaç doğrultusunda dernek olarak enerji verimliliği ile ilgili özgün araştırmalar yaptırarak, sonuçlarını kamu kuruluşları ve vatandaşlar ile paylaşacağız şeklinde konuştu. 
 
Enerjiyi akıllı kullan

Çağlar, dünyada güneş enerjisi kapasitesinde 29., rüzgar enerjisi kapasitesinde 16. ve jeotermal enerji kapasitesinde 14. ülke olan Türkiyenin, gerek hidroelektrik, gerek jeotermal, gerekse rüzgâr enerjilerinin çok büyük bir bölümünün elektrik enerjisi üretiminde kullanılmayı beklediğini hatırlattı. 
Biz dernek olarak ülkemiz kaynaklarının ne denli zengin olduğunun farkındayız, hedefimiz ve amacımız bu kaynaklarının kullanımını ortaya çıkartmak ve kullandığımız enerjiyi de akıllı kullanarak etkinlik sağlamak. Bizim dernek olarak bu farkındalığı sağlayacağımıza inancım tam diye konuşan Çağlar, sözlerine şöyle devam etti;
Dernek bugün Türkiyenin en güçlü işadamlarının sadece ismen yönetiminde oldukları bir dernek değildir. Derneğimiz bu işe yürekten inanmış, gönül vermiş Türk iş dünyasının en önde gelen isimlerinin bir arada, fikir ve gönül birliğinde oldukları bir oluşumdur. Hedefimiz söyleneni söylemek yapılanı yapmak değildir. Devir değişim ve gelişim devri. Elimizdeki gücün farkına varıp bu gücü doğru yönlendirirsek Türkiye dev adımlarla geleceğe güvenli bir şekilde yürür. Bu nedenle, gerek Türkiyenin en güçlü işadamlarını gerekse kamu yönetiminin desteğini almış derneğimiz öyle projeler üretecek ki sadece Türkiyeye değil tüm dünyaya örnek teşkil edeceğiz. 
 
Farklı olurken farkındalık yaratmak 

Çağlar, Türkiyede de çeşitli kurum ve kuruluşlar, enerji verimliliği konusunda çalışmalar yaptığını bunların başında Enerji ve Tabii Kaynaklar Bakanlığı, Aile ve Sosyal Politikalar Bakanlığı gibi iki önemli bakanlığın bulunduğunu hatırlattı. Özellikle lansmanını Başbakanın eşi Emine Erdoğanın gerçekleştirdiği Enerji Hanım sosyal sorumluluk kampanyasına da değinen Çağlar, dernek olarak bundan sonraki hedeflerini gerçekleştirmek için farklı olurken farkındalık yaratmak olduğunu söyledi. 
 
Yönetimde görev dağılımı tamam

Başkan Çağların yanı sıra Enerji Verimliliği Derneğinde Genel Başkan Vekillikleri görevine Ali Kibar, Adnan Ersoy Ulubaş, Şafak Müderrisgil seçilirken, üyeler de Ali Koç, Ali Rıza Arslan, Emir Eren, Erhan Usta, Ferit Şahenk, Fuat Tosyalı, Hüseyin Arslan, Neslihan Yüksel, Nihat Özdemir, Oğuz Satıcı, Ömer Cihad Vardan, Selahattin Çimen, Tahir Büyükhelvacıgilden oluştu. Derneğin Genel Sekreterlik görevine ise Yeşim Beyla getirildi.