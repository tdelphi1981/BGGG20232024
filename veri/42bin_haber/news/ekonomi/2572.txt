465 yıl önce inşa edilen kaplıca icradan satışta
Bursa İcra Müdürlüğü tarihi 1555 yılında inşa edilen ve son yıllarda termal otel ve hamam olarak da kullanılan bir yapıyı icradan satışa çıkardı. Bir bankanın alacağı nedeni ile satışa çıkardığı hissenin icra ihalesi 14 Nisanda yapılacak. 456 yıl önce inşa edilen yer Kanuni Sultan Süleymanın tedavi olduğu yer olarak biliniyor.
Bursa 5. İcra Müdürlüğü'nün icradan satışını istediği termal otel Orhangazi Kükürtlü Mahallesi'nde bulunuyor. Kanuni Sultan Süleyman'ın niksir hastalığına tutulduğu sırada tedavi için gittiği yer Yeni Kaplıca olarak biliniyor. Tarihi kayıtlara göre Kanuni burada banyo yaparak iyileşir ve İstanbul'a döner. 
İŞTE O TARİHİ KAPLICA / FOTO GALERİ 
Kanuni, iyileştiği bu yerin yeniden tamir edilmesi için Sadrazam Rüstem Paşa'ya talimat verir. Tadilat masraflarını da kendisi ödediği için bu kaplıca Rüstem Paşa Kaplıcası olarak da anılır. 
Osmanlı mimarisinin özel yapılarından biri olarak anılan yer son yılarda termal otel olarak kullanılıyordu. Ancak hissedarlardan birinin bankaya olan borçları nedeni ile tarihi yapı icradan satışa konuldu. 
Bursa 5. İcra Müdürlüğü'nün ilk ihalesini 11 Nisan'da yapacağı satış Bursa Adalet Sarayı'nda yapılacak. Banka, borçlu konumdaki Tomris Ete'nin sahip olduğu hisseleri icradan satışa koydu. İcralik.com isimli sitede yer alan satış şartnamesine göre borçluya ait hissenin ilk satışında muhammen bedelin yüzde 60'ına satılacak. İlk ihalede alıcı çıkmaması durumunda belirlenen bedelin yüzde 40'ı fiyata satılacak. 
dgokce@hurriyet.com.tr 
  
 