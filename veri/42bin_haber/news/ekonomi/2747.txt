Kazandı sevindi kaybetti sevindi
Türkiyenin Türk Telekom özelleştirmesinden sonraki en büyük özelleştirmesi olan köprü ve otoyol ihalesinin iptal edilmesinin ardından, kazanan gruplardan gelen bazı açıklama ve yorumlar, denizcilerin iyi bildiği Tekneyi bir alırken, bir de sattığında çok mutlu olursun deyişini hatırlatıyor.
Köprü ve otoyolların 25 yıllığına işletme hakları için açılan ihaleyi 5.7 milyar dolar bedelle kazanan Koç-Ülker ve Malezyalı UEM Grubunun temsil edildiği masadan gelen kısa sevinç çığlığı, sadece 25 dakika süren ihaleye ilişkin akılda kalan detaylardan. Sonrasında da grupların çeşitli temsilcilerinin yaptığı yorumlarda, ihaleyi kazanmaktan mutlu oldukları anlaşılıyordu.   
BİZİ OLUMSUZ ETKİLEMEDİ 
İhalenin iptali sonrasında ise taraflardan bir süre hiçbir açıklama yapılmadı. Sonrasında Yıldız Holding Yönetim Kurulu Başkanı Murat Ülkerin memnuniyeti Twitterdan duyuruldu. Yıldız Holding Yönetim Kurulu Üyesi Ali Ülker de, İhalenin iptal edilmesi bizi grup olarak olumsuz etkilemedi. Bizim açımızdan değişen birşey yok. Bu ihaleyle ilgili olarak ne 2013, ne de kısa vade için bilançolarımızda öngördüğümüz herhangi bir planlama yoktu diyor.
Vehbi Koçun 17inci ölüm yıldönümünde düzenlenen törende başta Koç Ailesi olmak üzere iş dünyasının önemli temsilcileri bir araya geldi. Ana gündem elbette Vehbi Koç ve Onun vizyonuyla bugünlere gelen Koç Topluluğu idi. Ancak belki onun kadar önemli bir diğer konu da, iptal olan köprü ve otoyol ihalesiydi. Koç ve Ülker Ailesinden karşılaştığımız temsilcilerin hiçbiri iptal kararına ilişkin bir sitemde bulunmadı.  
Şükür rahatladım tweeti 
KOÇ Holding Yönetim Kurulu Başkanı Mustafa Koç önceki gün konsorsiyum adına yapılan ortak açıklamaya vurgu yapmakla yetinirken, Ali Ülker, iptal kararının Yıldız Holding açısından herhangi bir olumsuzluğa yol açmadığını daha da net belirtti. Ali Ülker, Yıldız Holding Yönetim Kurulu Başkanı Murat Ülkerin haftasonu sosyal paylaşım sitesi Twitterda paylaşılan görüşlerini de gösterdi. Ali Ülker, Yıldız Holding Hukuk İşleri Genel Müdürü Avukat İbrahim Taşkının iptal kararının duyurulmasının ardından cumartesi günü, attığı tweete dikkat çekti. Taşkının tweetinde Diğer ortakları bilmem ama Murat Ülker; Şükür çok borçlu bir adam olacakken şimdi rahatladım dediğini belirten Ali Ülker, Yeni bir ihale yapılırsa memnun oluruz. Sonuçta memleketimiz kazançlı çıkar. Herkese hayırlı olsun dedi.  
Açıklamada fiyat vurgusu  
ÖNCEKİ gün Koç, Malezyalı UEM Group ve Gözde Girişim adına servis edilen kısa bir açıklama yapılmıştı. Açıklamada, grubun özetle Türkiyenin büyüme ve gelişme potansiyelini ve ihale şartnamesinde talep edilen yüksek bakım ve işletme standartlarını dikkate alarak teklifini verdiği vurgulandı. Açıklamada, iptalin şirketlerin uzun vadeli plan yapabilme ve yabancı yatırımcıların kararlarına olumsuz etkilerinin vurgulanması yerine, oluşan fiyatın gerçekçiliğinin vurgulanması dikkat çekti.