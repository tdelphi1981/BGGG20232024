Trabzon stadı için devler yarışacak
Trabzon'da inşa edilecek Akyazı Spor Kompleksi'nin ön yeterlilik ihalesi yapıldı. İhale, TOKİ'nin Bilkent'teki merkezinde gerçekleştirildi.

40 bin seyirci kapasiteli stadyumun da yer aldığı kompleksin inşası için 16 firma dosya verdi.

Firmalar "ön yeterlilik şartnamesine" göre puanlamaya tabi tutulacak.

Listeye giren firmalar, ihalenin teklif alma oturumuna davet edilecek.

40 bin seyirci kapasiteli stadyum

TOKİ'nin Trabzon'a inşa edeceği kompleks, Avrupa'nın en modern spor kompleksleri arasında gösteriliyor.

Proje, Karadeniz'in 800 bin metrekarelik dolgu sahasında hayata geçirilecek.

Projede, 40 bin kişilik stadyumun yanı sıra Gençlik ve Spor İl Müdürlüğü hizmet binası, kamp eğitim merkezi binası, açık spor tesisleri, 2 doğal çim sahası, 5 sentetik çim saha, 4 tenis kortu, 2 basketbol sahası, 1 voleybol sahası, 4 bin kişilik paket arıtma tesisiyle açık otopark bulunuyor. 



Projeye talip olan firmalar

TOKİ'nin Akyazı Spor Kompleksi için düzenlediği ön yeterlilik ihalesine başvuran firmalar şöyle:

- Albayrak Turizm Seyahat İnşaat Ticaret AŞ, Öztaş İnşaat İnşaat Malzemeleri Ticaret AŞ İş Ortaklığı,

- AKM Yapı Taahhüt Sanayi ve Ticaret Limited Şirketi, Kalyon İnşaat Sanayi ve Ticaret AŞ ile Nuhoğlu İnşaat Sanayi ve Ticaret AŞ, Özka İnşaat AŞ İş Ortaklığı,

- Gülermak Ağır Sanayi İnşaat ve Taahhüt AŞ, Kolin İnşaat Turizm Sanayi ve Ticaret AŞ İş Ortaklığı,

- Atlı İnşaat Sanayi ve Ticaret AŞ, Fermak İnşaat Taahhüt AŞ, Özyurt Madencilik İnşaat Sanayi ve Ticaret AŞ İş ortaklığı, 

- Makro İnşaat Ticaret AŞ, İhlas Holding AŞ İş Ortaklığı,

- Cengiz İnşaat Sanayi ve Ticaret AŞ,

- TAV Tepe Akfen Yatırım İnşaat ve İşletme AŞ,

- Ermit Mühendislik İnşaat Sanayi ve Ticaret Limited Şirketi, YSE Yapı Sanayi ve Ticaret AŞ, Yörük Yapı Madencilik Mühendislik Nakliyat İthalat İhracat Sanayi ve Ticaret Limited Şirketi İş Ortaklığı,

- Belda İnşaat Taahhüt Ticaret Limited Şirketi, Çakır İnşaat İthalat İhracat Sanayi ve Ticaret Limited Şirketi, Mustafa Ekşi İnşaat Turizm Sanayi Ticaret Limited Şirketi, HSY Yapı İnşaat Sanayi ve Ticaret Limited Şirketi İş Ortaklığı,

- Nur-Soy İnşaat Uluslararası Nakliyat Sanayi ve Ticaret AŞ, Arıkan İnşaat Taahhüt Ticaret ve Sanayi AŞ iş ortaklığı,

- Sarıdağlar İnşaat ve Ticaret AŞ, STY İnşaat Turizm Ticaret ve Sanayi Limited Şirketi, Yertaş İnşaat Turizm Sanayi ve Maden Ticaret Limited Şirketi İş Ortaklığı,

- Yenigün İnşaat Sanayi ve Ticaret AŞ, Türkerler İnşaat Turizm Madencilik Enerji Üretim Ticaret ve Sanayi AŞ, Gürbağ İnşaat Mühendislik Madencilik Sanayi ve Ticaret AŞ İş Ortaklığı,

- YDA İnşaat Sanayi ve Ticaret AŞ, Sigma İnşaat ve Turizm İşletmeleri Ticaret AŞ İş Ortaklığı,

- Günal İnşaat Ticaret ve Sanayi AŞ, Mapa İnşaat ve Ticaret AŞ İş Ortaklığı,

- IC İçtaş İnşaat Sanayi ve Ticaret AŞ,

- REC Uluslararası İnşaat Yatırım Sanayi ve Ticaret AŞ.