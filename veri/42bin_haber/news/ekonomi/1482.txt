İşsiz mühendise yeni iş kapısı
İş Sağlığı ve Güvenliği Kanunu'nun tümüyle yürürlüğe girmesiyle ihtiyaç duyulan iş güvenliği uzmanı sayısı yaklaşık 10 bine çıkacak. İş güvenliği uzmanlığı sertifikası için en fazla, iş bulmakta zorlanan çevre, kimya, maden, jeoloji, gıda mühendisleri ile iş sağlığı ve güvenliği bölümü mezunları başvuruyor. 
 
İş Sağlığı ve Güvenliği Genel Müdürü Kasım Özer, AA muhabirine yaptığı açıklamada, iş güvenliği uzmanı çalıştırma yükümlülüğü olan işyerlerinin ihtiyaçlarının 3 bin civarında iş güvenliği uzmanı ile karşılanabildiğini ifade etti.

Şu anda sertifikası olan 16 bin 500, belge almayı hak edenlerle 19 bin iş güvenliği uzmanı olduğunu anlatan Özer, 1 Temmuz'da 50'den az çalışanı olup tehlikeli ve çok tehlikeli sınıftakiler de dahil olduğunda toplam 5,5-6 milyon kişinin çalıştığı, 550 bin işyerinin kapsama gireceğini belirtti.