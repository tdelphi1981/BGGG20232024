Eve teslim kredi
Bankpozitif, verdiği ayağa teslim kredide ilginç tekliflerle karşılıyor. Bankanın kredisini teslim almak için, pastaneye ya da mangal partisine davet eden müşterileri var.
YÜZDE 70i İsrailli Hapoalim-Banka ve yüzde 30u da Cıngıllıoğlu Ailesinin sahip olduğu C Grubuna ait olan BankPozitif, tamamen teknolojik kanallarla verdiği ayağa teslim kredide, müşterilerini kıramayıp pastane ya da mangal partisi gibi ilginç adreslerde bile kredi veriyor. BankPozitif Yönetim Kurulu Başkanı Hasan Akçakayalıoğlu, genel müdürlük ofisi dışında hiç bir şubelerinin bulunmadığını vurgulayarak, Tüm süreç internet üzerinden yürüyor. Son olarak müşterimizin istediği yerde verdiği bir randevuyla kredinin teslim işlemleri tamamlanıyor. Bu noktada da zaman zaman çok ilginç teklifler geliyor. Biz de müşterilerimizi kıramıyoruz. Nerede randevu verirlerse oraya gidiyoruz dedi.  
ET KOKTU TADINA BAK 
2011 sonundan itibaren ayağa teslim kredi uygulamasını başlattıklarını kaydeden Akçakayalıoğlu, yaşadıkları ilginç bir olayı şöyle anlattı: Bir keresinde bir müşterimizin kredi başvurusunu tamamlamak için arkadaşımız evine gidiyor. Müşterimiz de o esnada bahçede mangal partisi veriyor. Müşteri, arkadaşımızı içeri davet ediyor, Görevdeyim deyip kabul etmeyince de, müşterimiz bu kez,  Hayatta olmaz, et kokmuştur, siz gelip bu mangaldan tatmadan, şu rakıdan içmeden ben bu krediyi almam diyor. Arkadaşımız da mecburen, en azından yemek ikramını kabul ediyor. Buna benzer pekçok teklifle karşılaşıyoruz. Bankacılık kuralları çerçevesinde uygun olan tüm istekleri de yerine getirmeye çalışıyoruz. 
AYDA 60 BİN BAŞVURU  
Piyasa seviyesinde faiz oranları verdikleri ve hiç klasik pazarlama yöntemlerini kullanmadıkları halde çok yoğun ilgi gördüklerini kaydeden Akçakayalıoğlu, Ayda ortalama 55-60 bin başvuru alıyoruz. Bunların sadece yüzde 4ünü onaylayayıp kredi veriyoruz. Biz kredi verirken özellikle kredi geçmişine bakıyoruz. Daha önce kredi almamış olanlara kredi vermiyoruz şeklinde konuştu. Akçakayalıoğlu, risk bazlı fiyatlama yaptıkları zamanlar da olduğunu belirterek, Kredi geçmişi iyi olan bireysel ve kurumsal müşterilerimize zaman zaman daha rekabetçi faiz oranları da verebiliyoruz. Şu anda 10 bin bireysel kredi müşterimiz var. Bunların yüzde 60-70i, ayağa teslim kredi müşterisi ifadelerini kullandı.  
150 çalışanla 20 şubeye bedel 
2011in sonunda global konjektür ile Türkiyede bankacılık sisteminin gelişimini değerlendirdiklerini ve bir miktar küçülme kararı aldıklarını belirten Hasan Akçakayalıoğlu, Bu karar paralelinde, şubelerimizi kapadık ve iş modelimizi yeniledik. 2009da sayısı 14e ulaşan şubelerimizin hepsini kapattık. Şu anda hiç şubemiz yok. Tüm işlemlerimizi internet üzerinden yürütüyoruz. 150 çalışanımız var. Hiç şubemiz olmadan halen en az 15-20 şubeli bir bankanın iş hacmine eş değer iş yapıyoruz. Toplam bireysel kredi büyüklüğümüz 160 milyon TL, 2013 sonunda bireysel kredi büyüklüğümüzü 200 milyon TLye, müşteri sayımızı da 10 binden 20 bin müşteriye yükseltmeyi hedefliyoruz dedi.