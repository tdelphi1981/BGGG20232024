Ayazağaya 2 milyar dolarlık Vadi
EVYAPın 40 yıllık fabrikasının bulunduğu Ayazağadaki arazide, Artaş, Aydınlı ve Keleşoğlu ortaklığında hayata geçecek Vadi İstanbul projesi 1.5 milyar liralık yatırımla hayata geçecek. 30 bin kişinin yaşam alanı olacak projenin ciro hedefi ise 2 milyar lira.
EVYAP Holdingin yaklaşık 40 yıldır fabrikasının bulunduğu İstanbul Ayazağadaki arazisi, 30 bin kişilik vadiye dönüşüyor. Artaş Grup, Aydınlı Grup ve Keleşoğlu İnşaatın ortaklığında dönüşecek olan arazide, ağırlıklı konuttan oluşan Vadi İstanbul projesi inşa edilecek. 1 milyar 500 milyon liralık yatırım bedeli bulunan Vadi İstanbulda içerisinde yaklaşık 3 bin konut, iki otel, ofis ve alışveriş caddeleri yer alacak. 3 farklı adadan oluşacak projenin 300 milyon lira maliyetli ilk adasında 1111 konut bulunacak. Daire fiyatları ise 352 bin liradan başlayacak. Projenin ciro hedefi ise 2 milyar dolar. 
İKİ OTEL YER ALACAK 
424 bin metrekarelik arsada geliştirilecek Vadistanbul, 1 milyon 100 bin metrekarelik inşaat alanına sahip olacak. Belgrad ormanlarıyla çevrili alan içinde, Sadabad Deresinin etrafında inşa edilecek projenin tamamında 3 bin konut, 55 bin metrekarelik alışveriş merkezi ve 700 metre uzunluğundaki cadde üzerinde yer alan 28 bin metrekarelik cadde mağazaları, restoranlar, 240 bin metrekare ofis alanı ile 48 bin metrekare toplam alana sahip 5 ve 4 yıldızlı oteller yer alacak. 
 
İLK ETAP 2014TE  
Artaş Grup Yönetim Kurulu Başkanı Süleyman Çetinsaya, Aydınlı Grup Yönetim Kurulu Başkanı Ömer Faruk Kavurmacı ve Keleşoğlu İnşaat Yönetim Kurulu Başkanı Mustafa Keleşin ortaklığıyla hayata geçen projenin ilk etabı dün satışa çıktı. Süleyman Çetinsaya 8 blokta 1111 konuttan oluşan ilk etabının Kasım 2014te tamamlanması hedefleniyor. İkinci etap Mayıs 2015te teslim edilecek. Vadistanbulun üçüncü ve son etabı ise konut ve ofis alanlarından oluşuyor diye konuştu. Proje genelinde ortalama 30 bin kişi yaşayacağını anlatan Çetinsaya, Proje 4 yılda tamamen tamamlanmış olacak dedi. Çetinsaya, Vadi İstanbul için Türkiyenin ödüllü mimarlık ofisi İki Design ile Amerikanın dünyaca ünlü projelerine imza atmış SOM Architecture tarafından tasarlandı. 
  
  
 