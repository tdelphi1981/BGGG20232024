Pasaportunuz sizin olsun
Fransada zenginlerden alınacak vergiyi yüzde 75 oranında yükselten hükümet ile zenginler ve yüksek vergi ödeyen sanatçılar arasındaki kavga büyüyor.
Vergi ödememek için Brüksele kaçan dünyaca ünlü Fransız aktör Gerard Depardieu, kendisine Bu davranışı zavallı diyen Başbakan Jean Marc Ayraultya kızarak, Asıl bu sözleriniz zavallı! Pasaportunuz sizin olsun diyerek, Fransız vatandaşlığını terkedeceğini açıkladı. 
SAYGI GÖRMEYİ BEKLERDİM 
Belçikanın vergiden kaçan zenginleri ağırlamakla ünlü sınır kasabası Nechine oturum ve vatandaşlık başvurusu yapan Depardieu, Fransız Pazar Gazetesi Journal du Dimancheda Başbakan Ayraultya hitaben açık bir mektup yayınladı. Başbakan Ayraultnun kendisi hakkında kullandığı zavallı kelimesine öfkelenen Depardieu, Zavallı mı dediniz? Bu söz ne kadar zavallı! Siz kimsiniz de bana bu sözü söylüyorsunuz? Onaylanmayı değil, en azından saygı görmeyi beklerdim diyerek başladığı mektubunda zehir zemberek konuştu. 
Size pasaportumu ve hiç kullanmadığım sosyal güvenlik numaramı iade ediyorum diye konuşan Depardieu mektubundan şunları söyledi: Artık aynı ülkeye ait değiliz. Ben gerçek bir Avrupalıyım, ya da babamın bana her zaman öğrettiği gibi bir dünya vatandaşıyım. 2012 yılında kazandıklarımın yüzde 85ini ödeyip Fransayı terkediyorum. Ben her zaman vergimi ödedim. Hayatımda kimseyi öldürmedim, hiç değersiz olmadım. 45 yıl boyunca toplam 145 milyon Euro vergi ödedim. 80 kişiyi çalıştırmaktayım. Şikayet etmiyorum ama zavallı kelimesini de reddediyorum dedi. 
Son filminde IMF başkanı 
YAKLAŞIK 170 film çeviren ve Fransanın Oscarı olarak bilinen Cesar ödülüne iki kez layık görülen Depardieu, Fransızların adeta sembolü haline geldi. Asterix serisinde de ünlü Obelix karakterini oynayan Depardieu, ünlü Fransız klasiği Zolanın Germinalindeki rolüyle Fransız sinema tarihine girdi. Depardieu, 1993 yılında Fransız     Komünist Partisini destekleyerek politik görüşlerini açıklamış, ancak 2007de Sarkozyyi destekleyince sert eleştirilere maruz kalmıştı. Sanatçı son filminde  Fransanın seks skandalları nedeniyle tüm kariyerini sıfırlayan IMF eski Başkanı Strauss Kahnı oynuyor.