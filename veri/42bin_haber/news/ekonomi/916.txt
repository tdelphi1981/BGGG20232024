Dolar/TL dış ticaret verilerinin ardından 1,7928'e yükseldi
Bankalararası piyasada güne 1,7894'den başlayan dolar, TÜİK tarafından açıklanan kasım ayı dış ticaret açığının piyasa beklentisinden daha yüksek olmasının ardından 1,7928'i gördü. Bu hafta genel olarak alçalan kanalda hareket eden dolar/TL dün 1,7886'ya kadar gerilemişti.

Dolar/TL'nin yıl sonuna doğru genel olarak yatay bir bant içinde hareket etmesini bekleyen analistler, dış ticaret açığının negatif etkisinin de sınırlı kalmasını bekliyor.

Kasım ayı dış ticaret açığı piyasanın 6-6,5 milyar dolar olan beklentisinin üzerinde 7,16 milyar dolar olarak açıklandı.

Analistler dolar/TL'de teknik olarak 1,78 - 1,80 bandı arasındaki dalgalı hareketin kısa vadede devam edebileceği, bu bant dışına çıkılmasını gerektirecek kısa vadeli bir beklentinin olmadığını kaydediyor.