Elmayı Koreli ısırdı
Güney Koreli teknoloji devi Samsung, mali yılının dördüncü çeyreğinde kârını yüzde 88 oranında artırarak 8.2 milyar dolara çıkardı.
ABDli rakibi Appleın 13.1 milyar dolarlık kârıyla beklentileri karşılayamaması nedeniyle hisseleri 1 günde 50 milyar dolar değer kaybederken, Samsungun özellikle akıllı cep telefonları sayesinde tarihinin en yüksek kârını açıklaması iki şirket arasındaki rekabetin yeni bir boyuta taşınmasına neden oldu.  
2012nin dördüncü çeyreğinde de dünyanın en fazla cep telefonu satan şirketi olma ünvanını sürdüren Samsung, 2013 yılında akıllı telefon satışlarındaki hızlı büyümenin yavaşlayabileceği uyarısında bulundu. Samsung, gelişmiş pazarlardaki akıllı telefon talebinin azalmasının ve fiyat rekabetinin satışlarına negatif yönde etkisini hissettireceğini öne sürdü. Gelişmekte olan pazarların parlayan yıldız olmayı sürdüreceği bilgisi verene şirket, düşük gelire sahip ülkelerde uygun fiyatlı akıllı telefon ve tablet modellerini piyasaya sürerek daha fazla gelir elde etmeyi hedefliyor.   
Samsung Electronicsin en büyük işi olan cep telefonu ve telekomünikasyon ekipmanlarından elde edilen gelir, Samsung Groupun toplam kârının yüzde 62sine denk geliyor. Kârdaki en büyük artışın, satışları yüzde 58 oranında artan Galaxy S3 ve Galaxy Note 2 gibi üst fiyat grubundaki ürünlerden sağlandığı kaydedildi. Samsungun 2013ün ilk çeyreğinde piyasaya süreceği yeni bir modelle satışlarını hızlandırması bekleniyor.