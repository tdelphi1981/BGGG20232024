1 milyarlık ev satacak
SİNPAŞ Gayrimenkul Yatırım Ortaklığı (GYO), geçen yıl toplam 1510 daire satışı gerçekleştirerek, 702 milyon lira satış geliri elde etti.
Bu yıl ise 4 yeni projeyi satışa çıkaracak olan Sinpaş GYO, cirosunu 1 milyar liraya çıkarmayı hedefliyor. 2013 yılında İstanbulda Bomonti Time ve Halkalı, Ankarada da The First Çankaya ve Büyükesat projelerini satışa çıkarmayı planlayan Sinpaş GYO, bu projelerde toplam 6 bin 51 konut inşa ederek, konut portföyümüzü 9 bin 50 adede yükseltecek. Satışa çıkan alan ise 312 bin 358 metrekare olacak. 
676 KONUT KALDI 
Sinpaş GYOnun 2012 satış rakamlarını açıklayan Sinpaş GYO Pazarlama ve Kurumsal İletişimden Sorumlu Genel Müdür Yardımcısı Barış Ekinci, 2012 yılında Lagün, Bursa Modern, Bosphorus City, Aqua City 2010, İstanbul Sarayları, Itower ve İncek Life ile birlikte şirket iştiraklerinden Eviya Gayrimenkulün yürüttüğü Ege Boyu projesi ile toplam 1510 satış gerçekleştirdiklerini söyledi. Satışı devam eden projelerde 676 konut stoğu bulunduğunu ifade eden Ekinci, Bu konutların inşaatı bitmiş durumda ve satışlarını da tamamladığımızda 345 milyon satış geliri elde edeceğiz. 3 bin konutun ise inşaatı devam ediyor. Bu rakamın 1982sini satmış bulunuyoruz. Bu veriler ışığında bu yıl 1871 konut teslimiyle 570 milyon TL ciro elde etmiş bulunuyoruz dedi.  
YÜZDE 15-20 BÜYÜME 
2013ün Sinpaş GYO açısından hareketli bir yıl olacağını belirten Ekinci, sektörde yaşanan tüm olumsuzluk ve belirsizliklere rağmen büyümeyi sürdüreceklerini ifade etti. Ekinci, şunları söyledi: Sinpaş GYO olarak 2013te de hareketli bir yıl geçireceğiz ve büyümemizi sürdüreceğiz. Şirketimizin her yıl bir önceki yıla oranla yüzde 15-20 büyüme hedefi var ve 2010 yılından bu yana, krize rağmen satış adedi ve ciroda hep büyüme kaydettik.