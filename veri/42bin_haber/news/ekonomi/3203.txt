10 milyon hızlı yolcu
Yüksek Hızlı Trenin çalıştığı hatlarda otobüs taşımalarının yüzde 70 olan payı yüzde 18e, yüzde 29 olan özel araç taşıma payı yüzde 17ye düştü. Tren yüzde 65 pay aldı. Ankara-Eskişehir ve Ankara-Konya YHT hatlarında 14 Mart 2009-11 Mart 2013 tarihleri arasında toplamda 9 milyon 435 bin 926 yolcu taşındı.
YÜKSEK Hızlı Treni (YHT) kullanan yolcu sayısı, 10 milyona yaklaştı. TCDDden yapılan yazılı açıklamaya göre Türkiye, YHT işletmeciliğiyle Ankara-Eskişehir hattının 13 Mart 2009 tarihinde açılmasıyla tanıştı. Bu parkurda 10 gidiş 10 geliş olmak üzere günde toplam 20 sefer yapan YHTler, 2009un Mart-Aralık döneminde 942 bin 341, 2010da 1 milyon 889 bin 666, 2011de 2 milyon 149 bin 879, 2012de 1 milyon 981 bin 887, bu yılın 1 Ocak11 Mart tarihleri arasında ise 394 bin 78 olmak üzere toplam 7 milyon 357 bin 851 yolcu taşıdı.
· Söz konusu hatta 13 Mart 200911 Mart 2013 tarihleri arasında toplam 26 bin 411 sefer düzenlendi ve YHTler toplam 6 milyon 477 bin 456 kilometre yol katetti.
· YHTlerin işletmeye alınmasıyla Ankara-Eskişehir parkurunda otobüs taşımalarının yüzde 55 olan payı yüzde 10a, yüzde 37 olan özel araç taşıma payı da yüzde 18e düştü. Yüzde 8 olan tren payı ise YHT sonrası yüzde 72ye yükseldi.
· Ankara-Konya-Ankara parkurunda da 8 gidiş 8 geliş olmak üzere günde 16 sefer yapılıyor. 24 Ağustos 201111 Mart 2013 tarihleri arasında toplam 7 bin 825 sefer yapılırken, bu seferlerde 2 milyon 78 bin 75 yolcu taşındı.