Borusan ABDde gaz borusu üretecek
Borusan Mannesmann, ABDde 300 bin ton kapasiteli petrol ve gaz nakil borusu üretim tesisi kuracak. Yatırım maliyeti 150 milyon dolar olan tesis için Teksas ve Oklahoma eyaletleriyle teşvik pazarlığı sürüyor.
Borusan Holding iştiraklerinden Borusan Mannesmann, ABDde yatırım için teşvik pazarlığı yapıyor. Borusan Holding CEOsu Agah Uğur, 500 dönüme yakın bir arazi üzerine kurulacak 300 bin ton kapasiteyle enerji sektörüne yönelik boru üretecek tesise 150 milyon dolar yatırım yapacaklarını belirterek İki eyalet ile pazarlık yapıyoruz. Bu eyaletler Teksas ve Oklahoma, hangi eyaletten iyi teşvik alabilirsek oraya gideceğiz dedi. Uğur, Borusan Mannesmannın bu yılki performansı ile gelecek yıl vizyonuna ilişkin düzenlenen toplantıda yaptığı konuşmada, 2014ün ikinci yarısında üretime girmesi planlanan tesisin, ABDnin özellikle son yıllarda artan kaya gazı üretiminde kullanılan en yeni ve ileri sondaj teknolojisine uygun kalın etli ve yüksek mukavemetli boruların üretimini yapacak şekilde tasarlandığını söyledi. 

Cirosu 500 milyon dolar olacak

Amerikada her eyaletin kendine göre teşvik politikası uyguladığını aktaran Uğur, şunları söyledi: 500 dönüme yakın bir arazi üzerine kurulacak tesise, 150 milyon dolarlık bir yatırım yapacağız. Üçte birini özkaynağımızdan, üçte ikisini de uzun vadeli yatırım kredisi ile finanse etmek istiyoruz. İhracatımızı azaltmayacağız, yıllar içinde arttırmayı da hedefliyoruz. Yılda en az 500 milyon dolar ciro yapacak. Borusan Mannesmannın bugünkü EBITDA seviyesini neredeyse 2 misline çıkarabilecek bir yatırımdan bahsediyoruz. İlk hedefimiz uzun vadeli bir proje kredisi almak. Bu, Amerikada performans göstermemiş bir kurum için zor bir iş tabii. Ekipman kredileri de almamız mümkün olacak. 2014 yılının ikinci yarısında faaliyete geçeceğiz. 2015 yılının başında 350 kişilik bir istihdama ulaşılmış olacak.