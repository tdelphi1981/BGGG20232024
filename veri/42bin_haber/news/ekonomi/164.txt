Türkün 3Gsi Amerikalının 4Gsinden bile hızlı çıktı
İki Türk bilgisayar dergisi PCnet ve CHIPin Amerika Birleşik Devletlerinde gerçekleştirdiği 4G bağlantı hız testlerinde çıkan sonuçlar, Türkiyedeki 3G hızlarının altında kaldı. 3Gye diğer ülkelerden sonra geçen Türkiyenin, son teknolojik altyapıyla yatırım yapması büyük avantaj oldu.
SON dönemde Amerika iletişim pazarında 4G rüzgarı esiyor. Ülkenin dört büyük operatörü olan Verizon, AT&T, Sprint ve T-Mobileın yüksek hız vaatleriyle pazarladığı 4Gnin günlük hayatta gerçekten ne kadar hız sunduğu ise soru işareti. Amerikadaki iki önemli bilgisayar dergisinin yaptığı testlerde dört operatörün hızları şaşkınlık yaratacak derecede düşük çıkmıştı. Türkiyede geçtiğimiz mayıs ayında 3G hız testi gerçekleştiren PCnet ile Türkiyenin bir diğer önemli bilgisayar dergisi CHIP, Amerikada bu operatörleri test eden ilk yabancı yayınlar oldular. PCnet ve CHIP dergilerinin Kasım sayılarında yayımlanan test dosyasında, Amerikanın farklı bölgelerindeki 5 şehir 21 noktada gerçekleştirilen ölçümlerin sonuçlarına yer verildi.  
EN BÜYÜK AVANTAJ 
Los Angeles, San Francisco, San Jose (Silikon Vadisi), Washington ve New Yorkta gerçekleştirilen ölçümlerde, Amerikanın dört mobil operatörü AT&T, T-Mobile, Sprint ve Verizonın 4G performansları elde edildi. Ülkemizde Bilgi Teknolojileri ve İletişim Kurumu ve Ulaştırma Bakanlığının 3G ihale sürecinde de altını çizdiği şekilde, güncel teknolojik altyapının çok büyük avantajlarını elde ettik. Bugün ülkemizdeki mevcut 3G şebekelerinin net biçimde diğer ülkelerden teknolojik olarak üstün olduğunu pek çok kullanıcı da deneyimleriyle görüyor. Ulaştırma Bakanı Binali Yıldırım ile BTK Başkanı Tayfun Acarerin 3G sürecini yakından takip ederek eskimiş altyapılar yerine, Türk kullanıcısına mevcut en iyi teknolojiyi sunmak konusunda operatörlerle işbirliği gerçekleştirmesi de ülke olarak elde ettiğimiz iyi karnenin unsurlarından biri oldu.  
WOZNIAKIN EVİNDE TEST 
PCnet ve CHIP dergisinin editörleri, Amerikada 4 operatörün 4G şebekesini test etmek için, ülkenin batı ve doğusunda nüfus yoğunluğunu, sosyo-ekonomik durumu, coğrafi özellikleri ve yerleşim yapılarını en iyi şekilde temsil eden büyük şehirleri seçti. Los Angeles, San Francisco, Washington ve New York olarak belirlenen şehirlere, ünlü Silikon Vadisi de eklendi. Google ve Apple kampüslerinin yanı sıra, geçtiğimiz sene Türkiyeye geldiğinde Türkiyedeki 3G, evimdeki 4Gden hızlı diyen Apple kurucularından Steve Wozniakın Los Gatosundaki evinin önünde de ölçümler yapıldı. Yapılan ölçümlerde 4 operatörün 4G modemleri kullanıldı. Türkiyedeki 3G testinde bağlantı ölçümlerini Speedtest.net ile gerçekleştiren dergi editörleri, dünyada en güvenilir ölçüm sistemi olarak kabul edilen Speedtest.neti 4G ölçümlerinde de kullandılar.