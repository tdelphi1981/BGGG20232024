Sirkecide büyük pazarlık
Wal-Mart ile Migros arasında İstanbulda gerçekleşen pazarlık sürecinin en kritik bölümü Eminönündeki Hamdi Restorantda yapıldı. İngiliz BC Partners elindeki Migros hisselerini satarsa şirketin değerinin 4 milyar doların üzerine çıkması bekleniyor. Görüşmeler sürüyor.
DÜNYANIN en büyük perakende zinciri Wal-Mart, Migrosu satın almak için İngiliz BC Partners ile görüşmelerde bulunuyor. Hürriyetin edindiği bilgiye göre Wal-Mart yetkilileri hafta başında Migros tarafı ile buluşmak ve tekliflerini iletmek üzere Türkiyeye geldi. İstanbuldaki görüşme sürecinin en kritik bölümü ise Eminönündeki Hamdi Restorantda yapıldı.  

Dünya devi Wal-Martın Migrosa yaptığı teklif İngiliz Financial Timesa da haber oldu. Konuya yakın bir çok kaynağa dayandırılan habere göre bir anlaşmaya varılması halinde, üstlenilecek borçlarla birlikte Migrosun değeri 4 milyar doların üzerinde olacak.  
888 MAĞAZASI VAR 
BC Partnersin Migros hisseleri ile ilgilenen başka yatırımcılarda var. Wal-Martın henüz resmi bir teklifte bulunmadığı ancak geçtiğimiz günlerde bazı Migros yöneticileriyle görüşmelerde bulundukları biliniyor. Londra merkezli global fon BC Partners, Migros hisselerinin yüzde 51ini 2008 yılında satın almış, ardından payını yüzde 80e çıkarmıştı. FT, Fransız perakende devi Carrefour ile İngiliz perakende devi Tesconun da Migros ile ilgilendiğini ileri sürdü. Süpermarket, hipermarket ve indirim mağazaları olmak üzere Migrosun Türkiyede toplam 888 mağazası bulunuyor.  
EN GÜÇLÜ 24ÜNCÜ MARKA 
1962 yılında kurulan dünyanın en büyük perakende şirketi Wall Martın bünyesinde 2 milyondan fazla kişi çalışıyor. 208 milyar dolar piyasa değerine sahip olan şirket, Forbesun en büyük şirketler sıralamasında da 16ıncı konumda bulunuyor. Ciro bazıında dünya ikincisi olan Walmart, aynı zamanda dünyanın en güçlü 24üncü markası.  
2008DE SATILMIŞTI 
Koç Holdingin elindeki Migros Ticaret A.Ş.nin hisseleri, 30 Mayıs 2008de, Londra merkezli fon şirketi BC Partnersın iştiraki Moonlight Capital S.A.ya satıldı. BC Partner, yüzde 50.8 oranındaki hisse için 1.98 milyar TL ödedi. Moonlight aradan geçen sürede yeni satın almalarla Migrostaki payını yüzde 98e kadar yükseltti. Böylece Migrosun Moonlighta toplam maliyeti 3 milyar 761 milyon lirayı buldu. Migrostan 2009 yılında 2 milyar 74 milyon lira, 2010da ise 163 milyon TL temettü alan BC, bu yılın nisan ayında 31 milyon adet hisseyi 775 milyon lira bedelle borsada sattı. Bu satışın ardından Migrosun halka açıklık oranı yüzde 19.49a çıkarken, BCnin Migrostaki payı ise yüzde 80.51e indi. BC Migrosta hâlâ yüzde 80.5lik payını korurken, temettü ve hisse satışlarıyla 3.1 milyar lira kazanç sağladı. 
Migros 1954te kuruldu 
TÜRKİYEnin en büyük perakende zincir marketlerinden Migros, 1954 yılında İstanbulda kuruldu. İstanbul belediyesi tarafından ucuzluğun kralı konsepti ile ortaya çıkan Migrosun, 1975 yılında Koç Holdingin kurucusu Vehbi Koçun isteğiyle çoğunluk hisseleri satın alındı. 1988 yılında ilk defa İstanbul dışında, İzmirde 4 mağaza açan Migros, Ege Bölgesi için altyapı çalışmalarını başlatmıştı. 
Görüşmeler olağan iş akışı 
MİGROS Ticaret A.Ş. de konuyla ilgili açıklamada bulundu. Açıklamada şu ifadelere yer verildi: Halka açık bir Şirket olan Migrosun hisselerinin yüzde 80.51i ana ortağımız MH Perakendecilik ve Ticaret A.Ş. aracılığıyla bir özel girişim sermayesi şirketi niteliğinde olan BC Partnersın kontrolündeki fonların elinde bulunuyor. BC Partners bir özel girişim sermayesi şirketi olarak, faaliyetlerinin olağan akışı kapsamında Migros da dahil olmak üzere mevcut tüm yatırımları için değişik alternatifleri periyodik olarak değerlendirmekte olduğundan, bu görüşme ve değerlendirmeler bazı spekülasyonlara yol açabilmektedir. Hali hazırdaki görüşmeler BC Partnersın olağan iş akışı çerçevesindedir.  
Ucuzluğun kralı konsepti 
İSTANBULun giderek artan nüfusu, İstanbul şehir merkezi ve çevresindeki semtler arasındaki fiyat uçurumları ve giderek artan hayat pahalılığı karşısında 1954 yılında İstanbul Belediyesi tarihi bir karar alarak, İsviçrede Ucuzluğun Kralı adıyla bilinen Migros teşkilatının benzerinin Türkiyede kurulmasını kararlaştırdı. Böylece gıda ve ihtiyaç malzemelerinin halka en uygun fiyat ve kaliteden belediye kontrolünde sunulmasının yolu açıldı. Semt semt dolaşan Migros seyyar satış kamyonları sadece halkın ihtiyacını ayağına götürdü.