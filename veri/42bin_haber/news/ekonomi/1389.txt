İntibak emeklilerde hayal kırıklığı yarattı
Kurnaz: İntibak, emeklilerin beklentilerini tam olarak karşılamadı
Türkiye Emekliler Derneği Genel Merkez Mali Sekreteri ve Tarsus Şube Başkanı Ömer Kurnaz, intibak konusundaki beklentilerinin tam olarak karşılanmadığını söyledi. 

İntibak Kanunu'na göre, 2000 öncesi emekli olanlar için belirlenen kurallara göre emekli aylıklarının yeniden hesaplandığını vurgulayan Ömer Kurnaz, "Milli gelirden (2000-2007 dönemi kapsayan) yüzde 75 oranında bir pay emekli aylıklarına yansıtılmıştır. Bu uygulama bütün emeklilerimize tam olarak yansıtılmamıştır. 2000 öncesinden 900 bine yakın emekli, dul ve yetimlerin milli gelirden pay almaması ve intibaktan yararlanmaması, eşitlik ilkesine aykırı olmuştur. Buradaki ölçüler, gösterge değeri ve prim ödenen gün sayısı esas alındığından, intibak dışında kalan emekli, dul ve yetimler haklı olarak itiraz ediyor." dedi.