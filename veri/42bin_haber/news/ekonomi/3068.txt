Bu da 'dönüşüm' haczi
Kentsel dönüşümün simge alanı olarak anılan Kadıköy Fikirtepede ilk fire, daha kazma vurulmadan verildi. Bölgede 380 kadar aile ile sözleşme yapan müteahhit zora düştü, iflas erteleme talebi ile mahkemeye gitti. Borç batağında olduğunu ortaya koyan firma tedbir kararı aldı. İcra takibi başlatan alacaklıklar ise, hem firmaya hem de sözleşme imzaladığı ailelere haciz yazısı gönderdi. Ailelere gönderilen haciz miktarı şimdilik 845er bin TL. İflas erteleme kararı alan şirketin sahibi müteahhit Melih Yazıcı ise, Gerekirse ceketimi alır giderim dedi.
Fikirtepe, kentsel dönüşüm konusunda simge alan olarak öne çıktı. Bölge için özel düzenlemeler yapıldı. Müteahhitlik firmaları bölgeye akın etti. Yazıcı Group bünyesinde bulunan Birleşim İnşaat da Fikirtepede proje geliştiren müteahhitlik firmaları arasında oldu. Şirket 380 aile ile sözleşme imzaladı.  
20 MİLYON TL BORCA BATIK 
Ancak şirket daha projeye başlamadan mali zorluğa girdi. Alacaklılara karşı korumaya alınmak için geçtiğimiz 6 Kasımda mahkemeden iflas erteleme talebinde bulundu.   
İstanbul Anadolu 5. Asliye Ticaret Mahkemesi 8 Ocakta grup bünyesindeki Birleşim İnşaat Gıda Nakliyat ve Yazıcı Demirçelik şirketlerine tedbir kararı verdi. Şirketlerin denetimi için 2 kayyum atandı. Tedbir kararı ile birlikte şirketler alacaklılara karşı korumaya alınmış oldu. Mahkemeye sunulan ek bilirkişi raporunda her iki şirketin, 20 milyon TL borcu olduğu bildirildi. 
FİKİRTEPE İLE KURTULURUZ 
Mahkemeye sunulan iyileştirme planında ise Fikirtepe Projesinin önemine vurgu yapıldı.  Bölgede ev sahipleri ile imzalanan sözleşmelerden birkaçı dosyaya konuldu. Fikirtepe projesinde 41,5 milyon TL gelir elde edilebilineceği hesaplandı. Ancak, davaya müdahil olan alacaklı firma avukatlarına göre, sunulan iyileştirme planı ve ortaya konulan rakamlar gerçekçi değil. Projenin hayata geçirilmesi için destek alınacak firmalara ilişkin verilen bilgilerin ise doğru olmadığı görüşü savunuldu. 
EV BAŞINA 845 BİN LİRALIK HACİZ  
Yazıcı Group ile sözleşme imzalayan bazı ailelerin kaygısı ise bir kat daha artmış durumda. Firmanın 6 ayı aşkın bir süreden beri bir çalışma içine girmediğini söyleyen aileler kendilerine gelen haciz yazılarının şaşkınlığını yaşıyor. Geçtiğimiz 9 Ocak günü, Nedim Güven, Emel Şatıroğlu ve Selma Hazırların evine 845er bin TLlik haciz ihbarnamesi gönderildi. Yapılan araştırmalar sonrası, söz konusu haciz yazılarının sebebi de ortaya çıktı. Bir alacaklının başlattığı takip sonrası Birleşim İnşaat ve sahibi Melih Yazıcının yanı sıra, sözleşme imzalayan 3 aileye de haciz ihbarnamesi gönderildiği anlaşıldı. 
BURADA EV YAPTIĞIM İÇİN PİŞMANIM 
Hürriyet Dünyasının görüştüğü Nedim Güven, 50 yıl Almanyada kaldığını, bu sürecin 26 yılını madenlerde çalışarak geçirdiğini anlatarak şunları söyledi: Bir süre önce buradan arsa yaptım. Daha sonra ev inşa ettim. Özellikle yazın gelip-gideriz diye yaptım bu evi. Ama şimdi o kadar pişmanım ki Almanyada değil kendi memleketimizde evimiz olsun dedik başımıza bu geldi. Müteahhitin başkalarına borcu var, haciz yazısı bize de geliyor. İtiraz ettik, şimdilik takibi durdurduk.  
GEREKİRSE CEKETİMİ ALIR GİDERİM 
Yazıcı Groupun patronu Melih Yazıcı ise mali zorluğa düştükleri için mahkemeden tedbir kararı aldıklarını ifade ederek şunları söyledi: Bizim amacımız burada güzel bir proje hayata geçirmek. Sözleşme yaptığımız kimi ailelere kira yardımı da yaptık. Biz bir yola çıkmışız. Ve bunu tamamlama niyetindeyiz de. Ancak bugün ceketimi de alıp gitmeye hazırım. Kimsenin tapusunu da almış değilim. İnşaatların kabası bitmeden tapu bile almam. Hemen her inşaat firması zor durumda. 20 yılı aşkın bir süreden beri bu sektördeyim. Bu projenin maliyeti 60-70 milyon TL kadar. Yanımıza ortak bir firma da aldık. Finansman desteğini bu firma karşılayacak. Ortak bir firma da kurduk.  
dgokce@hurriyet.com.tr