İş GYO İzmire temel attı
İş Gayrimenkul Yatırım Ortaklığı (GYO) İstanbulda gerçekleştirdiği yatırımların ardından radarına İzmiri de aldı.150 milyon dolarlık yatırımla hayata geçen ve İzmirin ilk karma projesi olarak dikkat çeken Ege Perlanın temelleri dün atıldı. Yaklaşık 25 bin metrekare kiralanabilir alana sahip alışveriş merkezinin yanı sıra tamamı körfez manzaralı 111 konut ve 65 home-ofisten oluşan 46 ve 29 katlı iki kuleden oluşan Ege Perla, İzmirin Konak Belediyesi sınırları içinde yer alan Yeni Kent Merkezinde inşa edilecek. 
2015TE BİTECEK
İş GYO Genel Müdürü Turgay Tanes, proje için 4 yıl çalıştıklarını belirterek, şunları söyledi: Projenin 18 bin 500 metrekarelik arazisini 2008 yılında İş Bankasından aldık. İzmir rampadaki füze gibi. Büyük bir potansiyeli var. Önümüzdeki 5-10 yılda inanılmaz bir değişim yaşanacak. 2004 yılında İstanbulda Kanyon projesini metrekaresini 3 bin dolardan satışa çıkarmıştık. Şimdi 7-8 bin dolarları gördü. Şimdi ise İzmirde 3 bin dolardan satışa çıkıyoruz. Ekim ayı içinde ön talep toplamaya başladık. İlgiden çok memnunuz. Arazimizde altyapı ve deprem güçlendirme çalışmaları devam ediyor. Hedefimiz Aralık 2015 itibariyle Ege Perla projesini tamamlamak.
ROTA DEĞİŞTİ
Ege Perla projesiyle birlikte bölgeye yatırımcı ilgisinin fazlasıyla artığını belirten Konak Belediye Başkanı Hakan Tartan, İş GYOnun bölgedeki öncü yatırımından sonra büyük şirketlerin ruhsat girişimleri yoğunlaştı. İzmire önümüzdeki 5 yıl içinde 10 milyar dolarlık yatırım bekliyoruz. Bu yatırımlar ile birlikte de ilimizde 50 bin kişiye ek istihdam sağlanacak diye konuştu.