Satın almaya göre milli gelir 19 bin dolar
Satın Alma Gücü Paritesine (SAGP) göre Türkiyede kişi başına düşen milli gelirin önümüzdeki yıl, 18 bin 834 dolara ulaşacağı tahmin ediliyor.
Bu yılın sonunda ise 18 bin 92 dolar olarak gerçekleşmesi bekleniyor. Hükümetin 2013 yılı programına göre, cari fiyatlarla kişi başına düşen gelirin bu yıl sonunda 10 bin 673 dolar olarak  gerçekleşecek. 2013 yılında ise 11 bin 318 dolara ulaşacak. Türkiyede SAGPne göre kişi başına düşen gelir, 10 bin doları ilk kez 2004 yılında aştı ve söz konusu yıl kişi başına düşen gelir 10 bin 164 dolar olarak gerçekleşti. 2005 yılında bu rakam, 11 bin 394 dolar, 2006da 12 bin 900 dolar, 2007de 13 bin 903 dolar, 2008da 15 bin 21 dolar, 2009da 14 bin 413 dolar, 2010 yılında 15 bin 571 dolar oldu.  
10 YILDA YÜZDE 118 ARTIŞ 
2001-2011 aralığına bakıldığında, SAGPe göre kişi başına düşen gelirdeki artış yüzde 102.8 olarak gerçekleşti. Önümüzdeki yıl için belirlenen 18 bin 834 ulaşması durumunda ise SAGPa göre kişi başına düşen milli gelir, 2001 yılına göre yüzde 118.6 artmış olacak. Türkiyenin nüfusunun da önümüzdeki yıl 75 milyon 811 bin kişi olarak gerçekleşeceği tahmin ediliyor. Bu yılın sonunda ise Türkiye nüfusunun 74 milyon 885 bin kişi olması bekleniyor. 
SAGP NEDİR 
Satın Ama Gücü Paritesi, genel bir tanımla aynı nitelikteki ürün ya da ürünlerin farklı bölgelerde kaç paraya alındığının belirlenmesi işlemine deniyor. Uluslararası anlamda ise ülkeler arasındaki fiyat düzeyi farklılaşmasını yok eden para birimi dönüştürme oranı anlamına geliyor.  