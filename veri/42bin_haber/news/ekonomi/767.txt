Merkez Bankası: 2015 enflasyon hedefi yüzde 5
Merkez Bankası (TCMB) Başkanı Erdem Başçı, 2015 enflasyon hedefini yüzde 5 olarak açıkladı.
Ankara'da TCMB Konferans Salonu'nda '2013 Yılında Para ve Kur Politikası' konulu basın toplantısı düzenleyen Başçı, Orta Vadeli program çerçevesinde 2015 enflasyon hedefinin yüzde 5 olması konusunda Hükümet ile mutabakata vardıklarını söyledi. Başçı, "2015 yılı enflasyon hedefi, biliyorsunuz hükümet ile birlikte belirleniyor orta vadeli program çalışmaları çerçevesinde yüzde 5 olmasında mutabık kaldık ve şu an bunu resmen açıklıyoruz. Dolayısıyla önümüzdeki 3 yılda enflasyonun yüzde 5 etrafında seyretmesini bekliyoruz." dedi.