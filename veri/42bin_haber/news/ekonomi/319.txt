Greenpeace bu kez modaya savaş açtı
Dünyanın en çevreci örgütü Greenpeace, hızlı moda başta hazır giyim markalarına savaş açtı.
Greenpeacein yayımladığı rapor, dünyaca ünlü markaların ürünlerinde tehlikeli kimyasallar olduğu iddia edildi. Markaların ürünlerinde tespit edilen kimyasalların, doğaya karıştığı zaman kansere ve hormon bozukluğuna neden olduğu ileri sürülüyor. Zara, Levis, Calvin Klein, C&A, Mango gibi 20 markanın ürünleri incelenirken, bunların içinde İspanyol Zaranın hem hormonal bozukluklara hem de kansere neden olan kimyasallar açığa çıkaran tek marka olduğu ileri sürülüyor.  
ZARAYLA GÖRÜŞÜYOR 
Zaraya yakın kaynaklar ise Greenpeacein yaptırdığı test sonuçlarını almadıklarını belirterek, markanın bağımsız şirketlere gerekli tahlilleri yaptırdığını ve bu tür kimyasalların tespit edilmediğini söylüyor. Aynı kaynaklar, Zaranın Detoks kampanyasını desteklediğini, Greenpeace ile görüşmelerini sürdürdüğünü de aktardı. Greenpeace Uluslararası, tarafından uzun süreli incelemeler sonucunda hazırlanan, Zehirli Giysiler raporu 141 parça giysi üzerinde yapılan testler sonucu oluşturuldu. Rapor, zararlı kimyasallar kullanan tekstil üretim tesisleri ile bu ürünleri satan firmalar arasındaki bağlantıyı ortaya koyuyor. Modanın başkenti kabul edilen Paris, Milano gibi şehirlerde protestolara neden olan rapor, Twitter ve Facebook gibi sosyal medyada da büyük yankı yarattı. 
Greenpeace Akdenizden Tarık Nejat Dinç konuyla ilgili şu açıklamayı yaptı: Dünyaca ünlü giyim markaları, zehirli kimyasallar içeren giysileri bizlere satarak, tüm dünyada nehirlerin toksik maddelerle dolmasına neden oluyor. Nehirlerdeki toksik kirlenme hem bu giysilerin üretimi sürecinde hem de yıkanması sonucu ortaya çıkıyor. Türkiyede de, tekstil endüstrinin neden olduğu kirlenmeyi özellikle Ergene Nehrinde çok acı bir şekilde görüyoruz.   
20 markayı inceledi 
ÜRÜNYERİ test edilen markalar: Benetton, Jack & Jones, Only, Vero Moda, Blazek, C&A, Diesel, Esprit, Gap, Armani, H&M, Zara, Levis, Victorias Secret, Mango, Marks & Spencer, Metersbonwe, 
Calvin Klein, Tommy Hilfiger ve Vancl.