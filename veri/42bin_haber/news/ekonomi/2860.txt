Reklamın rengi 10 yıldır Kırmızı
Türkiyede gazete ve dergi reklamlarında yaratıcılığın desteklenmesi amacıyla başlatılan Kırmızı, Basında En İyiler Reklam Ödülleri 10uncu kez sahiplerini buldu. Büyük ödül Kıpkırmızıyı İstanbul Oyuncak Müzesi için hazırladıkları ilanla Leo Burnett İstanbul aldı.
TÜRKİYEde gazete ve dergi reklamlarında yaratıcılığın desteklenmesi amacıyla Hürriyet tarafından başlatılan Kırmızı Basında En İyiler Reklam Ödülleri bu yıl 10uncu kez sahiplerini buldu. Gazete ve dergi reklamlarında yaratıcılık özelliğini değerlendiren ilk yarışma olan Kırmızının büyük ödülü Kıpkırmızıyı bu yıl İstanbul Oyuncak Müzesi için hazırladıkları ilanla Leo Burnett İstanbul aldı.  
775 REKLAM YARIŞTI 
KüçükÇiftlik Parkta düzenlenen ödül törenine iş, sanat ve reklam dünyasından çok sayıda isim katıldı. 2003 yılından bu yana basın reklamlarında yaratıcılığın artırılmasını özendirmek, reklam ajanslarının, çalışanlarının ve reklam verenlerin başarılarını belgeleyip, ödüllendirmek amacıyla düzenlenen Kırmızı Ödüllerine bu yıl 71 ajanstan 775 reklam içeren 611 ilan başvuruda bulundu, başvurular 47 kategoride değerlendirildi.  
KIRMIZININ TEMSİL ETTİKLERİ 
Hürriyet Yönetim Kurulu Başkanı Vuslat Doğan Sabancı, törende yaptığı konuşmada, süreklilik ve istikrarın önemini vurgulayarak, Kırmızı ve temsil ettiği basın önemli, markalar çok önemli. Hepimiz bununla besleniyoruz ve bunu besliyoruz. Yaptığımız işe devam edeceğimiz için çok mutluyum dedi. Kıpkırmızı ödülünü Vuslat Doğan Sabancıdan alan Leo Burnett İstanbul aynı zamanda, Basında En İyi Gazete Reklam Kampanyası kategorisinde de Kırmızı ödülünün sahibi oldu. 
SEKTÖRÜN GELİŞİMİNE KATKI 
Hürriyet Reklam Başkanı Ayşe Sözeri Cemal ise, Kırmızıyı oluşturdukları 10 yıl öncesinde bugün binlere yaklaşan başvuruları hayal ederek başladıklarını söyledi. 10 yıl önce reklam sektörünün temsilcileri Levent Erden, Emre Senan ve Haluk Mesçi gibi üç önemli isimle Kırmızıyı oluşturmak üzere yola çıktıklarını kaydeden Ayşe Sözeri Cemal, sadece yazılı basına dönük reklamların değerlendirildiği bir yarışma düzenlemenin sektörün gelişimine olan katkısına dikkat çekti.