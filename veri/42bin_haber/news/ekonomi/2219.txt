İstanbulun altını demir ağla örüyoruz
Anadolu yakasında 564 milyon euroya mal olacak ikinci metro hattının tünel çalışması başladı. Çalışmayı törenle başlatan İstanbul Büyükşehir Belediye Başkanı Kadir Topbaş, Onuncu Yıl Marşına atıfta bulunarak Şehrin altını demir ağlarla örüyoruz dedi.
İSTANBUL Büyükşehir Belediye Başkanı Kadir Topbaş, Anadolu yakasında hizmete giren Kadıköy- Kartal metro hattından sonra 38 ayda tamamlanması planlanan ve 564 milyon euroya mal olacak ikinci metro hattının tünel çalışmasını başlattı. Temeli 6 Haziran 2012de Çekmeköy Meydanında atılan Üsküdar-Ümraniye, Çekmeköy ve Sancaktepe ilçelerini birbirine bağlayacak. 20 kilometre uzunluğunda ve 16 istasyonlu metro hattının tam ortası olan Ümraniyedeki Çarşı İstasyonunda düzenlenen törenle, TBMnin (tünel açma makinesi) çalışmasını başlatan Topbaş, Onuncu Yıl Marşına atıfta bulunarak Şehrin altını demir ağlarla örüyoruz dedi. 
YATIRIM 24 MİLYAR LİRA  
Topbaş, gurur verici bir işi başarmanın mutluluğunu yaşadığını dile getirdiği konuşmasında şunları söyledi: Yukarıda hayat devam ederken, İstanbulun geleceği adına, İstanbulda yaşayan insanların ulaşımda problem yaşamaması için aşağıda, her koşulda çalışmalar yürütülmekte. İBB olarak yatırımların yüzde 55ini ulaşıma ayırdık. Bugüne kadar 24 milyar TL yatırım yaptık. Dünyada kendi metrosunu yapan belediyeler yok. Metro hattını kurduk ve devam ediyoruz. 2016 yılında 7 milyon insanı taşıyacak raylı sistemin bir parçası da Üsküdar-Çekmeköy hattı. Burada günde 700 bin insan taşınacak. 16 istasyonluk hattı, 22 kilometre yapacağız. Burada tarihe iz bırakacak önemli atımlar atılmakta. Gelecek kuşaklar buraları kullanırken bizler olmayacağız. 
YENİ İHALELER VAR 
Topbaş, saatte 58 bin yolcu taşıma kapasitesi olacak hat hizmete girdiğinde, Çekmeköyden 24 dakikaya Üsküdara, 36 dakikada Yenikapı, 44 dakikada Taksime, 71 dakikada da Atatürk Hava Limanına ulaşılacağını söyledi. İlçe belediye başkanlarının desteğiyle, çocuklara yönelik Metro nedir bilgilendirme çalışmaları da yapılacağını anlatan Topbaş, çocukların metro şantiyelerini yerinde görüp, metro hakkında bilgilendirileceklerini de anlatan Topbaş, yeni metro ihalelerine de devam edeceklerini vurguladı. Topbaş, Türk müteahhitlerin, İstanbulu referans göstererek, yurtdışında işler aldıklarını, Katarda da 2,5 milyar dolarlık metro ihalesi aldıklarını hatırlattı. 
Akaryakıt tüketimi azalacak 
Trafik kazalarının sayısının azalmasını sağlayacak, can kayıpları önlenecek.
Kazaların azalması ile tamirat giderleri düşecek
Yatırım ihtiyaçlarının azalması ile yol bakım ve onarım giderleri düşecek,  
Motorlu araçların atmosfere saldığı zararlı gazların ve çevresel kirleticilerin (toz, gürültü vb.) miktarları ciddi oranda azalacak. 
Bir yılda atmosfere salınan CO2 emisyonundaki azalma 77 bin 246 ton olacak.  
Metro hattının teknik özellikleri 
Hat Uzunluğu: 20 kilometre 
İstasyon Sayısı: 16 
İnşaat Süresi: 38 ay (Bu süre yeni bir dünya rekoru anlamına geliyor.)
Metro araçları, Kadıköy-Kartal Metrosundaki gibi makinistsiz kullanılacak. 
İspanyada gördü 
Kazı çalışmalarında zamanın önemine değinen Topbaş, 2004 yılında İspanyanın Barselona kentinde 65 metre yerin altına, maden ocaklarında kömür taşıyan vagonlara binerek yerinde gördüğü tünel kazma makinası TBMyi İstanbula getirttiklerini söyledi. Topbaş, Üsküdar  Çekmeköy metrosundan çıkanların teleferikle Mecidiyeköye geçeceğini de belirtip, Bunlar hayal değil dedi. Doğuş İnşaat tepe yöneticilerinden Gönül Taluda törende yaptığı konuşmada, Nurettin Sözen döneminde, paraları verilmediği için inşaatı durdurduklarını anlatıp, şöyle konuştu: Başbakan Tayyip Erdoğan, o dönem başkan olduğunda bize Çalışmalara başlayın paranızı  ödeyeceğim dedi. Çalışmaya başladık. Paramız her ay ödenmeye başlayınca Başkana gidip, Nasıl ödüyorsunuz diye sorunca aldığım yanıt şu oldu: Ben daha yeni belediye başkanıyım. Para bulmadım, bu belediyenin kendi parası. 
 