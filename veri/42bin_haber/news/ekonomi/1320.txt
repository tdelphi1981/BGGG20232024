Ukra İnşaat iflas ertelemesi istedi
Reklam filmlerinde Kurtlar Vadisi dizisinin ünlü isimlerini oynatan Ukra İnşaat, bozulan mali yapısını düzeltemeyince iflas erteleme istedi. Mahkeme şirket hakkında tedbir kararı verdi.
KURTLAR Vadisi Dizisi oyuncuları Necati Şaşmaz ve Gürkan Uygunun reklâm filmlerinde oynadığı Ukra İnşaat, bozulan mali yapısını düzeltemeyince iflas erteleme istedi. Mahkeme şirket hakkında tedbir kararı verdi; iflas erteleme kararı ise yargılama sürecinde netleşecek. Tedbir kararı ile birlikte Ukra İnşaat, alacaklılara karşı koruma altına alınmış oldu. Şirketin yaşadığı mali darboğazın sebepleri ise bilirkişi raporunda ayrıntıları ile anlatıldı. Şirketin 20 milyon dolarlık reklâm bütçesi, eleştirilen konular arasında yer aldı.   
KASIM AYINDA YAYIMLANDI 
Üç ortaklı Ukra İnşaat Taahhüt Dış Ticaret Ltd, Şti., adını Kurtlar Vadisi dizisi ile duyurdu. Temeli 2005te atılan şirket 378 ofislik Ukra Han Plus, 800 konutluk Hane Plus projelerinden sonra, 2010da en büyük projesi olan  2560 konut ve 70 dükkânlık Ukra City Projesine başladı. Şirket, Kurtlar Vadisi Dizisi yanı sıra Kurtlar Vadisi Filistin, Av Mevsimi gibi sinema filmlerine de sponsor oldu.  
Dizinin başrol oyuncusu Necati Şaşmaz (Polat Alemdar), Ukra Citynin ilk reklâm yüzü oldu. Şaşmaz ile çekilen 3 reklâm filminden sonra dizinin bir diğer oyuncusu Gürkan Uygun (Memati) da geçtiğimiz kasım ayında yayımlanan reklâmlarda oynadı. 
YARGILAMA SONRASI KARAR 
Ancak, şirket, 2011in sonunda itibaren baş gösteren mali darboğazı aşamayınca çareyi mahkemede aradı. Ukra İnşaat adına Şahin Hukuk Bürosu geçtiğimiz 21 Aralıkta iflas erteleme talebinde bulundu. Dosyaya bakan Kadıköy 1. Asliye Ticaret Mahkemesine 28 Aralıkta üç kişilik heyetin hazırladığı bilirkişi raporu sunuldu. Mahkeme aynı gün tedbir kararını verdi. Karar ile birlikte, Ukra İnşaat alacaklılara karşı korumaya alınmış oldu. Şirket hakkında icra takibi benzeri işlem yapılamayacak. Şirket için iflas erteleme kararının verilip verilmeyeceği ise yapılacak yargılama sonrası belli olacak. 
MEMATİYE 2.5 MİLYON DOLAR  
Prof. Dr. Münir Şakrak, Prof. Dr. Sezayi Dumanoğlu ve Doç. Dr. Murat Yavaşın hazırladığı bilirkişi raporunda şirketin içinde bulunduğu mali durum tüm ayrıntıları ile anlatıldı. Raporda şirketin reklâm ve sponsorluk harcamaları için 20 milyon dolarlık bütçesi bulunduğu açıklandı. Memati karakterini canlandıran Gürkan Uygunun oynadığı reklâm filmi için ise 2.5 milyon dolarlık bir reklâm harcamasının yapıldığı anlatıldı.  
BORÇ YÜKÜ 44 MİLYON LİRA 
RAPORA göre şirketin sahip olduğu varlıkların toplam değeri 203.963 bin lira. Borç toplamı ise 208.854 bin lira. Söz konusu borç rakamı içinde en yüksek kalem müşterilerden satılan konutlar karşılığı alınan 164.908 bin lira. Raporda şirketin gerçek borç yükünün 43.946 bin lira olduğu vurgulandı. Şirketin sahip olduğu satışa hazır gayrimenkullerin değeri 32.5 milyon lira olarak hesaplandı. Yine şirketin toplam 83 milyon 62 bin liralık alacağının bulunduğu da raporda yer alıyor. Şirketin aktif varlıkları ile pasif varlıkları arasındaki farkı gösteren borca batıklık miktarının ise 4.8 milyon lira olduğu kaydedildi. 
EN BÜYÜK ZARAR 2011DE 
Şirketin kârlılık durumunun de ele alındığı rapora göre, 2009 ve 2011de zarar edilirken, 2010 ve 2012nin ilk 10 ayının kârla kapatıldığı vurgulandı. Buna göre inşaatın durduğu 2011de 4.4 milyon lira zarar yazılırken, 2012nin ilk 10 ayında Ukra Han Projesindeki satışlarla 4.7 milyon lira kâr elde edildiği belirtildi. 
REKLÂM BÜTÇESİNE TIRPAN 
Raporda, iyileştirme planı ile ilgili de ayrıntılı bir değerlendirme yer aldı. Buna göre şirketin 11,5 milyon lira olan sermayesinin 13,5 milyon liraya çıkarılmaya çalışıldığı anlatıldı. Yine, stoktaki gayrimenkullerin satışının hızlandırılması, alacak tahsiline ağırlık verilmesi de iyileştirme planları arasında yer alıyor. Bir diğer iyileştirme planı ise, reklâm harcamalarında kesintiye gidilmesi, sponsorluk harcamalarının ortadan kaldırılması. 125 olan personel sayısının 85e düşürülmesi de bir diğer tasarruf tedbiri olarak öne çıkıyor. 

  
 Mahkeme, tedbir kararını geçtiğimiz 28 Aralık'ta verdi 
dgokce@hurriyet.com.tr 
 