250 bin Türk 'bakir' topraklara gidiyor
Son yıllarda tüm dünyada giderek yükselen kültür, sanat ve macera turizmi Türklerin de ilgisini çekti. 2012 içinde 250 bin kişi tematik geziler için yurtdışına çıkarak 3.5-4 milyon TL harcadı.
KÜLTÜR turizmi, tüm dünyada olduğu gibi Türkiyede de hızla gelişiyor. 2011de Türkiyeden yurtdışına çıkan kişi sayısı 6.5 milyon kişi olurken, bunun 150 bini kültür turları için seyahat etti. Bu yıl ise bu rakamın 250 bine ulaşacağı tahmin ediliyor. Sektör temsilcileri, tematik turlar sayesinde rakamların yükseldiğini belirtiyor. 250 bin kişinin bu turlara harcadığı para 3.5-4 milyon liraya ulaşacak. Tematik kültür, sanat ve macera turları düzenleyen Fest Travelın kurucu ortağı Faruk Pekin, son yıllarda gelir seviyesi yüksek Türk turistlerin, heyecan verici kültür turlarını tercih ettiklerini belirterek, İnsanlar artık bakir turizm alanlarına gitmek istiyor. Gelir seviyesi yüksek kişiler bu tip yerlerde daha rahat ediyor. Gittiğinde nokta atışı yaparak vaktini iyi değerlendirmek istiyor. Modern sanat, klasik müzik, festivaller ve doğaya ilgisi olanlar tercih ediyor. Fiyatları yüksek oluyor ancak bu şekilde yaşamak isteyen ciddi bir kitle var diye konuştu. 
GUATEMALA VE PERU 
 
Dünyanın en ilgi çekici coğrafyalarına turlar düzenlediklerini anlatan Pekin, şunları söyledi: Kültürel, tarihsel, sanatsal zenginliği, doğa güzellikleri olan ve az yıpranmış güzergâhları tercih ediyoruz. Turlarımıza katılanlar turist değil, gezgin. En çok tercih edilen destinasyonlar ise Peru, Bolivya, Maharaca, Meksika, Guatemala, Vietnam, Laos, Butan. Son dönemde moda seyahat tarzı lüks trenler. Böylelikle gidilen güzergahın da tadı çıkıyor. 
PARAYI DÜŞÜNMÜYORLAR 
Faruk Pekin, kültür gezilerine katılanların neredeyse tamamının üniversite mezunu ve üst gelir grubundaki tüketiciler olduğunu belirterek, Bu tip gezilere kadınlar daha meraklı. Kültür gezisine katılanlar parayı düşünmez. Diğer seyahat türlerine göre daha pahalı. Kültür gezilerinde fiyat kullanacağınız ulaşım aracına ve kalacağınız otellere bağlı. Uçak yerine treni tercih ederseniz, 5 yıldızlı yerine, 4 ve 3 yıldızlı otel tercih ederseniz tabiî ki fiyat düşecektir. 
EK ÜCRET YOK 
Paket fiyatları, standart turlara göre daha pahalı bu tip gezilerde, tatilciler gittikleri yerlerdeki müze ve ören yerler, girdikleri konserler, bindikleri ulaşım araçları, bahşişler ve hatta yurtdışı vergisi gibi harcamalar için hiç bir ücret ödemiyor. Fest Turizmin şu anda İstanbul ve çevresinde 170, Türkiye genelinde 140, dünyada 110 ülkede 200 civarında güzergah bulunuyor.