İngiliz bankalarına ABDden ceza yağdı
ABD Senatosu ve ABD Adalet Bakanlığı, İngiliz HSBC ve Standard Chartered bankalarına toplamda 2.2 milyar dolarlık ceza yağdırdı.
HSBCnin kara para aklama suçlamaları ile ilgili olarak ABD yetkilileri ile vardığı anlaşma kapsamında toplam 1.9 milyar dolar ceza ödeyeceği belirtilirken, İngilterenin piyasa değeri açısından ikinci büyük bankası konumundaki Standard Chartered da İrana yönelik ABD yaptırımlarını ihlal ettiği gerekçesiyle ABD Adalet Bakanlığı tarafından yürütülen soruşturmada 327 milyon dolar ceza ödemeyi kabul etti.  
UYUŞTURUCU BARONLARI 
HSBCye verilen 1.9 milyar dolar cezanın 650 milyon dolarının kamu cezası olduğu, 1.25 milyar doların ise HSBC tarafından tazminat olarak ödendiği açıklandı. ABD Senatosunun HSBCnin para aklama konusunda aldığı önlemlere ilişkin hazırladığı raporun ardından, bu yönde bir anlaşmaya gidilmesi bekleniyordu. Rapora göre Meksika ve ABDde HSBC hesapları uyuşturucu baronları tarafından kara para aklamak için kullanılıyordu. Ayrıca HSBCnin İran, Kuzey Kore ve ABD yaptırımı altındaki diğer ülkelere uygulanan kısıtlamaları düzenli olarak ihlal ettiği belirtiliyor. İrana yaptırımları ihlal ettiği için 327 milyon dolar ödeyecek olan Standard Chartered ise bunun 100 milyon dolarını bankacılık denetçilerine yetersiz, eksik bilgi verdiği gerekçesi ile FEDe, 227 milyon dolarını ise ABD Adalet Bakanlığına ve New York Başsavcılığına ödeyecek.