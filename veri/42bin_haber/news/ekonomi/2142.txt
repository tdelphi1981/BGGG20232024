Su sayacı için ek süre geliyor
Yeraltı suyu kullanan 300 bin çiftçiye sayaç müjdesi geldi. Su kuyularına taktırılacak sayaçlar konusunda 25 Şubatta dolan süre uzatılıyor.
Ak Partinin önceki gün Başbakan Tayyip Erdoğan başkanlığında yapılan MYK toplantısında, çiftçiyi isyan ettiren sayaç krizi tartışıldı. Erdoğanın da talimatıyla, yeraltı suyu kullanılan kuyulara sayaç takılması konusunda çiftçiye verilen ve 25 Şubatta dolacak süreyi uzatan yasa teklifi Meclisin öncelikli gündemine alındı. Meclis Genel Kurulunda bu hafta öncelikle görüşülecek teklif, süre uzatımı konusunda Bakanlar Kuruluna yetki veriyor. Bakanlar Kurulunun da, DSİnin de görüşü doğrultusunda bu süreyi 2 ya da 3 yıl uzatması bekleniyor.  
KUYULAR KAPANACAKTI 
AK Partili bir yönetici, Hürriyete, Yeraltı suyu kullanan 300 bin çiftçinin sadece yüzde 6sı sayaç taktırmış. Bu konuda verilen süre de 25 Şubatta doluyor. O zamana kadar bir düzenleme yapılamazsa sayaç taktırmayanlarla birlikte taktıranlar da kaç kullanıcı durumuna düşüp kuyularının kapatılması durumuyla karşılaşabilecek. Bu durumu ortadan kaldırmak için süre uzatımına gidiyoruz. Bunun için de süre uzatımına ilişkin Mecliste bekleyen teklifin süratle Genel Kuruldan geçirilip yasalaştırılmasını kararlaştırdık dedi.