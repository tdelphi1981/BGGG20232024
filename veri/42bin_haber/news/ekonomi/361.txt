Rumların borcu boyunu aştı
Avrupa Birliği inceledi: 17 milyar euro büyüklükteki Rum ekonomisinin iflastan kurtulması için acil 17.5 milyar euro kredi lazım. Rakamı duyan Rum lider Hristofyas Maliye Bakanına Neden haberim yok diye kızdı.
EKONOMİK kriz içindeki Kıbrıs Rum yönetiminin Avrupa Birliği (AB) destek mekanizması ile 5 aydır yürüttüğü pazarlıklardan şoke eden batık miktarı çıktı. 17 milyar Euro büyüklükteki Rum ekonomisinin iflastan kurtulması için acil 17.5 milyar Euro kredi ihtiyaç duyduğu belirlendi. Rakamı ilk kez duyan Rum lider Dimitris Hristofyas şaşkınlık geçirerek Maliye Bakanı Vasos Şarlise, Neden benim haberim yok diye çıkıştı.
Rum ekonomisini masaya yatıran AB Komisyonu, AB Merkez Bankası ve IMFnin (Troyka) 5 aydır devam eden teftişlerinden çıkan rakam, Rum lider Dimitris Hristofyası köşeye sıkıştırdı. Rum medyası, AB destek mekanizmasına Temmuz ayında başvuran Rum liderin, geçen hafta belirlenen 17.5 milyar Euroluk kredi rakamından neden haberdar edilmediği konusunda sinirlendiğini yazdı. Haberlere göre, rakamı duyunca şoke olan Hristofyas, Maliye Bakanına, Bana ne zaman söylemeyi düşünüyordunuz, bu paraya ne zaman ihtiyacımız var? diye sordu. Maliye Bakanı Şarlis ise, Hemen ve acilen yanıtını verdi. Hristoyasın gelinen aşamadı, ABnin talep ettiği, kamu kuruluşlarının özelleştirilmesi, memur sayısı ve maaşların azaltılması, eşel mobil sisteminin kaldırılması gibi ağır koşullara direnemeyeceği belirtiliyor. 
DOĞALGAZA AB İPOTEĞİ 
ABnin istekleri arasında, Rumların Türkiye ve KKTCnin tüm itirazlarına rağmen tek yanlı parselleyerek uluslar arası ihaleye çıktığı doğu Akdenizdeki doğalgaz gelirleri de bulunuyor. AB, Amerikan Noble enerjinin bulduğu doğalgaz yatağı ile gelecekte bulunacak rezervlerden elde edilecek gelirlerin, kredinin geri ödenmesinde kullanılmasını talep ediyor. Müzakereleri tamamlayan ve Güney Kıbrıstan dün ayrılan AB heyeti, şartları kabul edilmezse masadan kalkacak. 
Fitch notu 2 puan birden kırdı 
Bu arada uluslararası kredi değerlendirme kuruluşlarından Fitch, Kıbrıs Rum yönetimi üzerindeki baskıyı artırdı. Fitch, AB destek mekanizmasının sonuç almadan Adadan ayrılmasıyla birlikte Rumların notunu 2 puan birden kırdı. Rumların notunu BB+dan BB-ye indiren Fitch, AB destek mekanizması ile anlaşma sağlanamamasını gerekçe gösterdi. Fitchten yapılan açıklamada zayıf makroekonomik görünüm, banka sermayelerinin güçlendirilmesine ilişkin maliyetlerdeki belirsizlik ve bütçenin  beklentilerin altında kalmasının kredi notunun düşürülmesinde etkili olduğu kaydedildi.