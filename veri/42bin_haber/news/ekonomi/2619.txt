Türkiye para birimine güveniyor
GfK Vakfı'nın araştırmasına göre, Türkiye, hükümete güvenen ülkeler arasında birinci, para birimine güvenen ülkeler arasında dördüncü sırada. GfK Vakfı'nın, Türkiye'nin de arasında bulunduğu 25 ülkede 28 bin kişi ile görüşülerek gerçekleştirdiği Mesleklere ve Kurumlara Güven Araştırması'nın sonuçları açıklandı.

Buna göre, kendi para birimine en fazla güvenenler yüzde 90,7 ile Kanada, yüzde 90,1 ile İsviçre, yüzde 87,1 ile İsveç vatandaşları oldu. Türkiye, yüzde 80,9 ile kendi para birimine en fazla güvenen 4'üncü ülke konumuna yerleşti. Para birimine güvenin en az olduğu ülke ise yüzde 30 ile İtalya olarak kayıtlara geçti.

Hükümete güven tam

Hükümete güvenin en yüksek olduğu ülkelerin başında yüzde 69 ile Türkiye gelirken, Türkiye'yi yüzde 64,6 ile İsveç, yüzde 61,3 ile Mısır ve yüzde 60 ile Kanada takip etti.

Hükümetine en az güvenen ülke ise yüzde 12,5 ile Japonya oldu. Siyasi partilere güvenin en yüksek olduğu ülkenin yüzde 34,8 ile İsviçre, en az güvenen ülkenin ise yüzde 6,1 ile İtalya olması dikkati çekti. 

Öte yandan dini kurum ve kuruluşlara güvenin en yüksek olduğu ülkeler sırayla Güney Afrika (yüzde 86,2), Endonezya (yüzde 76,8) ve Hindistan(yüzde 75,7) oldu.

Türkiye de yüzde 72 ile dini kurumlara güvenin yüksek olduğu ülkeler arasında yer aldı. Dini kurumlara en az güvenen ülke ise yüzde 16 ile Japonya olarak belirlendi.

Araştırmaya dahil edilen 25 ülkenin karşılaştırmalı verilerine bakıldığında, orduya güvenin en yüksek olduğu ülkelerin başında yüzde 91,8 ile Hindistan geliyor. Hindistan'ı, yüzde 88,8 ile ABD ve yüzde 85,3 ile İngiltere izliyor.

Türkiye'de orduya güvenenlerin oranı yüzde 72,6 olarak hesaplanırken, Arjantin, yüzde 37 ile orduya güvenin en düşük olduğu ülke konumunun da
bulunuyor. 

Araştırma sonuçlarına göre kurumlara olan güvenin ülkelere göre dağılımı şöyle: Ordu Dini Kurum ve Kuruluşlar Türk Lirası (Yerel para birimi) Medya(TV, Radyo, Gazete) Sivil toplum kuruluşları Polis İnternet Adalet sistemi ve Mahkemeler Hükümet Siyasi partiler.