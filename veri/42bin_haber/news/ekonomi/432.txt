Emeklilik şirketleri gelir kaybına uğrayacak
Garanti Emeklilik Genel Müdürü Cemal Onaran, bireysel emeklilikte katılımcılardan yapılan yönetim ve fon işletim kesintilerini Hazinenin düşürdüğünü belirterek, emeklilik şirketlerinin bundan dolayı ciddi gelir kaybına uğrayacağını ve kârlılıklarının azalacağını söyledi.
GARANTİ Emeklilik Genel Müdürü Cemal Onaran, emeklilik şirketlerinin, katılımcılardan yaptıkları yönetim ve fon işletim giderlerini, Hazinenin düşürmesinin şirketlerde gelir kaybına yol açacağını belirterek, 2012deki kârları artık, 2013 bilançolarında görmek mümkün olmayacak dedi. Hazine, geçtiğimiz haftalarda bir yönetmelik yayınlayarak, 1 Ocak 2013ten itibaren katılımcılardan yönetim gideri altında en fazla yüzde 2, fon işletim gideri altında da en fazla yüzde 2,28 kesinti yapılabileceğini açıklamıştı.  
KÂRLILIĞIN SÜRDÜRÜLMESİ ZOR 
Cemal Onaran, bir bireysel emeklilik sözleşmesinin, kârlılık açısından başa baş gelme noktasının 7 yılı bulduğunu, kesintilerin düşürülmesiyle şirketine göre bu sürenin 9-10 yıla çıkacağını kaydetti. Mevcut durumda bireysel emekliliğin kârlılık anlamında sıkıntılı bir yapısı olduğunu, yeni dönemde ise büyük şirketlerin bile gelirlerinde ciddi kayıplar yaşanacağını ifade eden Onaran, Hazine, yeni dönemde, katılımcı sayısında ve fon tutarında ciddi artış olacağını savunuyor. Ayrıca Hazine, şirketlerin, mevcut yönetim modellerinde farklılık yaratması gerektiğine de inanıyor ki, bence bu doğru bir görüş. Mesela, bugünkü acente komisyonlarıyla önümüzdeki dönemde kârlılığın sürdürülmesi zor olacak dedi. 
18 YAŞ SİSTEME GİRMELİ 
Cemal Onaran, Siz de Hazinenin görüşüne katılıyor musunuz, bireysel emeklilikte söylendiği gibi ciddi artışlar olacak mı? sorusunu ise şöyle yanıtladı: Uzun vadede kesinlikle olacak. Ama 2013te hemen olur mu, zannetmiyorum. Yıllardır ortalama katılımcı sayısı her yıl yüzde 15 büyüyor. Benim düşüncem, 2013de yüzde 20 artış olur. Fon büyüklüğünde ise öngörüm, daha farklı. Özellikle üst gelir seviyesindeki kişilerde sisteme daha fazla para aktarma yönünde bir gelişme olabilir. Çünkü, yeni yapıda bireysel emeklilik artık tasarruf sistemine geçiyor. Bu noktada da yüzde 25lik devlet katkısı ekstra bir tasarruf oluyor. O nedenle fon büyüklüğünde yüzde 30-35 artış bekliyorum. 
YÜZDE 25 EK GETİRİ 
Cemal Onaran, 1 Ocaktan itibaren bireysel emeklilikte hedef kitlenin değişeceğine de değinerek, 18 yaşındaki herkes bu sisteme girebiliyordu ama vergi avantajından sadece çalışanlar yararlanıyordu. Şimdi ise, yüzde 25lik devlet katkısı 18 yaşını doldurmuş herkese verilecek. Öğrenciler, ev hanımları, serbest meslekle uğraşanlar bizim için ciddi bir hedef kitle olacak. Biz, 18 yaşındaki herkesin bu sisteme girmesi gerektiğine inanıyoruz. Çünkü, enflasyonun yüzde 7 olduğu ve önümüzdeki dönemlerde yüzde 5-6ları konuştuğumuz bir ortamda, yüzde 25lik ek bir getiri hiçbir yerde bulunamaz dedi. 
35 milyon TL hayat tazminatı ödedik 
CEMAL Onaran, yeni dönemde hayat sigortalarının da önemli hale geleceğini belirterek, sözlerini şöyle sürdürdü: Bireysel emeklilikte kesintilerin bu kadar düştüğü bir ortamda hayat sigortası önemli olacak. Biz de şirket olarak hayat sigortasına ayrı bir önem veriyoruz. Mesela, ekim sonu itibariyle işsizlik sigortası, kredili hayat ve vefat dahil olmak üzere 8 bin 500 kişiye, 35 milyon TLye yakın hayat sigortası tazminatı ödedik. Ben, önümüzdeki dönem hayat sigortasının daha da gelişeceğine inanıyorum. 
1 Ocakta altın fonunu çıkarıyoruz 
CEMAL Onaran, yeni dönemde emeklilik şirketlerini birbirlerinden farklı kılacak en temel özelliğin, fon getirileri olacağını belirterek, şunları söyledi: Şirketler farklılaşmak istiyorsa fon getirilerinde çok iyi performans göstermeleri gerekiyor. Önümüzdeki dönemde yeni fonlar da çıkacak. Mesela, altın gibi kıymetli madenlere yönelik fonlar olacak. Biz de 1 Ocakta fon portföyümüze altın fonunu ekleyeceğiz ve sisteme giren katılımcılara altına yatırım yapma imkanı tanıyacağız. Bir süre sonra da emeklilik şirketleri gayrimenkule dayalı enstrümanlar da çıkaracaklar. Artık düşen kesintilerle birlikte müşterinin cebine giren getiri artacak, bireysel emeklilik fonları tüketici açısından cazip hale gelecek. 
Fitchin not artırımı sigortacılığa yansıyacak 
Güneş Sigorta Genel Müdürü Serhat Süreyya Çetin, sigorta sektörünün 2023te 4 kat büyüyeceğini ve 63 milyar TL prim üreteceğini söyledi. Çetin, ekonomik büyüklükle sigorta sektörünün büyüklüğünün paralel hale gelmesi, bunun için de sigorta sektörünün ülkenin büyüme oranlarından çok daha fazlasını yapması gerektiğini belirterek, Sektör olarak çok daha fazla çalışmalıyız ki, 2023e gelindiğinde 
hem yeni Türkiyenin ihtiyaçlarını karşılayabilelim hem de yeni Türkiyenin hak ettiği yere gelmesi için üzerimize düşeni yapalım dedi. Çetin, sözlerini şöyle sürdürdü:
Örneğin Fitchin not artırımının ülke ekonomisine olduğu kadar sektörümüze de sağlayacağı pozitif etkileri değerlendirmemiz gerekiyor. 20 yıldan sonra ilk kez yatırım yapılabilir ülke seviyesine yükselmemiz ile birlikte oluşan güven ortamı, ülkemize yapılan yabancı yatırımları artıracak ve bu yatırımlar da yeni sigorta ihtiyaçlarını doğuracak. 
Bu da bizler için yeni kurumsal sigortalılar demek. Ekonomideki büyümenin devam etmesi ile 
birlikte gelecek olan bireysel kalkınmanın da sigortalılık oranına pozitif yansıması mutlaka olacaktır. Ayrıca genç ve dinamik nüfusa ve hızla gelişen bir ekonomiye sahip olma avantajını sonuna kadar kullanmalıyız.