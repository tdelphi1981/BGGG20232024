İş Bankası'ndan 3'üncü çeyrekte 2.34 milyar TL net kar
Üçüncü çeyrekte İş Bankasının aktif büyüklüğü 167 milyar TLye, özkaynak büyüklüğü ise 21 milyar TLye yükseldi. Bankanın net dönem karı ise 2 milyar 345 milyon TL oldu.
Türkiye İş Bankası Genel Müdürü Adnan Bali,  yılın ilk dokuz ayına ilişkin sonuçlarla ilgili yaptığı yazılı açıklamada; İş Bankasının aktif büyüklüğünü 167 milyar TLye, özkaynak büyüklüğünü ise 21 milyar TLye yükselttiğini belirterek, Güçlü özkaynaklar ve nitelikli aktiflerin sağladığı katkıyla Bankanın net kârı bir önceki yılın aynı dönemine göre yüzde 30,1 oranında artarak 2 milyar 345 milyon TLye ulaşmıştır. Banka bu dönemde de dengeli ve randımanlı büyüme politikasını sürdürmüş, Türkiyenin en büyük bankası konumunu korumuştur dedi. 
Sektörün en çok kredi veren bankası 
Kredi hacmini 99 milyar TLye yükselten İş Bankası, kredilerdeki sektör liderliğini önemli bir farkla korudu. Reel sektöre her zaman karşılıklı değer yaratacak şekilde en uygun desteği vermeyi amaç edinmiş olan,  bunun yanında bireysel müşterilerinin ihtiyaçlarını da en iyi şekilde karşılamak için sürekli yenilikçi adımlar atan İş Bankası, bu dönemde de sanayiye, ihracata, üretime ve istihdama doğrudan ya da dolaylı olarak katkıda bulunmaya, müşterilerinin yanında durmaya devam etti.  
Yaygın kredi politikasını, ekonomiye katkı sağlama hedefini gözeterek ve müşterilerine desteğini artırarak sürdürme kararlılığında olan  İş Bankası bu çerçevede, hem fonlama kaynaklarını çeşitlendirmek hem de kredi kullandırma kapasitesini genişleterek ülke ekonomisine ve reel sektöre olan desteğini daha da artırmak için mevcut piyasa koşullarının sağladığı imkânları kullanarak yurt dışı piyasalarda uluslararası yatırımcılara satılan 1 milyarı sermaye benzeri kredi niteliğini haiz 10 yıl vadeli, 500 milyonu ise 5 yıl vadeli tahvil ihraçları ile toplam 1 milyar 500 milyon ABD Doları tutarında kaynak temin etti. 
100 milyar TLyi aşan mevduat hacmi ile özel bankaların değişmez lideri 
Yaygın şube ağı, kaliteli hizmet sunumu ve müşterilerinin duyduğu güven ile özel bankalar arasında mevduatta uzun yıllardır lider konumunda olan İş Bankasının mevduat hacmi 100 milyar TLyi aşarak 102 milyar TLye yükseldi. Bu dönemde Bankanın en önemli mevduat kalemini oluşturan Türk Parası tasarruf mevduatı ise 42 milyar TLye ulaştı.  
En güçlü özel banka 
Elde ettiği sonuçlarla mali bünyesini her geçen gün daha da güçlü kılmayı başaran İş Bankasının özkaynakları yılın ilk dokuz aylık döneminde yüzde 16,8 oranında artarak 21 milyar TLye yükseldi. 
Güçlü kredi büyümesinin katkısıyla net faiz gelirlerini artıran, komisyonlu işlerde de başarılı bir performans sergileyen Bankanın net dönem kârı 2 milyar 345 milyon TL olarak gerçekleşti. Sürdürülebilir ve kaliteli kâr elde etme hedefine odaklanan İş Bankası, sağladığı fonları en verimli şekilde kullanma anlayışıyla kârlılık performansını sürdürdü.  
İş Bankası Genel Müdürü Adnan Bali açıklamasının sonunda, Banka, ulaştığı hacim ve elde ettiği sonuçlarla özel bankaların lideri konumunun yanı sıra Türkiye Bankacılık sisteminin de en büyük bankası konumuna ulaşmıştır. Tecrübesi ve birikimiyle ülkemizde sektörün önderliğini yapan, yakın coğrafyaya yaptığı yatırımlarla ülkemizi uluslararası platformda başarıyla temsil eden İş Bankası, reel sektöre ve ülke ekonomisine destek olmayı ve sağlıklı büyüme stratejisini kararlılıkla uygulamayı sürdürecektir dedi.