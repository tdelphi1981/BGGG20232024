Karsan, Dacia Doker üretecek
Peugeot, Citroen, Hyundai ve Renault Trucks için ticari araç üreten Karsan, Dacianın hafif ticari modeli Dokkerın Türkiyede üretimi konusunda ön anlaşma imzaladı.
Üretim gerçekleşirse ilk defa bir Dacia modeli Türkiyede üretilmiş olacak. Kamuyu Aydınlatma Platformuna (KAP) yapılan açıklamaya göre Karsan Otomotiv, Renault S.A.S. ile Dacianın yeni hafif ticari araç modeli olan Dokkerın üretimini ve türev araç geliştirme faaliyetlerini yürütmek üzere fizibilite çalışmalarına başlanması için niyet mektubu imzaladı. Karsan tarafından yapılan açıklamada şu ifadelere yer verildi: Niyet mektubu çerçevesinde; Heksagonun da yer alacağı projede, fizibilite çalışmalarının 4 aylık bir süre içinde başarıyla tamamlanması durumunda; araç geliştirme faaliyetlerini yürütmek ve üretimine 2014 yılı içinde şirketimizin Bursa fabrikasında başlamak üzere, yıllık 20 bin adet araç üretimini içeren nihai anlaşmanın imzalanması planlanmaktadır.