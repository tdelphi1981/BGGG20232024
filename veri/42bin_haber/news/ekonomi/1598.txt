Azeri SOCAR akaryakıt dağıtım lisansı aldı
Azerbaycan devlet şirketi SOCAR, Enerji Piyasası Düzenleme Kurumu'ndan (EPDK) akaryakıt dağıtım lisansı aldı.
Edinilen bilgiye göre, İzmir'de çalışmaları süren Star Rafinerisi'nin ardından akaryakıt dağıtım sektörüne de giriş yaptı. SOCAR 10 Ocak 2013 tarihinden geçerli olmak üzere EPDK'dan benzin, motorin ve fuel oil'i kapsayan akaryakıt ürünleri için dağıtım lisansı aldı. 
Scr ve Hazar markalarıyla akaryakıt dağıtım sektöründe yer alan firmanın lisansı 10 Ocak 2028 tarihine kadar geçerli olacak.
Bu arada, SOCAR'ın lisans almasıyla birlikte, akaryakıt dağıtım sektöründe lisans sahibi firma sayısı 58 olarak belirlendi.