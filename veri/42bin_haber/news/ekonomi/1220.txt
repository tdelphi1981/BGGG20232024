Alternatifbank için tarih verdi
Anadolu Holding Yönetim Kurulu Başkanı Tuncay Özilhan, Alternatifbank'ın (ABank) yüzde 75 hissesinin satış işlemini Mart ayında tamamlayacaklarını belirterek, Qatar Commercial Bank ile münhasırlık anlaşmasının 15 Mart'a kadar olduğunu, bu tarih öncesinde satış konusunda anlaşmaya varabileceklerini söyledi.
Kurumsal Yönetim Derneği (TKYD) 6. Kurumsal Yönetim Zirvesi'nde soruları yanıtlayan Özilhan, Qatar Commercial Bank'la 15 Mart'a kadar sürecek bir exclusivite (münhasırlık) anlaşmamız var. Dolayısı ile 15 Mart'a kadar birçok şeyin sonuçlanacağını tahmin ediyorum. Hisselerin yüzde 75'ini satacağız dedi. 
Özilhan, ABank'ın çoğunluk hissesinin iki ay içerisinde satılması halinde, yeni bir isimle operasyonlarına devam edip etmeyeceğine ilişkin olarak, Eğer anlaşıp, el sıkışırsak ve ortaklığı verirsek yeni hissedarın kararı olacaktır ifadesini kullandı. 
Yabancıların Türk bankacılık sektörüne ilgisinin doğal olduğunu dile getiren Özilhan, Alternatifbank'ın reytingi gayet iyi. O reytingle bütün dünyada borçlanabiliyor. Orta boy bir banka olmasına rağmen düşük faizle borçlanabiliyor. Yeni bir ortağın gelmesi onun gücüne de katkı yapacak. Reytinginin bir tık daha artmasına neden olacağı doğrudur diye konuştu. 
2013'te 1 milyar dolarlık yatırım

Anadolu Grubu'nun yatırımlarını 2013'te de devam ettireceğini belirten Özilhan, şunları söyledi:
Anadolu Grubu'nun devamlı yatırım için araştırmaları var. Dolayısıyla iş geliştirme grubumuz sürekli çevre ülkelerde, gerek içecek, gerekse gazlı meşrubat olarak araştırmalarını yapıyor. Pakistan'da ve Kazakistan'da önemli yatırımlarımız var. Bizim plantasyon, meyve suyu ve konsantre içecek alanlarında çok önemli yatırımlarımız var. Bunların toplamı 2013 yılında yaklaşık 1 milyar dolar olacak. 
Türkiye'nin kredi notunun Fitch'in ardından ikinci bir uluslararası kredi derecelendirme kurulu tarafından yatırım yapılabilir seviyeye çıkarılmasını beklediğini belirten Özilhan, şöyle konuştu: 
Ben bu konuda gecikmiş olduğunu düşünüyorum. Önümüzdeki mart-nisan aylarından ikinci bir kredi derecelendirme kuruluşunu Türkiye'nin notunu yatırım yapılabilir seviyeye çıkarması ile ilgili açıklamanın gelmesini gündemde.