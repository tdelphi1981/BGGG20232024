Cenaze aracına 10 ayrı haciz
Devlete 76 milyon 128 bin lira vergi borcu olan Esenyurt Belediyesinin 68 aracının 66sının üzerinde 430 haciz bulunuyor. Araçlar arasında üzerinde 10 farklı haciz olan cenaze aracı bile var.
GEÇEN yıl Gelir İdaresi Başkanlığının açıkladığı listede 76 milyon 128 bin lirayla devlete vergi borcu bulunan ilçe belediyelerinin başında gelen, imar planlarının iptali sonrası binlerce konutzedenin ortaya çıktığı Esenyurt Belediyesinin 68 aracından 66sı hacizli. Hacizlerin çoğu vatandaşların kamulaştırma kararlarına karşı kazandığı tazminat davaları ve vergi borçlarından kaynaklanıyor. Hacizli araçlar arasında Başkanı Necmi Kadıoğlunun Mercedes marka iki makam aracı, cenaze ve hasta nakil araçları var. Üzerlerinde 430 haciz bulunan araçlar için trafikten men kararı var ama uygulama yok. 
AYNI ARACA 10 HACİZ  
Belediyeye ait 2000 model 34 GE 304 plakalı cenaze aracı üstünde Bakırköy, Büyükçekmece, İstanbul icra daireleri ve Büyükçekmece Vergi Dairesi tarafından 10 ayrı haciz var. Araca en son haciz geçen hafta İstanbul 3. İcra Dairesi tarafından konuldu. Haczedilen araçlar, belediyenin 2011 faaliyet raporunda listelenmiş. Listedeki 68 araçtan 66sı hacizli. 66 araç bu faaliyet raporuna göre hasta nakil, zabıta müdürlüğü, park ve bahçeler müdürlüğü, İmar Müdürlüğü, Yapı Denetim Müdürlüğü, Veteriner İşleri, Ulaştırma Şefliği, Temizlik İşleri, Engelliler Koordinasyon Birimi, Belediye Engelliler Merkezi, Destek Hizmetleri, Kültür ve Sosyal İşler Müdürlüğü, Ruhsat Denetim, Gelirler Müdürlüğü araçları, cami, okul, temizlik servis aracı ve iş makinaları olarak listelenmiş. 
Esenyurt Belediye Başkanı Necmi Kadıoğlunun iki makam aracı da hacizli araçlar arasında. Bunlardan biri 1998 model, Esenyurt Belediyesinin baş harflerini taşıyan 34 EB 174 siyah plakalı Mercedes. Üzerinde Bakırköy, Büyükçekmece ve İstanbul İcra Daireleri, Beylikdüzü ve Büyükçekmece Vergi Daireleri tarafından konulmuş tam 14 haciz var. Araca en son iki haciz, geçen hafta 19 Şubat tarihinde konulmuş. Başkan Kadıoğlunun halen kullandığı diğer makam aracı ise yine belediyenin baş harfleriyle düzenlenmiş 34 ESB 07 plakalı, 2006 model siyah Mercedes. Bu aracın üzerinde de 8 haciz var, son haciz 2012 Ağustos ayında konulmuş. 2006 model makam aracı üzerindeki hacizlerden biri, Hanife Tekin, Yüksel Yavuz ve Gülsüm Şimşekin Büyükçekmece 1. Asli Hukuk Mahkemesinde kazandıkları 85 bin 365 bin liralık tazminat davasının sonucu. 
Resmi plaka gözden mi kaçıyor? 
İCRA müdürlükleri konulan haciz nedeniyle araçlar için alınan yakalama kararlarını UYAPa giriyor. Trafik polisi, plaka sorgulaması yaptığı aracın hacizli olduğu tespit etmesi halinde çekici çağırıp aracı bağlıyor. Ancak belediye gibi resmi plakalı araçlar, bu araç hele de bir başkanın makam aracıysa ihbar olmadığı müddetçe polislerin dikkatini çekmiyor.