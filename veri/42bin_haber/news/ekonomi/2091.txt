350 kişinin çalıştığı fabrika alev alev yandı
Dün gece İzmir Torbalı'da fabrikalar bölgesinde bir alev yükseldi. Durum kısa sürede anlaşıldı. Yanan bir iplik fabrikasıydı. 350 kişinin çalıştığı fabrikanın üretim bölümü alev alev yandı. Fabrika çalışanları, çaresizce, gözyaşı içinde alev topuna dönüşen işyerlerini izledi.
İZMİRin Torbalı İlçesinde, 350 kişinin çalıştığı iplik fabrikasının üretim bölümünde çıkan yangında, yaklaşık 4 milyon liralık zarar meydana geldi.

Torbalı İlçesi Pancar Mahallesindeki iplik fabrikasının üretim bölümünde, dün saat 23.00 sıralarında yangın çıktı. Vardiya değişimi sırasında başlayan yangına ilk olarak işçiler müdahale ederken, haber verilmesiyle bölgeye sevk edilen itfaiye ekipleri yangını kontrol altına almaya çalıştı. 
İPLİK FABRİKASI ALEV ALEV YANDI-FOTO GALERİ  İPLİK FABRİKASI ALEVLERE TESLİM OLDU 
Çevre ilçelerden gelen takviye ekiplerin de yardımıyla yangın kontrol altına alındı, ancak Ayhan Yıldırıma ait fabrikanın büyük bölümü zarar gördü. İlk belirlemelere göre fabrikadaki zararının yaklaşık 4 milyon lira olduğu belirtildi. Polis yangınla ilgili soruşturma başlatırken, çıkış nedeninin bilirkişi incelemesinin ardından netlik kazanacağı ifade edildi. 
Yanan fabrikanın Pütaş Pamuk Ürünleri A.Ş.'ye ait olduğu öğrenildi. Fabrikanın temeli 20 yıl kadar önce çırçır fabrikası olarak atıldı.   İSTANBUL'DA FABRİKA YANGINI