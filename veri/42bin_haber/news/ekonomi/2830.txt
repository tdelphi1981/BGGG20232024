Otomobillere 100 bin kmlik işkence
Otomobil dergilerinde okuruz, test sonuçları diye. Genelde, otomobil uzman bir sürücü tarafından kullanılır, içi dışı detaylı olarak incelenir, sonra da bir rapor gibi yazılır.
Fakat 100 bin kilometre testi diye bir şey var ki, tam anlamıyla otomobile otopsi yapılıyor. Özellikle gelişmiş ülkelerde, bu testin sonunda, otomobil tüm parçalarına ayrılıyor. 100 bin kilometre sonunda, parçalar ne hale gelmiş inceleniyor. Mikronometre ve endeskopla yapılan bu inceleme sonuçları da, tek tek yazılıyor. Yani aracınızı 100 bin kilometre kullandıktan sonra, bu parçalarına dikkat edin uyarısı yapılıyor.  
Haftalık Auto Show dergisinin bu ay çıkan 2. El Otomobil Rehberi, tüm parçaları sökülen dokuz otomobili derinlemesine inceledi. 27 otomobile 2. El karnesi verdi.  
Testler nasıl yapılıyor? 
100 bin km testleri için araçlar yeni olarak satın alınıyor, 100 bin km ve 2 yıl boyunca çeşitli iklim, yol ve coğrafya şartlarında kullanılıyor. 100 bin kmye ulaşan aracın hızlanma, fren ve tüketim değerleri tekrar  ölçülüyor böylece yeni halindeki performansını 100 bin km sonrasında da koruyup koruyamadığı araştırılıyor.  
100 bin km testinin en can alıcı bölümü ise final incelemesi. Final incelemesi için araçlara adeta işkence yapılıyor ve tüm parçalarına ayrılıyor. Daha sonra ise bu parçalar üzerinde mikronmetre ve endoskopla tek tek hassas ölçümler yapılarak aşınan, bozulan ve paslanan bölümler araştırılıyor, aşınmaların tolerans dahilinde olup olmadığı kontrol ediliyor.