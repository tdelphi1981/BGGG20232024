Usül hatası yaptık, isterlerse hemen devrederiz
Ağaoğlu İnşaat Yönetim Kurulu Başkanı Ali Ağaoğlu, hakkında iddialara cevap vermek ve Maslak 1453 projesindeki son durumu anlatmak üzere bir basın toplantısı düzenledi. Bakanlığın sözleşmesini feshettiği AKC Petrol'e ortak olma konusunda usül hatası yaptıklarını kabul eden Ağaoğlu, "AKC iki yıl sonra ortak alabiliyordu ama izin almamız gerekirdi" dedi.
Ağaoğlu Şirketler Grubu Yönetim Kurulu Başkanı Ali Ağaoğlu, Emlak Konut  GYO Genel Müdürü Murat Kurum ile birlikte Maslak 1453 projesine ilişkin Four  Seasons Bosphorus'ta düzenlenen basın toplantısında gazetecilerin sorularını  yanıtladı. 
15 Ekim'den bu yana satışa çıkan 2 bin 700 dairenin 2 bin 100'ünün satıldığını belirten Ağaoğlu, paranın Emlak Konut'un hesabına yattığını ve 1.2 milyar liralık satış geliri elde edildiğini kaydetti. Toplantıdan satır başları şöyle: 
  MASLAK 1453'E KÖTÜ HABER  
* Planın yanlışı neyse onu gösterirsiniz. O zaman şapka çıkarırım 
* Projenin yapıldığı arazideki gecekondudaki 3-4 tane ağacı makinelerle söktük. Satış ofisinin önüne yerleştirdik, kesmedik. 
* Reklam biraz kibirli oldu, kabul ediyorum. Orman olduğu için atla gezdim; deniz olsa kayıkla gezerdim 
* Arazide bir tane bile ağaç yoktu, ormanla sınırlarımız da belli 
* Ormanın projenin yakınında olması avantajımdı, tabii ki bunu kullanacağım. Neticede iş adamıyım.  
* Projenin avantajı zaten var. İsterse ağaoğlu işletsin isterse Paşaoğlu. Yine ormana yürüyerek gidecek. 
* Biz AKC Petrol'e ortak olma konusunda usül hatası yaptık. AKC iki yıl sonra ortak alabiliyordu ama izin almamız gerekirdi. 
*Dün akşam saat 18.00' de noterden ihtarname geldi. 10 gün içinde teslim etmemiz gerekiyor. Bugüne kadar buraya 3.5 milyonun üzerinde yatırım yaptım. Ben yarın itibariyle yeri bakanlığa teslim etmeye hazırım. Belki haklıyımdır haksızımdır ama tartışma konusu dahi yapmıyorum. Orman bakanlığına devretmeye hazırım  
  AĞAOĞLU'NDAN 'SÖZLEŞME İPTALİ 'AÇIKLAMASI  
BAŞBAKAN'LA NEDEN GÖRÜŞTÜ 
 
Ağaoğlu, bir gazetecinin Sayın Başbakandan 1453 projesi için destek  istediniz mi? sorusuna şöyle cevap verdi: 
Sayın Başbakan'dan randevu istemiştim. Maslak 1453 projemizin  lansmanını Dubai'de yaptık. Sayın Başbakan'a bu daveti ilettim. Yarım saatlik randevu talebim 1,5 saat sürdü. Proje hakkında bilgi verdim. Kongre olacağı için  o sıralarda katılamayacağını, yoğun olduğunu bizzat söyledi. O günlerde  Diyarbakır'a bir seyahatim olmuştu, oradaki izlenmelerimi aktardım, bir de  piyasanın genel yapısını konuştuk. Yoksa o dönemde yardıma ihtiyacım yoktu ki bir  yardım talep edeyim. Başbakan'ı ziyarete gittiğimde altımda 3 milyonluk araba  vardı. Sayın Başbakanımızdan yardım istesem 'Önce şu arabalarını sat da ondan  sonra gel' derdi. En ufak bir talebim olmadı. Finans merkezi o zaman ihalede bile  değildi. Sayın Başbakanımız da bu işlerle zaten ilgilenmez.
         
Her yapılan plan kötü deyip mahkemeye taşımak olmaz-
         
Toplantıda Ağaoğlu ve Kurum'a, Bilirkişiden onay  çıkmadı. 'Alan, su  yatağının bir parçasında yer alıyor. Alanın eğilimi iskana sorun teşkil edecek  özelliğe sahip. Fatih ormanının yanında yer alıyor' şeklinde iddialar var.  Bunlara ne diyeceksiniz?' sorusu da yöneltildi. 
Kurum, bu soruya, Arazinin başı ile sonu arasında 75 metre kot farkı  var. 323 dönüm bir arazi. Daha önce Savunma Bakanlığı atış poligonu olarak  kullandı. Bu arazide 4 milyon metreküp hafriyat yapıyoruz ve sağlam zemine  ulaşmaya çalışıyoruz. İnşaat yapılamaz bir alan değil. Gerekli her türlü tedbiri  alarak inşaat yapabilirsiniz. Biz de İTÜ onaylı projemiz kapsamında gerekli  emniyet tedbirlerini alarak inşaatımızı yapıyoruz. Alıcılara karşı devletin bir  taahhüdü var, o yüzden taahhüdümüzü her ne şart altında olursa olsun  gerçekleştireceğiz cevabını verdi. 
Ağaoğlu da aynı soruyu, Maslak bölgesi zemin olarak en sağlam  bölgelerden biridir. Ama dolgu alan olduğu için İTÜ'nün uzmanlarıyla çalışarak  binamızı en teknolojik şekilde yapıyoruz. Evet, arazide eğim var ama eğim olması  'inşaat yapılamaz' anlamına gelmiyor. Arsa zaten TOKİ ve Emlak Konut'un tapulu  bir arazisi. İmar planı var. En kötü plan bile plansızlıktan iyidir. Ama STK'lar  toplumu yanlış yönlendiriyor. İstanbul'da zamanında doğru planlama yapılmadı.  'İstanbul'u dünya başşehri yapacağız' dedik ama gecekondu başşehri yaptık. Her  yapılan plan kötü deyip mahkemeye taşımak olmaz, bunun altında başka bir şey  aramak lazım.
         
Ne Sarıgül toplantı tertip etti ne Sayın Başbakan bu konuda devreye  girdi
         
Ağaoğlu'na, Şişli Belediye Başkanı Sarıgül'ün Maslak 1453 projesi için  sizi rahatsız ettiği, Başbakan'ın da devreye girerek, ruhsat verilmesi sorununu  hallettiği yönünde iddialar var. Ayrıca projenizin önündeki 6 katlı bir bina  yıkılarak aileler mağdur edildi. Bu doğru mu? Bir de etrafınızdaki bir takım  ağaçları kestiğiniz söylendi. Bu konularda neler söyleyeceksiniz? sorusu da  soruldu. 
Ne Sayın Sarıgül öyle bir toplantı tertip etti ne Sayın Başbakan bu  konuda devreye girdi. Sayın Sarıgül ile ilgili bu iddiayı teyid edin. Bu iddiada  bulunan arkadaşın ateşi herhalde o sırada 39 dereceye çıkmıştı. Bu kadar kuyruklu  bir yalanı söyleyen ancak halisünasyon görüyordur. Bu iddia sahibini ispata davet  ediyorum. 3-4 tane çınar ağacı vardı, onları makinelerle söktüm ve satış ofisinin  önüne naklettim. 
Ben doğaya, bitkiye ve yeşile önem veren bir insanım. Yıkılan binalar ise  mahkeme kararıyla yıkılmıştır. Yıkım bedeli parasını da kişiler almıştır.  İnsanlar mağdur olmasın diye şirket olarak bir de destek olduk, böyle bir  sorumluluğum olmadığı halde ev verdiğim işgalci de var. 
Aynı soruya karşılık Kurum da, Orada sadece bahsedilen 6 katlı bina  değil, başkaları da vardı. Bu arazi devletin tapulu mülkü. Şimdi tapulu mülkünüzün üstüne biri konut yapsa bu işgale girer. Burada da öyle işgalcilik  durumu var. İlgili belediye kanununun verdiği yetkiler çerçevesinde bu binanın  yıkımı gerçekleştirildi. Dolayısıyla kimseye yaptığımız bir haksızlık yok  dedi. 
Arazinin üzerinde bir tane bile ağaç yoktu, ottan başka bir şey  yoktu 
Uydu fotoğraflarında yeşil alanlarda ciddi bir azalma olduğu görülüyor.  Ama siz ağaç kesimi olmadığını söylediniz. Fatih Ormanı ekranlarda projeye tahsis  edilmiş gibi yer aldı. Bu konuda özür dilemeyi düşünüyor musunuz? sorusuna ise  Kurum, Bizim iznimiz dışında kimse ağaç kesemez. Biz de herhangi bir ağaç  kesmedik. Fatih Ormanı ile değil, Park Orman ile bir sınırımız var. Biz  müşterimize size orman veriyoruz diye bir vaatte bulunmadık yanıtını verdi.
         
Aynı soruya karşılık, söz konusu arazinin üzerinde bir tane bile ağaç  olmadığını söyleyen Ağaoğlu da, Bizim arazimiz Park Orman'a sınırdır. Ottan  başka bir şey yoktu arazinin üzerinde. Bizim en büyük avantajımız o ormana yakın  olmamız, yürüyerek gidebilmemiz. Reklam biraz iddialı ve kibirli oldu onu da  kabul ediyorum. Orada söylediğim 'Hemen evininin yakınında böyle bir orman olsun  istemez misiniz?' idi. Eğer denize yakın olsaydı kayıkla gezerdim. Orman olduğu  için atla gezdim yorumunu yaptı. 
Söz konusu projenin bu kadar tartışılmasına ve insanların çevreye bu  kadar önem vermesine sevindiğini vurgulayan Ağaoğlu, bütün İstanbullular'ın  faydalanabileceği kent ormanları nasıl yapabilir diye düşündüklerini ve bir proje  hazırladıklarını anlattı. 
Ağaoğlu, Bunu Orman Bakanlığına sunarız, Bakanlık da uygun görürse  halkın kullanımına açık, düzgün park alanı yapabiliriz. Açıkçası sosyal  sorumluluk projesiydi. Maslak 1453'ün de bu ormana yakın olmasını bir iş adamı  olarak bu avantajı tabi ki, kullanacaktım diye konuştu.