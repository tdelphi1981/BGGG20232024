Çinlilere özel lokum
Çorum'da lokum imalatı yapan bir firma Çinlilere özel 'ekşi lokum' üretiyor 
 Çorum'un İskilip İlçesinde lokum üreten bir firma, yurt içi satışlarının yanı sıra Asya'dan Avrupa'ya çeşitli ülkelere lokum ihraç ediyor. 
 LOKUM ONLARA FAZLA TATLI
  
 Her ülkenin talebi doğrultusunda üretim yapan firma, lokumu fazla tatlı bulan Çinlilere özel olarak 'ekşi lokum' üretimi gerçekleştiriyor.  
 Firma genel müdür yardımcısı Selim Sarıaslan, 59 yıl önce 16 metrekarelik alanda başlayan üretimi bugün 4 bin metrekaresi kapalı olmak üzere 11 bin metrekarelik alanda sürdürdüklerini söyledi.