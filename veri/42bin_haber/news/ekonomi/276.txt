Koç Grubu 'Başkanlık Sistemi'ni istemiyor!
Koç Holding Yönetim Kurulu Başkanı Mustafa Koç, son dönemde gündemde olan başkanlık sistemi tartışmalarını değerlendirdi Koç, başkanlık sisteminin doğru olmayacağına inanıyor
Koç, parlamenter sistemden yana

Koç Holding Başkanı Mustafa Koç, "Parlamenter sistem gayet güzel işlerken başkanlık sistemine geçiş ne kadar doğru bilemiyorum, ama sonuçta kararı Meclis verecek" dedi

Koç Holding Yönetim Kurulu Başkanı Mustafa Koç, son dönemde gündemde olan başkanlık sistemi tartışmalarını değerlendirirken, "Parlamenter sistem gayet güzel işlerken, başkanlık sistemine geçiş ne kadar doğru olur bilemiyorum" dedi. NTVye konuşan Koç, başkanlık sistemine geçiş için, Anayasa değişikliği yapılması gerekeceğine işaret etti, bu konuda kararı Meclis'in vereceğinin de altını çizdi.

Fitch'in not artışının ardından, S&P'den de bir not artırımı bekleyip beklemediği sorulduğunda, bu konuların tahmin edilmesinin çok zor olduğunu belirten Koç, yine de bir not artırımının gelebileceğini, 2013 yılında kredi kuruluşlarının Türkiye'ye geçmişe nazaran daha iyi bakacağını aktardı. 2013 yılı beklentilerini de değerlendiren Koç, Suriye ve îran tarafından olağandışı bir durum olmazsa, gelecek yıl için iyimser olduğunu, ekonomik anlamda 2012'den daha iyi bir yıl beklediklerini anlattı.