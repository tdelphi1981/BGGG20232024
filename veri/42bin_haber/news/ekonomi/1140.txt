Meyve ülkesi Türkiye suyuna seyirci kaldı
Türkiyede kişi başına düşen meyve suyu tüketimi her geçen yıl artıyor olsa da henüz Amerika ve Avrupa Birliği (AB) ortalamalarıyla kıyaslandığında oldukça düşük seviyelerde seyrediyor.
2012 yılında tahmini kişi başı meyve suyu tüketimi 13-14 litre aralığında. Bunun yaklaşık 9 litresini yüzde 100 meyve suyu ve nektarı oluşturuyor. Avrupa ülkelerindeki kişi başı tüketim ise 23 litre civarında olurken, bu rakam Türkiyenin tüketiminin yaklaşık 3 katı seviyesinde. Meyve suyu tüketiminde lider ülkelerden, Kanadada tüketimin 52 litre, Amerikada 43 litre, Almanyada 39 litre olduğu tahmin ediliyor. Türkiyede henüz ham bir pazar olan meyve suyu sektörü, önümüzdeki yıllarda tüketimin Avrupa seviyesine yükselmesini umut ediyor. 
HAMMADDE SORUNU 
Meyve suyu sektöründe hammadde sıkıntısı başladı. Türkiyede kişi başı meyve suyu tüketimi 2 litreden 14 litreye yükselince sektöre hammade bulunmaz hale geldi. Türkiyede üretilen vişnenin sektörün ihtiyacını karşılayamadığını belirten Dimes Holding Yönetim Kurulu Üyesi Ali Rıza Diren, Vişne üretimini artırmak için çalışmalar devam ediyor. Türkiyede meyve suyu sektörü için sanayi tipi meyve üretimi gelişmedi. Bütün Avrupada ve Amerikada bu sektör için sanayi tipi dediğimiz özel çeşitler geliştirilmiş. Bunlar meyve suyuna elverişli. Kokusu, lezzeti ve rengiyle uygun çeşitler. Türkiyede durum o noktaya gelmedi. O yönde çalışmalar var. Sektörün ihtiyacı olan sanayi tipi meyvelerin üretiminde de başarılı olunacağına inanıyorum. Bu çalışmaları sektörde olan birisi olarak destekliyoruz. Meyve suyu sektöründe ham madde sıkıntısını aşmak için mutlaka sanayi tipi meyve üretiminin artması gerekiyor dedi. 
YÜZDE 68İ NEKTAR 
Meyve Suyu Endüstrisi (MEYED) verilerine göre Türkiyede meyve suyu tüketiminin yüzde 68ini meyve nektarı, yüzde 6sını yüzde 100 meyve suyu ve geri kalan yüzde 26sını da meyveli ve aromalı içecekler oluşuruyor. Türkiyede en çok elma suyu, portakal suyu, domates suyu, kayısı suyu, üzüm suyu, şeftali suyu ve vişne suyu en çok tercih edilen tatlar oluyor. Bunlar dışında nar, limon, armut, erik, ayva, karadut ve mango da tüm dünyada meyve sularında kullanılan meyveler arasında yer alıyor.