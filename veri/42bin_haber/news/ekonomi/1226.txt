50 bin Yunan maaş için mezardan kalktı
Komşuda emekli maaşlarında sahtekarlık vakası yaşandı. Geçen yıl 50 bin kişinin yakınları sahte evraklarla ölen yakınlarının maaşlarını aldı.

SAPLANDIĞI ekonomik kriz batağından halka ödettiği acı reçetelerle kurtulmaya çalışan Yunanistanda gün geçmiyor ki sahtekarlık vakalarına bir yenisi daha eklenmesin. İşsizliğin giderek arttığı ülke son günlerde geçen yıl emekli maaşlarında yapılan on binlerce sahtekarlıkla çalkalanıyor. Ekonomik kriz öncesi ortak tarım politikası çerçevesinde hibe almak için plastik zeytin ağaçlarını ülkenin dört bir yanına taşıyarak ya da aynı hayvan sürüsünü tüm ülkede dolaştırarak uydu görüntüleriyle AByi kandırmasıyla bir skandala imza atan Yunanistan, bu kez halkın devlete yaptığı sahtekarlıklarla gündemde.
Atina makamları harekete geçti
Alman Spiegel Onlineda yer alan habere göre, ülkede 2012de emekli maaşlarında 63 bin 500 sahtekarlık vakası yaşandı. Yunanların ölmüş yakınları üzerinden emekli maaşı aldığını kaydeden dergi, Atina makamlarının sahtekarlıkları ortaya çıkarmak için harekete geçtiğini belirtti. Tasarruf tedbirleri kapsamında denetimlerini artıran yetkililer, emekli maaşı alanların bizzat resmi dairelere gelmesini şart koştu.
Elektronik sistem 1 Martta
Hal böyle olunca da haksız yere emekli maaşı alan 63 bin 500 kişinin maaşları kesildi. Bu rakam içinde 50 bin kişinin yakınları ölmüş olmasına rağmen sahte resmi evraklar düzenleyerek yakınlarının emekli maaşlarını almaya devam ettikleri ortaya çıktı. Parlamentoda konuşan Çalışma Bakanı Giannis Wroutsis, haksız yere emekli maaşı alanlardan bu paraların geri talep edileceğini açıkladı. Bakanlık, ayrıca sahtekarlıkların önüne geçebilmek için 1 Marttan itibaren elektronik bir sistemi devreye koyacak.