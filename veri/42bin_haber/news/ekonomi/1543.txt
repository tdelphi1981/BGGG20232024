En çok Ayasofya ziyaret edildi
 
 Kültür ve Turizm Bakanlığı Kültür Varlıkları ve Müzeler Genel Müdürlüğü’nden alınan bilgiye göre geçen yıl Türkiye’deki müze ve ören yerlerini toplamda 28 milyon 781 bin 308 turist gezdi. Ziyaretlerden 280 milyon 206 bin 955 lira gelir elde edildi. Müze ve ören yerlerini 9 milyon 569 bin 847 kişi ücretsiz, 19 milyon 211 bin 461 kişi ücretli olarak gezdi. 843 bin 19 kişi de müze kart kullanarak müze ve ören yerlerini ziyaret etti. 
 TOPKAPI İKİNCİ SIRADA 
 Yerli ve yabancı turistlerin 2012 yılında en çok ilgi gösterdiği yer, dünyadaki en önemli mimari yapılardan biri kabul edilen 1475 yaşındaki Ayasofya Müzesi oldu. "Ayasofya"yı, Fatih Sultan Mehmet tarafından 1478’de yaptırılan ve Osmanlı Devleti’nin 380 yıl idare merkezi ve resmi ikametgah olarak kullandığı Topkapı Sarayı Müzesi ile İzmir’in Selçuk ilçesindeki, kuruluşu M.Ö. 6000’li yıllara dayanan Efes Ören Yeri takip etti. Ayasofya Müzesi’ni toplam 3 milyon 345 bin 347 kişi ziyaret etti. Bu ziyaretlerden 69 milyon 349 bin 316 lira gelir elde edildi. İkinci sırada yer alan Topkapı Sarayı Müzesi’ni ziyaret eden 3 milyon 334 bin 925 kişiden 66 milyon 504 bin 951 lira gelir sağlandı. 1 milyon 888 bin 173 ziyaretçi sayısıyla üçüncü sırada bulunan Efes Ören Yeri ise hazineye 37 milyon 525 bin 70 lira gelir getirdi. 
 MEVLANA MÜZESİ DE LİSTEDE BAŞTA 
 
 Konya Mevlana Müzesi ve Denizli Hierapolis Ören Yeri de bir önceki yıl olduğu gibi 2012 yılında da turistlerin en çok ziyaret ettiği yerler oldu. Mevlana Müzesi’ni, geçen yıl 1 milyon 565 bin 862 kişi ziyaret etti. Bu ziyaretlerden 4 milyon 6 bin 286 lira gelir elde edildi. Denizli Hierapolis Ören Yeri’ni ise 1 milyon 561 bin 485 kişi ziyaret etti. Ören yerine yapılan ziyaretlerden, 21 milyon 69 bin 251 lira gelir sağlandı. Türkiye’deki müze ve ören yerlerini 2011 yılında ise 28 milyon 462 bin 893 turist gezerken, ziyaretlerden 253 milyon 892 bin 756 lira gelir elde edildi. 
 
  
 Geçen yıl en çok ziyaret edilen diğer tarihi mekanlar ve elde edilen gelirler ise şöyle:  
 Müze adı Ziyaretçi sayıları Gelir Nevşehir Göreme Açık Hava Müzesi 959,966 6,362,310 
 Çanakkale Troia Ören Yeri 506,708 2,859,355 
 Noel Baba Müzesi 504,262 1,876,880 
 Nevşehir Kaymaklı Yeraltı Şehri 469,638 2,472,200 
 Myra Ören Yeri 464,647 1,663,740 
 İstanbul Arkeoloji Müzesi 391,282 2,355,388 
 Aspendos Ören Yeri 380,432 2,457,705 
 Nevşehir Hacıbektaş Müzesi 368,8471 256,790 
 Kariye Müzesi 360,803 3,476,470 Alanya Kalesi 342,611 2,388,030 
 İzmir St. Jean Anıtı 303,853 999,345 
 Ankara Anadolu Medeniyetleri Müzesi 290,044 2,076,300 
 Sümela Manastırı 336,766 1,942,482 
 Nevşehir Derinkuyu Yeraltı Şehri 315,180 1,867,915 
 Ihlara Vadisi Ören Yeri 289,451 1,036,258 
 Akropol Ören Yeri 269,596 2,256,870
  