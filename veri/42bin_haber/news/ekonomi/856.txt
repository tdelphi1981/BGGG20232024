5 banka daha sırada
2012 yılında Türk bankacılık sektörüne 2 yeni oyuncu gelirken, 2 banka el değiştirdi, biri için ise satış görüşmeleri sürüyor. Deloitte Türkiye Yönetici Ortağı Ayşe Epikman Akşehirli, ilginin daha da devam edeceğini belirterek, Son bir yılda 4-5 banka için Türk bankacılık sektörüne yönelik rapor hazırladık. Hepsi ciddi olarak Türkiyeye görmeyi düşünüyor dedi.
BANKACILIK Düzenleme Denetleme Kurumunun (BDDK) sadece 2102de 2 adet sıfırdan bankacılık lisansı verdiği, iki banka satın alma işleminin tamalandığı ve hafta başında da yeni bir işlem için görüşmelere başlandığı duyurulan Türk bankacılık sektörüne, uluslararası bankaların ilgisi artarak devam ediyor. Deloitte Türkiye Finansal Hizmetler Endüstrisi Ortağı Ayşe Epikman Akşehirli, uluslararası bir danışmanlık ve denetim şirketi olduklarını hatırlatarak, Son Türk bankacılık sektörüne ilginin son 10 yılda giderek arttığını gördük. Ancak özellikle son 2 yılda bu ilgi çok fazla yoğunlaştı. Son bir yılda gelenlerin dışında sadece biz 4-5 uluslararası banka için, Türk bankacılık sektörüne ilişkin araştırma yaptık dedi.   
HEPSİ YENİ ADAYLAR 
Yaptıkları araştırmaların belli bir bedel karşılığında yapıldığını da hatırlatan Akşehirli, Dolayısıyla bizimle temasa geçip sektör araştırması yapan bu bankalar ciddi olarak Türkiye pazarına girmek isteyen bankalar diye konuştu. Rapor hazırladıkları bankaların isimlerini gizlilik anlaşması gereği açıklayamayacağını kaydeden Akşehirli, Ancak şunu söyleyebilirim. Bizim rapor hazırladıklarımız henüz lisans alan ya da ortaklık görüşmelerine başladığını duyuranlar arasında değil. Bunlar tamamen yeni adaylar demekle yetindi.  
 
BDDK İLE TEMASTALAR 
Deloitte Türkiye Direktörü Kerem Dalyanoğlu ise, ilgi gösteren bankaların Ortadoğu, Batı Avrupa ve Uzakdoğudan Çin merkezli oldukları bilgisini vererek, Şu ana kadar bizimle tamasta olanlardan bazılarının BDDK ile görüşmeleri de olduğunu biliyoruz. Mevduat ve katılım bankacılığı alanında faaliyet göstermek yönünde talepleri bulunuyor şeklinde konuştu. BDDK Başkanı Mukim Öztekin de, önceki açıklamalarında halen 49 bankanın faaliyette olduğu Türk bankacılık sektörüne olan yoğun ilgiye dikkat çekmiş, bu alanda kesin bir sınır belirlememekle birlikte, toplam banka sayısının 60a dayanabileceğini belirtmişti.  
SEKTÖR CAZİP 
Deloittenin bankalara yönelik Potansiyle Müşterilere Ulaşmak: Mobil Ödemeler ve Ön Ödemeli Kartlar raporunun bulgularını paylaşmak üzere dün bir grup gazeticiyle bir araya gelen Deloitte Türkiye Finansal Hizmetler Endüstrisi Ortağı Hasan Kılıç, Deloitte Türkiye Finansal Hizmetler Endüstrisi Ortağı Ayşe Epikman Akşehirli ve Deloitte Türkiye Direktörü Kerem Dalyanoğlu, araştırmaların Türkiyede halen nüfusun yüzde 51inin halen ya hiç bankacılık hizmeti almadığını ya da çok yüzeysel düzeyde ilişki yürüttüğünü gösterdiğine ve bu durumun da Türk bankacılık sektörünü çok cazip hale getirdiğine dikkat çektiler.  
Bankacılıkta hareketli yıldı 
Denizbankı Rus Sberbank aldı.
Bank Audi sıfırdan lisans alarak Odea Bank olarak faaliyete başladı.
Eurobank Tekfen Lübnanlı Burgan Banka satıldı.
Bank of Tokyo-Mitsubishi bankacılık lisansı aldı.
ABank, çoğunluk hissesinin satışı için Commercial Bank of Katar ile görüşmeye başladı. 
Ön ödemeli kartlar ciddi fırsat 
DELOITTEnin raporunda ön ödemeli kartların da bankalar için ihmal edilmeyecek kadar büyük bir fırsat içerdiği belirtildi. Raporda, orta gelir grubu ve kredi notu düşük olan müşterilere hizmet veren ve agresif büyümeyi amaçlayan bankaların ön ödemeli kartlara geleneksel bankalara göre daha çok yoğunlaşmasının beklendiği ifade edildi. Türkiyenin mevcutta 60 bin üye işyerinin temassız POSlar ile donatılmış durumda olduğu ve pek çok bankanın NFC ödemeleri teşvik edici çalışmalar yürüttüğü aktarılıyor.  
Mobil bankacılık fırsatı 
TÜRKİYE gibi nüfusu genç olan ülkeler için mobil bankacılığın önemli bir gelişme alanı olduğunu belirten Ayşe Epikman Akşehirli, bu alanda GSM operatörlerinin önemine vurgu yaptı. Son dönemde Türkiyede özellikle temassız ödeme teknolojisi NFCnin (Near Field Communication) pilot uygulamalarına rastlandığını söyleyen Akşehirli, Turkcell, NFC alanında kendi ödeme sistemini oluşturarak bankalar için bu alanda önemli bir rakip olarak hizmet vermeye devam ediyor dedi. Deloittenin raporuna göre, Türkiyede yapılan online alışverişlerin yüzde 2.24ü mobil ödeme ile gerçekleştirilirken, yaklaşık 2.5 milyon kişi mobil ödemeleri tercih ediyor. Türkiyede mobil ve akıllı mobil cihazların kullanımının artması ve özellikle genç nüfus pazarının gelişimi açısından büyük bir potansiyel oluşturduğu belirtildi. 
Hindistan ve Kenya öne geçti  
AKŞEHİRLİ, Hindistanta toplam 900 milyon mobil abone bulunduğunu ve mobil ödemelerin ön plana çıktığını kaydederek, mobil bankacılık ve ödeme sistemlerine ilişkin şu örnekleri verdi: Kenyada da mobil telefonlarla ile bankacılık hizmetleri oldukça yaygın. Çünkü orada şube ağı az gelişmiş durumda. Bunu fırsat bilen GSM operatörleri de mobil bankacılık uygulamaları konusunda atak yapmışlar. Kenyada nüfusun yüzde 21i yani 14 milyon kişi mobil bankacılık hizmetlerinden yararlanırken, geleneksel şubelerden yararlananların oranı yüzde 20. 5 yılda G. Afrikada da nüfusun yüzde 30u mobil bankacılık servislerini kullanmaya başladı. Hindistanda da mobil hizmetler özellikle ailesinden ayrı yaşayan işçilerin evlerine para göndermek için kullanarak yaygınlaştırdıkları bir sistem.  
 