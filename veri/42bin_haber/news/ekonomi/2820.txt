Aysal: Sermaye arttırmasak iflas riskiyle karşı karşıyaydık
Galatatasaray Spor Kulübü Başkanı Ünal Aysal, sermaye artırımı yapılmasaydı kulübün iflas riskiyle karşı karşıya kalma riski olduğunu söyledi. Aysal, 4 Mayıs 2011de başkanlığa seçildiği dönemde Galatasaray Sportifin 251 milyon lira zararla iflas noktasında olduğunu, toplam borçların 328 milyon dolara ulaşmasıyla çarkı döndürmenin zorlaştığını, daha önceden görmesi durumunda başkanlığa soyunmayacağını belirtti.
Dün bir grup gazeteciyle görüşen Aysal önemli açıklamalarda bulundu. Görüşmenin ayrıntılarını Vahap Munyar yazdı. İşte Galatasaray Başkanı'nın yaptığı flaş açıklamalar:  
ÜNAL Aysal, Galatasaray Sportif A.Ş.deki tartışılan sermaye artırımı adımının gerekçesini ortaya koymak için ilk seçildiği güne döndü:  
- 4 Mayıs 2011de başkanlığa seçildim. Önce mali durumumuza baktık. 251 milyon lira zararda olan Galatasaray Sportif A.Ş.nin 2 milyon 788 bin lira sermayesi vardı. Yani, şirket aslında iflas noktasındaydı. Birileri o yönde adım atsa anında iflas kararı verilebilirdi. 
  
Borç yükü üzerinde durdu: 
- Toplam borçlar 328 milyon dolardı. Bunun 78 milyon doları muhacceldi. 
Varlık ve gelirlerin durumunu özetledi: 
- Türk Telekom Arena, Ocak 2011de devreye girmiş, koltuk ve loca satışları 3 yıllığına gerçekleşmiş, elde edilen gelir harcanmıştı. Bize önemli gelir yaratacak Riva projesi de hemen devreye girecek noktada değildi. 
Bunun üzerine Rus Bankası VTByle görüşüp hisse senedi reposu yapmayı düşündüklerini kaydetti: 
- Hisse senedi reposu karşılığında kredi kullanacaktık. Ancak, mevzuat müsait değildi. Bunun üzerine İMKBde hisse satışına giriştik. Temmuz 2011den Aralık 2011e kadar satıştaydık. 96 milyon dolar topladık. 
Ünal Aysal, Galatasaray Sportif A.Ş.nin sermaye artırımının iki aşamalı olmasını SPKdan bir tavsiyeye bağladı: 
- Sermayemiz ilk artırım öncesi 2 milyon 788 bin liraydı. 13 milyon 940 bin liraya çıkardık. Ancak, 300 milyon liralık bir ekonomik büyüklüğü yönetmek için bu sermaye de yetersizdi. 
Galatasaray Sportif A.Ş.nin 15 bin yatırımcısı olduğunu kaydetti: 
- 19 Nisan 2012de genel kurulumuza kayıtlı sermayeyi 600 milyon liraya yükseltmek isteğimizi götürdük. 410 adet hissenin temsilcisi aleyhte oy kullanırken 153 milyon 452 bin 955 hisseye sahip olan çoğunluk leyhte oy verdi. 
Sermaye artırımını engellemek isteyenlerin 16 kişi olduğunu ifade etti: 
- Galatasaray Sportif hisselerini bizim sermaye artırımına gideceğimize dönük ilk görüşmeleri yaptığımız günlerde alan bu 16 kişi birbirinin kopyası dilekçelerle işlemi frenlemek üzere dava açtı. 
Kendisinin de o kişiler hakkında dava açtığını vurguladı: 
- O 16 kişi Galatasaray taraftarı değil. İşlemlerimizi zora sokmak için seferber olmuş insanlar. 
- Sonuçta ikinci sermaye artırımı denemenize SPK da fren koydu. 
- Maalesef öyle oldu. Böylece 16 kişinin başlattığı süreç, Galatasaray Sportif hissedarlarının çoğunluğunu mutsuzluğa sürükledi. 
- Ama sermaye artırımınız bedelliydi. 
- Öyle ama sermaye artırımıyla güçlenecek hisse senetleri onların da işine gelecekti. 
Madem Galatasaray yönetiminin attığı adım hissedarlarının çoğununu işine yarayacaktı SPK neden fren koymayı seçti? 
SPK etik dışı davrandı 
ÜNAL Aysal, SPKnın Galatasaray Sportifin sermaye artırımını tartışmalı hale getiren frenleme kararını şöyle yorumladı: 
- SPKnın küçük hissedarları koruduğu söyleniyor. Galatasaray Sportifin bize dava açan 16 kişi dışında yüzlerce küçük hissedarı var. O küçük hissedarlar ne olacak? SPK, aslında bunu yaparak etik dışı davranmıştır. 
- Bundan sonraki adım ne olacak? 
- Sermaye artırımında ısrarlıyız. SPKnın bu konuda çizeceği yeni çerçeveyi bekliyoruz. Ona göre kararımızı vereceğiz. 
Bu noktada UEFAnın mali kurallarını anımsattı: 
- UEFAnın yeni mali kuralları var. Bizim güçlü sermayeye doğru adım atmamızın altında UEFAnın kriterlerine uyum çabası var. 
Sonra ekledi: 
- Kulüplerimiz finansal fair play kurallarına uymazsa, UEFA kupalarına katılma şansını da kaybedebilir.  
* Bunları bilsem başkan olmazdım 
ÜNAL Aysal, sermaye artırımı yüzünden yaşadıklarının kendisini getirdiği noktayı şu cümleyle özetledi: 
- Galatasaray Sportifin 251 milyon lira zararla iflas noktasında olduğunu, toplam borçların 328 milyon dolara ulaşmasıyla çarkı döndürmenin zorlaştığını daha önceden görsem başkanlığa soyunmazdım. 
* Aysal'ın transfer politikası ve diğer bir çok konudaki önemli açıklamalarının ayrıntılarını yarın Hürriyet Gazetesi'nde okuyabilirsiniz. 
vmunyar@hurriyet.com.tr