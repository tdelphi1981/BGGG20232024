5 milyon araç sahibi için önemli haber
Yolcu ve eşya taşımalarında kullanılan araçlara kış lastiği takma zorunluluğu getirildi. Kurala uymayanlara 500 lira ceza kesilecek. İlgili kural Türkiye'de trafikte bulunan 16 milyon aracın yaklaşık 5 milyonunu ilgilendiriyor.
Ulaştırma, Denizcilik ve Haberleşme Bakanlığı'nın hazırladığı "Araçların Yüklenmesine İlişkin Ölçü ve Usuller ile Tartı ve Boyut, Ölçüm Toleransları Hakkındaki Yönetmelik" Resmi Gazete'de yayımlandı. 
Yönetmeliğe göre yolcu ve eşya taşımalarında kullanılan araçların her yılın 1 Aralık ile 1 Nisan tarihleri arasında kış lastiği kullanmaları zorunlu hale getirildi. Hava şartlarının gerektirmesi halinde söz konusu tarih aralığındaki süre Bakanlıkça 1 ay artırılabilecek.  
500 LİRA CEZA 
Araçlarda kış lastiği olup olmadığın ilişkin denetimler Emniyet Genel Müdürlüğü, Jandarma Genel Komutanlığı, Gümrük ve Ticaret Bakanlığının sınır kapılarındaki birimleri ve belediyelerin ilgili birimleri tarafından yapılacak.  
Kış lastiği takmayan araçlara 500 lira ceza kesilecek.  
Yönetmelik, 12 Kasım 2012 tarihinde yürürlüğe girecek.     
İKİNCİ EL OTOMOBİL FIRSATLARI İÇİN TIKLAYIN   