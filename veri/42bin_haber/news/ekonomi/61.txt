Başcı: Son çeyrekte enflasyon düşecek büyüme artacak
Merkez Bankası, son çeyrekten itibaren Türkiye'de enflasyonun düşmesini ve büyümenin hızlanmasını bekliyor.
Merkez Bankası Başkanı Erdem Başçı bugün İstanbul'da Türkiye Bankalar Birliği'nde bir sunum gerçekleştirdi.  
Başçı, Türkiye Cumhuriyet Merkez Bankası'nın fiyat istikrarını koruyup finansal istikrara katkı yapmak suretiyle büyümeyi desteklediğini belirtti. 
Yılın son çeyreğinden itibaren Türkiye'de enflasyonun düşmesi ve büyümenin hız kazanmasının beklendiğini kaydeden Başçı, Bankacılık sektörünün güçlü sermaye yapısının ve yeterli likidite oranlarının korunması finansal istikrar açısından son derece önemlidir dedi. 
Başçı, Türkiye Cumhuriyet Merkez Bankası para politikası ve makro ihtiyati tedbirlerle önümüzdeki dönemde de finansal istikrara katkı yapmaya devam edecektir değerlendirmesinde bulundu.