Türkiye'nin IMF'ye borcu bitiyor
Yıllardır Türkiye'nin gündeminde olan IMF'ye yani Uluslararası Para Fonu'na borcu sonunda bitiyor. Yaklaşık 8 milyar dolarlık borcun son taksiti mayısta ödenecek. 28 Ocak 2013 itibarı ile Türkiye'nin kalan borcu 860 milyon dolar. Bu borç mayıs ayında sıfırlanacak. 

Görevleri arasında hükümetlere merkez bankalarına tavsiyelerde bulunmak olan IMF borç bittikten sonra da Türkiye'yi raporları ve analizleriyle izlemeye devam edecek. 

Türkiye IMF ile ilk stand-by anlaşmasını 1 Ocak 1961'de imzalamıştı. Ve 52 yıllık süreçte bugüne kadar toplam 19 stand by anlaşması yapılmıştı.