Taksim Projesi emlak fiyatını uçurdu
İstanbul Beyoğlu ilçesinde Taksim Meydanı'nın yayalaştırılmasına yönelik çevre düzenlemeleri ev fiyatlarına da yansıdı. E-ticaret platformlarından sahibinden.com eylül–ekim ayı verilerine göre, Beyoğlu ilçesindeki kiralık daire fiyatları yüzde 77 oranında yükseldi.

En yüksek kira artışının yaşandığı semt ise yüzde 89 ile Taksim oldu.

Beyoğlu ilçesinde satılık daire fiyatlarında da yüzde 200'e varan bir artış yaşandı.

Emlak fiyatlarındaki artışın İstanbul'un en merkezi sayılabilecek ilçelerinden Beyoğlu'nun yeni çehresi ile değerinin daha da artacak olmasına bağlanıyor.

Satılık ve kiralık daire sayısındaki genel düşüşün ise yine aynı nedenden dolayı bölgenin gözde yatırım merkezlerinden birine dönüşerek, mülk sahipleri için daha avantajlı hale gelmesinden kaynaklandığı tahmin ediliyor.