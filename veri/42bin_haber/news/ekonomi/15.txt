Altınlara ne oldu?
ABDde New York kenti, Sandy kasırgası nedeniyle oluşan zararı kapamaya çalışırken kurumların değerli varlıklarını sakladıkları yeraltındaki bölümler tartışma konusu oldu. Merkez bankası, yeraltındaki korumalı alanda yaklaşık 365 milyar dolar değerinde 7 milyon kilo külçe altın tutuyor.
Bloombergin haberine göre dünya üzerindeki en büyük altın rezervinin bulunduğu kasa, Liberty caddesinde yerden 25 metre ve deniz seviyesinden 15 metre aşağıda bankanın en alt seviyesinde kalıyor. Bu bölge New Yorkta su baskınlarından en çok etkilenen bölgelerden biri.      
Merkez Bankası yetkilileri konu hakkında açıklama yapmaktan kaçınırken kurumun internet sitesindeki bilgilere göre kasa, 90 tonluk çelikten bir silindirin içinde hava ve sudan etkilenmeyecek bir şekilde konumlandırılmış durumda.    
Altınların bulunduğu bölüm geçen Ağustosta tarihinde ilk defa denetlendi ve metal analizi yapıldı. Ayrıca her sene 25 bin kişi bu bölümü gezme imkanı buluyor. Bu seneki gezi Sandy kasırgası nedeniyle iptal edildi.     
Öte yandan aynı bölgede bulunan Citigroupun Wall Streetdeki binasının tekrar kullanıma geçmesinin haftaları bulabileceği ve telekomünikasyon şirketi Verizona ait iki kritik tesisin de su baskını nedeniyle kullanılmaz hale geldiği aktarıldı.    