Komutan bile krize sonunda isyan etti
Yunan Deniz Kuvvetleri Komutanı koramiral Kosmas Hristidis, savunma harcamaları ve subay maaşları ile ek ödeneklerde yeni kesintiler yapılması üzerine, ülkenin 1974de demokrasiye geçişinden sonra silahlı kuvvetlerde muvazzaf komutanlar konuşmaz geleneğini bozdu.
Henüz 1 yıldır Deniz Kuvvetleri Komutanı olan koramiral Hristidis, haftalık Real News gazetesine konuştu ve silahlı kuvvetlerdeki kesintilerin külfetli ve orantısız olduğunu söyledi.  
Fazla mesailerin kesilmesinden memnuniyetsizliğini dile getiren Hristidis Ben bir şey bilirim. Yetenekli personeli olmayan gemiler sadece suya batmış ağır kurşundur dedi. Tepki olarak istifayı düşünüp düşünmediği sorulduğunda Kaptan savaş sırasında asla gemisini ve mürettebatını terketmez cevabı veren koramiral Hristidis, Yunan Deniz Kuvvetlerinin operasyon becerisini şimdilik koruduğunu, ancak, bütçenin daha da kısıtlanması halinde  orta ve uzun vadede bunun olumsuz etkisi olabileceğini vurguladı.