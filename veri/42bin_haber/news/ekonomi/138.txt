Türkiye'yi sevindiren haber Hatay'dan geldi
HATAYın Dörtyol İlçesindeki Gazi Çiftliğinin yakınında açılan Gazi-1 kuyusunda doğalgaz bulundu.
Petrol ve doğalgaz arama şirketi olan Arar A.Ş., Hatayın Dörtyol İlçesine bağlı Yeniyurt Beldesindeki Gazi Çiftliği yakınlarında 1 ay önce Gazi-1 adı verilen kuyu açarak sondaj çalışmasına başladı. Ulu Önder Mustafa Kemal Atatürkün 1926 - 1927 ve 1932 tarihlerinde Dörtyola geldiğinde Hatay Cumhurbaşkanı Tayfur Sökmen ile birlikte Hatay meselesini görüştüğü Gazi Çiftliğinde yakınlarındaki portakal bahçesindeki kuyuda, dün akşam doğalgaza ulaşıldı.

Arar A.Ş. Yönetim Kurulu Başkanı Fatih Alpayın da katıldığı ve yağmur altında gerçekleştirilen törende kuyudan çıkartılan doğalgaz yakılarak rezerv varlığı kesinleştirildi. Bin 200 metre derinliğindeki kuyudaki borulardan çıkan kırmızı alev gece portakal bahçesini aydınlattı.

Aynı bölgedeki ilk kuyuları olan Hamam-1den sonra Gazi-1 kuyusunda sondaj çalışmasına başladıklarını belirten Yönetim Kurulu Başkanı Fatih Alpay, "Hamam ve Gazi-1 kuyularında 50 ile 100 bin metreküp rezerv görülüyor. Yapılacak yatırımlarla zaman içerisinde 500 bin metreküpe kadar rezervi çıkartmayı düşünüyoruz. Yapacak ilave yatırımlarla 15-20 kuyu daha açmayı düşünüyoruz. Çıkan doğalgazı hatta vermiyoruz ancak bölgedeki firmalara, kurum ve kuruluşlara direkt satıyoruz" dedi.

PETROL SİNYALİ VAR

Bugüne kadar Türkiye Petrollerinin dışında Adana ve Hatay bölgelerinde ticari bir keşif yapılmadığını, kendilerinin ilk olduklarını anlatan Alpay, "Hataydaki çalışma ilk ticari keşiftir. Buradaki bölge endüstrisine büyük katkı sağlayacaktır. Alevin kırmızı olarak yanmasının nedeni petrole bağlantılı olduğunu gösteriyor. Sadece doğalgaz olsaydı mavi yanacaktı. Buraya 20 kilometre uzakta çalışmamız var, şu anda açıklamıyoruz, orada petrol bulacağımıza dair çok büyük ümidim var" diye konuştu.