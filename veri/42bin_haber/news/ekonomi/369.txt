Bir baba hindi iPhone 5i yendi
Her yıl kasım ayının son perşembesi kutlanan Şükran Gününün geleneksel yemeği olan hindi bu sene ABDde tartışma konusu oldu. ABD ve Kanada medyası her yıl bu zamanlarda genellikle hindinin nasıl en lezzetli biçimde pişirilebileceğine yer ayırırken bu sene hindi fiyatları konuşuluyor.
Amerikan Çiftçi Dernekleri Federasyonuna (AFBF) göre hindilerin ortalama maliyeti 50 dolar olmasına rağmen bazı tüketiciler bunun yaklaşık beş katını ödüyor. Virjinya eyaletindeki Middleburgda bulunan bir çiftlikte 11 kg ağırlığındaki bir organik hindi 225 dolara alıcı buluyor. Tüketiciler hindilerini pişmiş olarak satın almak isterlerse bu rakam 250 dolara çıkıyor. Fiyatların ABDde sözleşmeli olarak 200 dolara satın alınabilen IPhone 5ten bile çok olması bazı kesimlerden tepki alıyor.    
DAHA LEZZETLİ 
Çiftlik müdürü Dave Stephensa göre sertifikalı organik hindilerin lezzeti ödenen her bir dolara değiyor. Stephens hindilerin kendi doğal ortamlarında yetiştirilmesi özen gösterdiklerini belirtiyor. Bununla birlikte organik hindilerin diğer ortalama hindilerden daha büyük olduğunu söylüyor. Ayrıca, çiftlikte bu sene yetiştirilen 11 kiloluk 800 hindinin tamamı satılmış.   
Şükran Günü yemeğinin fiyatı arttı 
ÖTE yandan mali uçurum nedeniyle ekonomik durgunluğun eşiğinde olan ABDde artan gıda fiyatları da dikkat çekiyor. AFBFnin raporuna göre ABDli ve Kanadalı ailelerin bu seneki şükran günü yemeği maliyeti geçen seneye göre yüzde 13 artacak. Geçen sene her bir aileye yaklaşık 43 dolara mal olan şükran günü yemeği bu sene 50 dolara çıkacak.