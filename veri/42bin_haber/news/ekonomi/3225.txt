3 milyar euroluk vurgun
İtalyan Bulgarinin 2006 yılından bu yana 3 milyar euroluk vergi kaçırdığı belirlendi. Markanın sahipleri Paolo ve Nicola Bulgarinin 46 milyon euroluk taşınmazına el konulerken, Romadaki mücevher mağazası ve binası mühürlendi.
ÜNLÜ İtalyan lüks markası ve mücevhercisi Bulgarinin 2006dan bu yana yasal olmayan yollardan yanlış beyanla 3 milyar euro vergi kaçırdığı ortaya çıktı. Roma Savcılığı markanın 46 milyon euroluk taşınmazına el koydu. Bulgarinin sahipleri Paolo ve Nicola Bulgari dışında markanın İtalya temsilcisi Maurizio Valentini ve CEOsu Francesco Trapani hakkında yolsuzluktan ve devlete zarar vermekten soruşturma açıldı.
Türkiyeden geçtiğimiz yüzyıl İtalyaya göç eden Rum kökenli Sotirios Voulgarisin kurduğu mücevher atölyesi son yıllarda sosyetenin bir numaralı kuyumcusu olmuştu. 2006dan bu yana Hollanda, İrlanda ve İsviçredeki özel bankalara düşük vergi göstererek para aktaran Bulgari ailesinin yaklaşık 3 Milyar euro vergi kaçırdığı maliyece saptandı. Maliye polisleri Roma savcılığının isteği doğrultusunda yine Romadaki Bulgarinin Via Condotti sokağındaki mücevher mağazasıyla 5 katlı sergi binası mühürlendi.  
3.7 MİLYAR EURO 
Bulgari, 2011 yılında dünyanın en büyük moda gurubu olan Fransız Louis Vuittonun (LVHM) bünyesine girmişti. Hisse devri şeklinde gerçekleşen satın alma sonunda Bulgarinin değeri 3.7 milyar euroya ulaşmıştı. Fransız dev, Bulgari ailesine ait olan yüzde 50.4lük hisseyi devralırken aileden iki temsilci yönetimde kalmıştı.