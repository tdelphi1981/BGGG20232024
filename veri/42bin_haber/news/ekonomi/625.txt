'Kış lastiği kara borsaya düştü'
Yolcu ve yük taşıyan araçlara kış lastiğinin zorunlu hale gelmesi, fabrikaların üretim kapasitenin yetersizliği nedeniyle karaborsa sıkıntısını ortaya çıkardı. Kırklareli Şoförler ve Otomobilciler Odası Başkanı Ali Fuat Şeker, bayilerde ve fabrikalarda kış lastiği bulmakta güçlük çektiklerini bildirdi.
Şeker, yaptığı açıklamada, Ulaştırma Denizcilik ve Haberleşme Bakanlığı'nca yolcu ve yük taşıyan ticari araçlara kış lastiği kullanımının zorunlu hale getirilmesinin ardından sorunlar yaşadıklarını belirtti.   
PİYASADA KIŞ LASTİĞİ SIKINTISI 
Yasanın kısa sürede içerisinde uygulamaya konulduğundan dolayı Türkiye'deki lastik fabrikalarının ihtiyacı karşılamakta zorlandığını ifade eden Şeker, Ulaştırma, Denizcilik ve Haberleşme Bakanlığı uygulamaya ek süre vermesi gerektiği kanaatindeyim. Emniyet Genel Müdürlüğü de biraz daha esnek davranmalı dedi. 
TAKMAYANA CEZASI 500 TL 
Fabrika kapasitesi yetersiz 
Türkiye'deki ticari araç sayısının yaklaşık 1 milyon 200 bin civarında olduğunu anlatan Şeker, bu araçlara lastik yetiştirebilecek kapasiteli fabrikanın olmadığını savundu.  
Şeker, piyasada kış lastiği bulmakta güçlük çektiklerini dile getirerek, Ancak bu süre uzatımı yapıldığı taktirde bu geçiş döneminde fabrikalarda ihtiyaç kadarıyla lastik üretebilecek. Türkiye'de bölgeler arasında coğrafi açıdan farklılık var. Aydın, İzmir, Muğla, Antalya yani Marmara Bölgesi'nin güney kısmında şehirlerarası çalışan araçların kış lastiği takmasına bence gerek yok. Konuyla ilgili o illerin oda başkanları hukuki açıdan gerekli girişimlerde bulundular. Türkiye'deki 1 milyon 200 bin ticari araca, 1 yıllık ek süre verildiği taktirde bu geçiş döneminde sıkıntının üstesinden gelinebilecek diye düşünüyorum şeklinde konuştu. 
Şeker, yolcu ve ticari araçların yanı sıra hususi araçlarında kış lastiği takması gerektiğini belirterek, bu sayede kışın trafik kazalarının önüne geçilebileceğini bildirdi.

Kış lastikleri kara borsaya düştü

Eski Sanayi Sitesi'nde lastik satıcılığı ve tamiri yapan Emre El ise kış lastiklenin kara borsaya düştüğünü iddia ederek, fabrikaların lastik taleplerini karşılayamadığını dile getirdi. 
Kış lastiği elimizde kalmadı diyen El, Lastik fabrikaları biraz daha hızlı üretim yapmalı. Elimizde kış lastiği kalmadığı için müşterilerimizi geri çevirmek zorunda kalıyoruz. Kış lastiği satın almak için araştırıyoruz. Kara borsaya düştüğü için mal alamıyoruz. Fiyatlar biraz yüksek. Bu artışı da vatandaşa yansıtmak istemiyoruz. 100 liraya aldığımız lastiği bugün 120 liraya satın alıyoruz ifadesini kullandı.