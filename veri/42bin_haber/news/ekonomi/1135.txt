Rekortmen fındıkçılar
Fındık üretiminde dünyanın sayılı ülkeleri arasında yer alan Türkiye, 2012 yılında 265 bin 744 ton iç fındık ihracatı yaparak rekor kırdı. İstanbul Fındık ve Mamulleri İhracatçı Birliği, 106 ayrı ülkeye yapılan fındık ihracatını gerçekleştiren şirketleri açıkladı. Birliğin açıklamasına göre İstanbuldan yapılan fındık ihracatında ilk sırayı, Stelliferi Fındık ve Gıda Sanayi firması aldı. Balsu Gıda Sanayi ve Ticaret ikinci, Progıda Pazarlama firması da üçüncü sırada yer aldı. Açıklamaya göre, Stelliferi şirketi geçtiğimiz yıl 20 bin 886 ton iç fındık ihracatı karşılığında 141 milyon 710 bin dolar gelir elde etti. 2012 yılında elde edilen bu ihracat rakamı, Türkiyenin fındık ihracatında bu zamana miktar bazında gerçekleştirdiği en yüksek rakam oldu. Bu ihracat karşılığında 2012 yılında 1 milyar 802 milyon 462 bin dolarlık gelir elde edildi. Bu rakam şimdiye kadar bir yılda elde edilen ikinci en yüksek ihracat geliri oldu. Bir yılda en fazla döviz girdisi 2005 yılında sağlanmış ve aynı yılda 1 milyar 928 milyon dolarlık ihracat yapılmıştı.