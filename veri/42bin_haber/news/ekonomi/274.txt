BP rekor ceza ödeyecek
İngiliz petrol devi BP, ABD tarihindeki en yüksek cezayı ödemeyi kabul etti. 2010 yılındaki petrol sızıntısı şirkete pahalıya mal oldu.
BP, 2010 yılının nisan ayında Meksika Körfezindeki Deepwater Horizon petrol platformunda meydana gelen patlama nedeniyle ABD hükümetiyle yütürülen müzakereler sonucu 4,5 milyar dolar ceza ödemeyi kabul etti.

İngiliz petrol devinin ayrıca patlamada 11 işçinin hayatını kaybetmesi olayında kötü idare ya da ihmal nedeniyle suçlu olduğunu da kabul ettiği kaydedildi. BPden yapılan açıklamda, cezanın altı yıl içinde ödeneceği belirtildi.

Deepwater Horizonda meydana gelen patlamanın ardından geçen 87 gün içinde, denize 4,9 milyon varil petrol sızmıştı. BP, mart ayında ise özel davacılara 5,9 milyar euro tazminat ödenmesinin kabul edildiğini açıklamıştı.

Şu ana kadar ABD tarihindeki en büyük maddi ceza 2009 yılında ilaç firması Pfizere pazarlamada yapılan hilekârlık nedeniyle verilmişti.