Takibattan akrabamı dahi kurtaramadım
Kredi kartı ile borçlanılmaması gerektiğini vurgulayan İş Bankası Başkanı Özince, iki akrabasını kredi kartı takibatından kurtaramadığını söyledi.

ERSİN ÖZİNCEDEN EN ACI İTİRAF 
TÜRKİYE İş Bankası Yönetim Kurulu Başkanı Ersin Özince, kredi kartının kredi değil, ödeme aracı olduğunu söyledi. Özince Akrabalarım kart borcundan takibata uğradı ama bir şey yapamadım dedi. EGİAD tarafından 66ncısı düzenlenen Ege Toplantısı, Özincenin katılımı ile gerçekleşti. Toplantıda konuşan Özince, Türkiyede sermaye piyasasının dünyaya göre çok sığ olduğunu söyledi.
Borca düşüyor, faiz ödüyorum
Özince Komisyon alıyor, bilmem ne yapıyor diye bankacılık sektörüne kızıyoruz ama bu tam pompalamıyor diye kalbimize kızmak gibi. Evdeki hidroforun pompasına kızıyoruz, dördüncü kata basmıyor, tazyik yeterli değil. Hidrofor küçükse, ekonominin pompası küçükse çaresi bunu büyütmeye çalışmaktır dedi. Özince, Türkiyenin kredi notunun yükselmesinin ise bankacılık sektörüne olumlu yansıdığına işaret etti. Sorular üzerine kredi kartı borçlarına ilişkin değerlendirmelerde bulanan Özince, şunları söyledi: O çevrelerle polemiğe girmek istemiyorum. Kredi kartı ile borçlanılmamalı. 70 milyon kredi kartı varmış 7si benim cebimde. Kart masrafı ödedim o günden bu güne. Bir bankanın yönetim kurulu başkanı olmama rağmen bazen borca düşüyor. Bakiyeyi çekiyor, gaz faturası geliyor faiz veriyorum. Dünyanın her yerinde borçlanma çok olmasın diye faiz oranı yüksek tutulur. Kredi kartı faizi düşse ulusal ekonomi için hiç iyi şeyler olmaz. Benim iki akrabam da kredi kartı borcundan dolayı takibata uğradı, elimden bir şey gelmedi.