IMF: Türk bankaları kârlılığını koruyor
IMF Türkiye'de bankacılık sektörünün yeterli ölçüde sermayelendirilmiş durumda olduğunu ve büyümek için yeterli imkanı olduğunu belirtti.
IMF'nin bugün açıklayacağı Avrupa Birliği 2013 finansal sistem istikrar raporu öncesinde Matriks'in sorularını yanıtlayan ve isminin açıklanmasını istemeyen IMF sözcüsü, ""Türkiye'de bankacılık sektörü karlılığını koruyor ve iyi sermayelendirilmiş durumda. Türk bankacılık sistemi gelişmekte olan piyasalardaki benzerlerine oranla büyümek için yeterli imkana sahip ve sistem ekonomi ile kıyaslandığında küçük kalmaya devam ediyor." ifadelerini kullandı. 
 