89 yıllık 3 milyon sicil kül old
ANKARA Ticaret Odasında (ATO) 3 milyona yakın ticaret sicil kaydının bulunduğu arşiv bölümünde çıkan yangının elektrik kontağından çıktığı tahmin ediliyor.
Sabotaj ise uzak bir ihtimal olarak görülüyor. Kül olan arşivde ATOnun 1923ten bu yana tutulan tüm ticaret sicil kayıtları bulunuyordu. Yanan kayıtların hem dijital ortamda hem de TOBBda bir örneğinin olduğu belirtildi. ATO arşivinde önceki gece çıkan yangın, akıllarda soru işaretleri yarattı. Kısa sürede büyüyen yangın, ticari kayıtların tutulduğu arşivi kullanılamaz hale getirdi. ATOnun beyni olarak adlandırılan arşiv bölümündeki rafların yakınından geçen doğalgaz hattı ise olayın büyüyeceği kaygısı yarattı. Ancak yangından kısa bir süre sonra doğalgaz vanasının kapatılmasıyla olası bir facianın önüne geçildi. Yangından 7 dakika sonra Ak Parti Genel Merkezinin de bulunduğu bölgedeki tüm elektrikler kesildi.  
SORUŞTURMA DERİNLEŞTİ 
İtfaiye ve polis, olayın ardından yangının çıktığı bölümde incelemeye başladı. Yangının meydana geldiği bölümde elektrik kablolarından numune alan ekipler, parçaları polis kriminal laboratuvarına gönderdi. İlk tespitlere göre olayda herhangi bir sabotaj izine rastlanmazken, yangının elektrik kontağından çıktığı saptandı. Polis, soruşturmayı derinleştirerek ATOnun güvenlik kamerası görüntülerini incelemeye aldı. Binada gece çalışanların da bilgisine başvuruldu.  
Evrakların mali bir değeri yok
 
Yanan evrakların hiçbir mali değeri bulunmadığına dikkat çeken yetkililer, Hürriyete şu bilgileri verdi: Yanan evrakların tüm kopyaları hem dijital arşivde hem de TOBB kayıtlarında var. Sabotaj iddiaları dile getiriliyor. Ancak böyle olması için oradaki evrakların mali değerinin olması gerekir. Arşivde maddi değeri olan hiçbir evrak yoktu. Orada geçmişe ait tüm ATO arşiv dosyaları bulunuyor.   
 