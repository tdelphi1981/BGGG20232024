Borsa güne tarihinin en yükseğinden başladı
İstanbul Menkul Kıymetler Borsası (İMKB) 100 endeksi güne dünkü kapanışa göre 202,48 puanlık yükselişle 82.608,62 puandan başladı.
İMKB'de hisse senetleri ortalama yüzde 0,25 oranında değer kazanırken, bankacılık endeksi yüzde 0,16, holding hisseleri ise yüzde 0,33 oranında yükseliş kaydetti.

Analistler bugün TUİK tarafından açıklanacak tüketici güven endeksi ve yurt dışında açıklanacak makroekonomik verilerin takip edileceğini belirtiyor. Teknik olarak endeksin 83.200 - 83.400 seviyelerinin dolar bazlı 47.100 direncinin geçtiği seviyeler olması nedeniyle takip edileceğini belirten analistler, olası düşüşlerde 81.900 seviyesinin destek konumuna gelebileceğini tahmin ediyor.