Gayrimenkule Kartaldan girdi
Gürallar Grubu, Kartalda 200 milyon lira değerindeki 160 ofisten oluşan Lapis Han projesiyle gayrimenkul sektörüne girdi. Gayrimenkulü grup içinde 5 yılda cironun üçte birini alır hale getirecek şirket, İstanbul, İzmir ve Kütahyada konut, AVM ve karma projeler yapacak.
TURİZM sektörünün yanı sıra çatı kaplama sistemleri, makine ve cam imalatı alanlarında faaliyet gösteren Gürallar Grubu, gayrimenkul sektörüne adım attı. Gürallar Grubuna bağlı Gürallar Yapı tarafından Kartalda inşa edilecek 200 milyon lira değerindeki Lapis Han, 160 adet ofis ve 2 bin 500 metrekare ticari alandan oluşacak. Kartal Soğanlık metro istasyonunun çıkışında, İstanbul Anadolu Adalet Sarayına 700 metre mesafede yer alacak Lapis Han, çocuklu çalışanları da düşünüyor. Projede kreş, etüd odası ve kapalı yüzme havuzu bir arada bulunacak. Gürallar Grubu Yönetim Kurulu Başkan Vekili Esin Güral Argat, Bugüne kadar yaklaşık 340 bin metrekare inşaat gerçekleştirdik. Konut ve okulların yanı sıra Ali Bey Otellerini ve ArtCraft Fabrikalarını kendimiz inşa ettik. Şimdi de sanayi ve turizm sektörlerindeki tecrübemizi gayrimenkule aktaracağız dedi. 
CİRODA YÜKSELECEK 
Gayrimenkul sektörünün önümüzdeki 10 yıl içinde altın çağını yaşayacağını anlatan Argat, şunları söyledi: Türkiyenin büyüme hedefleri, kentleşme oranı öngörüleri, nüfusu ve kentsel dönüşüm, gayrimenkul sektörü için çok parlak bir gelecek vadediyor. Bu nedenle gayrimenkul, 5 yıl içinde ciromuzun üçte birini alır hale gelecek. İstanbul, İzmir ve köklerimiz olan Kütahyada konut, alışveriş merkezi ve karma projelere imza atmayı hedefliyoruz. Turizmde ise İstanbul ile ilgileniyoruz. 32 bin metrekare inşaat alanına sahip olan 8 katlı Lapis Han ile ilgili bilgi veren Gürallar Yapı Genel Müdürü Evrim Karayel ise 57 metrekareden başlayıp, 2 bin metrekareye kadar birleşebilir ofis alanlarının yer aldığı projeye 200-250ye yakın ön talep topladık. Projede fiyatlar da 275 bin liradan başlıyor. Projeyi 15 ayda tamamlamayı planlıyoruz dedi.   
15 AYDA TAMAMLANACAK 
Karayel, proje hakkında Her katta toplantı, arşiv odaları ve ortak video konferans odaları olacak, bu da yatırımcıların maliyetini düşürecek diye konuştu. 
 