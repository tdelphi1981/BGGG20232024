Mobilyada hedef 2.5 milyar dolar
TÜRKİYEnin önde gelen mobilya üreticilerinin katılımıyla düzenlenen İstanbul Mobilya Fuarı (İMOB) 2013 kapılarını açtı.
2 Şubata kadar, İstanbul Fuar Merkezi/CNR Expoda ziyaret edilebilecek fuarda en yeni modellerini sergileyen mobilya üreticileri, katmadeğeri yüksek ürünleriyle bu yıl 2.5 milyar dolarlık ihracat gerçekleştirmeyi hedefliyor. Türkiyenin Ortadoğu, Rusya ve Türki Cumhuriyetlere gerçekleştirdiği ihracatını bu yıl yüzde 25 oranında artıracağını söyleyen Mobilya Sanayi İş Adamları Derneği (MOBSAD) Başkanı Engin Küçük, Türkiyede mobilya sektörü 10 milyar lira büyüklüğe ulaştı. 2023 yılında 10 milyar dolarlık mobilya ihraç edip, Türk mobilya sektörünü 25 milyar liralık hacme ulaştırmayı hedefliyoruz diye konuştu. 
Türk mobilya üreticileri olarak Çin, Afrika, Kuzey ve Güney Amerikaya çıkarma yapacaklarını anlatan Engün Küçük, konuşmasını şöyle sürdürdü: MOBSAD olarak yılda 32 milyar dolarlık mobilya ithalatı gerçekleştiren Kuzey Amerika pazarına daha fazla odaklanacağız. Yerel markalarla iş birliği yapacağız. 
Boydak büyümek için yurtdışına odaklandı 
FUARA Bellona ve Mondi markalarıyla katılan Boydak Holding Mobilya Grubu, yeni ürünlerini sergiledi. 2012 yılında Boydak Mobilya Grubu cirosunun 3.1 milyar lira olarak gerçekleştiğini anlatan Boydak Holding CEOsu Memduh Boydak, İhracatımız 150 milyon dolar oldu. Bu yıl sadece yurtdışında 52 yeni mağaza açmayı hedefliyoruz. Cironun önemli bir bölümünü ihracat ile elde ediyoruz. Üretimimizin yaklaşık yüzde 15ini ihraç ediyoruz. 2013 yılında da hedeflerimiz büyük dedi.  

 