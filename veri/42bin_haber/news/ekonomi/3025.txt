Tasarruf klimadan başlayacak
TÜRKİYEde daha az elektrik tüketimi gerçekleştiren ürünler öne çıkacak. Elektrik, Elektronik Sektöru Strateji Belgesinde öne çıkan enerji tasarrufu klimalardan başlayacak.
Bilim, Sanayi ve Teknoloji Bakanı Nihat Ergün, Ülkemizdeki klimalar, hava sensörlü olsa, yıllık 700 milyon liraya yakın bir tasarruf sağlamak mümkün olacak. Son 5 yıllık klima üretimini düşündüğümüzde, sağlanacak elektrik tasarrufu, Atatürk Barajının yüzde 30una ulaşabilirdi. 2016 yılına kadar aşamalı olarak zorunlu hale getirilecek az elektrik tüketen klimaların üretimi ile Türkiyede klimaların tükettiği elektriğin yüzde 25 azalacağını öngörmekteyiz. Türkiyede 12 milyon adetten fazla klima olduğu tahmin ediliyor. Ayrıca kamu kurumlarının aydınlatılmasında led aydınlatmaların zorunlu hale getirilmesi gibi çalışmalar olacak dedi. 
GÜNEŞ ENERJİSİ  
Sektörle ilgili birinci hedefin, her sektörde olduğu gibi hukuki ve idari bir engel olmamasını sağlamak olduğunu ifade eden Ergün, şunları söyledi: Öyle hukuki, idari düzenlemeler var ki kimsenin ilerlemesi mümkün değil. O duvarları kaldırmamız lazım. Çalışmalar sırasında belki yeni engeller de tespit edeceğiz. Eylemler çerçevesinde; yenilenebilir kaynaklara yönelik enerji tesisi kurulması, bu alandaki Ar-Ge çalışmaları ve malzemelerin üretiminin teşvik edilmesi için çalışmalar yapılacaktır. Mesela, güneş enerjisinin kullanımına dair bir takım engeller var. EPDK belli limitler koymuş. 
Küresel enerji markaları çıkacak 
2023 yılında küresel çapta en az 10 marka oluşturulacağının ve 500 milyar dolar ihracat yapılacağının hedeflendiğini anımsatan Ergün, şu bilgileri verdi: Ben bu markalardan birkaç tanesinin elektrik-elektronik sektöründen çıkması için çok büyük imkan var. 10 markanın 2-3 tanesini bu sektörden çıkarabileceğimizi düşünüyorum. Markalaşma politikalarımızı gözden geçirmeye ihtiyacımız var. Turquality ile markalaşmanın sağlanabileceğini düşünmek eksik bir düşüncedir. Yine sektörün 2023 yılında 45 milyar dolar ihracat yapmasını hedefliyoruz. 
  
  
 