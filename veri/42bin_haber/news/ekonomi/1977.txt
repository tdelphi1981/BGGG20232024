Kendi aracımızı geliştiriyoruz
Araç kiralama sektöründe faaliyet gösteren Derindere Filo Kiralama, 2007 yılında kurduğu Derindere Motorlu Araçlar (DMA) markası altında geliştirdiği ilk elektrikli otomobilini tanıttı.
Toyota Corolla modeli üzerinde geliştirilen aracı, 120 bin TLye satışa sunduklarını söyleyen DMA Kurucu Ortağı Önder Yol, Kısa vadede bu aracın satışını ve kiralamasını gerçekleştirmeyi planlıyoruz. Yıllık satış hedefimiz 1200 adet. Ancak uzun vadede tasarımı ve teknolojisiyle tamamen bize ait bir elektrikli otomobil geliştirmeyi hedefliyoruz. Corollanın dışında başka modeller için de aynı sistemi uygulayacağız diye konuştu.  
PARÇALARI TÜRKİYEDE 
Tüketicilere ve şirketlere hem kiralama hem de satın alma alternatifleriyle sunulan elektrikli araçların satış fiyatının 120 bin lira, operasyonel filo kiralama maliyetinin ise aylık 900 euro seviyesinde olacağını anlatan DMA Kurucu Ortağı Özkan Derindere şunları söyledi: Aracın en önemli parçası beyin ünitelerini tamamen biz geliştirdik. Motor ve batarya gibi dışarıdan parça aldığımız bütün firmalarla, ürettikleri komponentleri Türkiyede üretmek konusunda yatırım yapmak için ön protokoller imzalandı. İleride bunları yerli olarak üretmek istiyoruz.
Herhangi bir ortak arayışında olmadıklarını vurgulayan Derindere, Ancak projenin verimliliği ve gelişimi açısından fayda sağlayacağına inandığımız bir teklif olursa değerlendirebiliriz. Satamasak da bu işin devamını getireceğiz. Binek ve hafif ticari araçlara DMA teknolojisi uygulayarak pazara sunmayı hedefliyoruz dedi. 
8 saatlik şarjla 280 km gidiyor 
GELİŞTİRİLEN aracın, tek şarj ile yaklaşık 280 kilometre yol yapabildiğini anlatan DMA Ar-Ge ve Üretim Direktörü Alper Baykut da, araç hakkında şu bilgileri verdi: 220 volt kaynak ile yaklaşık 8 saatte tam olarak şarj edilebilen elektrikli araçlar, hızlı şarj üniteleri ile 2.5 saatte şarj edilebiliyor. Üretilen ilk araçlar, gerçek yol koşullarında yaklaşık 500 bin kilometrenin üzerinde test edildi. Araçlarımızı 3 yıl ve 100 bin kilometre DMA garantisi ile kullanıma sunuyoruz. 
Otomobil ve hafif ticaride yüzler gülüyor 
TÜRKİYE otomobil ve hafif ticari araç pazarı ocakta geçen yılın aynı dönemine göre yüzde 20.23 artarak 35 bin 523 adet olarak gerçekleşti. Otomotiv Distribütörleri Derneği (ODD) raporuna göre, yeni model yılına geçişin gerçekleştiği bu yıl ocak ayında, binek otomobil satışı geçen yılın aynı ayına göre yüzde 22.57 artarak 25 bin 835 adete ulaştı. Hafif ticari araç pazarı ise 2013 yılı ocak ayında geçen yılın aynı ayına göre yüzde 14.41 oranında artarak 9 bin 688 adete yükseldi.