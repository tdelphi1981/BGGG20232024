Moody's: Türkiye'nin görünümü durağan
Uluslararası kredi derecelendirme kuruluşu Moody's, Türk bankacılık sisteminin görünümünün durağanda kalmaya devam ettiğini kaydetti.
Moody's tarafından bugün yayımlanan Türk bankacılık sisteminin görünümüne ilişkin raporda, ılımlı ekonomik büyümenin bankalar için destekleyici koşullar oluşturacağı, Türk bankacılık sisteminin görünümünün durağanda kalmayı sürdürdüğünü belirtildi.

Raporda, artan rekabet ve düşük faiz oranlarıyla bankaların net kar marjlarının gelecek 12-18 ayda zayıflayabileceği kaydedildi.

Bankalarının fonlama profilinin güçlü olduğu, ancak kredilerin mevduattan daha hızlı büyüdüğü vurgulanırken, kredi genişlemesinin 2013 yılında yüzde 12-15 aralığında olmasının beklendiği ifade edildi. Bankaların, takipteki kredilerde beklenen kademeli artışla başa çıkabilecek yeterli kaynağa sahip olduğu belirtilen raporda, Türkiye'nin 2012 yılında yüzde 3, 2013 yılında yüzde 3,8 büyüyeceği öngörüldü.