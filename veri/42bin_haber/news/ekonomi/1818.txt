Ocakta ihracat 11 milyar dolar oldu
Türkiye'nin ihracatı ocakta geçen yılın aynı ayına göre yüzde 5,6 artışla 11 milyar 25 milyon dolar gerçekleşti.
TİM Başkanı Büyükekşi, Afyonkarahisar Ticaret ve Sanayi Odası'ndaki (ATSO) toplantıda, ocak ayında ihracatın geçen yılın aynı ayına göre yüzde 5,6 artışla 11 milyar 25 milyon dolar olduğunu söyledi.  
Ocak ayından en fazla ihracatı 1 milyar 491 milyon dolar ile otomotiv sektörünün, ikinci sırayı 1 milyar 406 milyon dolarla hazır giyim sektörünün, üçüncü sırayı ise 1 milyar 316 milyon dolarla kimyevi maddeler sektörünün aldığını belirten Büyükekşi, şöyle devam etti: 
Ocak ayından ihracatını en fazla artıran sektör yüzde 199,8 ile zeytin ve zeytinyağı sektörü oldu. Bu sektörü yüzde 49,2 artışla fındık, yüzde 45,8 artışla madencilik sektörü takip etti. İller bazında ilk 10 ihracatçı ilimiz arasında ocak ayından ihracatına en fazla artıran il yüzde 29 artış ile Gaziantep oldu. Gaziantep'i yüzde 24 artışla Denizli, yüzde 16 artışla Hatay izledi. Bu illerin arkasından ise ihracatımız yüzde 9 artıran Ankara ve Adana, yüzde 6 artıran İstanbul, yüzde 3 artıran Kocaeli ve İzmir, yüzde 2 artıran Bursa geldi. Manisa'nın ihracatı yüzde 18 geriledi. Ocak ayında Afyonkarahisar'ın ihracatı ise yüzde 39 artış gösterdi.