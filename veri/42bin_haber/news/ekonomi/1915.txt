GS bedelli sermaye artırımı için tekrar başvuracak
Galatasaray, bedelli sermaye artırımını Sermaye Piyasası Kurulu'nun (SPK) yeni kriterlerine göre düzenleyerek yeniden başvuracağını bildirdi. Galatasaray Sportif Sınai ve Ticari Yatırımlar AŞ'nin, Kamuyu Aydınlatma Platformu'nda yayımlanan açıklamasında, şunlar kaydedildi:

"SPK'nın ilke kararında belirlenen kriterlere uygun olarak Ana Ortağımız Galatasaray Spor Kulübü Derneği daha önce Sermaye Piyasası Kurulu'na yapmış olduğumuz sermaye artışına nakit olarak katılacağını beyan etmiştir. SPK'nın ilgili yeni kararına uygun olarak önümüzdeki hafta şirketimiz tarafından SPK'ya sermaye arttırım başvurusu yapılacaktır."

SPK, Galatasaray'ın, Eylül 2012'de mevcut sermayesini yüzde 300 oranında bedelli artırma talebiyle yaptığı başvuruyu, 1 Şubat tarihli kararıyla olumsuz karşılayarak işlemden kaldırılmasına karar vermişti.