Bir günde 57 şube birden açtı
Turquality kapsamında yer alan firmalardan Kervan Gıda, Suudi Arabistan'da önemli bir ortaklığa imza atarak aynı günde kendi markası olan 57 Bebeto Eğlence Adasının açılışını yaptı. Şirket beş yıl içerisinde tüm dünyada 500 Bebeto Eğlence Adasına ulaşmayı planlıyor. Ekonomi Bakanı Zafer Çağlayan, Turquality ile yapmak istediklerinin bu tür işbirlikleri olduğunu ve Türk şirketleri ile ortaklık yapanların mutkala kazançlı çıkacağını söyledi.
Suudi Arabistan'da düzenlenen basın toplantısında konuşan Kervan Gıda Yönetim Kurulu Başkanı Şükrü Başar, Türkiyenin jelly denen en büyük yumuşak şeker üreticisi ve ihracatçısı olduklarını söyledi. Yıllık 43 bin tonluk bir üretim kapasitesine sahip olduklarını ve 85 ülkeye ihracat yaptıklarını anlatan Başar, Türkiyenin jelly ihracatının yüzde 43,4ünü tek başına kendilerinin gerçekleştirdiğini anlattı. 
 
HEDEF DİĞER KÖRFEZ ÜLKELERİ
 
Toplam 40 milyon dolarlık ihracatın 35 milyon dolarını Bebeto markalı kendi ürünleri ile yaptıklarının altını çizen Başar, Suudi Arabistan'daki yeni ortaklığıyla ilgili şunları anlattı: 
 
"Çok uzun süredir Suudi Arabistan'a zaten ürün satıyoruz. Ancak şimdi sadece kendi markamızın olduğu mağazalar ve eğlence adaları açıyoruz. Suudi Al Othaim Grubu ile  bir işbirliği yaptık ve bir günde 57 farklı alışveriş merkezinde şekerleme satış noktaları açtık. Suudi Arabistan'da yumuşak şeker pazarı iki rakamlı hanelerle büyüyor. Biz de bu büyümeden yararlanmak istiyoruz. Önümüzdeki 2 yıl içerisinde ülkeye olan ihracatımızı 10 milyon dolara, eğlence adalarının sayısını da 200'e çıkarmayı hedefliyoruz." 
 
Al Othaim Grubu ile yapılan ortaklığın diğer Körfez ülkelerinin kapısını da açabileceğine işaret eden Başar, Bu işbirliği Bebeto için stratejik bir adım. Çünkü Suudi Arabistan, bölgede adeta bir üs ve uydu niteliğinde. Suudi Arabistanda kabul gören bir ürün ya da konsept hemen etrafındaki diğer ülkelerde de trend haline gelebiliyor dedi.
 
TURQUALITY SAYESİNDE BURADAYIZ
 
Türkiyenin markalaşma programı olan Turquality kapsamında yer almalarının çok önemli olduğunun altını çizen Başar, bu sayede Türk markalarının yurtdışındaki bilinirliğinin artmaya başladığını söyledi. 2010 yılında Turquality programına katıldıklarını belirten Başar, "Bu sayede markamızı yurtdışına taşıyabildik, çeşitli ülkelerde ofisler açıp kendi markamızla iş yapmaya başladık. Turquality sayesinde buradayız" dedi. 
 
Kervan Gıda'nın yüzde 100 Türk sermayeli bir şirket olduğunu belirten Başar, hali hazırda 5 farklı üretim hattında 850 kişiye istihdam sağladıklarını ve geçen seneyi 120 milyon TL ciro ile kapattıklarını kaydetti. Başar, 2015 yılına kadar da borsaya girip halka açılmak istediklerini sözlerine ekledi. 
 
HEDEF 5 YILDA 500 NOKTA
 
Basın toplantısında konuşan Kervan Gıda Yurtdışı Pazarlama Müdürü Bihter Koçum da dünya çocuk şekerleme pazarındaki etkinliklerini perakende de artırmayı planladıklarını belirterek, Halihazırda Azerbaycan, Cezayir, Rusya, Filistin, İran, Irak, Suudi Arabistan ve Türkiyede olmak üzere toplam 80 tane Bebeto Eğlence Adası konseptli satış noktamız var. 5 yıl içerisinde tüm dünyada 500 satış noktasına ulaşmayı planlıyoruz dedi. 
ÇAĞLAYAN: TÜRK ŞİRKETLERİ İLE ORTAK OLURSANIZ KAZANIRSINIZ 
 
Düzenlenen işbirliği töreninde konuşan Ekonomi Bakanı Zafer Çağlayan da yapılan ortaklığın Turquality projesinin önemini bir kez daha gösterdiğini belirtti. Turquality ile yapmak istediklerinin bu tür işbirlikleri olduğunun altını çizen Bakan Çağlayan, "Kimse tek başına bir iş yapamaz. Birlik olunca kazanırsınız. Bizde bir söz vardır, 'bir elin nesi var, iki elin sesi var' diye. Türk firmaları yapılan ortaklıklarda da Türkiye'ye yaptığınız yatırımlarda da mutlaka kazanırsınız" dedi. 
 
Çağlayan konuşmasında İslam ülkelerinin daha sıkı ticari işbirlikleri içerisine girmeleri gerektiğine de dikkat çekerek, 57 ülkeden oluşan İslam İşbirliği Teşkilatı'nın dünya nüfusunun yüzde 25'inden fazlasını oluşturmasına ve dünya yüzölçümünün üçte birine ulaşmasına karşın dünya milli gelirinden sadee yüzde 9 pay aldığını söyledi. Çağlayan bu tip ortaklıklardan her iki tarafın da kazançlı çıkacağını vurguladı. Öte yandan törenin sonunda Bakan Çağlayan'a Al Othaim grubu tarafından bir kılıç armağan edildi.    

 
Şekerli mamuller sektörü
 
* Türkiye'nin şekerli ve çikolatalı mamul ihracatı 2011'deki 2 milyar dolar seviyesinden 2012'de 2.5 milyar dolara yükseldi.
* Şekerli mamuller sektörünün yıllık ortalama büyümesi yüzde 10.
* Türk şekerli mamul üreticileri, farklı coğrafyalarda yaklaşık 150 ülkeye ihracat yapıyor.
* Türkiye yumuşak şeker pazarının büyüklüğü 200 milyon TL
* Türkiyede yumuşak şeker pazarının büyüklüğü 14 bin ton civarında tahmin ediliyor. Kişi başı tüketim ise 200 gram civarında. AB ülkelerinde bu rakam 2 kg'ye kadar çıkıyor. 
* Araştırma şirketi Nielsenin verilerine göre, Türkiye yumuşak şeker pazarı yıllık bazda ortama yüzde 10 civarında büyüyor. 
* Türkiye yumuşak şeker pazarında tüketim miktarı açısından ise İstanbul ilk sırayı alıyor. İstanbul'u Ankara, İzmir ve Bursa takip ediyor...
* Dünya yumuşak şeker pazarının lideri ABD. Pazar büyüklüğü açısından bu ülkeyi Almanya, İngiltere ve Fransa takip ediyor. ABDde yılda 1 milyon ton yumuşak şeker tüketildiği tahmin ediliyor. Dünya pazarının ikinci büyük oyuncusu Almanyada ise bu rakam 200 bin ton.
* Şekerli mamuller grubunun dünya genelindeki ithalat tutarı 8.5 milyar dolar civarında. ABD, 1.5 milyar dolarlık ithalatla ilk sırada yer alıyor. 
*Dünya şekerli mamuller ihracatında Almanya, 828 milyon dolarlık ihracat geliri ve yüzde 9,7lik payla ilk sırada yer alıyor.  
eguler@hurriyet.com.tr 

 