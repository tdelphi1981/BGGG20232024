Viski görünümlü lüks rakı
TÜRKLERİN milli içkisi rakıda pek çok yeni kategori yaratan Efe, Fransız fıçılarında 5 yıl beklettiği rakıyla lükse oynadı.
Ortalama 70lik rakının üç katı kadar fiyata sahip olan Efe 5 Yıllık ile ilgili Efe Alkollü İçkiler CEOsu Egemen Demirtaş şöyle konuştu: Sarı Zeybek rakısı üretimine başlandığında, 500 litrelik yeni Fransız Meşe fıçılara noter huzurunda yıllandırma amacı ile dolum yapıldı. Fıçılar dönem dönem yine noter huzurunda açılarak ürünün gelişimi izlendi. Süre tamamlandığında, Türkiyenin ilk 5 Yıllık rakısı, Efe olarak üretime hazır hale geldi. Demirtaş, Efe 5 Yıllıkın yüzde 100 üzüm alkolünün bakır imbiklerde anason tohumu ile damıtılması sonrasında meşe fıçılarda geçirdiği süre içerisinde kendine has rengini ve meşeden gelen aromaları aldığını söyledi. Efe 5 Yıllıktan her yıl sadece 6000 şişe üretilecek.