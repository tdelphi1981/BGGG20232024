Elektrik hattı internet taşıyacak
Fiber, bakır gibi altyapılar üzerinden sunulan internet hizmetlerinde yeni bir dönem başlıyor.
Bilgi Teknolojileri ve İletişim Kurumu (BTK) yüksek hızda internet, telefon, video erişim imkanlarının elektrik hatları üzerinden sağlanabilmesi için hukuki zemini oluşturan bir düzenleme yaptı. Bu teknoloji sayesinde internet, telefon, IPTV, VoD, CCTV gibi birçok uygulama ekstra kablolama gerektirmeden elektrik hatları üzerinden gerçekleştirilebilecek.  
TALEPLERİ İNCELEDİK 
BTK Başkanı Tayfun Acarer, teknolojinin gelişmesi ile birlikte; fiber, bakır gibi altyapılar üzerinden sunulan elektronik haberleşme hizmetlerinin, elektrik hatları üzerinden de sunulabildiğini belirtti. Halen bina içindeki elektrik hatlarını kullanarak hizmet sunan bazı işletmecilerin olduğunu ifade eden Acarer, elektrik hatları üzerinden elektronik haberleşme hizmetinin sunumuna yönelik bir düzenleme yaptıklarını kaydetti.  
STANDARTLARA UYMALI 
BTK Kurul Kararı ile fiber, bakır gibi altyapılar üzerinden sunulmakta olan elektronik haberleşme hizmetlerinin, bu altyapılara ilaveten elektrik hatları üzerinden de sunulabileceği, bu durumda da söz konusu hizmeti sunacak olan şirketlerin Kurumumuzca yetkilendirilmesi gerektiğinin kararlaştırıldığını belirten Acarer, Kurumumuzca yetkilendirilen işletmecilerin, alternatif bir altyapı olarak elektrik iletim/dağıtım hatlarını elektronik haberleşme hizmeti sunumunda kullanabilmelerinin hukuki zemini oluşturulmuştur. Ancak söz konusu hatlar üzerinden elektronik haberleşme hizmetinin kullanımında ihtiyaç duyulan cihazların Avrupada elektroteknik cihazların standartlarına, telekomünikasyon standartlarını belirleyen kuruluşların standartlarına veya TSE tarafından belirlenen standartlara uygun cihazlar olması gerekiyor. standartlara uygun cihazlar kullanılması halinde cihazların kullandığı frekansların diğer cihazlar üzerinde girişim oluşturmaları engellenmiş olacağından, Kurumumuzca ayrıca bir frekans planlamasına ihtiyaç olmadığı değerlendirilmiştirdedi. 
Alt yapıya dayalı rekabeti artıracak 
Bilgi Teknolojileri Kurumu (BTK) Başkanı Tayfun Acarer, Yapılan düzenleme ile elektronik haberleşme sektöründe alternatif platformların kullanılmasını sağlamak suretiyle altyapıya dayalı rekabetin geliştirilmesine ve böylece tüketici refahının artışına da katkı sağlanacağını düşünüyoruz diye konuştu. Sistemin uygulanabilirliğinde mesafenin önemli olduğuna vurgu yapan uzmanlar ise  elektrik hatları üzerinden iletişimin, bugünkü haliyle fiber optik kablolarla sağlanan iletişime rakip olmaktan çok uzak gözüktüğünü ifade etti.