Mercedes, güvenliği İpeke emanet etti
Mercedes-Benzin yeni modellerindeki pasif güvenlik geliştirilmesinde en kritik matematiksel hesaplamaları Türk mühendis Dr. Hakan İpek yapıyor.
Uçak mühendisi olarak üniversiteyi bitirip, matematik doktorası yapan İpek, geliştirdiği insan modellemeleriyle kaza sırasında hava yastıklarının ne kadar havayla dolacağından, emniyet kemerinin vücudu nasıl saracağına kadar pek çok olasılığı hesaplıyor. Mercedeste yeni bir model geliştirilirken 70 tane otomobilin heba edildiğini anlatan İpek, bağımsız test kuruluşlarınca çarpışma testlerinde kullanılan mankenlerin de artık yeterli veriyi sunmadığını savundu.  
1 MİLYAR EURO MAKYAJ 
Mercedesin 1 milyar euroluk makyaj operasyonuyla neredeyse baştan yarattığı E Serisindeki pasif güvenliğin geliştirilmesinde de rol alan Hakan İpek, konuşmasını şöyle sürdürdü: Yeni modelin güvenlik sistemleri geliştirilirken 70 araç 210 farklı kaza senaryosuyla çeşitli çarpışma testlerine tabi tutuluyor. Hava yastığı otomobilin çarpma anında temas ettiği bölgeye göre açılıyor. Yani hava yastığının içinde bulunduğu plastik ne zaman yırtılacak, içine ne miktarda gaz dolup, yastık ne kadar şişecek, aktif gergili emniyet kemeri sürücü ya da yolcuyu ne zaman bırakacak, yolcular yastığa ne zaman çarpacak ve yastık ne zaman sönecek. Farklı kaza senaryolarında işleyen bu yüksek hesaplamaları ben yapıyorum. 
İnsan Vücudu Modellemesi olarak adlandırılan çalışmalarla, bilinen ve kaza simülasyonlarında kullanılan dummylerden farklı insan vücuduna bire bir benzeyen modeller simüle ettiklerini anlatan Dr. Hakan İpek, bu çalışmaları sonucunda elde edilen sonuçları da şöyle sıraladı: Çarpışma testlerinde kullanılan mankenler 1972 yılından beni hiç değişmedi. Bu mankenlerin kalça yapıları gerçeğe uymuyor. Kaza sırasında kafanın yan dönmesi, aracın taklalar attıktan sonra çarpması gibi durumlarda ne türden hasarlar aldığı ve bunların önüne nasıl geçilebileceğini anlamamızı ancak yeni geliştirdiğimiz mankenlerle öğrenebiliyoruz. 
167 bin liraya mayısta geliyor 
MERCEDES-BENZ Türkiyenin davetlisi olarak İspanyada test etme imkanı bulduğumuz yeni E Serisi, geçirdiği kapsamlı makyaj operasyonunun ardından neredeyse yeni bir model görüntüsü çiziyor. Mayıs ayından itibaren 167 bin TLden başlayan fiyatlarla Türkiyede satışa sunulacak olan araç, 2.0 litre 211 beygirlik E 250 ve 3.5 litre 306 beygirlik benzinli motora sahip E 350 4MATIC benzinli motorun yanı sıra; 2.2 litre dizel 204 beygirlik 4MATIC dizel versiyonuyla tercih edilebilecek. Diğer motor seçenekleri sipariş üzerine getirilecek olan E Serisinin 4 bin adetlik satışa ulaşması bekleniyor. 
 