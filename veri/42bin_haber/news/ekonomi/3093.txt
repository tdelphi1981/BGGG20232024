Sabancı üst yönetiminde kadın ağırlığı
Sabancı Holding üst yönetimindeki kadın sayısı giderek artıyor. Üst yönetime atanan 3 direktörden 2'si kadın.
AİLE ve Sosyal Politikalar Bakanlığı liderliğinde ve Güler Sabancı eş başkanlığında yürütülen 'İşte Eşitlik Platformu'na imza atan Sabancı Holding, üst yönetiminde kadın yönetici sayısını artırıyor. Üst yönetimine ikisi kadın üç yeni direktör atandı. Sabancı Holding açıklamasına göre, daha önce CEO Ofis Müdürü olarak görev yapmakta olan Burcu Tokmak CEO Ofisi'nde Direktör olarak, Strateji ve İş Geliştirme Müdürü olan Fezal Okur da Strateji ve İş Geliştirme Direktörü olarak atandı. Ayrıca Sabancı Holding Strateji ve İş Geliştirme Müdürü olarak görev yapan Kadri Özgüneş de Çimento Grup Başkanlığı'nda direktörlük görevine getirildi.