Mayısta temeli atarız
3üncü köprü için 7 Türk bankasının oluşturduğu konsorsiyumun toplamda 2.4 milyar dolarlık 10 yıl vadeli proje finansmanı sağlayacağını söyleyen IC Holding Yönetim Kurulu Başkanı İbrahim Çeçen, Nisan ayında Hazineden onay almayı, mayıs ayında temel atmayı planlıyoruz dedi.
OTOYOL ve köprü geçiş ihalesinin iptal edilmesinin ardından gözler sıradaki özelleştirmeler kadar yap-işlet-devret ihalelerine de çevrildi. Bunlardan en önemlisi ise İstanbul Boğazına 3üncü Köprünün yapımını da içeren Kuzey Marmara Otoyol Projesi Odayeri-Paşaköy kesimi ihalesi. Geçtğimiz yıl mayıs ayında yapılan ihaleyi IC İçtaş-Astaldi konsorsiyumu 10 yıl 2 ay 20 günlük yapım dahil işletme süresi teklifiyle kazanmıştı. Aradan geçen süreçte bankalarla kredi anlaşmasının gerçekleşmemesi ve inşaatın başlamaması bu projenin hayata geçmesinde sıkıntı yaşandığı iddialarına neden olmuştu. 
HER ŞEY YOLUNDA MESAJI 
İş dünyası kulislerindeki iptal söylentilerine rağmen ihaleyi kazanan gruptan Her şey yolunda mesajı geldi. İşin normal seyrinde ilerlediğini söyleyen IC Holding Yönetim Kurulu Başkanı İbrahim Çeçen köprünün temelini mayıs ayında atmayı beklediklerini belirtti. Köprü ve otoyol ihalesindeki sürecin farklı kendi süreçlerinin farklı olduğunu belirten Çeçen, Proje çalışmalarımıza başladık. Kredi anlaşmasında ise son aşamaya geldik diye konuştu. 7 Türk bankası ile niyet anlaşması imzalandığına dikkat çeken İbrahim Çeçen kredinin detaylarıyla ilgili ise şu bilgileri verdi: 
10 YIL VADELİ KREDİ 
Bu niyet anlaşması sonrasında böyle büyük bir işi iki tarafın avukatlarının incelemesi ve olayın sözleşme aşamasına gelmesi gerekiyor. Şu anda o süreci yaşıyoruz. 7 Türk bankası ve biz her açıdan mevzuata uygun bir şekilde bu kredi anlaşmasının yapılması için çalışıyoruz. 7 Türk bankasının oluşturduğu konsorsiyum toplamda 2.4 milyar dolarlık bir proje finansmanı sağlayacak. Krediyi toplamda 10 yıl vadeli olacak. 
 A şeklinde ayak 
BANKALARLA kredi anlaşmasının imzalanması sonrasında Hazineden onay alınacağını da belirten Çeçen, bununla birlikte temel atma sürecine geleceklerini söyledi. Çeçen, Hazine onayı sürecinin nisan ayı sonunda tamamlanmasını temel atma töreninin ise mayıs ayı başında gerçekleşmesini bekliyor. Şu anda sondaj çalışmalarının sürdüğüne dikkat çeken Çeçen, Bu köprü 2000li yılların mühendislik harikası olacak. Çok güzel bir köprü olacak. Köprü ayakları A harfine benzeyecek. Fazla detay veremiyoruz. Projemiz her yönüyle hazır ancak sunumu Sayın Başbakan yapacak dedi. 
Hedef 2015 
3. köprü ihalesinde IC İçtaş-Astaldi konsorsiyumunun 10 yıl 2 ay 20 günlük teklifinin ardından ikinci en iyi teklifi Cengiz İnşaat-Kolin İnşaat-Limak İnşaat-Makyol İnşaat-Kalyon İnşaat Ortak Girişim Grubu 14 yıl 9 ay 4 günlük ile vermişti. İki teklif arasında 4 yıl 7 ay gibi çok yüksek fark bulunması, yatırımın geri dönüş süresini tartışmaya açmıştı. İhale sonuçlarını bizzat açıklayan Ulaştırma, Denizcilik ve Haberleşme Bakanı Binali Yıldırım, projenin maliyetinin yaklaşık 4,5 milyar lirayı bulacağını ve 36 ayda tamamlanmasının öngörüldüğünü belirtmişti. Yıldırım, köprünün 2015 yılı sonunda İstanbullulara hizmet vermeye başlamasını hedeflediklerini de açıklamıştı.