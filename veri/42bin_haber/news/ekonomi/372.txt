Fatihin altyapısını Türk Telekom kuracak
Türk Telekom, Fatih Projesi kapsamında 1. Bölge olarak anılan Batı Bölgesi ve 2. Bölge olarak anılan Orta Anadolu ve çevresindeki 2 bin 236 okulun yerel alan ağı, aktif cihazlar ve pasif üyelerin kurulumu ihalesini kazandı.
Ankarada düzenlenen törenle, Türk Telekom Grup Finans Başkanı Mustafa Uysal ile Milli Eğitim Bakanlığı Yenilik ve Eğitim Teknolojileri (YEGİTEK) Genel Müdürü Mustafa Koç, projeyi başlatacak protokole imza attı. Proje kapsamında imzalanan protokolle Türk Telekom, 1. Bölge ve 2. Bölge  deki okullara okullara 3 yıl boyunca kesintisiz servis hizmeti verecek. 
TARİHİ BİR MİSYON 
Türk Telekom Grubu Finans Başkanı Mustafa Uysal, projenin modern teknolojilere uygun ve çağa ayak uydurmuş genç bireyler yetiştirilmesini hedeflediğini ifade etti. Uysal, Türk eğitim sistemini geleceğe taşıyacak olan bu projenin teknolojik altyapısını kurmak yolunda da en önemli adımları biz atıyoruz. Teknolojik yeniliklerin geliştirilmesi ve Türkiyenin teknolojik geleceğinin inşası için çalışan Türk Telekom, bu bilgi birikimini şimdi de Fatih Projesi için harcayacak. Fatih Projesi, bilgi ve iletişim teknolojilerini, eğitim sürecinin temel araçlarından biri haline getirerek  öğrencilerin ve öğretmenlerin bu teknolojileri etkin kullanımı sağlayacak. Türkiyeyi 2023 vizyonuna taşıyacak teknoloji altyapısının kurulması önemlidir. Fatih Projesi bu vizyonun önemli bir parçasıdır. Bu tarihi misyona hizmet etme heyecanını taşıyoruz diye konuştu.  
İNTERAKTİF EĞİTİM  
Milli Eğitim Bakanlığı Yenilik ve Eğitim Teknolojileri (YEGİTEK) Genel Müdürü Mustafa Koç da, sadece ulusal boyutta değil, uluslararası boyutta da ilgiyle izlenen Fatih Projesi ile 2023 vizyonunu gerçekleştirecek insan kaynağının yetiştirilmesinin hedeflendiğini vurgulayarak, şöyle konuştu: UNESCOnun 21. yüzyıl vatandaşlığı becerileri olarak tarif ettiği, teknoloji kullanımı, medya okur-yazarlığı, etkili iletişim, analitik düşünme, problem çözme, birlikte çalışma ve işbirliği, vatandaşlık sorumluluğu, global farkındalık ile öğrencilerimizi edilgen olmaktan çıkaracak, onlara fikirlerini rahat ifade etme, topluluk önünde konuşma, seviyeli tartışma gibi yetenekleri kazandıracak interaktif eğitim anlayışının altyapısını kuruyoruz.