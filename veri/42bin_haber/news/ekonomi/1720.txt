Mango Gıda hacizlerle boğuşuyor
Üç yıl önce halka açılan Mango Gıdadan bir hafta içinde ikinci kötü haber geldi. Geçtiğimiz hafta borçlardan ötürü bir dizi tesisin satışa çıkarılacağı, paketleme işinden çıkılacağı açıklanırken bu sabah da şirkete yönelik icra ve haciz kararları açıklandı. Piyasa değeri 23,9 milyon TL olan şirket 38,2 milyon liralık haciz baskısı altında. Mango Gıda'nın 30 yıl geriye dayanan hikâyesi ise Kadıköy Hali'nde sırtta taşınan sebze-meyve kasalarına uzanıyor.
Ayhan Karak ve Mehmet Yaylanın 2000 yılında kurduğu Mango Gıda Sanayi Ticaret A.Ş. Mayıs 2010da halka açılmıştı. Şirket yüzde 34lük hissesini halka arz etmişti. 
Büyük marketlerin meyve sebze ihtiyacını karşılayan şirket aynı zamanda Rusyaya önemli miktarda ihracat yapıyordu.  Ancak şirketten son 1 hafta içinde Kamuyu Aydınlatma Platformu'na (KAP) yapılan iki açıklama şirketin önemli bir mali darboğaz içinde olduğunu gösteriyor. 
Şirket ilk açıklamasında, paketleme tesislerinde beklediği verimi elde edemediğini, ihracatta yaşanan sorunlar nedeni ile bazı tesis ve gayrimenkullerin elden çıkarılacağı, 80 kadar çalışanın da işine son verileceği açıklanmıştı. 
Mango Gıda'dan bu sabah KAPa yapılan açıklama ise, karşı karşıya kalınan haciz ve icra takiplerine ilişkin bilgiyi içeriyor. Buna göre alacaklılar tarafından Mango Gıdaya 1 milyon 40 bin liralık haciz işlemi yapıldı, 12,3 milyon liralık icra ödeme emri gönderildi çekilen ihtarname tutarı ise 24,9 milyon lira. Anılan rakamların toplam tutarı 38,2 milyon lira. Yüzde 84 hissesi halka açık olan şirketin piyasa değeri ise 23,9 milyon lira seviyesinde. 
  MANGO GIDA ÇALIŞANLARININ ÜÇTE BİRİNİ ÇIKARIYOR TESİSLERİNİ SATACAK
Mango Gıda Yönetim Kurulu Başkan Vekili ve şirketin ortaklarından Ayhan Karak, KAPa yaptıkları ilk bildirim sonrası hürriyet.com.trye yaptığı açıklamada, ihracatta özellikle Rusya'da yaşanan zorluklar ve düşük verimlilik nedeniyle paketleme tesislerinde istenilen kapasiteye bir türlü ulaşamadıklarını ve bazı tesisleri elden çıkarma kararı aldıklarını söylemişti. 
Ayhan Karak anılan açıklamasında, Adana'da 22 dönüm üzerine kurulu narenciye paketleme tesisi ile İstanbul Samandıra'da bulunan 3.5 ton dönümlük tesisi satacaklarını açıklamıştı. Karak, "İki tesisin satışından 15-20 milyon TL arası gelir bekliyoruz. Adana'daki tesis sektörden bir firmaya gidebilir ama İstanbul için bir şey diyemem. Sonraki dönemde de birkaç tane daha satacağımız atıl varlığımız olacak. Onlardan da 3-4 milyon TL arası gelir sağlayabileceğimizi düşünüyorum" bilgisini vermişti. 
HALDE HAMALLIK YAPTI
Mango Gıdanın resmiyete 2000 yılında kurulsa da şirketin hikâyesi çok daha geriye dayanıyor. Şirketin hikâyesi 33 yıl kadar önce Kadıköy Halinde yazılmaya başlandı. Ayhan Karak henüz 8-10 yaşlarındayken, Kadıköy Hali'nde hamal olan babasıyla birlikte çalışır.  
Öğleden sonraları okula da giden Karak, daha gün ışımadan Kadıköy Hali'ndeki yerini alır. Babasıyla birlikte sebze-meyve kasalarını taşıyan Karak, taşıdıkları her kasa başına bahşiş alır. Bir süre halde hamallık yapan Karak, daha sonraları kendi adına ürün ekimi yaptırmaya başlar.  
Antalya ve Bursa'da ektirdiği sebze-meyveleri halde satmaya başlayan Karak, 2000 yılına gelindiğinde ise Mehmet Yayla ile Mango Gıda'nın temelini attı. 
 Mango Gıda, dev mağaza zincirlerine 80'e yakın ürün satıyordu.   
dgokce@hurriyet.com.tr 

 