Kurulan ve kapanan şirket sayısı arttı
Ocak ayında 4 bin 175 şirket kurulurken, 2 bin 759 şirket kapandı. Kurulan şirket sayısı bir önceki aya göre yüzde 35,90, gerçek kişi ticari işletme sayısı yüzde 22,06 artarken, kooperatif sayısı ise yüzde 5,97 azaldı.

Türkiye Odalar ve Borsalar Birliği (TOBB), "2013 Ocak Ayına Ait Kurulan ve Kapanan Şirket" istatistiklerini açıkladı.

Buna göre, 2013 yılı Ocak ayında 4 bin 175 şirket kuruldu. Kurulan şirket sayısı bir önceki aya göre yüzde 35,90 artış gösterdi.

2012 yılının Aralık ayında 3 bin 72 şirket kurulmuştu.

Buna karşılık Ocak'ta 2 bin 759 şirket de kapandı. Kapanan şirket sayısı bir önceki aya göre 26,91 arttı.

Ocakta kurulan kooperatif sayısında da bir önceki aya göre yüzde 5,97 azalış görülürken, gerçek kişi ticari işletme sayısı ise yüzde 22,06 arttı.

Ocak ayında, geçen yılın aynı ayına göre kurulan şirket sayısı yüzde 20,58, kooperatif sayısı yüzde 11,27, gerçek kişi ticari işletmesi sayısı ise yüzde 12,97 azaldı.

Aynı ayda kapanan şirket sayısı yüzde 31,07, kooperatif sayısı yüzde 2,91 artarken, kapanan gerçek kişi ticari işletme sayısında yüzde 14,49'luk azalma görüldü.

Bu yılın Ocak ayında 4 bin 175 şirket, 63 kooperatif, 5 bin 903 gerçek kişi ticari işletme kurulurken, 2 bin 759 şirket, 354 kooperatif, 3 bin 140 gerçek kişi ticari işletme kapandı.

Ocak ayında kapanan şirket sayısı bir önceki aya göre yüzde 26,91, kooperatif sayısı yüzde 52,59 artarken, gerçek kişi ticari işletme sayısı da yüzde 9,46 azaldı.

Söz konusu ayda aylık bazda kurulan şirket sayısında yüzde 35,90, gerçek kişi ticari işletme sayısında yüzde 22,06 artarken,kooperatif sayısında yüzde 5,97 azalış oldu.

Artvin'de şirket kurulmadı

Ocak ayında kurulan toplam 4 bin 238 şirket ve kooperatifin yüzde 81,01'i limited şirket, yüzde 17,39'u anonim şirket, yüzde 1,49'unu ise kooperatifler oluşturdu. Şirket ve kooperatiflerin yüzde 42,28'i İstanbul, yüzde 10,10'u Ankara'da kuruldu.

Söz konusu ayda Artvin'de şirket kuruluşu gerçekleşmedi. 2012 yılında Artvin'de 27 şirket kurulurken, 19 şirket kapanmıştı.

Ocak ayında toplam 4 bin 238 şirket ve kooperatif kuruldu. Bu dönemde kurulan toplam 3 bin 433 limited şirket toplam sermayenin yüzde 50,38'ini, 737 anonim şirket ise yüzde 49,46'sını oluşturdu. Ocak ayında kurulan şirketlerin sermayelerinin toplamı, bir önceki aya göre yüzde 77,69 oranında arttı.

Ocak ayında kurulan toplam şirket ve kooperatiflerin bin 244'ü toptan ve perakende ticaret, motorlu taşıtların ve motosikletlerin onarımı, 646'sı inşaat, 641'i imalat sektöründe kuruldu.

Söz konusu ayda kurulan gerçek kişi ticari işletmelerinin 2 bin 450'si toptan ve perakende ticaret, motorlu taşıtların ve motosikletlerin onarımı, 964'ü inşaat, 737'si imalat sektöründe oldu.

Ocakta kapanan şirket ve kooperatiflerin bin 66'sı toptan ve perakende ticaret, motorlu taşıtların ve motosikletlerin onarımı, 634'ü inşaat, 533'ü imalat sektöründe yer aldı.

Ocak ayında kapanan gerçek kişi ticari işletmelerinin bin 570'i toptan ve perakende ticaret, motorlu taşıtların ve motosikletlerin onarımı, 456'sı inşaat, 309'unu imalat sektöründeki işletmeler oluşturdu.

Ocak ayında 285 yabancı ortak sermayeli şirket kuruldu

Ocak'ta kurulan 285 yabancı ortak sermayeli şirket kuruldu. Bu şirketlerin 40'ını Alman, 28'ini İran ortaklı şirketler oluşturdu.

Kurulan 285 yabancı ortak sermayeli şirketin 60'ı anonim, 225'i limited şirket oldu. Bu şirketlerin 111'i toptan ve perakende ticaret, motorlu taşıtların ve motosikletlerin onarımı, 36'sı imalat ve 27'si inşaat sektöründe kuruldu.

Söz konusu yabancı ortak sermayeli şirketlerin toplam sermayelerinin yüzde 87,99'unu yabancı sermayeli ortak payı oluştururken, yurt dışında yerleşik Türk vatandaşlarının ortak olduğu 29 adet yabancı ortak sermayeli şirket kuruluşu gerçekleşti.