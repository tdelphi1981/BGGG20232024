Sony, ABDdeki merkezini de sattı
Elektronik endüstrisinin en büyüklerinden Sony, kötü ekonomik koşullar nedeniyle ABDnin New York kentindeki genel merkezini 1.1 milyar dolara satışa çıkardı.
Binaya ait borçların ve satış maliyetlerinin düşülmesinin ardından 770 milyon dolar gelir elde etmeyi hedefleyen şirket bir ay önce Japonyadaki genel merkezlerinden birini de 1.14 milyar dolara elden çıkardığını açıklamıştı.  
Japon üreticinin yeni CEOsu Kazuro Hirai kâr etmeyen birimleri kapatıp, ek gelir elde edilecek fırsatları değerlendiren stratejisi kapsamında, pil üretimi birimini de satışa çıkarmayı planladığı belirtildi. Hirai yönetiminde tasarruf stratejisini benimseyen Sony, Ekim ayında Japonyadaki optik lens fabrikasında çalışan 2 bin kişinin görevine son verdi.  
2012nin ikinci çeyreğinde 20 milyar dolar gelir ve 388 milyon dolar faaliyet karı açıklayan şirket, aynı dönemde 198 milyon dolar zarar etti. Şirket, Nisan 2012de duyurduğu yeniden yapılanma planı kapsamında, Japonyada 4 bin, yurt dışında ise 7 bin personeli işten çıkaracağını duyudu. Sony sadece işten çıkarmalarla 945 milyon dolarlık tasarruf etmeyi planlıyor.  

 