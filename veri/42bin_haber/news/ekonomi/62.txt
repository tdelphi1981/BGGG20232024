Gözler Moodysde
Fitchin İstanbulda düzenleyeceği toplantı öncesinde Türkiyenin notunu artırmasının ardından, gözler 21 Kasımda konferans düzenleyecek olan Moodyse çevrildi. 21 Kasımda konferans düzenleyecek olan Moodysin görünüm değişikliğine gitmesi beklenirken, Wall Street Journal da bu beklentiyi yazdı.
ULUSLARARASI kredi derecelendirme kuruluşu Fitchin İstanbulda düzenleyeceği toplantı öncesinde Türkiyenin notunu artırmasının ardından, gözler 21 Kasımda konferans düzenleyecek olan Moodyse çevrildi. Fitchin Türkiyenin notunu yatırım yapılabilir seviye olan BBB-ye çıkarmasının ardından, gözler diğer kredi derecelendirme kuruluşları Moodys ve S&Pye çevrilirken, Moodysin konferans düzenleyecek olması da not artırımına yönelik beklentiyi yükseltti. 21 Kasımda 6ncı yıllık kredi riski konferansını düzenleyecek Moodysin görünüm değişikliğine gitmesi bekleniyor.  
BEKLENTİ YÜKSELDİ 
Fitchin ekim ayında duyurduğu toplantı bugün gerçekleşiyor. Fitchin 8 Kasımda Türkiyenin kredi görünümünü değerlendirme için bir toplantı yapacağını duyurması sonrasında piyasalarda not artışına yönelik beklentiler artmış, kuruluşun 5 Kasımda not yükseltmesiyle de bu beklenti gerçekleşti. Durum böyle olunca, S&P ve Moodysden not artışı bekleyen piyasalar, konferans düzenleyeceğini açıklayan Moodyse yönelik beklentisini de güçlendirdi. Toplantıya, Moodys Türkiye analisti Sarah Carlsonın yanı sıra Moodys Yatırımcı Servis EMEA İlişkileri Yöneticisi Andreas Naumann, Moodys Yatırımcı Servisi İş Geliştirme İkinci Başkan Yardımcısı Burak Cerrahoğlu katılacak. Wall Street Journal gazetesi de Fitchin not artırımı kararının ardından Moodys den de not artırımı kararı gelebileceğini yazdı. Haberde Ekonomi Bakanı Zafer Çağlayanın not artırımının geç kalmış bir hakkın teslimi olduğu sözlerine dikkat çekilirken, bazı iktisatçıların da bir yılı aşkın süredir Türkiyeye yatırım notunun verilmesini gerektiğini savundukları hatırlatıldı. WSJ, Moodysin not artırımına ilişkin şu değerlendirmeyi yaptı: Türkiyeye nakit girişi konusunda spekülasyon yapmak için henüz erken olabilir. Fonların çoğu, bir ülkenin varlıklarına yatırım yapmadan önce üç başlıca derecelendirme kuruluşundan en az ikisinin yatırım notu vermesini gerekli sayıyor. 
Haberde Moodysin 2013te Türkiyenin notunu yatırım düzeyine çıkartabileceğine de dikkat çekildi. 
OYNAKLIĞA DAHA EĞİLİMLİ  
Hükümetin tüm övünmelerine rağmen, Fitch raporunda Türkiyenin ekonomisinin, yatırım yapılabilir notu olan diğer ülkelerine göre oynaklığa daha eğilimli olduğu uyarısını yapan gazete, bir finansal şok ve resesyonunun olası olduğuna dikkat çekti. 
Tepeden bakan tonla konuşuluyor 
WALL Street Journal, Fitchin not artırımı karşısında Türk yetkililerinin tepeden bakan bir tonla konuştuklarını öne sürerken Ankaranın, hükümete göre not artırımı sayesinde Türkiyenin 32 milyar dolarlık ek yabancı yatırımı alabilecek olmasına rağmen soğuk tepki gösterdiğini savundu. Türk yetkililerinin derecelendirme kuruluşlarının 780 milyar dolarlık bir ekonomi olan Türkiyeye, Portekiz ve İrlanda gibi ülkelerle aynı notu vermelerinin haksızlık olduğunu söylediklerini anlatan gazete, bu çerçevede Başbakan Recep Tayyip Erdoğanın altı ay önce bu kuruluşları tanımamakla tehdit ettiğini yazdı. 
Koç: Moodys ve S&Pyi bekliyorum 
KOÇ Grubu Onursal Başkanı Rahmi Koç, Fitchin Türkiyenin kredi notunu yatırım yapılabilir seviyeye getirmesine ilişkin, Asıl ben Moodys ve Standart&Poorsdan not artışı bekliyorum dedi. Rahmi Koç Müzesindeki Minyatür Trenlerin Muhteşem Dünyası sergisine katılan Rahmi Koç, Ben yatırımdan, gerçek yatırım yapmayı anlıyorum. Önemli olan borsaya  gelip her şey iyiyken hisse senedi alıp işler bozulduğunda da gitmek değil. Yatırım yapmak, istihdam yaratmak, fabrika kurmak demektir. Benim için yatırım yapmak budur. Asıl ben Moodys ve Standart&Poorsdan not artışı bekliyorum diye konuştu.    