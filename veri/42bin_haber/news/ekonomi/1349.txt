İmralı süreci barışla bitince dünya turizminde ilk 5teyiz
Avrupada 564 turizm profesyoneliyle yapılan ankete katılanların yüzde 94ü İmralı sürecini destekliyor. Barışla birlikte bölgede turizm yatırımlarının artması beklenirken, turizmde dünya 7ncisi olan Türkiye, ilk 5e girecek.

İMRALI görüşmelerine Avrupalı turizmcilerden de büyük destek geldi. Türkçenin yanı sıra İngilizce, Almanca ve İspanyolca dillerinde turizm profesyonellerine yönelik yayın yapan tourexpi.com sitesinin 564 turizmciyle yaptığı bir anket, Türkiyede terör eylemlerinin sona ermesiyle Türkiyenin dünya turizminde ilk 5 ülke arasına girebileceğini ortaya koydu. Tourexpinin İmralı süreci ile ilgili anketine katılan Avrupanın çeşitli ülkelerinde faaliyet gösteren turizm profesyonellerinin yüzde 94ü, ilk soruda yer alan İmralı ile yapılan görüşmeleri nasıl değerlendiriyorsunuz sorusuna, Destekliyorum yanıtını verdi.
Avrupadan doğuya uçuş başlar
Görüşmeler sonunda terör eylemlerinin sona ermesinin Türk turizmine nasıl bir etki yapacağına ilişkin soruyu yanıtlayan katılımcıların yüzde 82si, Barış ile birlikte Doğu ve Güneydoğu Anadoluda turizm yatırımlarının patlayacağı doğrultusunda görüş bildirdi. Turizm profesyonellerinin yüzde 86sı, barışın sağlanması halinde mutlaka Doğu ve Güneydoğu Anadolu Bölgesine giderek, yatırım imkanlarını araştıracağını söyledi. Katılımcıların yüzde 78i ise barış ortamının sağlanmasıyla, Türkiye ekonomisinin daha hızla büyüyeceği ve verimliliğin en az yüzde 25 artacağı görüşünü dile getirdi. Sonuçları değerlendiren Tourexpi Yönetim Kurulu Başkanı ve Avrupa-Türkiye Turizm İş Konseyi Başkanı Hüseyin Baraner, sürecin başarıyla yönetilmesi ve akabinde terörün sona ermesiyle Avrupanın çeşitli kentlerinden Van, Diyarbakır, Gaziantep ve Mardinde charter uçak seferlerinin başlayabileceğine işaret etti. Eskiden Antalya ya da İstanbul çıkışlı olarak düzenlenen Büyük Anadolu Turlarının yeniden başlayacağını belirten Baraner, Türkiyenin dünyada, turizmden gelir elde eden ülkeler sıralamasında 7nci olduğuna, barışla birlikte ilk 5 ülke arasına gireceğine dikkat çekti.
Bölgeye yatırım artacak
Farklı dinler, kültürler ve diller arasındaki diyalog ve barışın Anadolunun çok eski bir geleneği olduğunun altını çizen Baraner, bu geleneğin sürdürülmesi halinde, Türkiyede turizmin sahillerden Anadolunun içlerine, Doğu ve Güneydoğuya doğru kayacağını belirtti. Baraner, şunları söyledi: Terörün sona ermesi ve barış ortamının sağlanmasıyla, Türkiyedeki turizm çeşitliliği artacak, kültür, tarih ve sanat ağırlıklı turizm hareketi yoğunlaşacak. Barış turizmin gıdasıdır. İnsan sevgisinin arttığı, dostluğun perçinlendiği yerlerde turizm sektörü rekorlar kırmıştır. Barışın sağlanması halinde, Van, Diyarbakır, Gaziantep, Mardin, Hatay, Mersin, Urfa, Tunceli, Elazığ ve Doğubayazıt hattında turizm alanında büyük yatırımlar yapılacak ve bölge insanına çok önemli istihdam kapısı açılacaktır.