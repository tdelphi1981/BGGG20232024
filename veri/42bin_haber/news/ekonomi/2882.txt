Akasya sonbaharda açılıyor
Akkök, Yıldız Holding, Sinpaş GYO ve Doğu-Batı Grubunun ortaklığıyla kurulan Saf Gayrimenkul Yatırım Ortaklığının İstanbul Acıbademde inşa ettiği Akasyada yer alan 1400 konutun 1350si satılırken, projedeki alışveriş merkezinde 300 mağazanın da kiralamaları başlıyor.
Saf GYO, yaklaşık 60 milyon dolarlık özel yol yatırımı yaparak projenin metro, metrobüs, Marmaray ve çevreyollarına tünellerle bağlanmasını sağladı. Saf GYOnun Ford Otosandan aldığı arazi üzerinden 600 milyon dolarlık yatırımla inşa edilen Akasya projesinden konut alanlar 2 yılda 3 kata yakın kâr elde etti. 2 yıl önce satışa çıkan projede metrakare fiyatı 3.500-4 bin liradan başlıyordu. Şimdi metrekare fiyatı 10 bin liraya kadar yükseldi.  Alışveriş merkezinde aylık metrekare fiyatları ise 50-150 dolar arasında olacak. Çocuklara eğlenirken öğrenme imkanı sunan KidZania da Türkiyedeki ilk noktasını Akasya içinde açacak.