Lennon ailesi'nden kaya gazına karşı eylem
Efsane Beatles grubunun öldürülen üyesi John Lennon'ın karısı Yoko Ono ve oğlu Sean Ono Lennon, ABD'yi enerjide yeni süper güç yapacak kaya gazı üretimine karşı eylem başlattı. Lennon, boru hattı için ormanın içinde bir 'ölüm yolu' benzetmesini yaptı.
Lennon ailesi ve aralarında Susan Sarandon gibi dünyaca ünlü sinema oyuncularının bulunduğu 30 kişilik grup yeni doğal gaz teknolojisinin kullanıldığı Pensilvanyaya gelerek dikkati buraya çekmek amacıyla eylem yaptı. Kaya gazı çıkarabilmek için birkaç yıl önce bölgede kullanılmaya başlanan hidrolik kırma tekniği, hava ve su kirliliğine yol açmaya başlayınca bölge sakinleri mücadeleye başlamıştı.  
Birkaç şirketten oluşan bir konsorsiyum Pensilvanyadan New Yorka doğal gaz taşıyabilmek amacıyla bir boru hattı inşa ediliyor. Yoko Ono ve oğlu Sean, 30 yıldır sahipleri oldukları evin yakınından geçecek olan hattın sızıntı riski taşıdığını ve bunun bölge için büyük çevre felaketi olabileceğini vurguladı. Daha önce hiçbir eyleme katılmadığını belirten Sean Zamanımı müzik aletlerimle geçirmeyi tercih ederim ancak bu eyleme katıldım çünkü artık kişisel bir durum var diye konuştu.   
ABDde hidrolik kırma tekniğinin kullanılmaya başlamasından sonra doğal gaz üretimi büyük ölçüde arttı. ABD Enerji Bilgi İdaresi verilerine göre 2000 yılında yüzde 1.5 civarında olan üretim 2011 itibariyle yüzde 32ye ulaştı. Üretimin 2040 itibariyle yüzde 50ye ulaşması bekleniyor.