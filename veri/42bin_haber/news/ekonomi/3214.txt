Lufthansa: THY ile ortak proje yok
Alman havayolu şirketi Lufthansa'nın THY ile ortak somut bir projesi olmadığı belirtildi.
Alman havayolu şirketi Deutsche Lufthansa'nın CFO'su Simone Menne, şirketin Türk Hava Yolları ile ortak olabileceği herhangi bir proje planlamadığını söyledi.

Şirketin mali işlerinin başında bulunan Menne, basına yaptığı açıklamada THY'nin Star Alliance üyesi havayolları içinde iyi bir ortak olduğunu ifade ederek, "Şu anda herhangi somut bir proje yok" dedi.

Başbakan Tayyip Erdoğan, Lufthansa ile THY arasında yakın işbirliği yapılabileceğini geçen yıl açıklamıştı.

Ancak şirketler henüz işbirliği veya ortaklığa yönelik bir açıklama yapmadı.