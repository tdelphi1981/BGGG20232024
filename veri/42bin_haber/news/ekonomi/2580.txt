Pierre Cardin Urfalı oluyor
Pierre Cardin ve Polo, Şanlıurfa'nın Birecik ilçesinde üretilecek. Aydınlı Grup'un açtığı fabrikada ilk yıl 350, ikinci yıl 700 kişilik istihdam sağlanacak.
Şanlıurfa'nın Birecik ilçesinde ilk yıl 350 ikinci yıl 700 istihdam hedefiyle Birecik ilçesine büyük katkı sağlayacak fabrikada Pierre Cardin ve Polo marka ürünler üretileceği öğrenildi. Birecik Genç İş Adamları Derneği'nin (BİRGİAD) katkılarıyla ilçeye fabrika açan Aydınlı Grup İlçe Belediye Başkanı Faruk Pınarbaşı'nın hazırlamış olduğu tanışma yemeğinde bir araya geldi. Programa Kaymakam Fehmi Sinan Niyazi, İlçe Belediye Başkanı Faruk Pınarbaşı, BİRGİAD Başkanı Ahmet Yavuz ve BİRGİAD üyeleri katıldı. Birecik Belediye Başkanı Pınarbaşı, "İlçemizde bu tür yatırımların memnuniyet verici. Yatırımcılara çok teşekkür ediyoruz" dedi. Doğalgazın Birecik'e gelmesi ile ilgili sorulan soruya ise Pınarbaşı, "Doğalgazın 2013 programına alındığını ve bu konuda ellerinden geldiğini yaptığını ifade etti. BİRGİAD Başkanı Ahmet Yavuz, "İlçeye ekonomi ve istihdam bakımından büyük katkı sağlayan Aydınlı Grup'a çok teşekkür ediyorum. BİRGİAD olarak amacımız turizm cenneti olan ilçemizde dışarıdan yatırımların oluşmasını sağlamak ve tarihi güzellikleri, Fırat Nehri ve Kelaynak kuşlarıyla ilçemizde eskiden bu yana gelen işsizlik problemine son vermektir" şeklinde konuştu. Aydınlı Grup Üretim Müdürü Sebahattin Gül ise "Birecik ilçesinin zengin yemek kültürü ve tarihi doğal güzellikleriyle güzel bir şehir olduğunu bize burada gönüllerini açan BİRGİAD Başkanı ve üyelerine, Birecik Kaymakamı Fehmi Sinan Niyazi ve Birecik Belediye Başkanı Faruk Pınarbaşı'ya çok teşekkür ediyorum" dedi.