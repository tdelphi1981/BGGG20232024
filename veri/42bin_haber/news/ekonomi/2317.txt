Avrupa'nın devinden Türkiye'de yatırımı
Avrupa'nın en büyük yayınevlerinden Ernst Klett, Selt Yayıncılık ile anlaşarak Türkiye'de yayıncılık ağını genişletti.
Yapılan açıklamaya göre, Avrupa'nın en büyük yayınevlerinden Ernst Klett, Selt Yayıncılık ile anlaşarak Türkiye'de yayıncılık ağını genişletti. 1897 yılında faaliyete geçen Almanya'nın eğitim yayıncılarından Ernst Klett, 20 ülkede başta Almanca olmak üzere birçok yabancı dilin öğretimiyle kitap ve materyalleri üretiyor.,

Konuyla ilgili görüşlerine yer verilen Zambak Yayın Grubu Yabancı Yayınlardan Sorumlu Genel Müdür Yardımcısı Ali Çopur, Türkiye'de eğitim öğretim alanında önemli gelişmeler yaşandığını, yayıncılık politikası gereği bu çalışmaları yakından takip ettiklerini belirtti.

Avrupa'nın büyük yayınevlerinden Erns Klett ile işbiriğine gittiklerine dikkati çeken Çopur, 'Bu kapsamda Ernst Klett Yayınevinin 'Team Deutsch' Almaca öğretim seti Selt Publising ortak işbirliği ile yayınlanacaktır. Yayınlarımız Milli Eğitim Bakanlığı müfredatı ve ders saatlerine uygun olarak hazırlanmaktadır. Milli Eğitim Bakanlığı'nın özellikle liselerde ikinci yabancı dil olarak Almanca'yı zorunlu hale getirmesinden sonra öğretmen ve doküman eksikliğini de beraberinde getirdi' dedi.

Çopur, Selt Yayınları olarak bu konuyla ilgili çözüm getirmek için bir girişim yaptıklarını ve yeni Almanca kitapla doküman eksikliğinin aşılması planladıklarını belirtti.

Ayrıca dijital materyallerle de desteklenerek okulların ihtiyacını gidermeyi hedeflediklerini dile getiren Çopur, Selt markası olarak okullarda daha iyi hizmet vermeye gayret edeceklerini ve amaçlarının kaliteli yayınlar bekleyen okulları memnun etmek olduğunu kaydetti.

Çopur, 'Ticari kaygının ötesinde kültürel hassasiyetimizi baz alarak yeniden dizayn edilerek hazırlanan bu kitapların eğitim yayıncılığında ciddi bir boşluğu dolduracağına inanıyoruz' dedi.