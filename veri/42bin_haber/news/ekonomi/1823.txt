Otellerin giysileri poşete girecek
Floktek, otellere giysi ambalajlama makinesi üretti. Özellikle tekstilcilerin ihracatçılarının kullandığı seri ambalajlama sistemi otellerin çamaşırhane ve kuru temizleme birimlerinde de kullanılabilecek şekilde geliştirildi.
Müşteri giysilerinin seri ambalajlanması için geliştirilen özel sistem Emitt Fuarında sergilendi. Sistem hakkında TUYED yönetimine bilgi veren Floktek Pazarlama Müdürü İbrahim Falay, ambalajlama makinesinin otellerin çamaşırhane ve kuru temizleme bölümlerinde kullanıldığını söyledi. 
Müşterilerin temizleme ve ütü için verdikleri elbiselerinin seri biçimde ambalajlanmasının sağlandığını belirten Falay, Şimdiye kadar kuru temizleme ve ihracatçı firmaların kullandığı sistemi artık otellerin çamaşırhane ve kuru temizleme birimlerinde de kullanılabilir hale getirdik dedi. Falay, sisteme otellerden umduklarının üstünde talep geldiğini söyledi. 
Oteller için geliştirdikleri sistemi Emitt Fuarı sırasında Turizmciler Tedarikçileri bölümünde sergilediklerini belirten Falay, 10 yıldır tekstil sektörüne ambalaj makinesi üretimi ve dağıtımı yapıyoruz. Gelen talepler üzerine sistemi otellerde kullanılabilir hale getirdik. Buna umduğumuzun üzerinde talep geldi diye konuştu.  
Falay sisteme otellerin ilgi göstermesi ile ilgili olarak şu bilgileri verdi: 
Büyük otellerdeki çamaşırhane ve kuru temizleme birimindeki elbiseleri tek tek poşetlemek zor ve yorucu bir iş. Bu sistem ayrıca, otelin müşterisinin giysisine gösterdiği bu özen ile müşteri memnuniyetini sağlıyor. Gelen otelciler Tam böyle bir şey arıyorduk demeleri doğru bir iş yaptığımızı gösteriyor. 
  

 