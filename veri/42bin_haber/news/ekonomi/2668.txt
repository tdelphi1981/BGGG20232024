EPDK, 15 firmanın lisansını iptal etti
Enerji Piyasası Düzenleme Kurumu (EPDK), toplam 32 firmaya lisans verdi, 15 firmanın lisansını ise iptal etti.

EPDK'nın, Doğalgaz, Elektrik, Petrol ve Sıvılaştırılmış Petrol Gazları Piyasası Lisans Yönetmelikleri hükümleri çerçevesinde verdiği kararlar, Resmi Gazete'nin bugünkü sayısında yayımlandı. 
Duyurulara göre, EPDK 17 Ocak 2013 tarihli kararıyla, Doğal Gaz Piyasası Lisans Yönetmeliği hükümleri çerçevesinde 2 firmaya sıkıştırılmış doğalgaz lisansı, 1 firmaya da ithalat lisansı verdi. 
Kurul, Elektrik Piyasası Lisans Yönetmeliği hükümleri çerçevesinde de 17 firmaya üretim, 2 firmaya da otoprodüktör lisansı verilmesini kararlaştırdı. 
Petrol Piyasası Lisans Yönetmeliği hükümleri çerçevesinde ise 10 firmaya dağıtıcı, madeni yağ ve ihrakiye teslimi lisansları verildi.
Böylece Kurul'un verdiği lisansların toplamı 32 oldu.
Kurul 15 firmanın da lisanslarını iptal etti.