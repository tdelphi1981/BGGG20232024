2013te yakın temasla gözünü liderliğe dikti
Teknoloji perakendeciliğinde ciro açısından ikinci sırada yer alan Vatan Bilgisayar, liderliğe ulaşmak için tüketiciye daha yakın olma planları yapıyor.
Şu anda yerli oyunculardan Teknosanın elinde bulunan pazar liderliğine ulaşmak için tek eksiklerinin müşteriye yakınlık olduğunu söyleyen Vatan Bilgisayarın kurucusu Hasan Vatan, Mağazalarımızı artıracağız. 2013te 40 yeni mağazadan ciroya yüzde 40lık bir artış gelecek. Bu da bizi liderliğe taşıyacak dedi. 
YÜZDE 20 FARK VAR 
Ekonomist dergisinde yer alan habere göre, masaüstü bilgisayar ve laptop satışlarında lider olan ve teknoloji perakendeciliğinde ciro olarak Teknosadan sonra ikinci sırada yer alan Vatan Bilgisayar, mağaza açma atağı yaparak önümüzdeki yıl birinci olmayı hedefliyor. Vatan Bilgisayarın kurucusu Hasan Vatan, Pazarda hala ikinci sıradayız. Aralık ayında tek ay bazında birinci sıraya çıkabiliriz. Önümüzdeki yıl da Teknosayı geçip pazar lideri olacağız. Aramızda yüzde 20 gibi bir fark var. Biz biraz satış arttırdığımızda rakipten de eksiltmiş oluyoruz. Dolayısıyla, satışlarımızı yüzde 15 arttırdığımızda rakibi geçebiliyoruz diye konuştu. 
UYGUN FİYAT YAYILACAK 
Pazar lideri olmak için daha çok fiyat odaklı bir strateji izlediklerini açıklayan Hasan Vatan, şöyle konuştu: Daha uygun fiyatlara teknoloji ürünleri sunabiliyoruz. Önümüzdeki yıl 63 olan mağaza sayımız 100e ulaştığında her mağaza ekstra bir ciro getirdiği için fiyat politikamızı yaygınlaştırmak daha kolay olacak. Bizim avantajlı yanlarımız da var. Reyonlarda her ürün grubu için uzman elemanlarımız var ve bunlar o ürünler hakkında uzman oldukları için iyi hizmet verebiliyorlar. Satış sonrası hizmet desteğimizde gayet iyi. Şu anda tek eksiğimiz müşteriye yakınlık. Onu da mağazalarımızı arttırarak, daha çok yaygınlaşarak kapatacağız. Çünkü, Etilerdeki bir müşterinin Topkapıya gelmesi için fiyatın ucuz olması lazım. Geldiği zamanda görüp devamlı müşterimiz haline geliyor. Vatan, şu anda 2 bin 784 çalışan sayısının da 100 mağzayla 2 bin kişi      artacağını söyledi. 
1 milyar ciroyu aştı 
VATAN Bilgisayarın satış rakamları hakkında bilgi veren Hasan Vatan, şunları söyledi: 10 ayda  1 milyar TL ciroyu aştık. Geçen yıla göre ciroda yüzde 38 artış var. Önümüzdeki yıl sadece yeni mağazalardan yüzde 40lık bir artış gelecek. Pazardan daha fazla büyüyoruz. Rakip de büyüyecektir tabii ki ama biz de büyüyüp geçeceğiz. Bizim mağazalarımızla yeni girdiğimiz yerler de fiyatı aşağı çektiğimiz için oradan payı kapıp satış arttırmış oluyoruz.     
Pazar yüzde 43 büyüdü 
TEKNOLOJİ perakendeciliği pazarını da değerlendiren Hasan Vatan, Bu yıl yaz ayları kötü geçti ancak ağustos sonrası toparlanma oldu. Genelde yaz ayları daha durgun geçer. Sekizinci aydan itibaren ise artış başladı. Dokuzuncu ayda da geçen yıla göre yüzde 43lük bir artış yaşandı. Bu dönemde pazar yüzde 13 büyüdü, biz Vatan Bilgisayar olarak pazarın 4 katı üzerinde büyüdük. Halen büyüme devam ediyor diye konuştu.