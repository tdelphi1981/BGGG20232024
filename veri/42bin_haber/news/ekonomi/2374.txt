Şirket satın alma ve birleşmelerinde hızlı artış
Küresel likidite bolluğu ve hisse senetleri piyasalarındaki yükseliş hareketi ABD başta olmak üzere şirket satın alma ve birleşmelerini de hızlandırdı. Sadece ABD'li şirketlerin 48 saatte yaptıkları işlem hacmi 56 milyar doları buldu.Piyasalardaki likidite bolluğu ve buna paralel yaşanan finansman kolaylığı şirket CEO ve patronlarının uzun süredir beklettikleri satın alma işlemlerine hız vermesinin de yolunu açtı.   Bu kapsamda Salı ile Perşembe günü arasında gerçekleşen üç büyük işlemin büyüklüğü de 56 milyar dolara yaklaştı.   İlk işlemde General Electric NBC Universal'daki yüzde 49'luk hissesini 16.7 milyar dolar karşılığında Comcast'e satmak için anlaştı.   Ardından ise Perşembe günü üst üste iki büyük haber geldi.   Bunlardan ilkinde Warren Buffet'ın başına bulunduğu Berkshire Hathaway fonu ve 3G Capital, dünyanın en büyük gıda üreticilerinden ABD merkezli Heinz şirketine 28 milyar dolarlık satın alma teklifi yaptı.    Aynı gün iki ABD'li havayolu şirketi American Airlines ve US Airways Group dünyanın bu alandaki en büyük şirketini oluşturmak için 11 milyar tutarında birleşme planı yaptıklarını açıkladı.    Bu üç işlem alt alta toplandığında ise ortaya çıkan miktar 55.7 milyar dolar oldu.   'HER ŞEY MÜSAİT'   Son dönemde artan birleşme ve satın alma işlemleriyle ilgili Reuters'a bir değerlendirmede bulunan JP Morgan'dan JimWoolery, bu işlemlerin artması için tüm koşulların uygun olduğunu söyledi.   Woolery, "Finansman çok ve ucuz. Aynı zamanda şirketlerin kasalarında da yüklü miktarda nakit bulunuyor. Hisse senetleri piyasalarındaki yükseliş de bu süreci destekliyor."  Yılbaşından beri bakıldığında dünya genelinde gerçekleşen şirket satın alma ve birleşme işlemlerin toplam tutarı 276 milyar dolarla geçen yılın aynı dönemine göre yüzde 16.5'lik bir artış kaydetti. Bu oran 2007'de yıl genelinde 407.5 milyar dolarla rekor kırılan yıldan beri bu dönemde ulaşılan en yüksek miktar oldu.