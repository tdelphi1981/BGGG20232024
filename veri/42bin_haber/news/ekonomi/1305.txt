Kapanan şirket sayısı arttı
2012 yılında önceki yıla göre, kurulan şirket sayısı yüzde 27 azalarak 38 bin 887 olurken, kapanan şirket sayısı yüzde 8,19 artarak 14 bin 168 olarak gerçekleşti. Türkiye Odalar ve Borsalar Birliği (TOBB), ''2012 Aralık Ayına Ait Kurulan ve Kapanan Şirket'' istatistiklerini açıkladı.

Buna göre, 2012 yılı Aralık ayında 3 bin 72 şirket kuruldu. Kurulan şirket sayısı bir önceki aya göre yüzde 8,46 azaldı. Kasım ayında 3 bin 356 şirket kurulmuştu.

Buna karşılık Aralık'ta 2 bin 174 şirket de kapandı. Kapanan şirket sayısı bir önceki aya göre 89,54 arttı.

Geçen yıl 2011'e göre, kurulan şirket sayısı yüzde 27 azalarak 38 bin 887 olurken, kapanan şirket sayısı yüzde 8,19 artarak 14 bin 168 olarak gerçekleşti.