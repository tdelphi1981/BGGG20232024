Hyundai Assan, 2012'de 67 bin 453 otomobil ihraç etti
Hyundai Assan Otomotiv Sanayi ve Ticaret AŞ, 2012 yılında 67 bin 453 otomobil ihraç etti.
Otomotiv Sanayii Derneği'nin (OSD) verilerine göre, Kocaeli'nin İzmit ilçesinde kurulu bulunan Hyundai Assan Otomotiv Sanayi ve Ticaret AŞ, otomobil ihracatını 2012'de bir önceki yıla göre yüzde 5,4 artırarak 67 bin 453 adede yükseltti. 
Türkiye'de geçen yıl en çok otomobil ihraç eden 4'üncü marka olan Hyundai Assan, saatte ortalama 22, günde 400 araç üretti. 
İzmit'te üretilen i20 modeli Almanya, Fransa, İtalya, İspanya ve Portekiz gibi Avrupa ülkeleri ile Orta Doğu ve Kuzey Afrika'daki 30 ülkeye ihraç ediliyor.