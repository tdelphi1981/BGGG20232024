Gelinlik kralı hayatını kaybetti
Türkiyenin en eski ve en büyük gelinlik firması Akayın kurucularından Ermiya Akay, 54 yaşında hayatını kaybetti. Akay'ın mide by-pass ameliyatına bağlı organ yetmezliği sebebi ile hayatını kaybettiği bildirildi.
Şirketten yapılan açıklamada, 19 Ocak günü vefat ettiği belirtilen Akay'ın ölümüne ilişkin aileye henüz resmi tıbbi bir rapor iletilmediği belirtildi. Açıklamada, "Şifahen aldığımız bilgiler ise mide by-pass ameliyatı ertesi gerçekleşen organ yetmezliği sonucu hayatını kaybettiği şeklindedir" denildi.  
Akay firması Ermiya Akayla birlikte yönetimde olan Sezanur- Mustafa Akay kardeşler ile Ermiya Akayın eşi Candan Akayla çalışmalarına devam edecek.  
Öte yandan şirket yetkilileri Akay'ın çalışanları tarafından çok sevilen bir patron olduğu ve birçok çalışanının ailesiyle birlikte üç gün boyunca yoğun bakımda bekledikleri bilgisini verdi.  
1959 Samsun doğumlu olan Ermiya Akay, 1978de Saint Joseph Lisesinden, 1985te İsviçre /Lozan Politeknik Yüksek Makina Mühendisliğinden mezun oldu. İngilizce ve Fransızca bilen Ermiya Akay Akay yönetiminde kardeşleri Mustafa, Sezanur Akay ve Eşi Candan Akayla birlikte çalışmaktaydı. 