Üç yıl kuraklık olsa susuz kalmayız
ORMAN ve Su İşleri Bakanı Veysel Eroğlu, her şehir için, üç su kaynağı yaratacak sigorta sistemi kuracaklarını açıkladı.
Eroğlu, 7 ili ilgilendiren Marmara Su Master Planını 2 yılda tamamlayacaklarını belirterek, 3 yıl kuraklık olsa susuz kalmayız iddiasında bulundu. Bakanlığın önümüzdeki dönemine ilişkin su master plan çalışmaları hakkında bilgi veren Eroğlu, tüm bölgeler için yapacakları çalışmanın Türkiyenin toplam nüfusunun 16,5 milyonunun yaşadığı Marmara Bölgesinden başladığını anlattı.  
Marmara Bölgesindeki 7 il için, uzun vadede içme suyunda sıkıntı yaşanması ihtimalini dahi ortadan kaldıran alternatifli bir master planı hazırladıklarını belirten Eroğlu, Planın uygulamaya alınması ile İstanbul, Kocaeli, Tekirdağ, Kırklareli, Düzce, Sakarya, Yalova illeri 3 yıl kuraklık olsa dahi su sıkıntısı çekmeyecek. Bu planı tüm bölgelere yaygınlaştıracağız. İllerimiz tek su kaynağına bağlı kalmayacak. Her ilin büyüklüğüne göre 2 veya 3 su kaynağı olacak. Biz buna sigorta sistemi diyoruz. Marmara Master Planı, yaklaşık 30 bin kilometrekare alanda 16.5 milyon nüfusu kapsayacak diye konuştu.
Plan hazırlanırken kuraklık dışında deprem, sabotaj, kayıp-kaçak gibi risk faktörlerini de hesaba kattıklarına dikkat çeken Eroğlu, Master planını 2 yılda tamamlamayı hedefliyoruz. Bu projenin Türkiye genelinde hayata geçirilmesi için çalışıyoruz dedi. 
İstanbula 10 Terkos gerek 
İSTANBULun su ihtiyacının 2058de 2 milyar metreküpü aşacağını belirten Eroğlu şunları söyledi: İstanbulun 2015 yılında bir milyar, 2035 yılında 1.6 milyar, 2058 yılında 2.2 milyar metreküp su ihtiyacı olacağı hesaplandı. Bir karşılaştırma yapacak olursak, İstanbulun 2058 yılı su ihtiyacı, yaklaşık 10 Terkos Gölü kadar. 2012de hizmete açtığımız Deriner Barajı bugün itibariyle dünyanın en yüksek 6ncı barajıdır. Bu barajın su depolama hacmi 1.97 milyar metreküptür.