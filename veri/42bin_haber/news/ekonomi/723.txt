Orduda kivi üretimi on kat arttı
Fındık deyince akla gelen Ordu artık kivi üretiminde de söz sahibi. Türkiye´de yetişen her dört kividen biri Ordu´da üretiliyor. Bazı fındık bahçelerinin kivi bahçelerine dönüştürülmesi sonucu kentte üretim son on yılda on kat arttı.
Ordu Ziraat Odası Başkanı Necat Avcı, yaptığı açıklamada, Türkiye'de kivi tüketiminin 70 bin ton civarında olduğunu, üretimin ise 30 bin ton seviyelerinde bulunduğunu belirterek, Türkiye'nin kendi kivi ihtiyacını karşılayacak kapasitesi, kabiliyeti ve aynı zamanda üreticisinin olduğunu belirtti. Ordu'da ilk olarak 1993 yılında başlayan kivi yetiştiriciliği her geçen gün yaygınlaşıyor. Hedefin önümüzdeki yıllarda Türkiye´nin tükettiği kivi kadar üretim yaparak ithalatı sonlandırmak olduğunu açıklayan başkan Avcı, "Biz ithal etmektense ihracat yapmaya yönelik üreticilerimizi yönlendirmeliyiz, desteklemeliyiz. Dolayısı ile biz kiviyi dünyaya ihracat eder hale gelmeliyiz. Çünkü kalite ve tat anlamında dünyanın en iyi kivisini üretiyoruz." şeklinde konuştu.

 Ordu Ziraat Odası Başkanı Necat Avcı, yaşlanmış fındık bahçelerinin sökülerek yerine kivi bahçeleri oluşturulabileceği tavsiyesinde bulunarak, kivinin fındığa oranla daha karlı bir ürün olduğu hatırlatmasında bulundu. Hiçbir zaman kivi fındığa alternatif bir ürün olarak düşünülemez. Ancak ilave bir ürün olarak üreticilerimizin uygun alanları kivi ile değerlendirmesini tavsiye ediyoruz. Yaşlanmış fındık bahçeleri sökülerek kivi ile değerlendirilebilir. Kivi fındığa oranla daha karlı bir ürün durumundadır.

 Üretimin son on yılda 700 tondan 7 bin tonlara çıktığı kentte kivi yetiştiriciliği giderek yaygınlaşıyor.