Alanya'dan dünyaya açıldı, şimdi borsaya geliyor
Alanya Gold City ile dünyaya açılan Aydoğan A.Ş. şimdi de borsaya geliyor.
Aydoğan A.Ş., sermayesinin yüzde 14.18ini halka arz ederek elde edeceği 37.440 milyon TL tutarındaki geliri, gayrimenkul ve turizm alanlarındaki yeni yatırımlarında değerlendirecek. 
22  23 Kasım tarihlerinde halka arz edilecek Aydoğan A.Ş., Alanyanın borsada işlem gören ilk şirketi olacak. 50 milyon TL sermayesini, halka arzla birlikte 55 milyon TLye çıkaracak olan şirket, Gedik Menkul Değerler tarafından 22 - 23 Kasım 2012 tarihlerinde tahtadan satış yöntemiyle halkın ortaklığına açılacak. 4.000 - 4.800 TLden satışa çıkacak olan şirket 7 milyon 800 bin adet hisse satışı yapacak.  
Alanya Ticaret Odası ve Aydoğan A.Ş. Yönetim Kurulu Başkanı Kerim Aydoğan, halka arzla çalışanlarına, iş ortaklarına ve müşterilerine bir yatırım fırsatı oluşturduklarını söyledi.  
Hedeflerinin daha hızlı büyümek ve yeni yatırımlar yapmak olduğunu söyleyen Aydoğan, şöyle konuştu:  
Halka arzın katacağı ivme ve yabancılara gayrimenkul satışıyla ilgili hazırlanan yeni mütekabiliyet yasası, Aydoğan A.Ş.nin büyümesine ciddi katkı sağlayacak. Mütekabiliyet yasası ile Türkiyeden gayrimenkul satın alamayan ülkeler de mülk edinebilecek. Bu durumda gayrimenkul sektörünün önünü açacak.  Gold City turizm kompleksinin inşaatına başladığımızda sadece 26,500 Euro sermayemiz, arsamız ve hayallerimiz vardı. Hedef kitlemiz ise Alanya aşığı yabancılardı. O günden bu güne gelirken çok zorluklar yaşadık. Yabancılara gayrimenkul satışı defalarca Anayasa Mahkemesi tarafından iptal edildi. Alanya-Gazipaşa havaalanı bir türlü hizmete açılmadı. Turizm bakanlığının Alanya ile ilgili golf sahası tahsisi sonuçlanmadı ve Avrupa yüzyılın en ağır ekonomik krizini yaşamaya başladı. Tüm bu olumsuzluklara rağmen sekiz yıl gibi kısa bir sürede 200 milyon Euro değerinde bir grup haline geldik. Bugün ise mütekabiliyet yasası çıktı tüm dünyaya konut satabiliriz. Havaalanımızdan yedi ayrı ülkeye uçuşlar başladı. Aralık ayında İstanbul uçuşları da başlıyor. Golf sahası tahsisleri yayınlandı sadece resmi ihale süreci kaldı. Ülkemizin kredi notu arttı. Avrupadaki krizin yaraları sarılmaya başlandı ve en önemlisi de halka arz sayesinde halkımızın desteğini de yanımıza alacağız. Geçtiğimiz 8 yılda tüm zorluklara rağmen bunları başardık.  dedi.