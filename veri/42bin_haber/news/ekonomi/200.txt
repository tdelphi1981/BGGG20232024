Bu çağda idamı tartışmak yersiz
Türkiyenin Batının bir parçası olduğuna dikkat çeken Koç Holding Yönetim Kurulu Başkanı Mustafa Koç, Sekteye uğramış gözükse de süreç devam etmeli. İdam konusunu bu devirde tartışmak çok yersiz geliyor. Ama herkesin görüşü kendine göredir dedi.
VAN, depremin üzerinden geçen 1 yılın ardından yaralarını sarmaya devam ediyor. Önceki gün Vehbi Koç Vakfı desteği ile Vanda inşa edilen Ford Otosan Öğretmen Lojmanlarının açılışı yapıldı. 1+1 ve 2+1 128 daireden oluşan lojmanlar içindeki beyaz eşyalar dahil yaklaşık 11.5 milyon liraya mal olmuş. Son derece modern dizayn edilen lojmanlar Vandaki eğitim mensupları için önemli bir açığı kapatacak. Lojmanların açılışı sonrasında Koç Holding Yönetim Kurulu Başkanı Mustafa Koç, Koç Holding CEOsu Turgay Durak ve Koç Otomotiv Grup Başkanı Cenk Çimene güncel konularda soru sorma fırsatı yakaladık.  
BİZ BATININ PARÇASIYIZ 
Ölüm oruçları ve idam tartışmalarının Avrupa Birliği sürecimizi sekteye uğrayıp uğramadığına yönelik sorumuzu Mustafa Koç şöyle yanıtladı: Avrupa Birliği süreci istesek de istemesek de devam etmeli. Biz Batının bir parçasıyız. İdam konusunu bu devirde tartışmak çok yersiz geliyor. Ama herkesin görüşü kendine göredir. Elbette ölüm oruçları konusunda kimse böyle olsun istemez. Ama içinde bulunduğumuz şartlar da var. 
DIŞARISI ÇOK KARIŞIK 
Mustafa Koç yakın coğrafyada siyasi gerginlikler olmasına rağmen içeride benzer bir durum olmadığını söyledi. Koç, içeride benzer bir durum oluşsa bu hemen piyasalara yansırdı. Dolar, tüketici, borsa tepki verirdi. Böyle bir durum yok. Suriyede sınır ticaretinde çok ciddi sıkıntılar var. Karayolu taşımacılığının orada oynayan aktörleri sıkıntı yaşıyorlar. Kuzeyi tamamen serbest bırakınca Suriye ortaya çekilince Şama doğru, haliyle o boşluğu birileri dolduruyor. Burada da terör örgütü büyük rol oynuyor. Suriyenin açıktan da teröre destek verdiğine inanıyorum maalesef dedi.  
FREN DOĞRU KARAR 
Gaz/fren tartışmasında hükümetin ekonomiyi bir parça soğutma kararının doğru olduğunu belirten Koç, fazla gaza basıldığında enerjideki dışa bağımlılık nedeniyle açığın büyüdüğünü bunun da sorun yarattığına dikkat çekti. Koç, İstihdam yaratma bakımından yüzde 5in altında büyüme Türkiye için sağlıklı değil. 2013te Türkiye için öngördüğümüz büyüme rakamı yüzde 4.5-5 dedi. Mustafa Koç 2013 yılından ümitli. Türkiyenin notunun yükselmesinin pozitif etkilerinin görülmesini bekliyor. Ancak not kuruluşlarına o da şüpheyle yaklaşıyor. Koç, Bizden çok daha kötü durumda olan ülkelere daha iyi not veriyorlar. İnşallah Moodys ve S&P de not artışına gider dedi. 
Kriz yaradı, Beko Avrupada gaza bastı 
KOÇ şirketlerinden Beko özellikle son dönemde Avrupadaki sponsorluklarla dikkat çekiyor. Turgay  Durak, Beko Almanyada Basketboll Bundesliga liginin; Rusya Basketbol Liginin, Litvanya Avrupa Basketbol Şampiyonasının, İtalya Basketbol Ligi Lega Basket Serie Anın sponsoru. Beko, Grundig ve dayanıklı tüketimdeki alt markalarımız açısından baktığımızda İngilterede yüzde 17.8, Almanyada (beyaz eşya) yüzde 5, (tv) yüzde 9, Fransa yüzde 5.4, İtalya yüzde 3.2, İspanya yüzde 4, Romanya yüzde 36.3, Rusya yüzde 4.7, Güney Afrika yüzde 39.7 pazar payımız var diye konuştu. Mustafa Koç ise Dünyadaki en önemli liglerden biri Premier ligtir. Her maçta Bekoyu görüyorsunuz. Hatta İskoçyada ücra bir yerde televizyonda golf izlerken Beko reklamını görmüştüm, çok hoşuma gitmişti. Beko 2008 ve 2009da çok yol aldı. Kriz patlak verince lüks harcama bir miktar kısıldı ve bu ürünlerin kalite-fiyat karşılaştırması yapılınca Avrupada tercih edilebilecek en iyi ürün Beko oldu diye konuştu. 
İrana petrol ambargosu Tüpraşı üzdü 
İrandan petrol alımına yönelik ambargonun genişletilmesi en çok Tüpraşın planlarını bozdu. Mustafa Koç, İrandan 9 milyon ton işlenmemiş mal alıp, kendilerine işlenmiş mal satıyorduk. Daha sonra ABD işlenmiş mal satılamayacağını ortaya koydu.İlk adım onu kestik. Sonra her yıl alımı yüzde 20 azaltacaksınız taahhüdü istediler. Buna da maalesef uymak durumundayız dedi. Turgay Durak ise maliyetlerinin yükseldiğini ama ithalat serbest olduğu için fiyatlara yansıtmadıklarını söyledi. 
Otomotivde kriz yarasını ABD sardı 
KOÇ Otomotiv Grubu Başkanı Cenk Çimen, Ford Otosanın Avrupadaki krizden fazla etkilenmediğini belirterek, Çünkü Otosan en büyük ihracatını ABDye yapıyor. ABD pazarında Avrupanın tam tersine bir tablo var. Şu anda ABD dünyanın en karlı ve en hızlı toparlanan pazar dedi. Koç Holding Yönetim Kurulu Başkanı Mustafa Koç, da önümüzdeki 4-5 yıl içinde hem Avrupanın krizden çıkacağını hem de otomotiv şirketlerinin yatırımlarını tamamlayacağını belirterek şunrları söyledi:  Otosan yatırımları belli bir raya girdi. Fiat tarafında bir takım belirsizlikler var. O da Fiatın Avrupadaki konumundan biraz da take-or-pay anlaşmalarının 2015te bitecek olmasından kaynaklanıyor dedi. Koç, Ford tarafında Türkiyede binek araç yatırımı düşüncesi olmadığını da belirterek, Ford Otosanda zaten üstünde hali hazırda çalışılan çok önemli projeler var dedi.