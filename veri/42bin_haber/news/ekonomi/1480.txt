Apple beklentileri karşılamadı
Apple'ın bilançosu beklentilerin altında kalırken, yatırımcıları tatmin etmedi.
Apple 2012 yılı Ekim-Aralık dönemini kapsayan mali yılın 1.çeyreğinde, iPhone ve iPad satışlarını artırmasına rağmen 13,1 milyar dolar kar açıkladı. Hisse başına kar ise 13,81 dolar oldu. Şirketin gelirleri ise 54,5 milyar dolar seviyesinde gerçekleşti. Şirket, 2011 yılının aynı döneminde 46,3 milyar dolar gelir, 13,87 dolar hisse başına kar açıklamıştı.

Apple 1.çeyrekte 47,8 milyon adet iPhone, 22,9 milyon adet iPad satmasına rağmen, beklentileri karşılamaması Wall Street'te kapanış sonrası işlemlerde hisselerin yüzde 10 civarında düşüş yaşamasına neden oldu.

Apple 2.çeyrekteki gelir beklentisinin ise 41-43 milyar dolar olduğunu belirtti.