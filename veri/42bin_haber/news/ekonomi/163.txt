Yahya Demirel toprağa verildi
Kanser tedavisi gördüğü Ankarada hastanede yaşamını yitiren 62 yaşındaki Yahya Kemal Demirelin cenazesi memleketi Ispartanın İslamköy Beldesinde toprağa verildi.Şehriban Hatun Camiindeki cenaze törenine, eski bakanlar Necdet Menzir, Aykon Doğan, Ömer Barutçu, Yaşar Topçu ve İbrahim Gürdal, eski milletvekilleri, siyasi parti temsilcileri de katıldı. Yahya Kemal Demirelin babası Hacı Ali Demirel, amcası Şevket Demirel, ablası Aynur Ergin Ertan, kızı Hande Demirel, yakınları ve çok sayıda kişi cenazede hazır bulundu. Amca Süleyman Demirel ise cenazeye katılmadı. Ergenekon davasından tutuklu bulunan CHP Zonguldak Milletvekili Prof.Dr. Mehmet Haberal çelenk gönderdi. Baba Hacı Demirel ayakta duramadığı için cenaze namazını sandalyede oturarak kıldı. Amca Şevket Demirel de rahatsızlığı nedeniyle tören boyunca eski milletvekili İlhan Kesici ile birlikte otomobilinde oturdu. 