Türkiye artık farklı bir ligde
Fitch dün, Türkiyenin uzun dönem yabancı para cinsinden kredi notunu BBden BBBye yükselterek yatırım yapılabilir ülke seviyesine çıkardı. Fitch Başanalisti Ed Parker, Hürriyete yaptığı açıklamada Türkiye için yeni bir dönem başladı. Artık farklı bir ligde değerlendiri-lecek dedi. Not artışı sonrası faiz ve döviz geriledi, borsa 1500 puan yükseldi.
TÜRKİYE, uluslararası kredi derecelendirme kuruluşu Fitchin dün, ülkenin uzun dönem yabancı para cinsinden kredi notunu BBden BBBye yükseltmesiyle 20 yıldan sonra ilk kez yatırım yapılabilir ülke seviyesine yükseldi. Türkiye ekonomisinin yumuşak inişe doğru ilerlemesi, yakın dönem makro finansal risklerdeki iyileşme, kamu borcundaki azalış, güçlü bankacılık ve görece varlıklı-çeşitlendirilmiş ekonomik sistemini gerekçe göstererek Türkiyeyi yatırım yapılabilir seviyeye çektiklerini açıklayan Fitch, ülkenin görünümünü ise durağan olarak belirledi. Fitch, ülke tavanını da, BBB-den, BBBye yükseltti.  
HER ŞEYE RAĞMEN GÜÇLENDİ 
Fitch Başanalisti ve Direktörü Ed Parker, Hürriyete yaptığı açıklamada, not artışıyla Türkiye için yeni bir dönemin başladığını belirterek, şu değerlendirmeyi yaptı:  Türkiye ekonomisi farklı bir ligde değerlendirilecek. Not artışı, daha güvenli bir finansal ve ekonomik yapıya sahip olduğunun teyididir. Türkiyenin son derece dalgalı bir coğrafyada olduğu muhakkak. Ancak son 5-10 yılda pekçok askeri ve siyasi şoka rağmen Türkiye ekonomisi güçlü bir şekilde gelişimini sürdürdü. Bu not artışıyla Türkiyenin ilk etapta, yatırım yapılabilir seviye kriteri arayan uluslararası fon ve şirketlerin radarına gireceğini söyleyen Parker, Bu bile son derece önemli bir gelişme dedi. 
  Not artışı herkesi etkileyecek  
2 YIL ARTIŞ BEKLEMEYİN 
Parker, görünümün durağan olarak belirlenmesini ise, 2 yılda yeni bir not artışı beklenmemesi gerektiği yönünde yorumlamak gerektiğini söyledi. Parker, iki yıl içinde Türkiyenin içinde bulunduğu coğrafyada, siyasi ve askeri şoklara neden olmayacak şekilde bir istikrar sağlandığının görülmesiyle birlikte cari açıkta ciddi oranda azalma ve enflasyonun da ciddi şekilde düşürülmesi durumunda Türkiyenin notunun yeniden artırılmasının gündeme gelebileceğini kaydetti. Kısa vadede, Türkiyenin makro ekonomik dengelerinde bir bozulma olmaması için ise, Parker şu önerilerde bulundu: Cari açık hala yumuşak karın. Çok fazla kredi büyümesine izin vererek cari açığın artmasına neden olunmamalı. Fitch de, açıklamasında, Türk ekonomisinin sürdürülebilir büyüme oranına kavuşacağına inandığını, Türkiyenin 2011de ekonomideki ısınmayı takiben cari açığını ve enflasyonunu azalttığına dikkat çekti.  
Türkiye tahminleri 
FITCH, Türkiye ekonomisinin 2012de yüzde 3, 2013te yüzde 3.8 ve 2014te yüzde 4.5 büyüyeceği tahmininde bulundu. Fitch açıklamasında, Güçlü ticari performansın yardımıyla resesyon yaşamadan dengelenmenin başarılması ve işsizliğin 11 yılın en düşük seviyesine çekilmesi, Türkiyenin ekonomik esnekliğine ve direncine işaret ediyor ifadesini kullandı. 
Dış şoklara dayanıklı  
TÜRKİYEnin dış şoklara karşı duyarlılığının arttığı değerlendirmesini yapan bir diğer kredi derecelendirme kuruluşu Moodysin aksine Fitch, Türkiyenin şoklara karşı direncinin arttığını kaydetti. Fitch, Dışsal finansman ve durgunluk olasılığı var. Fakat, ülkenin güçlü devlet, banka ve hanehalkı bilançosu, krize neden olabilecek şoklara karşı önemli bir tampon oluşturuyor tespitinde bulundu. 
Nelere dikkat çekti 
İşsizlik son 11  yılın en düşük oranı
Ekonominin güçlü yapısı ve kur seviyesi global şoklara karşı korudu.
Ülkenin kamu finansmanı kilit gücü oldu. 
Düşük bütçe açığı ve borç dinamikleri olumlu.
Kamu borcunun milli gelire oranının 2012de yüzde 37 olacağı tahmin ediliyor. BBB kredi notunun ortalaması ise yüzde 41. 
Bankacılık sektöründe sermaye yeterlilik oranı yüzde 16.3 ve takibe düşen kredi oranı, yüzde 2.8 ve kredi büyümesi de eylüle kadar yüzde 14e düştü.
Cari açık 2012De 58 milyar dolar olacağı tahmin ediliyor. Milli geliri oranı yüzde 7.2 
Enflasyon tahmini 2013 sonunda yüzde 6.5 olur. Hala MBnin yüzde 5 hedefinin altında ama ekonomi yönetimi ekonomiyi rayında tutuyor. 
Bizim ligde kimler var  
TÜRKİYE, küresel krizin başladığı 2008 yılından beri Endonezyadan sonra sonra, notu yükselerek yatırım yapılabilir seviyeye çıkan ikinci ülke oldu. Türkiye artık, Azerbaycan, Bulgaristan, Colombiya, Romanya, Hindistan, Endonezya, Letonya, Nabibya, İzlanda Tunus ile aynı nota sahip.  
AMAN DİKKAT! 
Fitch gibi uluslararası derecelendirme kuruluşlarından yatırım yapılabilir ülke notu almak çok zor. Ancak aynı zamanda bu notu korumak da bir o kadar zor. Bu yüzden özellikle Fitchin not artışına neden olarak gösterdiği kamu maliyesindeki disiplinin korunması gerekiyor. Cari açık ve enflasyondaki olumlu gelişmeler notun bu seviyede kalması için temel teşkil edeceği gibi iç ve dış siyasetteki istikrarsızlık ödemeler dengesindeki bozulma, dış borçta artış, politik şoklar ve orta vadeli plandaki hedeflerin tutmaması notun tekrar 
düşmesine neden olabilecek.