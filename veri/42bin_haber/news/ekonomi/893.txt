Asgari ücrete 35 lira zam geldi
2013 yılında net asgari ücret ilk altı ay için 739 liradan 774 liraya, ikinci altı ay için 804.7 liraya yükseldi.
Asgari Ücret Tespit komisyonu toplantısı sonrası konuşan Çalışma Bakanı Faruk Çelik, 2013 yılı asgari ücretlerini açıkladı. Buna göre, ilk altı ay için asgari ücret yüzde 4.1 artışla brüt 978 lira olacak. İkinci altı ay için ise artış yüzde 4.1 olacak. Gelen zamla birlikte net asgari ücret ise ilk altı ay için 774 lira, ikinci altı ay için ise 804 lira olacak. 
BRÜT 978 LİRA OLDU 
Çelik, Aylık brüt asgari ücret 940 liradan ilk 6 ay için 978,75 liraya, ikinci 6 ay içinse 1021,50 liraya yükseltilmiştir. Aylık net asgari ücret ise 739,79 liradan, 774 liraya, ikinci 6 ay içinse 804,70 liraya yükseltilmiştir. Böylelikle asgari ücret yılın ilk 6 ayı için yüzde 4.1, ikinci 6 ay için ise yüzde 4,4 artırılmıştır dedi. Çelik, Yıllık ortalama asgari ücret artışı yüzde 8.61 oldu. Gelebildiğimiz nokta bu. Hükümetin de kendi önerisine sadık kalmama konusunda bir iradesi oldu dedi. 
OVP ÖNERİSİ NASILDI 
Hükümet artış önerisini, OVPde öngörülen şekilde yüzde 3+3 olarak belirlemişti. Türk-İş 739.79 lira olan net asgari ücretin 1,025 lira olmasını ve ayrıca enflasyon zammı eklenmesini talep ediyordu. TİSK ise 2013 yılı için asgari ücrete yüzde 3+2.3 oranında zam yapılmasını istiyordu. Çalışma Bakanlığının geçen sene de OVP hedefiyle paralel yüzde 3+3 zam yapacağını açıklamasına rağmen, asgari ücrete yüzde 5.91+6.09 zam yapması; 2013 zammının da beklenen yüzde 3+3ten yüksek olabileceği beklentisini doğurmuştu.