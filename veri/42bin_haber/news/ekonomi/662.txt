En çok aranan kısa numaralar Cepten 112 sabitten 182
Bilgi Teknolojileri ve İletişim Kurumunun (BTK) verilerine göre, vatandaşın sabit telefonlardan en sık aradığı kısa numara 182 Hastane Randevu, cep telefonlarından en fazla aranan kısa numara ise 112 Sıhhi İmdat oldu.
BTKnın 2012 yılı 3. Çeyrek Pazar Verilerinden yaptığı derlemeye göre, 2012 yılı Temmuz, Ağustos ve Eylül aylarında Türk Telekom hatlarından en sık aranan kısa numara 182 Hastane Randevu oldu. Aynı dönemde 121 Telefon Arıza, 112 Sıhhi İmdat, 11818 Bilinmeyen Numaralar ve 186 Elektrik Arıza sık aranan diğer kısa numaralar arasında yer aldı. 
Bu dönemde, Aveadan en sık aranan kısa numara 112 Sıhhi İmdat oldu. Ortalama çağrı süresi 33 saniye oldu. Vodafone hatlarından en çok aranan kısa numaralar arasında 112 Sıhhi İmdat, 182 Hastane Randevu, 11880 BN Telekom, 155 Polis İmdat ve 186 Boğaziçi Elektrik Dağıtım AŞ çağrı merkezi numaraları yer aldı. Turkcellden de en sık aranan kısa numara yine 112 Sıhhi İmdat oldu.