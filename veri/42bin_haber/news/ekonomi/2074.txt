Emlak Konut GYO'da ikincil halka arz
İstanbul Menkul Kıymetler Borsası'nda (İMKB) işlem gören Emlak Konut GYO hisseleri bugün açılışla birlikte hızlı bir şekilde düşüşe geçtikten sonra şirketin ikincil halka arzla ilgili yönetim kurulu kararı aldığı ortaya çıktı.
Dün günü 3,03 liradan kapatan Emlak Konut GYO hisseleri İMKB'deki yatay açılışa karşın güne satıcılı bir başlangıç yaparak 2,95 liradan açıldı. Açılışın ardından satıcılı seyrin devam etmesiyle önceki kapanışa göre yaklaşık yüzde 5 değer kaybederek 2,83 liraya kadar geriledi. 
Genel Müdürü Murat Kurum, piyasada konuşulan ikincil halka arzla ilgili söylentilerin doğru olduğunu, şirketin yönetim kurulunda böyle bir kararın alındığını açıklamıştı. 
Şirket sermayesinin 2,5 milyar liradan 3,8 milyar liraya çıkartılmak ve çıkarılan yeni sermayenin halka arz edilmek üzere çalışmalara başlanacağını ifade eden Kurum, henüz sürecin başında olmakla beraber en geç haziran ayına kadar ikincil halka arzı gerçekleştirmeyi planladıklarını kaydetmişti.