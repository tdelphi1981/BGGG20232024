Twitter 9 milyar doları yakaladı
DÜNYADA 200 milyon kullanıcısı bulunan Twitterın piyasa değeri 9 milyar doları buldu. Twitterın piyasa değeri tek bir teklifiyle yüzde 10un üzerinde zıplama gerçekleştirdi.
SOSYAL medya devi Twitterın piyasa değeri tek bir teklif ile yüzde 10un üzerinde zıplama gerçekleştirdi. Financial Timesın haberine göre ABDli yatırım firması BlackRock, Twitterda işe alınan ilk birkaç personele ait hisselere 80 milyon dolar teklif etti. Böylece Twitterın değeri 9 milyar dolara ulaştı. Hisselerin devredilmesine ilişkin işlemlerin Twitter COOsu Ali Rowghani kontrolü altında görüşüldüğü belirtildi. Diğer sosyal medya devi Facebookun aksine Twitter hisselerinin satış işlemleri şirketin sıkı denetimi altında yapılıyor.   
200 MİLYON ÜYESİ VAR 
2006 yılında San Franciscoda kurulan Twitterın sitesindeki istatistiklere göre üye sayısı 200 milyonu aştı. Söz konusu kullanıcıların günlük ortalama tweet sayısı ise yaklaşık 340 milyon. Başlangıçta belli bir kazanç modeli olmayışı ve ansızın gelen popülerliği kaldıramamakla eleştirilen şirket 2010da geliştirdiği reklâm faaliyetleri ile hem kullanıcılara hem de markalara kendilerini tanıtma fırsatı sağladı.  Şirket, geçtiğimiz perşembe gününden itibaren kullanıcılarının video paylaşmasına olanak veren bir hizmet sunmaya başladı.  
1 MİLYAR DOLAR 
Twitterın kazancının 2014 itibariyle 1 milyar dolara ulaşması hedefleniyor. Şirketin bu sene sonu veya gelecek sene başında ise halka arz edilmesi bekleniyor. Twitter CEOsu Dick Costolo geçen sene şirketin halka arz için acele etmediğini ve banka hesaplarının oldukça şişkin olduğunu söylemişti.  
Rakamlarla Twitter 
· Türkiyede en çok tweet gün içinde 21.00-22.00 arasında atılıyor.
· Türkiyede bir Twitter kullanıcısının ortalama takipçi sayısı 151.
· En fazla takipçisi olan kişi 19.3 milyon kişiyle, ünlü şarkıcı Lady Gaga. 
· Blackberry yüzde 52 ile yine tweetlerin en çok atıldığı akıllı telefon.
· Türkiyedeki Twitter kullanıcılarının yüzde 53ü erkek, yüzde 47si ise kadın.
· Türkiyedeki tweetlerin yüzde 58i İstanbuldan. 
Apple kan kaybediyor 
Twitterın değer kazancı Apple başta olmak üzere birçok şirketin değer kaybettiği bir zamanda oldu. Son dört ayda değerinin üçte birini kaybeden Apple, geçtiğimiz çarşambadan beri 66 milyar dolar eridi. Dünyanın en değerli şirketi ünvanını 1.5 senedir elinde tutan teknoloji devi, son günlerdeki değer kaybı sonrası koltuğunu ABDli petrol devi Exxona kaptırdı. 