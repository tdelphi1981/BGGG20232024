Antalyada 1.5 milyar Euroluk sera kurdular
Avrupanın en büyük sera, tarım ekipmanları ve teknolojileri fuarlarından olan Growtech Eurasia, 12nci Antalyada başladı.
70 binin üzerinde ulusal ve uluslararası ziyaretçiyi ağırlayacak olan Growtech Eurasia, tohumculuk, fidecilik, örtü altı sebzecilik, modern meyvecilik, sera teknolojileri, sulama sistemleri, bitki besleme, bitki koruma, projelendirme ve ambalajlama gibi sektörlerden katılımcıları ağırlıyor. Bir çok ülkeden alım heyetlerini ağırlayan fuarda, 1.5 milyar TLlik ticaret hacmi oluşması bekleniyor. Özellikle sera alanında ürünlerin sergilendiği fuar sonucunda çıkacak olan iş hacmi, 5 milyon metrekare sera alanına denk geliyor.  
TARLAYA İNECEK 
Fuar bu yıl Antalya Expo Centerda düzenlenirken, önümüzdeki yıllarda tarım haftası konseptiyle yapılarak, tarlalara inecek. Fuarı düzenleyen NTSR Fuarcılıkın Yönetim Kurulu Başkanı Serkan Tığlıoğlu, 3 yıldır bu proje üzerinde çalıştığını belirterek, Fuar bu şekilde bir yere kadar büyüyebiliyor. Bu fuarı daha uzun bir sürede, çiftçinin sahasında yapmamız gerekiyor. Bu fuarın salon kısmında ise başka bir organizasyon düşünüyoruz. Meyve ve sebze satıcılarını, dünyanın en büyük zincir marketleri ile buluşturup, büyük siparişler aldıracağız dedi. 
630 ŞİRKET YER ALDI 
Growtech Eurasia, bu yıl Antalya Expo Centerda 35 bin metrekare alanda net alanda 630un üzerinde ulusal ve uluslar arası katılımcı firma ile sürüyor. 12inci yılında yüzde 30 büyüyen fuara, yurtdışından gelen 120 şirketin yanı sıra Almanya, Fransa, Hollanda, İngiltere ve İspanyadan da milli katılım gerçekleşti. İrandan 500 kişilik bir ekip fuara geldi. Growtechde tohum üreticileri, meyve ve sebze üreticileri, makine üreticileri, yerli tohum ıslahı teknolojileri, Topraksız tarımda yine fuarın en çok dikkat çeken yenilikleri arasında yer aldı.  
Çiftçinin enerjisi fuarda 
FUARDA rüzgar ve güneş panelleri üreten Türk şirketlerden Northel, çiftçilerin yoğun ilgisi ile karşılaşıyor. 50 bin TL ile 600 bin TL aralığında maliyetle kurulabilen sistemler, kendisini 6-8 yılda amorti ediyor. Çiftçiler bu cihazlar sayesinde yıllık enerji masraflarını yarı yarıya indirirken, devlete geri satacağı enerjiden de para kazanacak. 
Patlıcanı Tatlıcan domatesi kanka yaptı 
FUARDA en çok ilgi çeken standlardan bir tanesi de E-Z Tohumculukun patentini aldığı Tatlıcan ve Kanka ürünleri oluyor. Tohum üretici olan E-Z, özel patlıcan tohumlarından çıkan ürünün standart patlıcanlara göre daha tatlı olmasından dolayı ürüne tatlıcan ismini koydu. İki domatesin birbirine yapışık olan ürün verdiği tohumları ise kanka diye pazarlıyor. Şirket sahibi, tohumlara koydukları bu isimler ile tanınırlıklarının arttığını söylerken, tatlıcan ismini kızının bulduğunu, kankanın ise toplumdaki popüleritesinden dolayı koyduklarını ekledi. 
 