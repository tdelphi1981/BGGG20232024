Kredi ajansları arkamızdan geliyor
Moodysin Türkiyenin notunu yatırım yapılabilir seviyeye yükseltmemesini eleştiren Başbakan Yardımcısı Ali Babacan, Kredi ajansları, olup biteni geriden izliyor. Türkiye yatırımcının gözünde zaten yatırım yapılabilir seviyeye çıkmış durumda dedi.
BAŞBAKAN Yardımcısı Ali Babacan, yatırımcının gözünde Türkiyenin çoktan yatırım yapılabilir bir ülke konumuna yükseldiğini vurguladı. Babacan, Kredi derecelendirme kuruluşlarının aslında önden gitmesi lazım. Yani bir ülkenin nereye doğru gideceğinin önden işaretini vermesi lazım. Fakat bir süredir geriden geliyorlar. Dolayısıyla biz yürüyeceğiz, kredi ajansları da arkamızdan gelecek dedi. Fitchin Türkiyenin kredi notunu yatırım yapılabilir seviyeye yükseltmesine rağmen Moodysin not yükseltmemesini dolaylı olarak eleştiren Başbakan Yardımcısı Ali Babacan, Kredi ajansları, olup biteni geriden izliyor. Türkiye yatırımcının gözünde zaten yatırım yapılabilir seviyeye çıkmış durumda dedi.  
YATIRIMCI YERİNDE GÖRÜR 
Financial Times ve Dış Ekonomik İlişkiler Kurulu (DEİK) Türk-İngiliz İş Konseyi işbirliğinde Akbank ve HSBC sponsorluğunda düzenlenen Türkiye Zirvesi Avrupanın Yeni BRICine Yatırım seminerinin açılışında, Türkiye doğruları yapmaya devam ettikten sonra, yatırımcıların illa bir kredi derecesine bakarak değil, durumu yerinde görerek de kendi başlarına değerlendirme yapma şansları zaten var  diye konuştu. Babacan önümüzdeki dönemde herhangi bir kredi not artışı bekleyip beklemediğine ilişkin ise, şunları söyledi: Bu karar kuruluşların kendi işleridir. Bu arada kendi kredibiliteleri de sözkonusudur. Yatırımcılar gerçeği görüyorlar.  
SADECE BİZİM SORUNUMUZ DEĞİL  
G-20 Finansal İstikrar Kurulu (FSB) bünyesinde, dünyada kredi derecelendirme kuruluşlarına olan bağımlılık nasıl azaltılabilir, yerine nasıl alternatif sistemler kurulabilir doğrultusunda çalışma yürüttüklerini belirten Babacan, İlerleme de sağladık. 20 ülke üzerinde çalışıyor. Çünkü sadece Türkiyenin problemi değil, pekçok ülkenin, muzdarip olduğu bir tablo maalesef şeklinde konuştu.  
Türkiyenin AB üyelik süreci için de Babacan, Fransada hükümetin değişmesinin Türkiyenin ABye üyeliğine ilişkin, umut verdiğini söyledi ve Maalesef şu ana kadar olumlu işaret yok. 5 fasıl önceki Fransız Cumhurbaşkanı tarafından bloke edilmişti dedi. 
Tam üyelik için kocaman evet  
TÜRKİYEnin Avrupa Birliği (AB) üyeliğiyle ilgili süreci devam ettirmek istediğinin de altını çizen Ali Babacan şöyle konuştu: Üyelik sürecinde ne kadar büyük güçlüklerle karşı karşıya kalırsak kalalım, inatçılığımızı devam ettireceğiz. Bugün ekonomik sürece baktığımızda herkes bize Acaba Türkiye açısından AB hala önemli bir hedef mi diye soruyor. Bu soruya cevap büyük bir Evettir. Çünkü odağımız demokrasi, temel haklar, özgürlükler, hukukun üstünlüğüdür. 
Ziraat ve Vakıfbankta acele yok  
ALİ Babacan, bankalarla ilgili özelleştirme stratejisi kapsamında ilk etapta Halkbankın ikincil halka arzının gerçekleştirildiğini belirterek, Bundan sonra önümüzde iki tane konu var; bunlar Vakıfbankın ikinci halka arzı ve Ziraatin ilk halka arzı. Fakat bunlar için birkaç ay beklememiz lazım. Halkbank, yüzde 51i Hazineye ait bir banka olarak devam edecek. Elde edilen gelir de önümüzdeki yılın bütçesine dahil alacak diye konuştu.