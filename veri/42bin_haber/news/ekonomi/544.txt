150 milyon Euro için büyük savaş
ŞAMPİYONLAR Liginde Avrupanın en değerli 16 takımı arasına kalmayı başaran Galatasaray, 30.4 milyon Euroyu kasasına koydu. 16 takım şimdi 150 milyon euroluk gelir için mücadele edecek.
BU sezon şampiyonlar liginden 30.4 milyon Euroya yakın para kazanan Galatasaray, Avrupanın en değerli 16 takımı arasına kalmayı başardı. 4.4 milyar Euroluk futbolcu değerine sahip 16 takım, şimdi 150 milyon euroluk gelir için kapışacak. Kupayı kaldıran kulüp kasasını doldururken, finale ev sahipliği yapacak İngilterenin Londra şehri de önemli bir gelir elde edecek.  
UEFA ZAM YAPTI 
UEFAnın sezon başında Şampiyonlar Liginde mücadele eden takımlara verdiği paraya zam yapması kulüplerin gelirlerini de arttırdı. Bir önceki sezon 850 milyon Euro dağıtan UEFA, bu sezon 32 takım için 1.3 milyar Euro kaynak ayırdı. Bu paranın önemli bir kısmını havuz parası olarak ödeyen UEFA, Şampiyonlar Ligi finali için de 17 milyon Euro ayırdı. Kupayı kaldıran takım 10.5 milyon Euro ödül parası alacak. 2nci takım ise 6.5 milyon euro kazanacak.  
2NCİ OLAN DA KAZANIYOR 
Şampiyonlar Ligi sponsorlarının yaptırdığı araştırmalara göre kupayı kazanan takım UEFA katılım payı, UEFA başarı primi, UEFAnın ticari hasılatından alınan paylar, bilet satışları, sponsorluklar ile lisanslı ürün satışlarıyla toplam 150 milyon Euroluk gelir elde ediyor. Şampiyonlar Liginde 2nci olan takımın gelirleri de 80 milyon Euroyu buluyor.   
Değeri 138 milyon euro 
PORTEKİZ temsilcisi Brağayı yenerek Şampiyonlar Liginde ilk 16 arasına kalan Galatasaray, bir üst tura çıkması halinde UEFAdan 3.9 milyon Euro daha kazanacak. Galatasaray, 138 milyon Euroluk değeriyle 16 takım arasında 14üncü sırada  yer alıyor.