Libor'u manipule eden UBS'e rekor ceza bekleniyor
İsviçrenin en büyük bankası UBSin Libor oranlarını manipule etmek nedeniyle yaklaşık 1 milyar dolar ceza alması bekleniyor. Gelecek hafta açıklanması karar belirtilen rakamda olursa ceza rekor düzeyde olacak.
UBS ve ABDli yetkililer konu hakkında açıklama yapmayı reddetti.Bugüne kadar Libor oranlarını manipule etme nedeniyle ceza alan tek banka Barclaysdı. İngiliz bankası geçtiğimiz temmuzda aynı nedenden dolayı 450 milyon dolar ceza ödemişti. Skandal nedeniyle Barcklays yönetim kuruşu başkanı ve CEOsu istifa etmek zorunda kalmıştı. 
Libor, başta ABD doları ve euro olmak üzere 10 ayrı para birimi için 15 ayrı vadeye yönelik olmak üzere belirli bankaların verdikleri faiz oranlarının ortalamasıyla her gün belirleniyor. Yüzlerce trilyon dolarlık bir piyasayı ilgilendiren bu faiz oranlarındaki küçük değişikliklerle dahi bankalara yüklü miktarda kazanç sağlayabiliyor. 

 