Borsa güne yatay başladı
İstanbul Menkul Kıymetler Borsası (İMKB) 100 endeksi güne önceki kapanışa göre sadece 16,52 puanlık düşüşle 80.293,33 puandan başladı.
İMKB'de hisse senetleri yüzde 0,02 oranında değer kaybederken, dün satışların yoğunlaştığı bankacılık endeksi yüzde 0,10 geriledi. Holding endeksi ise güne yüzde 0,08 oranında yükselişle başladı.

Analistler bugün piyasaları etkileyecek çok önemli veri ve açıklamanın olmadığını, dolayısıyla yarınki Avrupa Merkez Bankası (ECB) kararları öncesinde dar bantta dalgalı bir seyir izlenebileceğini belirtiyor.

Teknik olarak endeksin 80.000 - 82.500 bandının takip edileceğini ifade eden analistler, bu bant dışına çıkılması durumunda o yöne doğru hareketin ivme kazanabileceğini kaydediyor.