Borsa, İstanbulda ev ve arsa
Banka genel müdürlüğünden patronluğa uzanan bir başarı öyküsüne imza atan işadamı Hüsnü Özyeğin Bu sene paranın gideceği tek yer borsalar dedi. Özyeğinin yatırım önerileri arasında arsa ve ev de var.

Hüsnü Özyeğinden yatırım tüyosu
ÜÇ milyar dolarlık servetiyle 2012de Forbesın En Zengin 100 Türk listesinde ilk sırada yer alan Fiba Holding Yönetim Kurulu Başkanı Hüsnü Özyeğinden yatırım tüyoları geldi. 1987 yılında kurduğu Finansbankı 2006 yılında 2.8 milyar dolara Yunan NBGye satarak büyük başarı öyküsüne imza atan Özyeğin Bu sene paranın gideceği tek yer borsalar, gelişen ülke borsaları dedi. Özyeğin, dünyada büyük yatırımcılar için artık paranın gideceği yer kalmadığını, bono faizlerinin düştüğünü belirtti. Finansbankı kendi 1.5 milyon dolar sermayesi ve 1.2 milyon dolara sattığı iki evinin parasıyla kurduğunu anlatan Hüsnü Özyeğin bugün yine 2.7 milyon doları olsa ne yapardı sorusuna ise şu yanıtı verdi: 
Yüzde 1le ortak olurdum
Tabi bugün böyle bir parayla bir bankanın yüzde 1 ortağı olabiliyorsunuz. BDDK kuralına göre 300 milyon dolar sermayeyle kuruluyor banka. Yine bankacılık işine girmek istiyor olsaydım yabancı bankaların sahiplerine giderdim, Benim Türkiyede bu kadar bankacılık tecrübem var. Ben kendi paramı da koyayım siz 300 milyon dolar yerine 297 milyon dolar koyun, ben de bankaya yüzde 1 ortak olayım derdim. Onun dışında yatırım yapmak dediğiniz zaman tabi böyle bir parayla Türkiyede ancak İstanbulun çevresinde yarın öbür gün imar durumu alma potansiyeli olan yerlerde arsa almak herhalde iyi bir yatırım. Veyahut da prim  yapacak bir yerde 2 daire alabilirsiniz. McDonalds ya da Burger Kingin franchiseri olunabilir.
Faiz 38 yıldır görmediğim noktada
Türkiyede ekonomi yönetiminin 2012 yılında çok güzel işler yaptığını ifade eden Özyeğin, şöyle konuştu: Bir kere enflasyonu tekrar zaptı rapta aldı. Merkez Bankası Başkanımız da önümüzdeki yıllar için yüzde 5lik bir hedef koydu. Cari açık konusunda çok güzel tedbirler alındı. Faizler çok aşağıya indi. Benim 38 yıllık bankacılık hayatımda görmediğim noktalara geldi. Biz bankacılar olarak bir rüya mı görüyoruz diye arada sırada düşünüyoruz. 
Fibabankada hedef 1 milyar $ sermaye
TAİB Bankla ve Finansbankın olası hisse satışıyla ilgilenmediklerini belirten Özyeğin, Fibabankayı satın alarak büyüttüğünü, hazırı alıp işletmekten ziyade küçük yapıları alıp geliştirmekten keyif aldığını anlattı. Özyeğin, şunları söyledi: Fibabankanın sermayesini 1 milyar dolara çıkıncaya kadar ne yabancı ortak ne de halka açılmayı düşünüyoruz. Banka en azından 10-15 milyar dolarlık bir banka haline gelsin, ondan sonra birtakım stratejik iş birlikleri yapmayı düşünüyoruz. Hollandadaki Credit Europe Bankı halka açmayı düşünmediklerini söyleyen Özyeğin, Fiba Grubun, bütün şirketlerin yüzde 50sine sahip olduğunu ve hiçbir şirketin halka açık olmadığını anımsattı. Fibabankayı, eski ismiyle Milennium Bankı 61.8 milyon Euroya aldıklarını hatırlatan Özyeğin, bankanın sermayesinin 400 milyona geldiğini söyledi. Özyeğin, Fibabankanın 28 şubesi olduğunu vurguladı.  
Twitterı en çok bizim rektör kullanıyor 
ÖZYEĞİN Üniversitesi Mütevelli Heyeti Başkanlığını da yürüten Hüsnü Özyeğin
Twiterı Türkiyede en çok kullanan rektör bizim rektör, Profesör Erhan Erkut dedi. Özyeğin Bizde 2 bin 800 öğrenci olmasına rağmen başka üniversitelerde 100 binlerce öğrenci var, ama en çok Tweet atan ve Tweet alan Erhan Hoca. Ben öğrencilerin Tweetlerini ondan takip ediyorum zaten. Ben açıkçası Tweete girersem, başka bir işle uğraşamayacağımı zannediyorum. Yani zamanımın önemli bir kısmını buna harcayacağım. Ama ben zaten öğrencilerle birebir temastan daha çok hoşlanıyorum diye konuştu.
Özyeğin Üniversitesinin Mütevelli Heyeti Başkanlığını da yürüten Hüsnü Özyeğin, geçen ay üniversitenin spor merkezinin açılışında öğrencilerle basket maçı yapmıştı. Özyeğin, Finansbankın Yunan NGBye satış işlemini de hayatının üçlük atışı olarak değerlendirmişti.