Şimdi gaza daha güçlü basma zamanı
Eczacıbaşı Topluluğu CEO'su Dr. Erdal Karamercan, Türkiye ekonomisinde yaşanan olumlu gelişmelere değinerek "Şimdi gaza daha güçlü basma zamanı" dedi.
Eczacıbaşı Topluluğu Üst Yöneticisi (CEO) Dr. Erdal Karamercan, global anlamda, beş yıl önce yaşanan finansal krizin izlerinin hala silinemediğine değinerek, Türkiye'nin bu olumsuz tablo içerisinde olumlu yönde öne çıkan ülkeler arasında olduğunu söyledi. Türkiye ekonomisinin performansının, kuruluşlar için büyük bir güven ve motivasyon kaynağı olduğuna değinen Karamercan Geçtiğimiz yıl yaptığımız atılımları, önümüzdeki dönemde daha da ileri taşımayı, yapı ürünleri, tüketim ürünleri ve sağlık gruplarımızın yanı sıra, nükleer tıp ürünleri, yenilenebilir enerji ve metalik madenler alanında da önemli adımlar atmayı hedefliyoruz. Şimdi gaza daha güçlü basma zamanı' dedi. Karamercan, kredilerdeki yüzde 15'lik artış hedefinin de, yüzde 4 olarak öngörülen büyüme hedefiyle uyum gösterdiğini belirterek Yani, genel bir değerlendirme yaparsak, gerek global, gerekse de yerel ekonomideki gelişmelerde fazla bir değişiklik beklememekte ve Türkiye'nin güvenilir liman görüntüsünü sürdüreceğini düşünmekteyiz değerlendirmesinde bulundu.

Faizlerdeki rekor düşük seviye tüketici güvenini artıyor

Erdal Karamercan, Türkiye ekonomisindeki son gelişmelere ilişkin, Merkez Bankası ve Bankacılık Düzenleme ve Denetleme Kurulu'nun (BDDK) sıkılaştırıcı adımlarıyla 2012 yılının yumuşak inişle geçildiği yorumunu yaparak, şöyle devam etti: Ekonominin bu yıl yüzde 4-4.5 bandındaki uzun vadeli trend büyüme hızına erişmesini bekliyoruz. Turizm gelirlerinde yapılan revizyonun ardından, Gayri Safi Yurtiçi Hasıla (GSYİH)'nın yüzde 5.9'una doğru gerileyen cari açık ve 2012'yi yüzde 6.2 seviyesinden kapatan enflasyon, yüzde 2.5-3.0 aralığına yavaşlayan büyüme hızının kademe kazanmasında iyi bir baz teşkil ediyor. Faizlerdeki rekor düşük seviye ile tüketici güveni artıyor, kredi kullanımı yükseliyor ve iç talep toparlanmakta. Erdal Karamercan, bu veriler çerçevesinde 2013 yılı için temel öngörülerini ise GSYH artışı yüzde 4.0, ÜFE (yılsonu) yüzde 7.2, TÜFE (yılsonu) yüzde 6.5, TCMB politika faizi yüzde 5, Dolar/TL(yılsonu) 1.77, Euro/TL (yılsonu) 2.30 olarak sıraladı.
 
Çalışan sayısı 11 bin 730 kişiye yükseldi 
 
Eczacıbaşı Topluluğu'nun 2012 yılı performansını değerlendiren Karamercan 2012 yılında planlarımızla paralel olarak, satışlarımızı yüzde 11 artışla 6 milyar liraya, yurt dışı gelirlerimizi de yüzde 12 artışla 823 milyon Euroya ulaştırarak başarılı bir performans sergiledik. Gelirlerimizdeki artışın yanı sıra, geçtiğimiz yıl istihdam rakamlarında da artış sağladık ve çalışan sayımız, 10 bin 950'den, 11 bin 730 kişiye yükseldi diye konuştu

Yurt dışı yatırımlara hız verdi 

Karamercan nükleer tıp ürünleri ve madencilik alanında da Eczacıbaşı-Monrol'un, Capintec'i satınalarak büyüme hedefleri doğrultusunda önemli bir adım attığını anımsatarak, 2012'de devreye aldıkları Mısır ve Romanya yatırımlarımızın yanı sıra, Bulgaristan, Ürdün ve Polonya'da başladığımız yatırımları da bu yılın sonunda ve 2014 başında devreye almış olacaklarını kaydetti. Kocaeli'nin Hereke ilçesindeki 80 kilometrekarelik bir alanda yaklaşık 110 megawatt'lık Türkiye'nin en büyük rüzgar üretim santrallerinden birini kurmak için lisans sahibi firma ile ortaklık konusunda anlaşmaya vardıklarını hatırlatan Karamercan, bölgeye 140 milyon Euro dolayında yatırım yapmayı planladıklarını söyledi. Gayrimenkul yatırımlarına da değinen, Kanyon'dan sonra ikinci büyük gayrimenkul yatırımı olan Ormanada ile de bilgi veren Karamercan, Kartal Kentsel Dönüşüm Projesi kapsamında yer alan Kartal'daki arazileri üzerinde de, İstanbul'un simgelerinden biri olacak, çağdaş ve dünya ölçeğinde bir eser yaratmayı hedeflediklerini kaydetti.