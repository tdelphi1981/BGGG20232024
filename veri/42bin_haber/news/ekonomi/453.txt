Akkuyu uyarıları
Mersinde 20 milyar dolara malolması beklenen Akkuyu Nükleer Santralinin ÇED süreciyle ilgili önemli uyarılar geldi.
ÇED Genel Müdürü Mustafa Satılmış, Akkuyunun ÇED raporu süresi 21 Mayısta dolacak. ÇED süreciyle ilgili tartışmalar yapılıyor, ancak kum ocağıyla nükleerin değerlendirmesi bir olamaz. Şirkete 1 milyar liralık ek maliyet çıksa bile güvenlik için bunu isteriz dedi.  
FATURAYI BİZE KESMESİNLER  
Satılmış, ÇED sürecinin uzunluğundan şikayet edenlere, Raporu bize 1.5 yılda getirmiyorlar sonra da faturayı bize kesiyorlar yanıtını verdi. ÇED süreçleri ve Akkuyu Nükleer Santrali ile ilgili gazetecilere açıklamalarda bulunan Genel Müdür Satılmış, şunları söyledi: ÇED sürecini öne alabilir miyiz diyorlar. Raporu önce verseniz işlemler başlar. Tüm üyeler evet demeden ÇED çıkmaz. Bir itiraz olursa süreci keseriz. Akkuyuda tüm kesimleri komisyona dahil ettik. Süreç bitene kadar tüm görüşleri dikkat alırız.  
BİZDE MALİYETİN ÖNEMİ YOK 
Bizim için maliyet önemli değil, toplam bedel 20 milyar dolar. 1 milyar dolar ilave maliyet gerekirse onu isteriz. Yeterli görmediğimiz hiçbir tedbirin okeyini vermeyiz. Oradaki en şiddetli depreme göre yapılması gerekiyor. Çevresel açıdan alınabilecek tedbirlerin maliyetinde hiçbir zaman biz kaçınmayız. Çünkü yapılması gereken ne varsa tüm maliyetleri karşı taraftan isteriz ve yaptırırız.