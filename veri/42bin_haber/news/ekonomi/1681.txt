Sözleşmeli personele kadro müjdesi
Hükümet 18 bin sözleşmeli personel başta olmak üzere iş hayatının tüm çalışanlarının kadroya alınması için düğmeye bastı. Konu Bakanlar Kurulu'nda masaya yatırıldı.(CNN TÜRK) -- Hükümet Sözcüsü Bülent Arınç, Çalışma Bakanı Faruk Çelik'in konuyla ilgili bir sunum yaptığını söyledi. 

Arınç, karmakarışık tablonun Çelik tarafından tüm detaylarıyla ele alındığını belirtti. 

Konu üzerinde daha çok çalışılması gerektiğini ifade eden Arınç, özellikle belediye sözleşmelilerine şu aşamada verebileceği bir cevabı olmadığını söyledi. 

Arınç, "Bu konuyu bütünüyle ele aldık, bütünüyle de sonuçlandırmak istiyoruz. Umarım bundan sonraki Bakanlar Kurulu toplantılarında konu hakkında bir çözüme varacağız" dedi.