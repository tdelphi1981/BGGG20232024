Asya Emeklilik, 2013'te 100 bin katılımcı hedefliyor
Bank Asya iştiraki olarak Mayıs 2012nin ikinci yarısında Bireysel Emeklilik Sistemi (BES) sektörüne giren Asya Emeklilik, 6 aylık satışlarda 35 bin 409 katılımcı sayısına ulaştı.
Asya Emeklilikin fon büyüklüğü ise 21 milyon liraya yükseldi.  
Asya Emeklilik Genel Müdürü Ercüment Korkut "Asya Emeklilik, Türkiyenin ilk ve tek faizsiz emeklilik şirketi. Biz Türkiyedeki pastayı bölüşmek için değil, büyütmek için sektöre girdik dedi. 
2013'te hedef 100 bin katılımcı  
Sistemin potansiyel müşterilere doğru anlatılmasının önemine dikkat çeken Korkut 2013 yılı hedefleri hakkında şunları söyledi: "Hali hazırda Bank Asyanın 250 şubesinde toplam 370 BES aracımız bulunuyor. 2013 yılında aracı sayımızı 600e çıkartacağız. İlk 6 aylık süreçte yakaladığımız satış performansını gelecek yıl da sürdürmeyi, 2013te 100 bin katılımcıya ulaşmayı hedefliyoruz." 
Bireysel Emeklilik Sistemi'nde yaşanan son değişikliklere değinen Asya Emeklilik Genel Müdürü Ercüment Korkut, "Yeni yasayla birlikte 2013 yılında uygulanmaya başlayacak Doğrudan Katkı Sistemi, vergi avantajına dayalı olan eski sisteme göre, tasarruf tutarını ciddi oranda artıracaktır. Ayrıca, doğrudan katkı, kişilerin BES'i algılamaları konusunda da avantaj sağlıyor. Toplam tasarrufun artması açısından devlet tarafından sağlanan avantajın birikime yönleniyor oluşu, tasarruf oranının düşüklüğü içerisinde de çok doğru bir karar dedi.  
Yeni sistemin, BESin büyüme hızını artıracağına vurgu yapan Korkut, Sistemdeki yeni gelişmelerin, sistemden çıkışları ve tahsilat devamsızlıklarını azaltmasını, Türkiye'de sisteme hiç girmemiş kişilerin sisteme ilgi duymasını ve girmesini sağlayacağını öngörüyoruz. Sisteme getirilen, doğrudan katkı dışındaki diğer düzenlemeler de sistemin emeklilik amaçlı oluşuna vurgu yapıyor ve uzun vadeli sürdürülebilir yatırım stratejisini gözeten bir sermaye oluşumunu destekliyor. Bu da katılımcılar tarafından pozitif algılanacaktır. İyimser bir tahminle sistem, 2013 yılı sonunda fon bazında yüzde 25, katılımcı sayısı açısından değerlendirirsek de yüzde 30 oranında büyüyecek" diye konuştu.  
 