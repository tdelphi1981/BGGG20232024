İnsana yetmiyor, tarımdan petrol üretimine karşıyız
Gıda Tarım ve Hayvancılık Bakanı Mehdi Eker, Enerji Piyasası Düzenleme Kurulunun (EPDK) mısır ve şeker pancarından biyoetanol üretilmesine yönelik kararına karşı olduklarını belirterek Bu kararın tekrar gözden geçirilmesini istiyoruz dedi.
EPDKnın 2013 yılından itibaren benzinde kullanılacak bioetanol miktarını yüzde 2 olarak belirlemesini eleştiren Bakan Eker, insan gıdası için kullanılan ürünlerin enerjiye çevrilmesine karşı olduğunu vurguladı. Almanyanın Köln şehrinde yapılan Uluslararası Şekerleme ve Bisküvi Fuarında (İSM) konuşan Eker, Türkiyede hububat üretiminin maliyetlerinin yüksek olduğunu dile getirerek, şunları söyledi: Biz Brezilya gibi olamayız. Onlar yağmur ormanlarını kesip yerine GDOlu mısır ekmişler. Bizde öyle değil. Mesela ayçiçekte Trakya dışında yağmur suyuyla tarımsal üretim yapamıyoruz. Sulamak için barajlar, kanallar açıyoruz. Öte yandan özellikle şeker pancarında topraklar organik yönden zengin değil. Yüksek miktarda sulama ve gübreleme yapmamız gerekiyor, elektrik kullanıyoruz. Bu da girdi maliyetlerimizi artırıyor. Bu ürünü biyoetanole çevirdiğimizde gıda için ithalat yapmamız gerekecek. O zaman ne anlamı var.   
İstanbul surları Kölne taşındı  
TÜRKİYEnin İstanbulun surlarından esinlenerek tasarlanan pavyonunun çok ilgi çektiğine dikkat çeken Mehdi Eker Beni kapıda karşılayan fuar başkanı hemen Türkiye pavyonunu övdü. Dünyanın en büyük fuarında 71 katılımcıyla, 1350 metrekare alanda ürünlerimizle yer alıyoruz dedi. Eker, çikolata, şekerleme ve bisküvide geçen yıl 2.2 milyar dolarlık ihracat yaptıklarını, bu rakamın 2023te 6-7 milyar dolara çıkacağını söyledi.