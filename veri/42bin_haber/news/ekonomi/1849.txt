Nüfus doğudan batıya yaşlandı
Ortalama yaş haritasına göre Türkiye, doğudan batıya doğru yaşlandı. Yaş ortalamasının en düşük olduğu iller yüzde 18.5le Şırnak, yüzde 18.9la Şanlıurfa olurken, yaş ortalaması en yüksek olan şehirler ise yüzde 37.5le Sinop, yüzde 37.2yle Kastamonu, Çanakkale ve Balıkesir oldu.
BAŞBAKAN Tayyip Erdoğanın üç çocuk çağrısına rağmen Türkiyede ortalama yaş 30.1e yükseldi. 50 şehirde 30.1lik ortalamanın üzerine çıkarak yaşlanması, 31 şehrin de ortalamanın altında kalarak gençleşmesi dikkat çekti. Hükümet, doğum oranını arttırmak için bebelere teşvik vermeye hazırlanırken, Türkiyenin doğudan batıya doğum haritası da ortaya çıktı. Buna göre 65 yaş ve üzeri yaştaki nüfus oranının en yüksek olduğu 5 il Karadenizden çıktı. Bu kategoride 16.3le Sinop, yüzde 15.5le Kastamonu, yüzde 14.2yle Çankırı, yüzde 13.9la Giresun ve yüzde 13.9la Artvin öne çıktı. 
EN DÜŞÜK ŞIRNAK 
0-14 yaş grubundaki çocuk nüfusun en fazla olduğu ilk beş il ise yüzde 42 ile Şırnak, yüzde 41.5le Şanlıurfa, yüzde 39.6 ile Ağrı, yüzde 39.2 ile Siirt ve yüzde 39.1le Muş oldu. Ortalama yaş haritasına göre de Türkiye, doğudan batıya doğru yaşlandı. Yaş ortalamasının en düşük olduğu iller yüzde 18.5le Şırnak, yüzde 18.9la Şanlıurfa, yüzde 19.5le Siirt ve Ağrı, yüzde 19.6yla Muş, yüzde 19.8le Van, yüzde 20.7yle Mardin oldu. Yaş ortalaması en yüksek olan şehirler ise yüzde 37.5le Sinop, yüzde 37.2yle Kastamonu, Çanakkale ve Balıkesir, 36.3le Burdur, yüzde 36.2yle Artvin olarak sıralandı. 
İstanbulun yaş ortalamasının 30.7, Ankaranın yaş ortalamasının 31.8, İzmirin yaş ortalamasının ise 34.1 olması dikkat çekti. Başbakanın memleketi Rizede yaş ortalaması yüzde 33.5 çıkarken, üç çocuk çağrısına en fazla uyan bölgenin Doğu ve Güneydoğu, en az uyan bölgenin ise Karadeniz, Marmara ve Ege olduğu belirlendi.