Amazon robotları
Alışveriş sitesi Amazonun çalışanlarını robot gibi çalıştırdığı ortaya çıktı.
Amazon çalışanlarının devasa depolarda bütün gün yaklaşık 20 kilometrenin üzerinde yol yürüdüğü, bu arada her adımlarının bir bilgisayar sistemi tarafından denetlendiği açıklandı. Amazon çalışanlarının günde sekiz saat çalışıp sadece yarım saat ara verdikleri ve her çalışanın işe girip çıkarken havaalanlarını andıran güvenlik kontrollerinden geçirildiği de belirtildi. Amazonun İngilterede işlettiği dağıtım depolarında yapılan araştırma 
iş hayatının geleceği ile ilgili sorular doğurdu. Amazon depolarında haftada 220 sterlin maaşla çalışan işçiler ise işsizliğin bu denli yüksek olduğu günlerde zorlu çalışma koşullarından şikayet etmediklerini söyledi. İnternet devinin çalışma modelinin gelecekte yoğunlukla uygulanan bir işletim modeli olacağına inanılıyor.