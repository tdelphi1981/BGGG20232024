Üsküdarda kentsel dönüşüm
İstanbulda kentsel dönüşüm Üsküdarda devam ediyor. Dün ilçenin birinci derece deprem bölgesinde yer alan ve 13 bağımsız bölümü içeren 6 katlı riskli binanın yıkımı gerçekleştirildi.
TÜRKİYE genelinde başlatılan afet riski altındaki alanların dönüşümü sürerken, dün İstanbul Üsküdarda birinci derece deprem bölgesindeki 13 bağımsız bölüm içeren 6 katlı riskli binanın yıkımı gerçekleştirildi. Yıkıma katılan Çevre ve Şehircilik Bakanı Erdoğan Bayraktar, kentsel dönüşümün İstanbul için önemine işaret ederek, İstanbulun röntgeni çekildikçe özellikle Kadıköy, Üsküdar ve çeşitli yerlerde, 1970ten önce yapılan binaların elden geçmesi ve konunun içselleştirilmesi gerektiğini vurguladı. 
LİSANSLI KURULUŞ BAKSIN 
Kentsel dönüşümde vatandaşların gönül rızasını aradıklarını dile getiren Bayraktar, Vatandaşlarımız, evini kontrol edecek. Bakanlık tarafından lisans verilen bir kuruluşa evlerini baktıracaklar. Evlerimiz afet karşısında risk taşıyor, bunu yenilememiz lazım diyecekler. Hak sahipleri bir adım atarsa, biz de 3 adım atacağız. Kentsel dönüşüm belediyeler eliyle yürütülecek. Kalın harflerle altını çiziyorum, hangi belediyemiz daha hazırlıklıysa, vatandaşı ikna etmişse, orada daha çok faaliyet gösterecek, devletin imkanlarını burada daha çok seferber edeceğiz diye konuştu. 
VATANDAŞ RIZASI OLACAK 
Zaman zaman bazı vatandaşların kentsel dönüşüme direndiğini aktaran Bayraktar, valileri arayarak vatandaşları ikna etmelerini istediğini ve bu konuda başarılı olduklarını kaydetti. Bakan Bayraktar, Armutlu ve Derbenti de kentsel dönüşüm açısından riskli bölge ilan ettiklerini ancak vatandaşın rızası olmadan orada bir adım atmayacaklarını da belirterek 6.5 milyon konutu 20 yıl içerisinde yenilememiz lazım. Bu işi özel sektör yapacak. Devlet olarak güveni ve kaliteyi yakalamak ve fiyatı düşürmek için yüzde 10-15 işin içinde olacağız. İlk iki sene hedefimiz, vatandaşın bu işi sahiplenmesini sağlamak. 
Kadıköye yeni imar düzenlemesi 
ERDOĞAN Bayraktar, Kadıköyden çok sayıda müracaat aldıklarını belirterek, Kadıköyde vatandaş daha duyarlı. Vatandaş üniversitelere ve lisanslandırılmış kuruluşlara başvuruyor. Kadıköyde denetlenen binaların çoğu riskli çıktı. Burada yeni bir imar düzenlemesi getireceğiz. Çok fazla imar artışı beklenmesin. Hem Kadıköy, hem İstanbul Büyükşehir Belediye Başkanı, hem de Başbakanımıza durumu arz ettik diye konuştu. 
Bu yılın hedefi 200 bin birim 
ERDOĞAN Bayraktar, bu yılki hedeflerinin 200 bin birim konut ve dükkanı yıkmak olduğunu aktararak, İkinci yılda 400-500 bin hedefini yakalamış olacağız. Vatandaşa rahatsızlık vermeden ve açık gözlere fırsat vermeden, onları saha dışına iterek bu işi başaracağız. Bu vatan eksenli, millet eksenli bir iş. Burada para sıkıntısı çekmeyeceğiz dedi.