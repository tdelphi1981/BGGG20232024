Marmaraylı Akasyanın 300 mağazası için kiralama başladı
Akkök, Yıldız Holding, Sinpaş GYO ve Doğu-Batı Grubunun ortaklığıyla kurulan Saf Gayrimenkul Yatırım Ortaklığının İstanbul Acıbademde inşa ettiği Akasyada yer alan 1400 konutun 1350si satılırken, projede yer alan alışveriş merkezindeki 300 mağazanın da kiralamaları başlıyor.
Saf GYO, yaklaşık 60 milyon dolarlık özel yol yatırımı yaparak projenin metro, metrobüs, Marmaray ve çevreyollarına tünellerle bağlanmasını sağladı. Metrodan inenler, 500 metre uzunluğundaki yürüyen bantlarla projenin alışveriş merkezine kadar ulaşabilecek.   
10 BİN LİRA OLDU 
Saf GYOnun Ford Otosandan aldığı arazi üzerinden 600 milyon dolarlık yatırımla inşa edilen Akasya projesinde yer alan 1400 konutun 1350si satıldı. Projeden konut alanlar ise 2 yılda 3 kata yakın kâr elde etti. 2 yıl önce satışa çıkan projede metrakare fiyatı 3.500-4 bin liradan başlıyordu. Şimdi ise ortalama metrekare fiyatı 10 bin liraya kadar yükseldi. Bu rakamlara göre Akasyanın İstanbulun en çok prim yapan projesi olduğu belirtiliyor.  Akasya içinde yer alan 80 bin metrekarelik kiralanabilir alanda 300 adet mağaza ile hizmet verecek olan alışveriş merkezinde ise kiralamalar başladı. Alışveriş merkezinde yüzde 70in üzerinde anlaşma sağlanırken, aylık metrekare fiyatları 50-150 dolar arasında olacak. Alışveriş merkezi ile ilk defa Türkiyeye gelecek markalar da olacak. 
ÇOCUKLARA EĞLENCE 
Çocuklar için eğlenirken öğrenme imkanı sunan KidZania da Türkiyedeki ilk noktasını Akasya içinde açacak. 8 bin metrekare üzerine kurulacak KidZania çocuklara hayatı öğrenme fırsatı sunacak. AVM içerisinde 15 sinema salonu, sergi ve gösteri alanları bulunacak. AVM sonbaharda hizmete açılacak. 
  
  
 