Assan Alüminyum'dan büyük üretim artışı
Assan Alüminyum, 2012 yılında üretim hacmini yüzde 10 artırarak 205 bin tona çıkarırken, yıl 700 milyon dolar ciro ile kapattı. Şirketin 2013 hedefi ise 215 bin ton üretim gerçekleştirmek.
2013 yılı satış hedefini yüzde 6 büyüten Assan Alüminyum, bu yılın sonuna kadar 215 bin ton üretim ve 760 milyon dolarlık satış yapmayı planlıyor. 
2012 mali verilerini değerlendiren Assan Alüminyum Genel Müdürü Remzi Örnek şunları söyledi: "Üretimimizin yüzde 75ini dış pazarlara, yüzde 25ini ise iç pazara satıyoruz. İhracatımızın neredeyse dörtte üçünü Kuzey Avrupaya gerçekleştiriyoruz. Daha önce fiyatlarla oynayarak yer almaya çalıştığımız pazarlarda bugün yüksek kalitemizle kendimizi kabul ettirmiş durumdayız." 
Avrupada 140 pazar 
Örnek, Avrupa'da kendi segmentinde yüzde 25'lik paya sahip olduklarına da dikkak çekerek şöyle devam etti: "Assan Alüminyum, bugün itibariyle Avrupadaki ülkelerin tamamına ihracat yapıyor ve bu kıtada 140 pazarda faaliyet gösteriyor. Özellikle Kuzey Afrikada belirlenen yeni pazar alanlarına yönelik değerlendirme ve inceleme çalışmalarımız sürüyor. 2013 yılında 15, takip eden yıllarda ise 35 yeni pazara girmeyi hedefliyoruz. 
Örnek, Türkiye alüminyum pazarını ise şöyle değerlendirdi: Profil, yassı ve döküm olmak üzere üç segmentten oluşan Türkiye alüminyum pazarında toplam 1 milyon tonluk üretim yapılıyor. Bu üretimin 350 bin tonunu yassı alüminyum oluşturuyor. Bunun da yarıdan fazlasını Assan Alüminyum üretiyor. Türkiyedeki pazar payımız yüzde 45i buluyor. 
Türkiye'de birçok sektörde olduğu gibi alüminyum sektöründe de ilk malzeme sorunu yaşandığına dikkat çeken Örnek, Yılda 500 bin tonu ülke içinde tüketilen, 500 bin tonu ihraç edilen toplam 1 milyon tonluk üretimin hammaddesi için 2-2,5 milyar dolar civarında bir para yurtdışına gidiyor. Türkiye, genellikle ikincil üretimlere odaklanan bir ülke ve ilk malzeme olmadığı sürece hep bir bağımlılık söz konusu oluyor. dedi. 
Boyalı alüminyuma 32 milyon dolar 
Örnek, 2013 yatırımlarıyla ilgili olarak şu bilgileri verdi: 2012 yılında boyalı alüminyum ürünlerine yatırım yaptık. Toplam 32 milyon dolar değerinde olan bu yatırımın 12 milyon dolarlık kısmını geçen yıl hayata geçirdik. Geri kalan 20 milyon dolarlık kısmı ise 2013te gerçekleştireceğiz. Dilovasında kurulmakta olan ve Mayıs 2013te faaliyete geçecek boyalı alüminyum tesisimiz, Avrupanın büyük boyahanelerinden biri olacak.
 
Örnekin ifadesine göre, Assan Alüminyum boyalı alüminyum tesisinin üretim kapasitesi yılda 60 bin ton olacak. Assan Alüminyum, boyalı alüminyum yatırımıyla, ithal boyalı ürünleri ikame edecek bir konuma gelmeyi de hedefliyor. Halihazırda Türkiyede boyalı alüminyum pazarının toplam büyüklüğü 100 milyon dolar civarında ve bu pazarın yarısı ithal ürünlerden oluşuyor. Assan Alüminyum, yerli boyalı alüminyum ürünleriyle, 50 milyon dolarlık bir pazarda söz sahibi olacak. 
Örnek, 2013 planları hakkında, otomotiv sektörüne halihazırda sunmakta oldukları ürünleri daha da çeşitlendirmek ve bu pazardaki etkinliklerini artırmak istediklerini de belirtti.