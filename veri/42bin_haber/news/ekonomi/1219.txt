Fiyat artışında lider Antalya
Antalya, bir önceki aya göre metrekare başına yüzde 1,34 değer artışıyla, Aralık 2012'de ikinci el konut satış fiyatlarının en fazla yükseldiği il oldu.
Garanti'nin desteğiyle Reidin.com ve Gayrimenkul Yatırım Ortaklığı Derneği(GYODER) tarafından Adana, Ankara, Antalya, Bursa, İstanbul, İzmir ve Kocaeli'deki ikinci el ve yeni konutlara yönelik hazırlanan emlak endekslerinin 2012 aralık ayı raporu yayınlandı.

Garanti'nin desteğiyle hazırlanan ve ikinci el konutları içeren REIDIN.com Emlak Endeks'ine göre, Türkiye Kompozit Satılık Konut Fiyat Endeksi'nde bir önceki aya göre yüzde 1,02; geçen yılın aynı dönemine göre yüzde 17,33 oranında artış gerçekleşti.

Antalya, bir önceki aya göre metrekare başına yüzde 1,34 değer artışıyla, Aralık 2012'de ikinci el konut satış fiyatlarının en fazla yükseldiği il oldu. 
Aynı dönemde metrekare başına ikinci el konut satış fiyatları, İstanbul'da yüzde 1,32, Adana'da yüzde 1,21, İzmir'de yüzde 1,20, Ankara'da yüzde 0,38, Bursa'da ve Kocaeli'de ise yüzde 0,10 oranında arttı. 
Aralık ayında metrekare başına konut kiralarının en fazla yükseldiği il, yüzde 1,35 artışla Adana oldu. Aynı dönemde konut kira değerleri, İzmir ve Antalya'da yüzde 0,80, İstanbul'da yüzde 0,70, Ankara'da yüzde 0,40 oranında arttı, Bursa'a aynı kaldı. Kocaeli'de ise yüzde 0,41 oranında azaldı.

Yeni konut fiyatlarında artış

Rapora göre, yeni konut fiyatları geçen ay, bir önceki aya göre yüzde 1,28 oranında, geçen yılın aynı dönemine göre yüzde 9,77 oranında yükseldi. 
Geçen ay, yeni konut satış fiyatları, bir önceki aya göre, 1 1 daire tipinde yüzde 1,03, 2 1 daire tipinde yüzde 1,16, 3 1 daire tipinde yüzde 1,21 ve 4 1 daire tipinde ise yüzde 1,33 oranında arttı. 
Aralık ayında endeks bir önceki aya göre 51-75 metrekare konutlarda yüzde 1,04, 76-100 metrekare konutlarda yüzde 1,32, 101-125 metrekare konutlarda yüzde 1,10, 126-150 metrekare konutlarda yüzde 0,81, 151 metrekare ve daha büyük alana sahip konutlarda ise yüzde 0,66 oranında arttı.

Beklentimiz fiyatlardaki hareketlenmenin yeni yılda da yukarı yönlü devam edeceğidir

GYODER Başkanı Işık Gökkaya ise kasım ayı sonuçlarını şu şekilde değerlendirdi: 
REIDIN.com-GYODER Yeni Konut Fiyat Endeksinde genel ve alt endeksler düzeyinde fiyat artışlarının göreceli olarak devam ettiğini gözlemliyoruz. Endeks değerleri İstanbul Avrupa yakasında yer alan markalı konut projelerinde yüzde 1,67 oranında, İstanbul Asya yakasında yer alan markalı konut projelerinde yüzde 0,86 oranında artmıştır. Endeksin başlangıç dönemine göre ise İstanbul Asya yakasındaki projeler Avrupa yakasına kıyasla 6,1 puan fazla artış göstermiştir. Beklentimiz fiyatlardaki hareketlenmenin yeni yılda da yukarı yönlü devam edeceğidir.