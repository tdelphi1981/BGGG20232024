İşsizlik tırmanışta
Türkiye genelinde işsizlik oranı ve işsiz sayısı Eylül ayında artış gösterdi. İşsizlik oranı eylül 2012 döneminde geçen yılın aynı dönemine göre 0.3 puan artarak yüzde 8.8 düzeyinden yüzde 9.1e yükseldi.
TÜRKİYEde bu yılın Eylül ayında işsizlik oranı, geçen yılın aynı ayına göre 0.3 puan artarak yüzde 9.1 oldu. Eylül ayında kentsel alanlarda işsizlik oranı 0.2 puanlık artışla yüzde 11.3, kırsal alanlarda ise 0.3 puanlık artışla yüzde 4.8 olarak belirlendi. Türkiye İstatistik Kurumunun (TÜİK) Hanehalkı İşgücü Araştırması, 2012 Eylül Dönemi Sonuçlarına göre, geçen yılın Eylül ayında 2 milyon 398 bin kişi olan işsiz sayısı 141 bin kişi artarak, bu yılın aynı ayında 2 milyon 539 bin kişiye yükseldi. Mevsim etkilerinden arındırılmış eylül ayı işsizlik oranı yüzde 9.4ü bulurken, bu oran son bir yılın en yüksek işsizlik oranı olarak dikkat çekti. Ağustos ayı işsizlik oranı ise, yüzde 8.8 olmuştu.  
25.4 MİLYON ÇALIŞIYOR   
İstihdam ise, 24 milyon 749 bin kişiden 25 milyon 472 bin kişiye çıktı. Eylül ayında işgücüne katılma oranı yüzde 51 olarak belirlendi. 2012 yılı Eylül döneminde mevsim etkilerinden arındırılmış istihdam edilenlerin sayısında bir önceki döneme göre 290 bin kişilik, işsiz sayısında ise 91 bin kişilik artış oldu.
Mevsim etkilerinden arındırılmış iş gücüne katılma oranı bir önceki döneme göre 0.6 puanlık artışla yüzde 50.3, istihdam oranı 0.5 puanlık artış ile yüzde 45.6 oranında gerçekleşti.  
55 MİLYON ÇALIŞMA YAŞINDA  
Mevsim etkilerinden arındırılmamış temel işgücü göstergelerine göre, söz konusu dönemde istihdam edilenlerin yüzde 25.5i tarım, yüzde 18.6sı sanayi, yüzde 7.4ü inşaat, yüzde 48.4ü ise hizmetler sektöründe yer aldı. Türkiyede kurumsal olmayan nüfus bir önceki yılın aynı dönemine göre 1 milyon 170 bin kişilik artışla 73 milyon 795 bin kişiye, kurumsal olmayan çalışma çağındaki nüfus ise 1 milyon 91 bin kişi artarak 54 milyon 923 bin kişiye ulaştı.
2012 yılı Eylül döneminde, Türkiye genelinde kıyaslamalara göre erkeklerde iş gücüne katılma oranı 0.2 puan azalışla yüzde 72, kadınlarda ise 1.2 puan artarak yüzde 30.7 olarak gerçekleşti. Bu yılın Eylül döneminde istihdam edilenlerin sayısı, geçen yılın aynı dönemine göre 723 bin kişi artarak 25 milyon 472 bin kişiye yükseldi. Bu dönemde tarım sektöründe çalışan sayısı 27 bin kişi artarken, tarım dışı sektörlerde çalışan sayısı 696 bin kişi arttı.
Eylül 2012 döneminde istihdam edilenlerin yüzde 25.5u tarım, yüzde 18.6sı sanayi, yüzde 7.4ü inşaat, yüzde 48.4ü ise hizmetler sektöründe yer aldı.Bu dönemde istihdam edilenlerin yüzde 70.4ünün erkek nüfus, yüzde 57.5inin ise lise altı eğitimli olması dikkati çekti. 
Kayıt dışı çalışan azaldı  
YAPTIĞI işten ötürü herhangi bir sosyal güvenlik kuruluşuna kayıtlı olmadan çalışanların oranı EYLÜL AYINDA, önceki yılın aynı dönemine göre 2.7 puanlık azalışla yüzde 40.1 oldu. Bu dönemde, geçen yılın aynı dönemine göre tarım sektöründe sosyal güvenlikten yoksun çalışanların oranı yüzde 84.6dan yüzde 84.9a yükselirken, tarım dışı sektörlerde ise yüzde 28den yüzde 24,7ye düştü. Kentsel yerlerde işsizlik oranı 0.2 puanlık artışla yüzde 11.3, kırsal yerlerde de 0.3 puanlık artışla yüzde 4.8 oldu.