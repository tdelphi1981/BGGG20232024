Merkez bankalarının iştahı altında düşüşü kesebilir
2012 yılının Eylül ayından bu yana düşen altın için bugünlerde riskli yatırım değerlendirmeleri artarken, piyasa uzmanları merkez bankalarının altına olan talebinin bu değerli metalde satışa geçmeyi düşünenleri zarara uğratabileceği uyarısı yapıyor.
Ekimde onsu ortalama 1742 dolar seviyesinde olan altın kasımda 1719 dolar, aralıkta ise 1.676 dolara şeklinde kadar düştü. Altın bugün ise 1.574 dolar seviyesinde seyrediyor.  
Dünya Altın Konseyi geçtiğimiz ay yaptığı açıklamada merkez bankalarının geçen yıl gerçekleştirdiği altın alım miktarının son 50 yılda aldıkları miktardan daha fazla olduğunu açıkladı.  
New Yorkta faaliyet gösteren Kingsview Management yatırım danışmanlığı şirketinin direktörü Philip Silverman da merkez bankalarının altın alımı yaptığı dönemde buna karşı savaşmanın zor olduğu söyledi. 
Silverman, 'Merkez Bankasının altın almasını söyle değerlendirebiliriz; Fed parasal genişlemeye giderken kimse hisse senetleri piyasasında savaşmaz. Aynı şekilde bu bankalar altın aldıkları zamanda buna karşı pozisyon almayı kimse istemez çünkü onların cepleri derindir dedi. 
G. Kore Merkez Bankasının son dönemde yaptığı yüklü altın alımları da merkez bankalarının altına olan iştahını gösteren önemli bir örnek olarak dikkat çekiyor. 
G. Kore Merkez Bankası dün yaptığı açıklamada iki yıldan az bir sürede beşinci altın alımını gerçekleştirdiğini ve şubatta 1.03 milyar dolarlık ek alımla 20 bin kglık miktarı rezervlerine eklediği bilgisini paylaştı.