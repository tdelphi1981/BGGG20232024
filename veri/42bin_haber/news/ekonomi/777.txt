Yüzüme söylemek cesaret ister
3 yıldır sürdürdüğü TÜSİAD Başkanlığını 17 Ocakta devredecek olan Ümit Boyner, siyasetçilerin kendisine ayrımcılık yaptığını belirterek, Tribünlere oynamak için tüm kadınlara bunu yaptılar. Hakkımda söylenenleri yüzüme söylemek cesaret ister dedi.
TÜRK Sanayicileri ve İşadamları Derneğindeki (TÜSİAD) başkanlık görevini 17 Ocakta Sütaş Yönetim Kurulu Başkanı Muharrem Yılmaza bırakmaya hazırlanan Ümit Boyner, 3 yıl süren görevi boyunca çeşitli kesimlerden kendisine yönelik yapılan eleştirilere sert yanıt verdi. Siyasetçilerin, tribünlere ve meydanlara oynamak için kendi şahsında tüm kadınlara ayrımcılık uyguladığını söyleyen Boyner, Bu tip davranışlarla karşı karşıya geldiğim insanlarla daha sonra kapalı kapılar arkasında biraraya gelmedim. Ama zannediyorum birebir görüşme olduğunda aynı davranış biçiminde bulunmaları bayağı bir cesaret ister. Bunu ortalık yerde yapmak onlara çok daha kolay geliyor diye konuştu.   
KADINLARA HAKSIZLIK YAPILDI 
SKYTURK360ta yayınlanan CEO CLUB programının 2012deki son yayına katılan TÜSİAD Başkanı Ümit Boyner siyasetçilerin, hem kendisine hem de tüm kadınlara yönelik rahatsız eden bir üslup kullandıklarını belirterek, bu konuşmaların alışkanlık haline geldiğini vurguladı. Boyner, Ben bunu kişisel almamaya çalıştım ama benim kişiliğimde Türkiyedeki kadınların nasıl bir eşitsizlik ve ayrımcılıkla da karşı karşıya olduğunu daha net gördüm. Bana yapılan bir takım haksızlıkların aslında tüm kadınlara yapıldığını düşündüm. Ve buna karşı mücadele edilmesi gerektiğini düşündüm. Bu sadece kadınların değil erkeklerin de kadınların yanında mücadele vermesi gereken bir konu diye konuştu.  
SORUNLAR BÖYLE ÇÖZÜLMEZ 
Türk toplumunun henüz yeterince açık olmayı başaramadığını dile getiren Ümit Boyner, öyle konuştu: Her yapılan eleştiriyi kişisel alıyoruz. Bazı şeyleri herkesin önünde konuşmamayı daha doğru bulan bir yapımız var. Aslında sivil toplum böyle birşey değil. Zaman zaman fikir beyan etmek yanlış anlaşılıyor. Bir dernek olarak siyasi pozisyon aldığımız düşünülüyor. Şunu dediler çünkü arkasında böyle birşey var diye düşünülüyor. Bunu ben anlaşılır buluyorum. Çünkü henüz açık toplum anlayışına geçemedik.  

Küçük oğlumu çok  yalnız bıraktım 
TÜSİAD Başkanlığını bıraktıktan sonra hemen işlerine geri döneceğini dile getiren Ümit Boyner, İşlerimle 3 yıldır ilgilenemiyordum. Ayrıca üniversiteye hazırlanan küçük oğlumla ilgileneceğim. Onu bu süre zarfında çok yalnız bıraktım. Bundan sonra hayatın rengi biraz değişecek. İyi bir arşivim var. Hem görsel hem de notlarımdan oluşuyor. Belki bir gün kitap yazabilirim diye konuştu.  

Politikaya girmeyeceğim 
ÜMİT Boyner, ilerleyen dönemlerde politikaya girmeyi kesinlikle düşünmediğini belirterek, şunları söyledi: TÜSİAD başkanlarının çoğuna bu soru soruluyor. Siyaset yapmanın gerekleri ile bir sivil toplum örgütünde çalışmanın çok farklı yöntemler olduğunu düşünüyorum. Açıkçası siyasetle ilgilenmiyorum. Türkiyenin demokratikleşmesine inanıyorsak STÖlerin çok güçlü ve bağımsız olması gerektiğini düşünüyorum. Türkiyede yeterince siyasetçimiz var. Ben STÖlerin güçlendirilmesi gerektiğini düşünüyorum. 
 