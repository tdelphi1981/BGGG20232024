Trafik sigortasına büyük zam
Zorunlu trafik sigortasına yüzde 50ye varan oranlarda zam yapıldı. Haziran 2012de trafik sigortası 305 TLye yapılan 34 plakalı yeni tescil bir otomobilin Şubat 2013te ödeyeceği sigorta primi 472 TLye yükseliyor.
Her araç sahibinin yaptırması zorunlu olan trafik sigortası primlerinde ciddi artışlar meydana geldi. Aracın kayıtlı olduğu şehir, araç sahibinin yaşı ve sigorta geçmişine göre değişmekle birlikte trafik sigortası primlerinde yüzde 50ye varan zam yapıldı. 
Haziran 2012den bu yana trafik sigortası primlerinde ciddi artışlar meydana geldiğini belirten karşılaştırma sitesi enuygun.com Analisti Tuğba Hacıbayramoğlu, 34 plakalı yeni tescil bir araç için trafik sigortası primi artık 500 TLye yaklaşıyor. Geçmiş yıllarda kaskoya göre oldukça düşük olan trafik sigortası primleri artık neredeyse kasko primlerinin yarısı kadar tutmaya başladı. Zorunlu bir sigorta türü olduğu için de milyonlarca araç sürücüsü bu zamlardan etkilenecek açıklamasını yaptı. 
  EN UCUZ TRAFİK SİGORTASINI BULUN  
Yenileme yaptıranlar dikkat! 
Sigorta yenilemesi yaptıranların da yüzde 20 ile 25 arasında zamlı fiyatlarla karşılaşacağına dikkat çeken Hacıbayramoğlu, Trafik sigortasında zarar eden sigorta şirketleri primleri artırma yolunu seçti. Bununla beraber zorunlu trafik sigortalarında 22 bin 500 lira olan teminat bedeli bu yıl 25 bin liraya yükseltildi. Ayrıca kazalarda ödenen SGK primleri de yükseldi dedi. 
Örnek bir sigorta şirketinin fiyatlamalarından derlenen analize göre, Haziran 2012de 34 plakalı yeni tescil bir araç 305 TLye trafik sigortası yaptırırken, bu yıl aynı değerde bir aracın trafik sigortası primi 472 TLye çıktı. 06 plakalı bir araç için ödenen 252 TLlik trafik sigortası primi ise 308 TLye yükseldi. 
Zorunlu trafik sigortalarında sigorta şirketlerinin fiyatlandırmalarındaki farklılıkların da yüzde 100lere çıkabildiğini ekleyen Hacıbayramoğlu İncelemelerimize göre özellikle İstanbullu sürücüleri bu yıl yüksek fiyatlar bekliyor. Primlerin geçen seneye göre genelde yükselmiş olması da eklenince, bu yıl zorunlu trafik sigortası yaptıracakların daha detaylı fiyat karşılaştırması yapması gerektiğini düşünüyoruz. Fiyat artışının önümüzdeki dönemlerde de yükselmesi bekleniyor şeklinde konuştu.