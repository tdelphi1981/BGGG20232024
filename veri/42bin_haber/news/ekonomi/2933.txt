Artık SMSler de yönlendirilebilecek
Turkcell, 'SMS+' adlı uygulaması ile SMS'leri yönlendirme, engelleme, e-postada arşivlemeye imkan tanıyor. Ayrıca kısa mesajlara otomatik imza ekliyor.
'SMS+' paketinin faydalarını açıklayan Turkcell Genel Müdür Yardımcısı Burak Sevilengül, mesajın tüm cep telefonu kullanıcıları için önemli bir alternatif haberleşme yöntemi olduğuna işaret etti. Sevilengül, şu ifadeleri kullandı:

"Özellikle yönlendirme ve engelleme hizmetleri mesaj kullanımında yeni bir dönemi işaret ediyor. İş ve özel amaçlı iki hattı bulunduğu için iki telefon taşımak istemeyen ve bu nedenle birindeki çağrıları diğerine yönlendirenler için mesajlar sıkıntı oluşturuyordu. Aynı şey telefonunu unutan ya da şarjı bitenler için de geçerliydi. SMSYönlendirme servisi artık buna çözüm oluşturuyor. Ayrıca yoğun mesaj trafiğinden ya da bazı numaralardan gelen mesajlardan rahatsız olanlar kendileri için izin ya da engelleme listeleri oluşturabiliyor." 

Turkcell'in 'SMS+' paketi, abonelere SMS'leri kontrol etmelerini mümkün kılıyor. Pakette bulunan 'SMS Engelleme' servisi abonelere iki alternatif sunuyor. Bu çerçevede belirli numaralardan mesaj almak isteyenler 100 kişilik bir izin listesi oluşturabiiyor, SMS alımını herkese açık tutup bazı numaralardan gelecek mesajların kendilerine ulaşmasını istemeyenler 50 kişilik bir engelleme listesi belirleyebiliyor. 'SMSEngelleme' ile sadece kişiler arası mesajlar engellenebiliyor. Cep telefonunu evde unutan, şarjı biten ya da daha aktif olarak kullandığı başka bir cep telefonu bulunanlar için de 'SMSYönlendirme' hizmeti veriliyor. Yönlendirmenin ardından gönderilen kısa mesajlar tanımlanan bir e-posta adresine ya da başka bir Turkcell hattına ulaşıyor. Turkcell, gönderdikleri mesajların kendisini yansıtmasını isteyen abonelerine 40 karakter hediye ediyor. 'OtomatikİmzaSMS' servisine üye olan aboneler ister görevlerini, ister takımlarının sloganını ister bir şarkı sözünü ya da güncel durumlarını mesajların sonuna ekleyerek, kişisel mesajlar oluşturma şansına sahip oluyor. 

'SMSArşivleme' servisine abone olanlar, sevdikleriyle paylaştıkları özel anları yansıtan ya da bazı gerekli bilgileri içeren SMS'leri hafıza sorunu olmadan saklayabiliyor ve ihtiyaç duyduğunda kolayca ulaşıyor. Bu servis sayesinde kişilerden gönderilen ve alınan tüm mesajlar, tanımlanan bir mail adresinde arşivleniyor. 'SMS+' paketi içerisinde yer alan yönlendirme, arşivleme, engelleme ve otomatik imza hizmetlerinden yararlananlar paket için aylık olarak KDV ve ÖİV dahil 1,99 TL ödüyor. Gençler ise 'Gece SMSPlus' paketini alarak hem mesaj ihtiyacini karşılıyor hem de SMS+ özelliklerinin tamamından ücretsiz faydalanabiliyor.