Marmara Denizi için dev artıma tesisi
Bölgedeki 4 milyonluk nüfusun günde 400 bin metreküp kullanılmış suyunu arıtarak Marmara Denizine ileri deşarj sistemi ile bırakacak olan Beylikdüzü İleri Biyolojik Atık Su Arıtma Tesisinde çalışmalar son aşamaya geldi. İstanbul Büyükşehir Belediyesi, İSKİ ve Beylikdüzü Belediyesinin ortaklaşa yürüttüğü 438 bin metrekare alana inşa edilen tesis İstanbul ve Marmara Denizi'nin temizliği konusunda çok önemli bir görev üstlenecek.
Kısa bir süre sonra hizmete girece tesiste elde edilecek atık suların bir kısmı dezenfekte edilerek çevre sulamada, katı atıklarda ve  sanayi tesislerinde kullanılacak. Aynı zamanda tesisin enerji ihtiyacını karşılayacak.  
İlk aşamada 1 milyon 600 bin nüfusun, proje sona erdiğinde de 4 milyon kişinin atık suyunu arıtabilecek Beylikdüzü İleri Biyolojik Atık Su Arıtma Tesisinin hizmete açılmasına kısa bir süre kaldı.  
Haramidere, Gürpınar Atmaca Deresi ve Kavaklı Derede devam eden ıslah çalışmalarını inceleyen Beylikdüzü Belediye Başkanı Yusuf Uzun, Yağmur suları ve atık sular birbirinden ayrılıyor, atık suların tümü tesislere işlem görerek denize bırakılacak. Bu proje ile İstanbulun 4 ilçesi Beylikdüzü, Esenyurt, Başakşehir ve Avcıların günlük 400 bin metreküp atık suyu işlenecek dedi. 
"KADERİNİ DEĞİŞTİRECEK" 
Proje sayesinde Beylikdüzü sahili, Sazlı Dere ve Küçükçekmece Gölü atık su tehdidinden kurtarılmış olacak. Başkan Uzun, tesisin hizmete girmesi ile bölgede rahatlıkla denize girilebileceğini söyleyerek, "İstanbul ve Marmara Denizinin kaderini değiştirecek bir proje gerçekleşiyor" dedi.  
Tesiste arıtılan suların bir kısmı dezenfeksiyondan geçirilerek, ihtiyaç doğrultusunda çevre sulama ve sanayide kullanılabilecek. Tesisten çıkacak katı malzeme susuzlaştırma ve kurutma işleminin ardından sanayi tesislerinde ikincil yakıt olarak değerlendirilecek.  
Projenin tamamlanması ile ilk etapta 1 milyon 600 bin, projenin tamamlanması ile birlikte İstanbulda 4 milyon nüfusun atık suyu işlenebilecek.