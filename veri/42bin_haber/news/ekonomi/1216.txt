1 yıldan fazladır işsizler
 
 İŞKUR verilerine göre; Türkiye’deki kayıtlı işgücü sayısı 3 milyon 481 bin 725 iken kayıtlı işsiz sayısı ise 2 milyon 372 bin 262. Kayıtlı işsizlerin 59 bin 440’ı okuryazar, 1 milyon 109 bin 535’i ilkokul, 711 bin 844’ü ortaöğretim, 219 bin 911’i önlisans, 217 bin 317’si lisans, 8 bin 851’i yüksek lisans ve 389’u doktora mezunu. İşsizlerin 44 bin 975’i ise okuryazar değil. 
 İŞKUR’a kayıtlı işsizlerin 1 milyon 433 bin 621 erkek, 938 bin 641’i ise kadın. İŞKUR’da kaydı olan her iki erkekten biri ilköğretim mezunuyken, her üç kadından biri ilköğretim mezunu. Okuryazar olmayan ve önlisans mezunu işsizlerde kadınların sayısı erkeklerden daha fazla. 
 1 YILDAN FAZLADIR İŞ ARIYORLAR
  
 Kayıtlı işsizlerin bekleme sürelerine göre, 119 bin 450 kişi 30 günden az süredir iş arıyor. 1-2 aydırdır iş arayanların sayısı 142 bin 9 kişi iken, 115 bin 639 kişi 2-3 aydır, 129 bin 400 kişi 3-4 aydır, 118 bin 728 kişi 4-5 aydır, 99 bin 533 kişi 6-7 aydır, 79 bin 550 kişi 7-8 aydır, 356 bin 106 kişi ise 8-12 aydır iş bulamıyor. 
 Verilere göre; kayıtlı işsizlerin yaklaşık yarısı yani 1 milyon 118 bin 65’i 1 yıldan daha uzun süredir iş bulamıyor. Buna göre, 680 bin 298 kişi 1-2 yıldır, 237 bin 822 kişi 2-3 yıldır, 103 bin 229 kişi 3-4 yıldır, 42 bin 518 kişi 4-5 yıldır, 32 bin 323 kişi 5-6 yıldır, 6 bin 613 kişi 6-7 yıldır, 3 bin 831 kişi 7-8 yıldır, 4 bin 216 kişi 8-9 yıldır, 3 bin 880 kişi 9-10 yıldır ve 3 bin 335 kişi ise 10 yıldan fazla süredir iş arıyor. 
 10 yıldan fazla süredir iş arayan kayıtlı işsizlerin 2 bin 678’i erkek, 657’si ise kadın. Öte yandan, 10 yıldan uzun zamandır iş arayanların 14’ü okuryazar değilken, 36’sı okuryazar, bin 549’u ilköğretim, bin 243’ü ortaöğretim, 259’u önlisans, 229’u lisans, 5’i yüksek lisans mezunu. 
 AA