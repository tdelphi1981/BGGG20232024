Komşu, işsizlikte rekor kırdı
Yunanistan'da işsizlik oranı yüzde 26,8'e yükseldi. Bu, bugüne dek Avrupa Birliği'nde görülen en yüksek oran 
 Hükümetin açıkladığı Ekim ayı verileri, Yunanistan'ın işsizlik konusunda Avrupa birincisi olan İspanya'yı geçtiğini ortaya koydu.
 
 Yunan ekonomisi uzun süredir resesyonda.
 
 AB ve IMF'den kurtarma paketi alan Atina hükümeti, paketin koşulları gereği üst üste kemer sıkma önlemleri açıklıyor.
 
 Bugüne dek Avrupa Merkez Bankası, Uluslararası Para Fonu IMF ve Avrupa Komisyonu toplam 240 milyar euro kredi sözü verdi.
 
 Bunun üçte ikiden fazlası Yunanistan'a ulaştı.
 
 Ancak karşılığında hükümet kamu harcamaları ve personelinde ciddi kesintiler yapmak, maaşları dondurmak ve emekli maaşlarını tırpanlamak zorunda kalıyor.
 
 Bu da Yunan ekonomisinde resesyonu körüklüyor.
 
 BBC'nin Atina muhabiri Mark Lowen da "Yunan halkı işsizliğin tırmanmasından kemer sıkma önlemlerini sorumlu tutuyor." diyor ve ekliyor:
 
 "2010'daki ilk kurtarma paketinden bu yana işsizlik ikiye katlandı. Bu yılki yeni harcama kesintileri sonrası pekçokları bu oranın %30'u bulmasını bekliyor."
 
 BBC TÜRKÇE