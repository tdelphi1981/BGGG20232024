Euro/dolar paritesi 1.2948'e geriledi
Uluslararası piyasada euro/dolar paritesi bugün başlayacak Eurogroup toplantısı öncesinde sınırlı da olsa değer kaybederek 1,2948 seviyelerinden işlem görüyor.
Parite, cuma günü küresel piyasalarda artan risk iştahının etkisi ve Yunanistan'ın borç sorununun çözümüne yönelik iyimser beklentilerle 1,2991 seviyesine kadar yükselmişti. Bugün başlayacak Eurogroup toplantısı öncesinde güne kar satışları ile başlayan paritede bugün açılışın ardından en yüksek 1,2982 seviyesi görüldükten sonra şu dakikalarda 1,2945 - 1,2955 arasında dengelendi. 
Analistler bugünkü Eurogroup toplantısından Yunanistan ile ilgili çıkması muhtemel bir kararın paritenin yönü üzerinde ana belirleyici olacağını belirterek 1,2990 seviyesinin direnç, 1,2930 ve 1,2890 seviyelerinin ise destek olarak takip edileceğini kaydediyor.