Kastamonu Konaklarına ödül
Turizmin oskarları olarak bilen SKALİTE 12  Turizmde Kalite Ödüllerinde, Kültürel Değerlerin Korunmasına Katkı dalında Kastamonu Konaklarına SKALİTE Bronz Ödülü verildi.
SKALİTE tarafından geçtiğimiz günlerde 22 kategoride 2012 yılının en iyilerinin ödüllendirildiği törende, bir ödül de Kastamonu Konaklarının oldu.  
Kastamonudaki Toprakçılar Konakları ve Uğurlu Konaklarının turizme kazandırılması nedeniyle aldığı ödülden duyduğu memnuniyeti dile getiren Kastamonu Konakları Yönetim Kurulu Başkanı Gülsen Kırbaş, konakların titizlikle restore edilip butik otele dönüştürülerek, kentteki turizm bilincinin oluşturulmasına büyük katkı sağladığını söyledi.   
TÜRSAB Bölgesel Yürütme Kurulu yöneticisi olarak, TÜRSAB heyetiyle, 2002 yılında Kastamonuya inceleme gezisi yaptığı sırada, ilin o günkü Valisi Enis Yeterin yüreklendirmesiyle, ilk konağı olan Toprakçılar Konağının işletmesini aldığını ve 2003 yılında konağı işletmeye açtığını anlatan Gülsen Kırbaş, ikinci konağı olan Uğurlu Konağının da 2009 yılında hizmete başladığını söyledi.  
Kastamonunun, konak otelciliği ve ev pansiyonculuğunda gelişmeye çok müsait olduğuna ifade eden Gülsen Kırbaş, Hedefim, açık hava müzesi olan Kastamonunun sahip oluğu tarihi, kültürel ve doğal güzellikleri herkes ile paylaşmaktı. Bu nedenle, 2 konağı restore edip, kent turizmine kazandırdım. Aynı zamanda, turizmin gelişmesi için yeni girişimcileri heyecanlandırıyorum ve bilinç yaratmak için çalışıyorum diye konuştu.  
 