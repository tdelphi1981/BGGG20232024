Komşu bütçesinde İzmir kavgası
İzmir, Yunan parlamentosunda üç gün süren bütçe görüşmelerine damgasını vurdu.
Yunan halkını daha da fakirleştirecek 2013 bütçesi görüşülürken, iktidardaki koalisyon hükümetinin büyük ortağı merkez-sağcı Yeni Demokrasi (ND) ile küçük ortağı Demokratik Sol (DHMAR) parti milletvekilleri İzmir ve Kurtuluş Savaşı için kavga ettiler.   
ND partisi milletvekilli Anastasios Nerancis, ekonomik kriz içindeki Yunanistanın durumunun 1922deki Küçük Asya Felaketinden (Yunanlıların Türklerin Kurtuluş Savaşına verdikleri ad) daha kötü olduğunu belirterek, Bu parlamentonun bir üyesinden daha önce kanlar içinde ve ihanete uğramış Yunanlınların İzmir limanında güya izdiham yaşadıklarını bile duyduk. Ayıptır ayıp dedi.  
İZDİHAM SÖZÜNE ATIF 
Nerancis bu sözleriyle 2007 yılında yazılan ve sadece 1 ders yılı için okutulan ilkokul 6ncı sınıf kitabını hazırlayan Atina Üniversitesi Öğretim Üyesi ve DHMAR milletvekili Maria Repusiye taş attı. Kürsüye çıkan Repusi Altın Şafakçıların (ırkçı-faşist parti) tepki için İzmirdeki izdiham sözüne atıfta bulunmalarını anlıyorum da, aynı şeyi iktidar partisinin milletvekilleri yapıyorsa bu hamaset (yani vatan millet sakarya) edebiyatıdır dedi. Repusi böyle deyince ND milletvekilleri oturdukları saldalyelerden bağırmaya başladılar.