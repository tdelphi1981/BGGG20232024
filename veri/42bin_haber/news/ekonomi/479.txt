10 yılda 22.6 milyar dolar borç ödedik
IMFye borcumuz ilk kez 900 milyon dolara düştü.
2002 yılında  Türkiyenin IMFye (Uluslararası Para Fonu) 23.5  milyar dolar borcu olduğunu  açıklayan Başbakan Recep Tayyip Erdoğan, önceki gün bu borcun 900 milyon dolara düştüğünü belirtti. Erdoğan, kasım ayı içinde IMFye ödeme yapıldığını belirterek, Önemli bir müjdeyi ilk kez paylaşmak istiyorum. Türkiyenin Uluslararası Para Fonuna olan borcu, uzun yılların ardından ilk kez 1 milyar doların altına düştü ve şu anda 900 milyon dolar borcumuz kaldı dedi. Kalan borcun 2013te sıfırlanacağını ifade eden Erdoğan ulusa sesleniş konuşmasında şunları söyledi:
2013 yılı bütçesi, hükümet olarak hazırladığımız ve uygulayacağımız 11nci bütçe olacak. Tıpkı önceki 10 bütçe gibi, bu  bütçeyi de ülkemizin gerçekle-riyle örtüşen, büyük ama ulaşılması mümkün hedefleri gözeten, özellikle de sosyal harcamaları yine güçlü şekilde destekleyen bir bütçe olarak tasarladık. 2008 yılı sonunda başlayan, tüm dünyayı etkisi altına alan, bugün dahi birçok ülkede etkisi ağır şekilde devam eden küresel finans krizinin, bütçe dengelerimizde ve bütçe hedeflerimizde etkisi son derece kısıtlı oldu. 
ÖNEMLİ BİR MÜJDE 
2002 yıl sonunda, Türkiyenin Uluslararası Para Fonuna borcu 23.5 milyar dolardı. Biz, ödeye ödeye, bu yılın Ağustos ayında Uluslararası Para Fonuna olan borcumuzu 1.3 milyar dolara kadar düşürmüştük. Kasım ayı içinde, Uluslararası Para Fonuna yeni bir dilim ödeme daha yaptık. Türkiyenin Uluslararası Para Fonuna olan borcu, uzun yılların ardından ilk kez bir milyar doların altına düştü ve şu anda 900 milyon dolar borcumuz kaldı. 2013 yılının ilk aylarında yapacağımız ödemelerle, Türkiyenin Uluslararası Para Fonu IMFye borcunu artık tamamen sıfırlıyoruz. Küresel kriz sürecinde IMFden yeni borç almak yerine, var olan borcumuzu ödedik. Hatta  IMFye 5 milyar dolar borç verme konusunda müzakereleri başlattık; IMFden borç alan ülke konumundan, IMFye borç veren ülke konumuna yükseldik. Dün alan el idik, bugün veren el oluyoruz. 
İstikrarlı büyüme devam edecek 
TÜRKİYEnin istikrar içinde, büyümeye devam edeceğini anlatan Erdoğan, şöyle konuştu: 2013 yılında da, hedeflerimizi kararlı şekilde takip edecek, disiplinden taviz vermeden, güven ve istikrarın bozulmasına müsamaha göstermeden büyümeyi sürdüreceğiz. Artık 2023 hedeflerimize sadece 10 yıl kaldı. Bu istikrarla, bu güvenle, bu kararlılık ve azimle devam ettiğimiz sürece, 10 yıl sonrasının hedeflerini tutturmak bizim için hiç ama hiç zor olmayacak. Millet olarak birbirimize güvenecek, dayanışmamızı güçlü şekilde devam ettireceğiz. Millet ile devlet arasına asla güven bunalımı sokmayacak, ortak hedefler doğrultusunda, birlikte geleceğe yürüyeceğiz. Bizi bu hedeflerimizden saptırmak isteyenlere, bizim kararlılığımızı bozmak, istikrar ve güven ortamını zedelemek isteyenlere, milletçe birlikte karşı duracak, aramıza fitne, aramıza nifak sokulmasına asla izin vermeyeceğiz.