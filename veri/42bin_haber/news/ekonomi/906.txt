Enerjide en sıcak köprü geliyor
Doğalgaz, petrol derken, Türkiye elektrikte de köprü ülke olmaya hazırlanıyor. Plan gerçekleşirse Afrikada güneş santrallarıyla üretilecek enerji Türkiye üzerinden Avrupaya aktarılacak. Ancak kara hatlarıyla gerçekleşecek proje için bölgenin istikrara kavuşması gerekiyor.
TÜRKİYEde güneş enerjisi alanında lisanssız üretim için izin verilen uygulamalar dışında, henüz yatırımlara start verilmedi. Yatırımcılar, Enerji Piyasası Düzenleme Kurumunun (EPDK) haziran ayında başlatacağı başvuru sürecini bekliyor. Yüzlerce şirket, Konya ve Karaman gibi bölgelerde ölçüm yapıyor. Bir yandan güneş enerjisinde uzun zamandır beklenen yatırım sürecini başlatacak olan Türkiye, diğer yandan Afrika çöllerinin güneş enerjisinin elektriğe dönüştürülüp, Avrupaya nakledilme projesinde rol üstlenmeye hazırlanıyor.  
GÜNEŞ KÖPRÜSÜ   
Özellikle nükleer enerjinin elektrik üretimindeki payını azaltmaya çalışan, bu çerçevede yenilenebilir enerjide farklı fikirler ortaya koyan Avrupa ülkeleri, Kuzey Afrikanın imkanlarından da faydalanmak istiyor. Kuzey Afrikaya inşa edilecek güneş santralları ile üretilecek elektriğin, Avrupaya aktarılarak, Avrupa enerji ihtiyacının önemli bir bölümünün karşılanması planlanıyor. Bu çerçevede Türkiyenin de Kuzey Afrika ile Avrupa arasında köprü görevi görmesi öngörülüyor.   
20 NÜKLEERE EŞİT 
Fransa tarafından önerilen ve Avrupa Birliği (AB) tarafından desteklenen Akdeniz Güneş Planının öncelikli hedefleri arasında 2020 yılına kadar Akdenizin güneyi ve doğusundaki güneş zengini ülkelerden güneş enerjisi sağlamak bulunuyor. Bu rakamın yaklaşık 20 nükleer santralden elde edilecek enerjiye eşit olduğu belirtiliyor. 
KARASAL BAĞLANTI 
Plan çerçevesinde, Kuzey Afrika bölgesindeki yenilenebilir enerji kaynaklarından üretilecek elektriğin, Doğu Koridoru olarak adlandırılan ve Libyadan Türkiyeye kadar Sekiz Ülke Enterkoneksiyonu Projesine taraf ülkeleri kapsayacak şekilde, karasal bağlantılar üzerinden Avrupaya transferini öngören çalışmaların da önümüzdeki günlerde başlatılması bekleniyor.  
Suriye çetin bir engel 
BÖLGEDEN Avrupaya elektrik aktarımını sağlayan en düşük maliyetli enerji hatlarından biri ve aynı zamanda tek kara bağlantısı Türkiye üzerinden geçiyor. Ancak, bağlantının Türkiyeye Suriye üzerinden sağlanması planlandığı için, siyasi anlamda yaşanan sıkıntıların projenin önünde çetin bir engel oluşturduğu da ifade ediliyor. Yetkililer, siyasi anlamda istikrar ortamı olmadan projenin hayata geçmesinin kolay olmayacağını belirtiyor.