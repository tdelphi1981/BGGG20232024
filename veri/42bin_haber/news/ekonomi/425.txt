Dönüşüm Türk malı olsun
Çevre ve Şehircilik Bakanı Erdoğan Bayraktar, Türkiyede yaklaşık 7 milyon binanın yenilenmesini sağlayacak kentsel dönüşüm kapsamında ülke ekonomisine katkı sağlamak için yerli malının kullanılmasını tavsiye etti.
Kentsel dönüşümün inşaat sektöründe çok büyük gelişmelere yol açacağına işaret eden Bayraktar, bu süreçte yerli malı kullanımının da artacağını dile  getirdi. 
İTHAL MAL HAİNLİKTİR 
Bayraktar, yerli mal varken ithal ürün kullanmanın hainlik olacağını ifade ederek, Bizde daha kalitelisi varken, yurt dışından sırf ithal maldır diye aşağılık kompleksinden kaynaklanan bir düşünceyle mal getirilip kullanılması bu millete yapılmış en büyük hainliktir. Üstelik, izolasyon, yalıtım, döşeme ve fayans gibi inşaat malzemelerinin büyük bir kısmı bizde daha kaliteli diye  konuştu. 
DEVLET DE KULLANMIŞ       
Devletin bile yeri geldiğinde ithal mal kullandığına dikkati çeken Bayraktar, Bir sürü yazışmalarla mal siparişi veriyorsunuz. Sonra mal gelecek diye bekleniliyor. Bu, hem zaman hem para hem insan hem de iş gücü kaybıdır dedi. Bakan Bayraktar, geçen yılki depremler sonrası Vanı tekrar ayağa kaldırmak için yapılan konutların çoğunda yerli malı kullandıklarını anlattı. Bu sayede paranın dışarıya gitmesini engellediklerini belirten Bayraktar, böylece ülke ekonomisine katkı sağlarken aynı zamanda Vanlı vatandaşlara da kazanç sağladıklarını sözlerine ekledi. 
Fikirtepe kötü örnek oldu millet yağma yaptı 
ERDOĞAN Bayraktar, Kentsel dönüşüm çalışmalarında belediye ile müteahhitlerin elini taşın altına koyması gerektiğini belirterek, Vatandaşımızın artık şunu öğrenmesi lazım. Benim bir evim var, tapusuz, ruhsatsız, kaçak yapılmış. Şimdi kanun çıktı. Vatandaş artık ben bu kaçak evimden kaç daire sahibi olurum hesabından vazgeçti. Kentsel dönüşümde Fikirtepe çok kötü bir örnek oldu. Emsali beş kata çıkardılar. Millet yağma yaptı dedi. Binaların dışında mantolama olmadığı için enerjinin savrulduğunu anlatan Bakan Bayraktar, şunları söyledi: Devlet olarak 55 milyar dolar ile 65 milyar doları enerjiye veriyoruz. Enerjinin yüzde 45i binalarda tüketiliyor. Binalarda tüketilen yüzde 45 enerjiyi harcıyoruz. Kentsel dönüşümde bu binalar yenilendiği zaman yılda 8 ila 12 milyar dolar arasında enerji tasarrufu olacak.