4 yılda 50 milyon numara taşındı
Rekabetin en yoğun yaşandığı sektörlerden biri olan GSM sektöründe rekabeti daha da hızlandıran numara taşınabilirliği bugün 4üncü yılına giriyor.
Dört yılda 50 milyon numaranın operatör değiştirerek rekor kırdığı sektörde operatörler, aranan numaranın taşındığı uyarısını yapan bip sesinin artık kaldırılmasını istiyor. GSM operatörlerinden Vodafone ve Avea, numara taşıma özgürlüğünün dördüncü yılında BTKya yaptığı başvuruda taşınan numaranın arayan numaraya verdiği bip sesi kaldırılsın talebinde bulundu.   
FİYATLARI DÜŞÜRDÜ 
Türkiyedeki 65 milyon abonenin büyük bir kısmının ilgilendiği numara taşınabilirliğinde yeni taleplerini Bilgi Teknolojileri ve İletişim Kurumuna (BTK) ilettiklerini söyleyen Vodafone Türkiye İcra Kurulu Başkan Yardımcısı Hasan Süel, Sistem ilk başladığında aslında hiç kimse bu kadar ilginin olacağını düşünmüyordu. Sektörü dört yılda önemli oranda şekillendiren fiyatları değiştiren bir sistem oldu. Vodafone olarak ilk baştan beri desteklediğimiz sistemin bu rakamlara ulaşması bizi sevindirdi diye konuştu.  
TARİFELER DEĞİŞTİ  
Ancak yapılan araştırmalarda hala bazı kaygıların olduğunu görüyoruz diyen Süel, taleplerini şöyle anlattı: Sistem ilk başladığında Türkiyede uygulanan tarifeler çok farklıydı. Operatör içi ve dışı aramalarda ciddi farklılıklar vardı. Bu nedenle numara taşınabilirliği yapılırken, arayan abone mağdur olmasın diye bip sesi konuldu. Ancak şimdi operatör içi ve dışı tarifeleri yerine tüm operatörlerde her yöne tarifeler kullanılıyor. Örneğin Vodafoneda abonelerimizin yüzde 80i her yöne tarife kullanıyor. Dolayısıyla numarasını taşımak isteyenlerin önünde engel olan bu sesin kaldırılmasını talep ediyoruz. Bu talebimizi BTKya ilettik. Avea da bizimle aynı görüşte. Araştırmalarımızda abonelerin bu sesi duymak istemediğini görüyoruz. Numara taşıma ile birlikte daha önce kullanılan çift sim kart taşıma gibi alışkanlıkların değiştiğini belirten Süel, Sistemle birlikte bir çok tüketici alışkanlığı da değişti.  dedi. 
Numara taşıma oranları  
BTK verilerine göre numara taşıma oranları şöyle: Mobil numara taşınabilirliği (MNT) hizmeti ile 2012 yılı ikinci üç aylık dönemde Avea yaklaşık 57 bin, Vodafone yaklaşık 31 bin abone kazanırken, Turkcell ise yaklaşık 88 bin abone kaybetti. 2012 yılı ikinci üç aylık dönemde, numara taşıma işlemi sayısı bir önceki üç aylık döneme göre yüzde 4.8 oranında artarak yaklaşık 3.8 milyon olarak gerçekleşti.