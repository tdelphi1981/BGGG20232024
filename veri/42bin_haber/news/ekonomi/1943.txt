Doktorlar mahkemeye gidiyor
Antalya Aile Hekimleri Derneği Başkanı Hakan Çapar ve iki meslektaşı, aile hekimliği uygulamasında imzalanan sözleşme gereği maaşlarından kesilen 1.451 lira damga vergisinin, faiziyle geri ödenmesi için dava açtı.
Çapar, Türkiye genelinde 2010 yılında başlayan aile hekimliği uygulaması ile 2 yıllık sözleşme imzalayan doktorlardan 1451 lira damga vergisi kesildiğini belirtti. 
Geçen yıl Haziran ayında çıkan kanunla damga vergisi kesintisinin iptal edildiğini aktaran Çapar, ödedikleri paranın faiziyle yaklaşık 1700 lira olarak geri ödenmesi için iki arkadaşıyla birlikte dava açtıklarını kaydetti. Başkan Çapar, Türkiye genelinde 22 bin civarında aile hekiminin de dava açma hazırlığı yaptığını belirtti. Antalya'da 558 aile hekimin görev yaptığını anlatan Çapar, davaya kentteki diğer aile hekimlerinin de dahil olacağını ve yargı kararının emsal teşkil edeceğini söyledi.    
Ayrıntılar geliyor