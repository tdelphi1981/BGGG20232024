865 dairenin üzerine su içti
ÖZYURTLAR İnşaat A.Ş. Yönetim Kurulu Başkanı Tamer Özyurt, Esenyurttaki Ntowers projesinde imar planı değişikliği yüzünden 865 daire kaybettiklerini söyledi ve Güçlü şirketiz yola devam ediyoruz dedi.
TÜRKİYEnin en hızlı gelişen ilçelerinden Esenyurttaki 'imar anlaşmazlığı' bölgedeki birçok projede inşaatı durdururken bazı müteahhitler zararı sineye çekip yola devam etti. Bölgedeki en büyük müteahhitlik şirketlerinden Özyurtların patronu Tamer Özyurt, Esenyurtta 7 proje yaptıklarını, Büyükşehir ile Esenyurt Belediyesi arasındaki imar uyuşmazlığının iki büyük projede kendilerine büyük zarar verdiğini söyledi.  
Özyurt, Ntowers projesinde 3 blokun inşaatını iptal ettiklerini, toplam 865 daireden vazgeçtiklerini belirterek, Güçlü şirketiz yola devam ediyoruz dedi. Tamer Özyurt şöyle konuştu: 
ESKİ YENİ İMAR PLANI  
* 2010 planları yürürlüğe girdiğinde, 2008 planlarına göre ruhsatını almış başlamış projeler vardı. Ruhsatını almamış ama başlamış olanlar da vardı. Projelerden satışlar yapılmıştı. 2010 planları ile 2008 planları arasındaki fark; 2008 planlarının altındaki plan notlarıydı. 2008 planları çok avantajlıydı. Esenyurtun gelişimi için böyle birşeye ihtiyaç duyulmuş. Esenyurt çok hızlı gelişmeye başlayınca alt yapı kaldırmaz, hektar başına nüfus çok aşılıyor dendi. Esenyurt Belediyesinin planlarına karşı açılan dava üzerine Büyükşehir 2010 planına uyun dedi.  
3 BLOK BİRDEN KAYBETTİK 
* Bölgedeki bazı projelerde vatandaş hâlâ 35inci kattan satın aldığı dairesinin var olduğunu sanıyor. Belediyeler tarafından projenizi yeni planlara uydurun baskısı geldikçe; müteahhitler aşağıdan inşaata başladığı için yukarıdan yapmadığı yerlerden projeyi kesiyor. Bizim yeni planla küçültmek zorunda kaldığımız iki projeden biri Ntowers. Bu projede 3 blok iptal ettik. Toplamda 865 daire kaybettik. 600 daire için ya daire değişikliği yaptık ve bitmiş projelerden verdik ya da para iadesine gittik. Evet para kaybettik ama itibarımızı koruduk. Nmerkez projesinde de 500 dairelik bir belirsizlik var. Tam neticelenmedi ama en kötü senaryoya göre yine planımızı yaptık.  
DİRENEN ÇİVİ ÇAKAMIYOR 
* Geçen yıldan beri planlar açısından değişen bir durum yok. 2010 planları uygulanmak zorunda. Büyükşehirin de Esenyurt Belediyesinin de yapmaya çalıştığı mevcut projelerin mevcut meri plana göre tadil edilip yollarına devam etmesini sağlamak. Kimisi buna uydu yoluna devam ediyor. Kimisi de bunu yapmamak için direniyor. Direnen inşaatına çivi çakamıyor. Bekledikçe hem vatandaş huzursuz oluyor hem de inşaat maliyetleri her geçen gün artıyor. Olay çıkmaza giriyor. Biz beklememeyi tercih ettik.  
Esenyurt bizim kalemiz 
ÖZYURTLAR İnşaat Yönetim Kurulu Başkanı Tamer Özyurt, 2013te yine Esenyurtta yeni projelerle yola devam edeceklerini söyledi. Özyurt, Esenyurt bizim kalemiz. Burada devam edeceğiz. Başka ilçelerde de projelere bakacağız. Ancak talep 2009 ve 2010 daki kadar yüksek değil. 1500-2000 konutluk projeler yerine 200-400 konutluk projelere odaklanıyoruz diyor. Özyurt, şu anda Esenyurtda devam eden Nmerkez ve yeni başladıkları Nşehir projelerinin satışta olduğunu Nmerkezin 2013te biteceğini belirtiyor.  
Bayrampaşaya residence proje  
TAMER Özyurt, Bayrampaşada da bir projeye başlayacaklarını belirtiyor ve Bayrampaşa Maltepede 120-130 bağımsız bölümlük bir plaza olacak. Topkapıya çok yakın eski bir dikiş makinası fabrikasının arsası. 3 bin metrekarelik bir yer diye konuştu. 
575 konutluk Nşehir  
Tamer Özyurt, Esenyurttaki yeni projesiyle ilgili ilginç bir ayrıntıyı da şöyle paylaşıyor: Yeni projemiz Nşehirin 32 bin metrekare arazisi var ve 575 konut yapacağız. Eski plana göre yapılsa 32 bin metrekarede 2000li sayıda konut yapardık. 
sozdemir@hurriyet.com.tr 
  

 