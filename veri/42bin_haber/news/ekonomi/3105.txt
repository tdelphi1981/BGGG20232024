Kömür işçileri haciz kıskacında
Enerji ve Tabii Kaynaklar Bakanı Taner Yıldız, kömür ocaklarında çalışan bin 51 işçinin icra dosyalarıyla boğuştuğunu, bu durumun da sürekli kaza riskiyle karşı karşıya olan işçilerin motivasyonunu düşürdüğünü açıkladı.
BİN 51 İŞÇİ İCRALIK 
Bakan Yıldız, Türkiye Taşkömürü Kurumunda (TKİ) 2012 yılı itibariyle toplam 9 bin 991 işçinin çalıştığını kaydetti.  Yıldız, Sayıştayın denetim raporlarına yönelik yapılan incelemeler sonunda TTKya bağlı birimlerde 24 işçinin 113, Amasra Müessesesinde 107 işçiye ait 509, Armutçuk Müessesesinde 124 işçiye ait 491, Karadonda 402 işçiye ait bin 759, Kozluda 177 işçiye ait 736 ve Üzülmezde 217 işçiye ait bin 5 olmak üzere bin 51 işçinin 4 bin 613 icralık dosyasının bulunduğunu belirtti. CHP Ankara Milletvekili Gülsün Bilgehanın kömür ocaklarındaki işçilerin içine düştüğü icra kıskacıyla ilgili soru önergesini yanıtlayan Yıldız, şu bilgileri verdi: 
YANLIŞ ANLAŞILDI 
TTK Genel Müdürlüğü tarafından işçilerin bir an önce borçlarından kurtulmaları, buna bağlı olarak mesailerindeki konsantrasyonlarının olumlu yönde etkilenmesi ve böylece iş veriminin de arttırılması amacıyla icralık işçiler hakkında 9 Ocak 2013te genelge yayınlandı. Ancak bu genelge bazı yanlış anlaşılmalara neden olduğundan 23 Ocak 2013te başka genelgeyle yürürlükten kaldırıldı. Son yayınlanan genelgede icralık durumdaki işçilerin borçlarını kapatmaları ve ücretleri üzerindeki hacizleri kaldırmaları konusunda yazılı olarak uyarılmaları, düştükleri zor durumdan kurtarılmaları, motivasyonlarının arttırılması ve işçilerin aile birliğiyle iş güvenliğinin devam ettirilmesi gibi hususları kapsayacak şekilde yeniden düzenlendi. TTKda için toplu sözleşme hazırlık süreci de devam ediyor, işçilerin ücret ve sosyal hakları artırılacak. 
İcralık işçi daha dikkatsiz 
TANER Yıldız, Sayıştayın TTKda yaptığı denetimler sonunda hazırladığı şu raporu da örnek gösterdi: Çalışanların temlik, icra ve nafaka kesintisi bulunmaktadır. 200 bin liranın üzerinde borcu bulunan işçiler mevcut olup, yüklü miktarda borcu olan işçilerin eline cüzi miktarda para geçmektedir. Bu işçilerin devamsızlık yapma ve istirahat alma oranları yüksektir. Bu işçilerin önemli bir kısmı da iş kazası geçirmiştir.