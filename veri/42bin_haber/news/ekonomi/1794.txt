'Polat' Türkiye'nin 'şeker yüzü' olacak
Bisküvi, çikolata ve şekerleme sektöründe dünyanın en büyük fuarı olarak kabul edilen ISM 2013 Uluslararası Bisküvi ve Şekerleme Fuarı (Internationale Süsswarenmesse) Almanya'nın Köln şehrinde tatlı severlerle buluştu.
Türkiye Milli Katılım Organizasyonu, İstanbul Hububat, Bakliyat, Yağlı Tohumlar ve Mamulleri İhracatçıları Birliği tarafından 13. kez gerçekleştirilen fuara ilgi yoğun oldu. Şekerleme ve Şekerli Mamulleri Tanıtım Grubu Başkanı Zekeriya Mete, dünyaya bilinmeyen geleneksel Türk tatlılarını, Türk ürünlerini tanıtmaya devam edeceklerini belirterek, yeni reklam yüzlerinin Kurtlar vadisinin sert karakteri Polat Alemdar ile anlaştıklarını açıkladı.

Mete, başta Kuzey Afrika ve Ortadoğu ülkeleri olmak üzere birçok ülkede tanınan Polat Alemdarın oynadığı dizideki karakteri gereği sert yüz ifadesiyle dikkat çektiğini anlatarak şunları söyledi.

Bu kadar sert ifadesi olan bir yüzü Türk çikolatası yumuşatacak. Nisan ayında Libyada kendisiyle çalışmalarımız olacak. Başka ülkelerde bilinmeyen geleneksel tatlılarımızı, Türk ürünlerini dünyaya tanıtacağız

Türkiyenin diziler sayesinde Kuzey Afrika ve Ortadoğuda çok iyi tanındığını belirten Mete Sadece 2013 yılında 20den fazla ülke ziyaret edilecek. 2013 yılı için 1.5 milyon dolarlık bir info bütçesi belirledik diye konuştu.

Şekerleme ve Şekerli Mamulleri Tanıtım Grubu Başkanı, çalmadık kapı bırakmayacaklarını belirterek geleneksel Türk ürünlerini dünyanın her yerinde tanıtacaklarını söyledi. 2012 yılı Nisan ayında kurulan tanıtım gurubunun çatısı altında 3 başlığı barındıracağını ifade eden Mete, bunları bakliyat, unlu mamuller ve şekerleme olduğunu belirtti.