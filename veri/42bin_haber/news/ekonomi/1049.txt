Şişecam fabrikasında işçilerin bekleyişi sürüyor
Şişecam Topkapı Fabrikasında bir süreden beri eylem yapan işçiler, fabrika çatısı ve bacasına çıktı. Çevre illerdeki Şişecam fabrikalarında çalışan işçiler de arkadaşlarına destek olmak için geldi. Bu esnada polis de fabrika önünde bekledi. Tansiyonu düşürmek için devreye CHP'li ve BDP'li vekiller girdi. Saatler süren görüşme sonucu vekiller, polisin müdahale etmeden fabrikadan çekilmesini talep etti. Valilik ve Emniyet yetkilileri de talebi değerlendirdi ve olumlu yanıt verdi. Saat 12.15 olduğunda polis fabrikadan çekilmeye başladı. İşçilerin fabrikada 10'uncu güne giren bekleyişi ise sürüyor.
 Hurriyet.com.tr'den Dinçer Gökçe, Şişecam fabrikasından bildirdi. 
Sabah 05.00ten itibaren bin 500 kadar çevik kuvvet polisi fabrikanın çevresinde konuşlandırıldı.  
Kristal İş Sendikası Şube Başkanı Mürsel Kılıç, Fabrikada 250 kadar işçi arkadaşımız var. Kimi çatıya, kimi bacaya çıkmış durumda. Aileleri ise dışarıda. Polis müdahale etmeye hazırlanıyor. Gergin bir bekleyiş var burada dedi. 
Şişecam'ın Bursa-Yenişehir ve Gebze-Çayırova'daki fabrikalarında çalışan işçiler de arkadaşlarına destek için Topkapı'ya geldi ve çatıya çıkan arkadaşlarına onlar da sloganlar atarak destek verdi.  
İşçi yakınlarının, fabrika alanında kurulan çadırda bekleyişi sürüyor. 
İşçiler ''Yaşasın onurlu mücadelemiz'', ''Şişecam işçisi yalnız değildir'' sloganları atıyor. 
İŞÇİLER EYLEMDE, POLİS MÜDAHALE ETMEYE HAZIRLANIYOR / Foto Galeri 
Sendika yetkilileri ile şirket yetkilileri ise fabrikanın içinde görüşme yaptı. Ancak görüşmeden olumlu sonuç çıkmadı. İşveren, işçilerin kendi rızası ile fabrikadan çıkması durumunda polisin müdahale etmeyeceğini belirtti, sendika temsilcileri ise işçileri ikna etmenin mümkün olmadığını söyledi. 
VEKİLLER DE GELDİ 
İşçilere destek olmak isteyen ve aralarında CHP İstanbul Milletvekili Süleyman Çelebi, CHP Amasya Milletvekili Ramis Topal ve BDP İstanbul Milletvekili Levent Tüzel'in de olduğu bazı vekiller de   İŞÇİLER NE İSTİYOR, İŞVEREN NE VERİYOR? 
45 yıla yakın bir süreden beri faaliyette olan Şişecem Topkapı Fabrikası, Şişecam Grubunun en gözde üretim üslerinden biri. İşçilerin 9 günden bu yana eylemde olduğu fabrikada yaşanan sorunun temelinde, mevcut fabkikanın Eskişehire taşınması yatıyor.  
İşveren tarafı mevcut çalışanları Eskişehirdeki fabrikaya götürmek istiyor. Ancak temel bir sorur var. O da ödenecek ücret konusunda. Mevcut fabrikada 1500-2000 bin TL alan işçilerin Eskişehirdeki fabrikada asgari ücretle çalışmaları isteniyor. İşçiler, Eskişehir veya başka bir şişecam fabrikasına gitmeye razı olduklarını, ancak 'asgari ücret şartı'nı kabul etmediklerini ifade ediyor.  
Bugün, işverenin talebi sonrası, fabrikaya gelen polisin amacının işçilerin tahliyesi olduğu ifade ediliyor. Hem işçilerin tepkisi hem dışarıda artan destek, polisin fabrikadan ayrılması ile son buldu. Bundan sonraki süreçte işçi sendikası ile işveren yeniden görüşme masasına oturacak. Gözler, Leventteki İş Kulelerinde olacak. gerginliğin yaşandığı fabrikaya geldi. 
'POLİS FABRİKADAN ÇEKİLSİN' TALEBİ 
Polisin müdahalesinin önüne geçmek isteyen vekiller, işveren, Emniyet ve Valilik yetkilileri ile görüşmeler yaptı. CHP'li Süleyman Çelebi, yetkililerden polisin herhangi bir müdahalede bulunmadan fabrikadan çekilmesini istediklerini ve kendilerine talebin değerlendirileceği yanıtının verildiğini söyledi. 
İŞÇİLERİN FABRİKADAKİ BEKLEYİŞİ SÜRÜYOR 
POLİS FABRİKADAN ÇEKİLİYOR 
Vekillerin talebine olumlu yanıt veren Emniyet ve Valilik, polisin çekilmesine karar verdi. Polis öğle saatlerinde fabrikadan çekilmeye başladı. İşçiler ve yakınları, polisin midibüsle ayrılması esnasında alkış tuttu. 
Polisin ayrılmasından sonra işçilerin aileleri de fabrika binasına girdi.  
FABRİKA KAPATILINCA İŞÇİLER EYLEME BAŞLAMIŞTI 
Şişecam Topkapı Fabrikasının kapatılmasına karşı bir süreden beri işçiler fabrika önünde eylem yapıyordu. Anadolu Cam Sanayii A.Ş tarafından önceki gün yapılan açıklamada fabrikanın 31 Aralık itibari ile kapatıldığı açıklanmıştı. 
  Tarihi fabrikanın kapısına kilit vuruldu 
 ŞİŞECAM FABRİKASINDA GERGİN BEKLEYİŞ 
  
 