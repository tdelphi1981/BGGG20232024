Zuladan 66 milyon paket sigara çıktı
Türkiyeden gelen şüpheli gemi hareketleri uyarısı üzerine harekete geçen KKTC Maliye Bakanı Ersin Tatar, 66 milyon paket kaçak sigara ele geçirdi.
KKTC Maliye Bakanı Ersin Tatarın hafta sonu bordosuna çıkarak baskın yaptığı gemilerden piyasa değeri 528 milyon liralık 66 milyon paket sigara ve mazot kaçakçılığı çıktı. Türkiyeden gelen şüpheli gemi hareketleri uyarısı üzerine harekete geçen Bakan Tatar, KKTC karasularının dışında uluslararası sularda kaçakçıların yüzer market kurduğunu belirterek, Miktarlar çok büyük, uluslararası faaliyet gösteren şebekelere en azından KKTCde aman vermeyeceğiz dedi.  
TOGA BANDIRALI GEMİ 
Gümrükler Genel Müdürü Mustafa Çobanoğluyla yakalanan sigaraları Hürriyete gösteren Tatar, operasyonun bölgeyi uydudan takip eden Türkiyenin geçen hafta gönderdiği Suriye ve KKTC açıklarında dolaşan Togo bandıralı Sirena adlı yük gemisinin şüpheli bir seyir rotası var ihbarıyla başladığını söyledi. Tatarın verdiği bilgilere göre, sahil güvenlik ve gümrük ekipleri, Gazimagosa kentindeki serbest limandan Suriyenin Tartus limanına götürülmek üzere vergisiz sigara alan Sirene adlı gemiyi takibe başladı. Gemi karadan gözden kaybolunca Kıbrıs adasının 15 deniz mili güneyinde uluslararası sularda durdu.  
KKTC KARASULARINDA BASKIN 
Gemiye bu sırada Sierra Leone bandıralı Flamingo adlı küçük bir yük gemisi yanaştı. Sahil güvenlik ve gümrük yetkilileri, Sirenadan Flamingoya sigara aktarılırken kaçakçıları suçüstü yakaladı. Kaçakçılık faaliyetinin 12 millik KKTC karasularının 9uncu milinde tespit edildiği kayıtlara geçirildi. İki geminin çoğu Suriye, Libya ve Ukraynalı mürettebatı tutuklandı. Kaptanlar Mohammad Tabouch ve Mustafa Zefitawinin poliste sorgusu sürüyor. 
SAHTE MÜHÜR VE BELGELER  
Operasyonu karadan adım adım takip eden Maliye Bakanı Ersin Tatar, güvenlik güçlerinin ardından Sirene adlı gemiye çıkarak kaçakçıların zulalarını ve sigaraları yerinde tespit etti. Sirene adlı gemide yapılan aramada, bir çok ülkeye ait sahte gümrük mühürleri, sahte manifesto ve yük teslim belgeleri ele geçirildi. Geminin KKTCden sigara ve mazot gibi vergisiz ürünleri sahte belgeler hazırlayarak aldığı, ibraz edilen ülkelere götürülmeyip yolda kaçakçılık şebekelerine satıldığı belirlendi.  
50 kuruşa mal oluyor 
KAÇAKÇILARIN bir paket sigarayı 50 kuruşa mal ettiklerini belirten Çobanoğlu, ortalama değeri 8 lirayı bulan sigaraları kaçakçıların pazarlık usulü tutturabildikleri fiyata sattıklarına dikkat çekti. Çobanoğlu, Paketini ister 2 lira, ister 5 liraya satsınlar, çok büyük miktarlar dönüyor.  Bunlar mazot kaçakçılığı da yapıyor. Bir süre önce 33 metrelik bir tekne, Afrika ülkelerinden Senegale gideceğini beyan ederek 50 ton vergisiz mazot istedi. Yine Türkiyenin uyarısıyla sadece 5 ton verdik. Gerçekten de gemi Senegale gitmedi. İşin garibi, KKTCde geminin işlerini yapan şirket Fabio Shipping, bize dava açtı dedi. 
Sigaralar Çin kökenli 
Maliye Bakanı Ersin Tatar, Bu işleri gemi personeli tek başına yapamaz. Olayın kaçakçılık şebekeleri ayağı var. Ucu kimlere dayanırsa dayansın şebekelerin de ortaya çıkartılması için elimden geleni yapacağım. Sigaraları KKTC, Türkiye ya da başka ülkelere yine kaçak yoldan sokuyorlar. Türkiye ile birlikte denetimlerimizi daha da sıklaştıracağız dedi.Gümrükler Genel Müdürü Mustafa Çobanoğlu da Gazimagosada serbest bölgede uluslararası bağlantıları bulunan 7-8 şirketin faaliyet gösterdiğini belirterek, Malları kayıt altında tutan ya da başka ülkelerden getiren şirketleri de yakından takip ediyoruz. Bunların çoğunluğu Arap kökenli. KKTC vatandaşları ile evlilikler yapıp burada faaliyet gösteriyorlar. Aralarında bir Rum bile var. Ele geçirilen sigaralar Çin kökenli dedi.