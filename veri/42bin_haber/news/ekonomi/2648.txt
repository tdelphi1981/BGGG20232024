Cepte akıllı tartışma
Dünya cep telefonunda geleceğin akıllı telefonda olmasını tartışırken, Türkiyede yıllardır gündemden düşmeyen telefon dinleme için yeni önlemi akıllı telefon kullanmayın uyarısıyla geldi.
Telekomünikasyon İletişim Başkanlığı Başkanvekili Osman Nihat Şenin dinlenmek istemiyorsanız akıllı telefon kullanmayın açıklamasına sektörde tepki geldi. Mobil İletişim Araçları ve Bilgi Teknolojileri İş Adamları Derneği (MOBİSAD) Başkanı Murat Dursun, böyle bir paranoya yaratılmaması gerektiğini anlatarak, Hepsinin teknolojik altyapısı aynı. Bu Mercedes daha hızlı gidiyor diye onun daha çok kaza yapacağını söylemek gibi bir şey dedi.  
BİLGİSAYAR GİBİ KORUYUN  
Dünyada ve Türkiyede giderek artan bir ivmeyle büyüyen akıllı telefonlar, geçmiş teknolojilerin aksine cep telefonlarını birer bilgisayara dönüştürüyor. Tüm bu özellikler dünyayla iletişimi hızla kurarken bir yandan da tehlikelere yol açabilecek boşluklar doğruyor. Uzmanlar akıllı telefonların tıpkı bilgisayarlar gibi virüslere karşı korunması gerektiğini, internet için geçerli güvenli kurallarının burada da kullanılması gerektiğine dikkat çekiyor. Ancak TİB Başkanvekili Şenin, Dinlenmek istemiyorsunuz akıllı telefon kullanmayın açıklamasını katılmadıklarını belirtiyorlar.  
PARANOYA YAPILMAMALI  
Mobil İletişim Araçları ve Bilgi Teknolojileri İş Adamları Derneği (MOBİSAD) Başkanı Murat Dursun, cep telefonu teknolojilerinin aynı temele dayandığını anlatarak, Şenin açıklamasını eleştirdi. Dursun, Burada akıllı telefonların yarattığı sorunu anlayamadım. Çünkü cep telefonları aynı teknoloji üzerinden yaratılıyor. Burada bir ayrıştırmaya gitmemiz doğru olmaz. Akıllı telefonlar daha donanımlı bir teknolojiye sahip. Bu telefonlarda gerekli önlemleri alıp rahatlıkla kullanabiliriz. Telefon dinlemeleri konusunda bir paranoya yaratılmaması gerekiyor. Akıllı telefonlarla dinleniyor gibi bu şekilde empoze edilmemeli değerlendirmesini yaptı. Dursun, akıllı telefonlarda daha rahat dinleme yapılıyor görüşünü eleştirerek Mercedesin teknolojisi daha yüksek daha fazla hız yapıyor diye onun kaza yapma olasılığının daha yüksek olduğunu söylemek gibi bir şey bunu söylemek dedi.   
Türkiyede penetrasyon yüzde 12 
ABD ve Avrupada akıllı telefon kullanım oranı yüzde 50yi aşarken, söz konusu rakam Türkiyede halen istenilen seviyede değil. Araştırma sonuçları, akıllı telefon kullanımının bu kadar düşük olmasına sebep, abonelerin fiyatları pahalı bulması ve seçim yaparken zorlanmaları gösteriyor. Türkiyede akıllı telefon penetrasyonunun yüzde 12 olduğu belirtiliyor. Araştırmalar, akıllı telefonları en fazla (sırasıyla) fotoğraf/video çekmek, müzik dinlemek ve internete girmek, e-mail ve sosyal ağlara girmek için kullanıldığını gösteriyor.  
 