Merkez faiz indirdi
Merkez Bankası Para Politikası Kurulu (PPK), politika faizi olan bir hafta vadeli repo ihale faiz oranını yüzde 5,75'ten yüzde 5,50'ye düşürdü. Kurul, gecelik faiz oranlarını borçlanmada yüzde 5 ve borç vermede ise yüzde 9'da sabit tuttu. Merkez Bankasınca yapılan faiz oranlarına ilişkin duyuruya göre, Para Politikası Kurulu, Erdem Başçı başkanlığında toplandı.

Kurul, politika faizi olan bir hafta vadeli repo ihale faiz oranı ile banka bünyesindeki Bankalararası Para Piyasası ve İstanbul Menkul Kıymetler Borsası Repo - Ters Repo Pazarı'nda uygulanmakta olan faiz oranlarının belirledi.

Buna göre gecelik faiz oranları; Merkez Bankası borçlanma faiz oranı yüzde 5; borç verme faiz oranı yüzde 9, açık piyasa işlemleri çerçevesinde piyasa yapıcısı bankalara repo işlemleri yoluyla tanınan borçlanma imkanı faiz oranı ise yüzde 8,5 düzeyinde sabit tuttu.
 Uzmanlar ne dedi?Garanti Yatırım Stratejisti Tufan Cömert, politika faizindeki indirimin beklentilerle uyumlu olduğunu kaydetti.

Ekonomist Uğur Gürses, Merkez Bankası'nın bandı değiştirmemesinin artık burada duracağını gösterdiğini
belirtti. 

Türk Hava Kurumu (THK) Üniversitesi Rektörü Prof. Dr. Ünsal Ban, Merkez Bankası'nın, Para Politikası Kurulu'nda (PPK) aldığı kararlarla büyümeyi değil, büyümemeyi tercih ettiğini bildirdi. 

Garanti Bankası Ekonomik Araştırmalar Müdürü Ali İhsan Gelberi, Merkez Bankası'nın politika faizindeki indirimin kısa vadede devam edeceğini belirtti. 

OYAK Yatırım Ekonomisti Gülay Elif Girgin, "Genel olarak Merkez Bankası'nın (MB) 2013 yılı için iç talep odaklı büyümeye yönelik duruşunu koruduğunu görüyoruz" dedi. 

Trusted Sources Türkiye Ekonomisti Şevin Ekinci, "Alınan kararda Merkez Bankası'nın kurun çok değerli seviyesinden de memnun olmadığını düşünüyorum. Merkez Bankası'nın bugün aldığı kararlar tamamen iç talebi artırmaya yönelik alınmış bir politika ancak sonuçları uzun vadede ortaya çıkacaktır" dedi. 

EFG İstanbul Menkul Değerler Başekonomisti Haluk Bürümcekçi, Merkez Bankası Para Politikası Kurulu'nun (PPK) ocak ayındaki toplantısına kadar belirgin bir değişiklik olmazsa borçlanma faizinin 50 baz puan düşürülmesinin baz senaryo gibi göründüğünü belirtti. 
Geç Likidite Penceresi Faiz Oranları; Geç Likidite Penceresi uygulaması çerçevesinde, Bankalararası Para Piyasası'nda saat 16.00-17.00 arası gecelik vadede uygulanan Merkez Bankası borçlanma faiz oranı yüzde 0, borç verme faiz oranı yüzde 12 düzeyinde sabit tuttu.

Duyuruda, son dönemde açıklanan verilerin, iç ve dış talep arasındaki dengelenmenin öngörüldüğü şekilde sürdüğünü teyit ettiği belirtilerek, şunlar kaydedildi:

"Yurt içi nihai talep ılımlı seyretmeye devam etmekte, ihracat ise küresel büyümenin zayıflamasına rağmen artış eğilimini korumaktadır. Bu doğrultuda, toplam talep koşulları enflasyondaki düşüşü desteklerken cari işlemler açığı kademeli olarak azalmaya devam etmektedir. 

Merkez Bankası'nın yıl ortasından itibaren uyguladığı destekleyici likidite politikasının ve risk iştahındaki göreli iyileşmenin etkisiyle son dönemde güven endekslerinde ve kredi büyümesinde kayda değer bir artış gözlenmektedir. Dolayısıyla önümüzdeki dönemde iç talebin büyümeye daha fazla katkı yapacağı öngörülmektedir."

Duyuruda, işlenmemiş gıda fiyatlarındaki olumlu seyrin katkısıyla enflasyonun yıl sonunda Ekim Enflasyon Raporu tahminine kıyasla oldukça düşük bir düzeyde gerçekleşeceğini öngördüğünü ifade edilerek, "Bununla birlikte, yönetilen/yönlendirilen fiyatlar ve enerji fiyatlarındaki artışların dolaylı etkileri orta vadeli enflasyon görünümü açısından yakından izlenmektedir" denildi.

Kurul, sermaye girişlerinin hızlandığı mevcut konjonktürde finansal istikrara dair riskleri dengelemek amacıyla bir yandan faiz oranlarının düşük tutulmasının diğer yandan makro ihtiyati tedbirlere devam edilmesinin yerinde olacağını belirtti. 

Bu doğrultuda Kurul, finansal istikrarı desteklemek amacıyla, politika faizini sınırlı oranda düşürerek, zorunlu karşılıklara ilişkin ölçülü adımların atılmasını uygun buldu. Gelecek dönemde finansal istikrar açısından gerekli görülmesi halinde faiz koridorunda ölçülü bir ayarlamanın gündeme alınabileceği ifade edildi. 

Öte yandan, küresel ekonomiye dair belirsizliklerin sürmesi nedeniyle para politikasında her iki yönde de esnekliğin korunmasının uygun olacağı belirtilerek, şunlar kaydedildi:

"Bu doğrultuda, alınan tedbirlerin krediler, yurt içi talep ve enflasyon beklentileri üzerindeki etkileri dikkatle takip edilecek, Türk Lirası fonlama miktarı gerekli görüldüğünde aşağı veya yukarı yönlü ayarlanacaktır. Açıklanacak her türlü yeni verinin ve haberin Kurul;un geleceğe yönelik politika durusunu değiştirmesine neden olabileceği önemle vurgulanmalıdır."

Para Politikası Kurulu Toplantı özetinin beş iş günü içinde yayımlanacağı bildirildi.

Merkez Bankası'nın 2010 yılı Mayıs ayından bu yana uyguladığı bir hafta vadeli repo faiz oranları şöyle:

(Yüzde)
Tarih Değişim Faiz
-------- --------- ------
2010
-----
18 Mayıs 7,00
17 Haziran 7,00
15 Temmuz 7,00
19 Ağustos 7,00
16 Eylül 7,00
14 Ekim 7,00
11 Kasım 7,00
16 Aralık -0,50 6,50
2011
-----
20 Ocak -0,25 6,25
15 Şubat 6,25
23 Mart 6,25
21 Nisan 6,25
25 Mayıs 6,25
23 Haziran 6,25
21 Temmuz 6,25
04 Ağustos -0,50 5,75
23 Ağustos 5,75
20 Eylül 5,75
20 Ekim 5,75
23 Kasım 5,75
22 Aralık 5,75
2012
-----
24 Ocak 5,75
21 Şubat 5,75
27 Mart 5,75
18 Nisan 5,75
29 Mayıs 5,75
21 Haziran 5,75
19 Temmuz 5,75
16 Ağustos 5,75
18 Eylül 5,75
18 Ekim 5,75
20 Kasım 5,75
18 Aralık 5,50

Merkez Bankası'nın 2010 yılından bu yana uyguladığı kısa vadeli faiz oranları şöyle:

. Borçlanma Borç Verme
. Faiz Faiz
. Oranı Oranı
Tarih (Yüzde) (Yüzde)
--------- --------- --------
2010
-----
14 Ocak 6,50 9,00
16 Şubat 6,50 9,00
18 Mart 6,50 9,00
13 Nisan 6,50 9,00
18 Mayıs 6,50 9,00
17 Haziran 6,50 9,00
15 Temmuz 6,50 9,00
19 Ağustos 6,50 9,00
16 Eylül 6,25 8,75
14 Ekim 5,75 8,75
11 Kasım 1,75 8,75
16 Aralık 1,50 9,00
2011
-----
20 Ocak 1,50 9,00
15 Şubat 1,50 9,00
23 Mart 1,50 9,00
21 Nisan 1,50 9,00
25 Mayıs 1,50 9,00
23 Haziran 1,50 9,00
21 Temmuz 1,50 9,00
04 Ağustos 5,00 9,00
23 Ağustos 5,00 9,00
20 Eylül 5,00 9,00
20 Ekim 5,00 12,50
23 Kasım 5,00 12,50
22 Aralık 5,00 12,50
2012
-----
24 Ocak 5,00 12,50
21 Şubat 5,00 11,50
27 Mart 5,00 11,50
18 Nisan 5,00 11,50
29 Mayıs 5,00 11,50
21 Haziran 5,00 11,50
19 Temmuz 5,00 11,50
16 Ağustos 5,00 11,50
18 Eylül 5,00 10,00
18 Ekim 5,00 9,50
20 Kasım 5,00 9,00
18 Aralık 5,00 9,00