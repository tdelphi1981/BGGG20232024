Totale Türk genel müdür
Dünyaca ünlü Total enerji ve petrol şirketinin Suudi Arabistan Genel Müdürü Asaf V. Sasaoğlu, bu ülkedeki 2 yıllık yoğun ve başarılı çalışmasının ardından Pariste Total LPG dünya direktorlüğü görevine getirildi.
Liderlik vasıfları ve sonuç odaklı yönetim yetenekleri nedeniyle üst düzey görevler için Türk yetkilileri tercih eden uluslararası şirketlere, dünyanın önde gelen firmalarından Fransız petrol devi Total de katıldı. Birçok ülkede yatırımları bulunan petrol şirketi Totalin LPG dünya başkanlığına bir Türk getirildi. Çalışma hayatına Coopers&Lybrand şirketinde denetim yaparak başlayan, bu şirketin İstanbul ve Londra ofislerinde çalıştıktan sonra Total grubuna katılan Sasaoğlu uzun süredir şirkette yöneticilik yapıyor. 
500 İSTASYON YÖNETTİ 
Sasaoğlu, Suudi Arabistandaki görevinden önce Türkiyede Totalin 500e yakın istasyonunun da aralarında bulunduğu akaryakıt departmanının başında bulunuyordu. Sasaoğlu, daha önce Totalin çesitli şirketlerinde akaryakıt, madeni yağlar, LPG, strateji, finans gibi birbirinden farklı alanlarda yaptığı yoneticiliklerin ardından, yeni görevine atanmasından duyduğu memnuniyeti ifade etti. Total şirketinin Suudi Arabistan Genel Müdürü olarak görev yapan Asaf V. Sasaoğlu, Paristeki yeni görevine atandı. Suudi Arabistandan sonra Pariste kendisini daha yoğun bir mesainin beklediğini anlatan Sasaoğlu, Totalin dünyada 45 ülkede faaliyet gösterdiğini, ilk donemlerinde zamanının çoğunu bu ülkeleri gezerek ve daha iyi tanıyarak geçireceğini söyledi. 
  
 