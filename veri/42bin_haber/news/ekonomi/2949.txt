Tarihi yalılarda yıkım korkusu
Mudanyanın simgesi haline gelen SİT alanı içindeki 200-300 yıllık tarihi yalıların tapusu, Kıyı Kanunu gerekçe gösterilerek yıkılmak üzere iptal edildi.
Eski Telif Hakları Genel Müdürü Ömer Tuncer, konuyu AİHMe taşıdı. Tuncer, Mülkiyet hakkının ihlal edildiği gerekçesiyle tazminat kazandı. Ancak Tuncer, tapusunu henüz geri alamadı. 
TAPULARA KIYI İPTALİ  
Tuncerin başvurusuyla Mudanyada 300e yakın tarihi evin yıkılma tehlikesiyle karşı karşıya olduğu ortaya çıktı. Buna göre Hazine, Kıyı Kanunu gereği kıyı kenar çizgisinde kaldığı gerekçesiyle birçok evin tapusunu iptal etti. Konuyu Anayasa Mahkemesine taşıyan Tuncerin itirazları reddedildi. Yüksek Mahkemeden Kıyılar devletin hüküm ve tasarruf altında bulunmaktadır denilerek olumsuz yanıt alan Tuncer, son olarak konuyu AİHMe taşıdı. Başvuruyu haklı bulan AİHM, Tuncere tazminat ödenmesine karar verdi.  
MAĞDURİYETİ GİDERİN 
AİHMin kararı üzerine Çevre ve Şehircilik Bakanlığına bir yazı gönderen Tuncer, tarihi evlerin iptal edilen tapularının iadesini istedi. Bize yapılan olumsuz ayrımcılık dolayısıyla oluşan mağduriyetimiz giderilsin diyen Tuncer, dilekçesinde İstanbul Boğazındaki yalıların da özel bir kanunla korunmasını talep etti. Tuncere bakanlıktan gelen yanıt şöyle oldu: 
Kıyıda kalması nedeniyle tapusu iptal edilen taşınmazlar için mevcut kıyı mevzuatı uyarınca yapılacak herhangi bir işlem bulunmamaktadır. Ancak Anayasa Mahkemesinin benzer konudaki kararında kıyıda kaldığı için tapusu iptal edilen taşınmazların maliklerine bu taşınmazlar üzerindeki mülkeyit hakkı sona erdirilirken tazmin niteliğinde bir bedel ödenmesi gerektiği, bu tazminatın taşınmazın tam değerini karşılamak zorunda olmadığına hükmedilmiştir. 
TARİHİ GAR DA VAR 
İlgili kanun çerçevesinde konunun incelendiğine vurgu yapan bakanlık yetkilileri, Kanunlar neyi gerektiriyorsa o uygulanıyor. Bu çerçevenin dışına çıkılması söz konusu değil bilgisini verdiler. Birçoğu SİT alanı içinde olan ve tarihi eser olarak tescilli olan bu yapılar içinde Mudanyanın tarihi tren istasyonu da bulunurken, Mudanya Mütarekesinin imzalandığı tarihi yapı ise kıyının gerisinde kaldığı için düzenlemenin dışında kaldı.