Karadeniz kuru çıktı, TPAO ile dışarı bakarız
BP Türkiye Ülke Başkanı Bud Fackrell, arama ve üretim yatırımı yapmadan önce minimum yüzde 20 başarı oranı şartı aradıklarını, bu nedenle her bölgeye girmediklerini belirtti. Fackrell, 2000 yılında Türkiyede de Karadenizde bir sondaj yaptık ve kuru çıktı. TPAO ile yurtdışında ortaklık için görüşüyoruz diye konuştu.
İNGİLİZ petrol devi BPnin Türkiye Ülke Başkanı Bud Fackrell, Exxon ve Shell gibi şirketlerin son dönemde ilgi gösterdiği Türkiyedeki arama ve üretim projeleriyle ilgilenmediklerini, ancak Türkiye Petrolleri Anonim Ortaklığı (TPAO) ile yurtdışında ortak projelerde yer almak üzere görüştüklerini kaydetti. Fackrell, Türkiye bizim için stratejik. TPAO ile yurtdışında ortaklık için konuşmalarımız sürüyor dedi. 
Konsorsiyum ortağı olduğu Şahdeniz 2 sahasında üretilecek gazın, Türkiye üzerinden Avrupaya taşınmasını öngören güney koridoru projesinin 40 milyar doları bulacağını belirten Fackrell, Gazın Avrupaya taşınması ile ilgili üç farklı boru hattı projesi geliştirilecek. Her üç projede de Şahdeniz konsorsiyumundaki payımız kadar hisse almayı hedefliyoruz. Bu da yüzde 25lik hisse demek.  dedi. 
TANAP kararı ileride 
Türkiyeyi doğudan batıya geçerek, ilk etapta Şahdeniz 2, daha sonra başka sahalardan çıkacak gazı Avrupaya taşıması planlanan Trans Anadolu Boru Hattı Projesine (TANAP) ortak olmalarına yönelik, Fackrell şunları söyledi: Socarla görüşmelerimiz hala sürüyor. Nihai kararın birkaç ay içinde verileceğini düşünüyorum. Bu da aslında Şahdeniz 2 ve Güney Koridoru için verilecek nihai yatırım kararının bir parçası olacak. Ayrıca nihai yatırım kararından önce TAP ve Batı Nabuccodan birini de seçmemiz gerekiyor. 
Yeni hisseler gündemde 
BPnin amacının TANAPta hisse almak olduğunu dile getiren Fackrell, Aynı zamanda Güney Kafkasya Boru Hattında da hisse alımı ilgimiz bulunuyor. Ayrıca hem Nabucco Westte, hem de TAP projesinde hisse alım opsiyonunu görüşüyoruz. Bu projelerin hepsinde Şahdeniz 2deki hisse oranımıza yani yüzde 25e yakın bir hisse sahibi olmak isteriz. SOCAR, TANAPta yüzde 29 hisse önerdiği için, bu hisseler üç şirket arasında bölünüyor dedi. 
BTCye üç numaralı düzenleme 
BOTAŞ ile Bakü-Tiflis-Ceyhan (BTC) Boru Hattının işletilmesine yönelik yaşadıkları sorunlar hakkında yakın zamanda değişiklikler yapılacağını söyleyen Fackrell, BOTAŞla yaptığımız görüşmeler sonucunda, mevcut kontratın değiştirilmesi konusunda anlaşmaya vardık. 3 numaralı değişiklik onaylama sürecinde. Bu da tüm geçmiş konuları çözümlemiş olacak. Türk yetkililer imzaladı, Azeri yetkililerin imzalamasını bekliyoruz diye konuştu.  
LPG işini satacağız 
TÜRKİYEde 600ü aşkın akaryakıt istasyonları bulunduğunu ve satmak niyetinde olmadıklarını vurgulayan Fackrell, Ancak LPG ve dökme gaz işinden çıkıyoruz çünkü bu dünya genelinde uyguladığımız bir karar. Bu bölümleri birkaç ay içinde satmayı planlıyoruz. Ama Türkiyedeki otogaz işimizi tutmaya devam edeceğiz çünkü bizim için oldukça karlı dedi. 
Gazın kaynağı katılıyor 
ENERJİ ve Tabii Kaynaklar Bakanı Taner Yıldız, TANAPa BP, Statoil ve Totalin ortak olmasına ilişkin, şöyle konuştu: Bu, TANAP ile alakalı yaptığımız çalışmaların da bir nevi tasdiklenmesi hüviyetinde. BP, Statoil, Total gibi Şahdeniz 2 gazının kaynağında olan bu firmalar aynı zamanda taşıma ile alakalı böyle bir projeye katılma isteklerini belirtti. Yaklaşık 3-4 aydan bu yana yürüttüğümüz görüşmelerde kendilerine bu manada olumlu görüşlerimizi verdik dedi.   