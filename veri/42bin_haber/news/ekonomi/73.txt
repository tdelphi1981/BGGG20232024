Hollanda: Türkiyenin büyümesini kıskanıyoruz
Hollanda Başbakanı Mark Rutte, Türkiyenin Hollandanın en önemli ticaret ve yatırım ortaklarından birisi olduğunu belirterek, Son 10 yıl içinde Türkiye ekonomisi büyük bir hızla büyüdü ve bu büyüme bizi kıskandırıyor dedi.
Türkiyenin yumuşak inişi başardığını aktaran Rutte, Türkiye halen yüzde 3e yakın bir büyüme kaydedebiliyor dedi. İki ülkenin yıllık toplam ticaret hacminin yıllık 7 milyar doların üzerinde olduğunu anlatan Rutte, Cumhurbaşkanı Abdullah Gül ve Başbakan Recep Tayyip Erdoğan ile görüşmeler yaptık. Bu görüşmeler sadece, politik meselelerden ibaret değildi. Aynı zamanda iki ülke arasındaki ticari ve ekonomik ilişkileri nasıl artırabileceğimizi de görüştük diye konuştu.
Rutte, kredi derecelendirme kuruluşu Fitchin Türkiye hakkında yaptığı  not artırımı dolayısıyla Başbakan Erdoğanı da tebrik ettiğini belirterek, Not artırımı Türkiye için çok güzel bir haber. Türkiye artık istikrarlı bir ortam  sağlıyor diye konuştu. 
7.3 MİLYAR DOLAR          
Başbakan Yardımcısı Ali Babacan ise bu yılın Türkiye ve Hollandanın ikili ilişkisinin 400. yılı olması sebebiyle önemli olduğunu belirterek, geçen yılın sonu itibariyle toplam ticaret hacminin 7.3 milyar dolara ulaştığını kaydetti. Bu rakamın potansiyelin altında olduğunu vurgulayan Babacan, Hollandadan gelen doğrudan yatırımın yıl sonu itibariyle 16 milyar doları geçmesinin  beklendiğini ifade etti. 2011de toplam 1.2 milyondan fazla Hollandalı turistin Türkiyeyi ziyaret ettiği bilgisini veren Babacan, krizin başladığı 2008-2009 yılları öncesinde kamu finansman kontrolü, sosyal güvenlik, sağlık hizmetleri ve diğer  tüm alanlarda tedbirler alındığını anımsattı.