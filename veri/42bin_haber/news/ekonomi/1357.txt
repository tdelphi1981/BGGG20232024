Ağaç kesimi özel sektöre devrediliyor
Ağaç kesimindeki artan maliyetleri karşılamakta zorlanan Orman ve Su İşleri Bakanlığı, dikili ağaç kesimi işini özel sektöre devrediyor. 3 yılda tamamlanacak devir işlemi sayesinde şu an yüzde 20 olan dikili ağaç kesim oranı yüzde 60a çıkarılacak.
Orman ve Su İşleri Bakanlığı 4-5 Ocak 2013 tarihlerinde Abantta düzenlediği Orman ve Orman Kaynaklarının Sürdürülebilir Orman Yönetimi Arama Konferansında ağaç ve orman sektörü bir araya geldi.  
Kamu ve özel sektörden 80 kişilik bir grubun sektörün şikayetlerini değerlendirdiği toplantıda Orman ve Su İşleri Bakanlığı, sektörü yakından etkileyecek olan kararını açıkladı. Artan maliyetler nedeni ile dikili ağaç kesiminin özel sektöre devredileceğini açıklayan İstanbul Ağaç Mamulleri ve Orman Ürünleri İhracatçıları Birliği Başkanı Abdullah Tever, Bakanlık sektörümüzü bu işe teşvik etmek amacı ile, daha önce yüzde 20 olan peşinat tutarını yüzde 10a çekmiş durumda. Ödemeyi de 12 ay vadeye yayan Bakanlık, 3 yıl içerisinde dikili ağaç kesimini tamamen özel sektöre devretmiş olacak dedi. Şu an yüzde 20 olan dikili ağaç kesiminin uygulama sayesinde yüzde 60a çıkarılması planlanırken, aynı zamanda sektörün odun ihtiyacında dışa bağımlılığının azaltılması da hedefleniyor. Sektör 10 milyon tonluk odun ihtiyacının yüzde 65ini iç piyasadan yüzde 35lik kısmını ise ithalat yolu ile karşılıyor.  
Türkiyedeki orman alanı yüzde 1 artış gösterdi 
Ağaç ve orman sektörünün odun ihtiyacını 3 şekilde karşıladığına dikkat çeken Abdullah Tever, İhale, tahsis ve dikili ağaç kesimi yöntemleri odun ihtiyacımızı karşılayan temel unsurları oluşturuyor. Kesim işini yaptırdığı köylülerin maliyeti her yıl artış gösteriyor. Ve devlet de maliyeti karşılamakta zorlandığı için, bu işi özel sektöre devrediyor dedi.  
Orman ve Su İşleri Bakanlığının bu kararla birlikte özel sektörü dikili ağaç kesimine özendirmeye çalıştığını vurgulayan Abdullah Tever, Devlet odunları kendi kestiği zaman Türkiyedeki ağaç miktarını artıramıyor. Özel sektör bu işi üstlendiğinde ihtiyacı olan odunun iç piyasadan karşılanma oranını artırmış olacak dedi. 3 yıl içerisinde Türkiyedeki orman alanının yüzde 26dan yüzde 27ye çıktığını hatırlatan Abdullah Tever, Yüzde 1lik artış aslında büyük bir oran. Siz dikili ağaç kesimini 2 katına bile çıkarsanız, bir taraftan ağaç dikimi de sürdüğü için, ormanı bitirmemiş ve bir devamlılık sağlamış oluyorsunuz. Öbür türlü ormanı kendi haline bırakırsanız, çürümeler başlıyor ve sektör bundan faydalanamıyor diye konuştu. 
Sektör, kesim işlemini yine köylülere yaptırılacak 
Dikili ağaç kesiminin özel sektöre devredilmesi ile, devletin bugüne kadar yaptığı işlemin özel sektör kanalı ile yapılmaya devam edeceğini vurgulayan Abdullah Tever, Bakanlık kesilecek olan ağaçların dip kısımları kazıyarak bize teslim edecek. Bizler de bakanlığın işaret ettiği bu ağaçları, işaretleri gözükecek şekilde keseceğiz. Bu kesim işlemini de yine biz değil de, köylülere yaptıracağız dedi. Sektörümüz şu anda odun ihtiyacının yüzde 65lik kısmını iç piyasadan, kalan kısmı ise ithalat yoluyla karşıladığına dikkat çeken Abdullah Tever, Dikili ağaç kesimi özel sektöre geçtiğinde iç piyasadaki kullanım oranımızı yüzde 80lere kadar çıkacak. Bu gelişme ile sektörün iç piyasadan alacağı odun miktarı artacağı için maliyetler ithal ürüne göre yüzde 15 azalmış olacak. Firmalarımızın dışa bağımlılığı azalacak dedi. 
2023 hedefleri tutturulacak 
Sektörün hedeflerinden de söz eden Abdullah Tever, 2011 yılının aralık ayında 334.5 milyon dolar olan ihracat rakamının 2012nin aynı ayında yüzde 8lik artışla 361.3 milyon dolara çıktığını bildirdi. 2011 yılı toplamında ihracatın 3 milyar 865 milyon dolar gerçekleştiğine dikkat çeken Abdullah Tever, 2012 yılında ise bu rakamın yüzde 14.02lik artışla 3 milyar 865 milyon dolara yükseldiğini ifade etti. Abdullah Tever, Sektörümüzün ihracatta 2023 yılı hedefi 16 milyar dolar. Bizim bu hedefe ulaşmamız için yıllık ortalama yüz de 12lik bir artış yaşamamız gerekiyor. Geçen yılki yüzde 14.02lik artışla, bu hedefimizde iddialı olduğumuz bir kez daha göstermiş olduk. 2013 yılındaki ihracat hedefimiz ise yine aynı oranda artışla 4 milyar 400 milyon doları görmek dedi. 
  
 