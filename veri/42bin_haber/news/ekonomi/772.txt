Dar gelirliye yöresel mimaride 2+1 konut
TOKİ tarafından yoksul grubundakiler için bugüne kadar 45-55 metrekare olarak inşa edilen 1+1 konutları, artık 2+1 konseptiyle inşa edilecek.

 İlk örneği Karabükün Safranbolu ilçesinde inşa edilecek yoksul konutları 2+1 niteliğinin yanı sıra, yöresel mimariye de uygun planlandı. TOKİ Başkanı Ahmet Haluk Karabel Bazı ailelerimiz fazla nüfusa sahip. Ayrıca kız ve erkek çocukları var. Aile ve Sosyal Politikalar Bakanlığı ile de yaptığımız görüşmeler çerçevesinde 2 artı 1 şeklinde yoksul konutları üretmeye başladık dedi.
100 liraya konut imkanı
TOKİ Başkanı Karabel, şehirlerin belli büyüme, genişleme aksları bulunduğuna dikkat çekerek, bu akslar çerçevesinde genel altyapıya yakın bölgelerdeki Hazine arazileri üzerinde sosyal konutlar ürettiklerine ve bunları halka piyasadaki şartlardan daha uygun arz ettiklerini dile getirdi. TOKİnin yoksul gruba yönelik 45-55 metrekare konutları peşinatsız, 20 yıl vadeli, 100 TLden başlayan taksitlerle satışa sunuluyor. Alt gelir grubuna yönelik 65-87 metrekare konutlar 6 bin lira peşin ve konut teslimiyle başlayan yaklaşık 300 lira taksitlerle, 15 yıl vadeli olarak satışa çıkarılıyor. TOKİnin inşa ettiği konutların önemli bir bölümü alt-yoksul grubu ile dar-orta gelir grubundakiler için inşa edilen konutlar oluşturuyor. Alt-yoksul grubu için 143 bin 200 konut yapıldı. Dar-orta gelir grubu için de 221 bin 753 konut inşa eden TOKİ, gecekondu dönüşüm kapsamında 68 bin 167, afet konutu kapsamında 37 bin 420, tarım köy konutu kapsamında 5 bin 584 olmak üzere toplam 476 bin 124 sosyal konut üretti.