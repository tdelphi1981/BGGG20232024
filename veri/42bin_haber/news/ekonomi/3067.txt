THY, Gothia Cup'a sponsor oldu
Son iki yılda Avrupanın en iyi havayolu şirketi seçilen Türk Hava Yolları(THY) Manchester United ve Barselona gibi dev futbol kulüplerinin ardından bu sefer de önemli bir spor organizasyonuna sponsor oldu. Gençler futbol turnuvası Gothia Cupa sponsor olan THY sözleşmeyi turnuvanın düzenleneceği Göteborg kentinde imzaladı.
14-21 Temmuz tarihleri arasında düzenlenecek olan ve toplam 1500 takım ile 80 ülkeden 36.000 genç sporcunun katılacağı turnuvayı televizyon başındakiler hariç 400 bin kişinin canlı takip etmesi bekleniyor.   
Gothia Cup'dan Marcus Jodin,  bu ortaklıktan çok memnun olduklarını ve bu anlaşmanın her iki tarafın da dünya sahnesinde yer alma konusundaki fikir birlikteliği sonucu ortaya çıktığını belirtti.    
1 milyon genç sporcu 
Dünyanın en büyük gençler futbol turnuvası organizasyonu olan Gothia Cup 1975den beri her sene temmuzda Göteborg kentinde düzenleniyor. Turnuvaya bugüne kadar yaklaşık 1 milyon genç futbolcu katıldı.   