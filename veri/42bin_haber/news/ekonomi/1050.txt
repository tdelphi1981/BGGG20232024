Trafik ekipleri ceza yağdırdı
Karayolu Düzenleme Genel Müdürlüğü ekiplerince, geçen yıl denetlenen 16 milyon 46 bin araçtan 170 bin araca yakllaşık 297 milyon lira ceza kesildi.
Karayolu Düzenleme Genel Müdürlüğü'nün denetim istatistiklerinden derlenen bilgiye göre, Adana, Ankara, Antalya, Bolu, Bursa, Diyarbakır, Erzurum, İstanbul, İzmir, Samsun, Sivas ve Trabzon bölge müdürlüklerine bağlı yol kenarı denetim istasyonlarında, 2012 yılı sonu itibariyle toplam 16 milyon 46 bin 47 aracı denetlendi.

Yol Kenarı Denetim istasyonlarından Adana Bölge Müdürlüğü, 3 milyon 507 bin 85 aracın kontrolünü yaparak en fazla aracın denetlendiği bölge oldu. Kontrol edilen toplam araç sayısının yüzde 21,86'sının denetimi burada gerçekleştirildi.

Söz konusu tarihler arasında İstanbul Bölge Müdürlüğü'ne bağlı yol kenarı denetim istasyonlarında kontrol edilen 3 milyon 387 bin 443 araçtan 49 bin 294'üne toplam 97 milyon 560 bin 828 lira ceza kesildi. Böylece toplam ceza miktarının yüzde 32,81'inin kesildiği İstanbul, en fazla ceza kesilen bölge oldu.

Cezaların çoğu yetki belgesi olmamasından kesildi

4925 sayılı Karayolu Taşıma Kanunu ile 2918 Karayolları Trafik Kanunu'na göre yapılan denetlemelerde araçlara kesilen 297 milyon 325 bin 340 liralık cezanın, 206 milyon 834 bin 808 lirası 4925 sayılı Karayolu Taşıma Kanunu ihlalinden, 90 milyon 490 bin 532 liralık kısmı ise 2918 Karayolları Trafik Kanunu ihlalinden kaynaklandı.

Denetlenen araçlara kesilen cezaların büyük kısmının yetki belgesi olmamasından ve fazla yükleme yapılmasından kaynaklandığı öğrenildi.

Söz konusu dönemde, 12 bölge müdürlüğünün bağlı olduğu yol kenarı denetim istasyonlarının yaptığı denetimler ve kestiği cezalar şöyle:  
Adana'da denetlenen 3 milyon 507 bin 85 araçtan 36 bin 136'sına 63 milyon 622 bin 830 lira  
Ankara'da denetlenen 2 milyon 692 bin 182 araçtan 24 bin 100 araca 35 milyon 885 bin 532 lira  
Antalya'da denetlenen 659 bin 85 araçtan 10 bin 310 araca 23 milyon 387 bin 77 lira  
Bolu'da denetlenen 354 bin 434 araçtan 4 bin 366 araca 6 milyon 888 bin 557 lira  
Bursa'da denetlenen 445 bin 23 araçtan 4 bin 747 araca 7 milyon 174 bin 277 lira  
Diyarbakır'da denetlenen 164 bin 585 araçtan 3 bin 76 araca 4 milyon 478 bin 327 lira  
Erzurum'da denetlenen 667 bin 294 araçtan 3 bin 226 araca 5 milyon 924 bin 476 lira  
İstanbul'da denetlenen 3 milyon 387 bin 443 araçtan 49 bin 294 araca 97 milyon 560 bin 828 lira  
İzmir'de denetlenen 2 milyon 10 bin 149 araçtan 18 bin 61 araca 30 milyon 381 bin 586 lira  
Samsun'da denetlenen 1 milyon 138 bin 809 araçtan 11 bin 725 araca 13 milyon 635 bin 591 lira  
Sivas'ta denetlenen 234 bin 585 araçtan 2 bin 844 araca 4 milyon 442 bin 28 lira  
Trabzon'da denetlenen 785 bin 373 araçtan 2 bin 156 araca 3 milyon 944 bin 230 lira. 
 