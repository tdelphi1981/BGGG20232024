Avrupa krizi evimizi vurdu
Türkiyenin ev tekstili ihracatı 2011 yılında 3 milyar dolarken, 2012de yüzde 6.5 gerileyerek 2.8 milyar dolara indi. Düşüşte Avrupadaki kriz etkili oldu. Almanyaya ihracat 2012de yüzde 31, Fransaya ihracat yüzde 33 geriledi.
TÜRKİYEde ev tekstili ticaret hacmi 2012 yılında yaklaşık 13 milyar dolara ulaştı. 2.8 milyar doları ihracat, yaklaşık 2.2 milyar doları da komşu ülkelerle yapılan bavul ticareti olmak üzere toplam 5 milyar dolarlık ihracat söz konusu. Türkiyenin resmi ev tekstili ihracatı 2011 yılında 3 milyar dolar iken, 2012de yüzde 6.5 gerileyerek 2.8 milyar dolara indi. İhracatın düşmesinde en büyük etken olarak, ekonomik krizle boğuşan Avrupa Birliği (AB) ülkelerinde insanların harcamalarını kısması gösteriliyor.  
YÜZDE 30 GERİLEME 
En çok ev tekstili ihracatı yapılan AB ülkelerinde ihracattaki gerileme yüzde 30un üzerinde seyrediyor. Sırasıyla en büyük ihracat pazarlarından Almanyada 2012de yüzde 31, ABDde yüzde 15, Fransada yüzde 33, İngilterede yüzde 16, İtalyada yüzde 35 ve Hollandada yüzde 32 kayıp yaşandı. AB ülkelerindeki ekonomik krizin Türk ev tekstili ihracatını olumsuz etkilemesinin dışında bir diğer faktör ise pamuk fiyatlarındaki gerilemeye bağlı olarak mamul birim fiyatlarının düşmesi. 2012 yılının ilk altı aylık döneminde tekstil ihracatı değer bazında yüzde 4.1 azalırken, miktar bazında yüzde 14.2 oranında arttı. Türkiye Ev Tekstili Sanayicileri ve İşadamları Derneği (TETSİAD) Başkanı Yaşar Küçükçalık, ihracattaki düşüşü şöyle açıkladı: AB krizi, Arap Baharı bizi etkiledi. Ekonomik kriz olunca insanlar en çok evle ilgili harcamalarından tasarruf ediliyor. Komşularımızla ciddi bir ticaretimiz vardı. İrana artık satamıyoruz. Pek çok ülkedeki karışıklıklar ihracatı çok etkiledi. 
HEDEF 10 MİLYAR DOLAR 
Türk ev tekstili sektörünün Avrupanın en büyük tedarikçisi konumunda olduğunu hatırlatan Yaşar Küçükçalık, Türkiyeden 160 ülkeye 5 milyar dolarlık ihracat yapılıyor. Türkiye, 2011 yılında ev tekstili ürünlerinde dünyanın en büyük dördüncü ihracatçısı oldu dedi. Küçükçalık şöyle devam etti: Ürün kalitesinin istenen düzeyde olmaması nedeniyle Uzakdoğu pazarından beklediğini bulamayan ülkelerin tercih ettiği ülke olduk. 2023 ihracat hedefi 10 milyar dolar olarak belirlendi. 
Messiye Türk çarşafı 
DENİZLİLİ Ozan Tekstil, hem FC Barcelona ile anlaştı. Ünlü futbolcular Lionel Messi ve Andres Iniesta dahil futbolcuların ve kulübün tüm ev tekstili lisans haklarını satın aldı. Denizlisporun eski başkanı Zafer Katrancının sahibi olduğu Ozan Tekstil tüm dünyaya Messili ve Barcelona logolu çarşaf nevresim ve havlu satacak. Bu lisans hakları ile Türkiyede 10 milyon dolarlık satış hedefleyen şirket, öncelikli iş planına Türkiye, KKTC ve Rusyayı koydu. Ozan Tekstil, bu anlaşma kapsamında Messiyi Türkiyeye getirip reklamda oynatmayı da planlıyor. 
Frankfurta 200 firmayla çıkarma 
9-12 Ocak 2013 tarihleri arasında Frankfurtta düzenlenen Heimtextilin en büyük katılımcı ülkesi Türkiye oldu. Yaklaşık 200 Türk ev tekstili firması ve onlarca Türk markası, Heimtextilde gövde gösterisi yaptı. Fuarda 63 ülkeden toplam 2576 firma katılıyor. Bu yıl fuarı Türkiyeden 2.500ü aşkın profesyonelin de ziyaret etmesi bekleniyor. Messe Franfkurt tarafından organize edilen Heimtextilde Türk firmaları mobilya kumaşından perdeye, yastıktan yatak takımına, duvar kağıdından banyo tekstiline kadar ev tekstilinin her alanında iddiasını ortaya koydu.  
İthal ürün cenneti olmayalım 
TÜRKİYE Ev Tekstili Sanayicileri ve İşadamları Derneği (TETSİAD) Başkanı Yaşar Küçükçalık gerekli önlemler alınmazsa Türkiyenin pek çok sektörde olduğu gibi ev tekstilinde de ithal ürün cennetine dönüşebileceğini söyledi. Küçükçalık şu değerlendirmeleri yaptı: Oysa sektörümüz teknolojik olanakları ve bilgi birikimi, ev tekstili sektöründe her ürünü yapmaya yeterli. Önceliğimiz üretimi, ihracatı ve istihdamı arttırmak. Yetkililerden her ülkede olduğu gibi sanayimizin korunmasını, ülkemizde üretim kabiliyeti olan malların, yurtdışından gelişinde önlem alınmasını talep ediyoruz. Biz bu önlemleri zamanında ve doğru alamazsak, ihracatımız azalacak ve cari açığımız daha fazla büyüyecektir. 65 milyar dolar dünya ev tekstili ticaretinde Türkiyenin payı yüzde 5.