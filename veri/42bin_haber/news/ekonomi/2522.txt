DASK'lı konut sayısı 5 milyona ulaştı
Konut kredisi, tapu işlemleri, su ve elektrik aboneliğinde zorunlu deprem sigortası poliçesi istenmesi DASK'a olan ilgiyi artırdı. Son bir yılda sigortalı konut sayısı yüzde 33 artarak 5 milyonu geçti. Hedef 2017'de 10 milyon konut.
Doğal Afet Sigortaları Kurumu (DASK), son bir yılda, geçen yılın aynı dönemine göre, sigortalı konut sayısını yüzde 33 artırarak 5 milyon zorunlu deprem sigortalı konut hedefine ulaştı. 18 Ağustos 2012de yürürlüğe giren Afet Sigortaları Kanununun getirdiği destekleyici düzenlemelerle ulaşılan bu sayının ardından DASKın hedefi, zorunlu deprem sigortalı konutların sayısını 2017de 10 milyona çıkarmak. Afet Sigortaları Kanunu ile birlikte konut kredileri ve tapu işlemlerinin yanı sıra elektrik ve su aboneliği işlemlerinde de zorunlu deprem sigortası poliçesi aranmasının bu artışa büyük katkıda bulunduğunu belirten DASK Yönetim Kurulu Başkanı Selamet Yazıcı şunları ifade etti: Amacımız, sigortalılık bilincini geliştirip kapsamdaki tüm konutları deprem sigortası güvencesine kavuşturmak. Ülke genelinde 5 milyon sigortalı konut sayısına ulaşmayı bu anlamda çok önemli bir adım olarak görüyoruz. Yeni Afet Sigortaları Kanunu sigorta artışına önemli bir ivme kazandırdı. Bu artışa gün geçtikçe daha da ivme kazandırmayı ve 12 yılda ulaştığımız bu sayıyı 5 yıl içinde ikiye katlamayı hedefliyoruz. 
2007 sonrası binalara yüzde 10 indirim
Yazıcı, DASKın son dönemde yaptığı hasar ödemelerinin ve yeni çalışmaların kuruma güveni artırdığını vurgulayarak şöyle konuştu: DASKa duyulan güvenin artması bizim için çok önemli. Önümüzdeki dönemde tanıtım faaliyetlerine hız kesmeden devam edeceğiz. Bu yıl yeni bazı uygulamalar da başlatacağız. Sigortası olmayan konut sahiplerine çağrı merkezimiz Alo DASK 125 yoluyla ulaşıp zorunlu deprem sigortalarını yapmak için yeni bir uygulama devreye sokacağız. Zorunlu deprem sigortasında yıllık prim tutarı ortalama 107 TLye geliyor. Birinci derece deprem risk bölgesindeki 100 metrekare betonarme bir konutun yıllık prim tutarı 164 TLye kadar çıkıyor. Her yıl yenilenmesi gereken zorunlu deprem sigortası poliçesi için sigortalılara yüzde 20 indirim fırsatı sunuluyor. 1 Mart 2013ten itibaren, yapım yılı 2007 ve sonrası olan yeni binalara yüzde 10 ek indirim uygulanmaya başlanacak. Zorunlu deprem sigortası poliçesi tüm acente ve banka şubelerinden yaptırılabiliyor.