Merkez Bankası her işi yaparsa açmaza girer
Amerikan Merkez Bankası (FED) Başkanı Ben Bernankenin 4 yıl asistanlığını yapan, FEDin koşullu faiz politikası konusundaki çalışmalarıyla bilinen Bilkent Üniversitesi Öğretim Üyesi Dr. Refet Gürkaynak, Türkiyede Merkez Bankası çok yaratıcı politikalar uyguluyor ancak bütün iktisat politikası ihalesini kendi üzerine alırsa açmaza girer dedi.
SkyTürk kanalına konuşan Gürkaynak, TCMBnin enflasyon hedeflemesi yapan bir Merkez Bankası olduğunu belirterek şunları söyledi: Şimdi enflasyon hedefi var ama büyüme o da bizim işimiz, cari açık o da bizim işimiz, döviz kuru o da bizim işimiz, banka kredisi büyümesi o da bizim işimiz. Bunların hepsi bir Merkez Bankasının işi değil. Yani bu bir Merkez Bankasının özellikle de bizimki gibi elindeki araçların neler olduğunu bildiğimiz, kanunun neler söylediğini bildiğimiz bir Merkez Bankasının yapması gereken ve yapabileceği şeyler değiller.  
YAPTIĞINI ANLIYORUZ 
Merkez Bankasının bu kadar çok şeyi birden başarabilmek için çok yaratıcı bir iktisat politikası uyguladığını vurgulayan Gürkaynak, Ben bir iktisatçı olarak bunu izlemekten ve düşünmekten çok büyük zevk alıyorum. Ama bu normalde benim Keşke başka bir Merkez Bankası başka bir ülkede bunu yapıyor olsaydı da ben düşünüyor olsaydım diye düşüneceğim şeyler. Yani Türkiyede Merkez Bankasının yaptığı işi aşağı yukarı neden yaptığını anlayabiliyoruz. Fakat bu kadarı fazla. Bütün iktisat politikası ihalesini kendi üzerine almış bir Merkez Bankası, bir noktada enflasyona mı ağırlık vereceğim yoksa kendime bunlar da benim vazifemdir dediğim 85 diğer şeyden birine mi ağırlık vereceğim deme açmazına gelecek. 
FED başarılı olacak 
REFET Gürkaynak, FEDin fazi politikasında koşullu döneme geçerek doğru bir hamle yaptığını, gelecek yıl ABD ekonomisinde bu hamlenin olumlu sonuçlarının görüleceğini  de belirtti. Gürkaynak, şöyle konuştu: FEDin Türkiyedekinin aksine para politikası amacı ikili bir amaç. Yani onların kanununda fiyat istikrarı ve mümkün olan en yüksek istihdam yazıldı. Şu anda Amerika özelinde FED, iktisat politikası yapan yegane kurum. Enflasyonun yerlerde süründüğü, riskin enflasyon değil deflasyon olduğu bir ortamda FED kendisine Peki o zaman ben bu ikinci amacıma ağırlık vereceğim dedi. Ben işe de yarayacağını düşünüyorum.