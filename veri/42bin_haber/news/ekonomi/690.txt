Belediye destekli ilk konut projesi
İlk kez bir ilçe belediyesinin hasılat paylaşımı modeliyle yer aldığı 274 dairelik Mavera Başakşehir, 242 dairesini sözleşmeli sattı. Başakşehir Belediyesinin yetkisini aldığı Living-Labden (Bilgi İşlemleri Teknolojisi) de yararlanan proje, 204 milyon lira gelire ulaşıp belediyeye en az 70 milyon lira kazandıracak.
İSTANBULun yeni kurulan ilçelerinden Başakşehir, bir model geliştirerek inşaat sektörü ile hasılat paylaşımı proje gerçekleştiriyor. Türkiyede ilk kez bir ilçe belediyesi, mevcut arsalarında özel sektörle anlaşarak, ortak proje geliştirme yoluna gidiyor. Sektörde yaygın olarak, belediye iştirakleri veya kamu kurumlarının hasılat paylaşımı ya da arsa satışı karşılığı gelir paylaşımı şeklinde anlaşmalar yapılıyordu. Başakşehir Belediyesi de gelirlerini artırmak ve bu geliri altyapı projelerinde kullanmak adına özel sektörle birlikte bu modeli uygulayacak. İlk proje Makro İnşaat tarafından gerçekleştirilen 274 konutluk Mavera Başakşehir olurken, önümüzdeki dönemde Bahçeşehirde de başka bir inşaat firmasıyla ortak bir proje satışa çıkacak.  
İKİ KATI GELİR OLACAK 
Başakşehir Belediye Başkanı Avukat Mevlüt Uysal şu bilgileri verdi: İlçenin düzenli yapılaşması için herşeyi yapmaya        çalışıyoruz. Hasılat paylaşımı modeli bizim için daha kârlı olacak. Belediye olarak altyapı projelerine gelir üretmek için bu yolu seçtik. Arsayı satsaydık yaklaşık 35-40 milyon lira    gelir edecektik ancak şimdi 80-85 milyon lira gelir bekliyoruz.
Belediye Başkanı Uysalın deyimiyle Başakşehirde satışa çıkan en yüksek fiyatlı proje olan Mavera Başakşehir hakkında bilgi veren Makro İnşaat Yönetim Kurulu Ercan Uyan, projede en küçüğü 190 metrekare olan 274 dairenin bulunduğunu söyledi. Uyan, Şu ana kadar projeden 242 dairenin sözleşmeli satışı gerçekleşti. Satışta olan 32 dairemiz kaldı. Metrekare fiyatlarını 2 bin 370 lira olarak belirledik. Daire metrekarelerimiz büyük olduğu için fiyatlarımız 437 bin liradan başlıyor. Projedeki daireler de 3+1 seçeneklerinden başlıyor. Projenin tamamından 204 milyon lira gelir bekliyoruz. Belediyeye de asgari 70 milyon 200 bin lira taahhüdümüz var diye konuştu.  
Teknolojik altyapılı geniş daireler var 
MAVERA Başakşehir, Başakşehir 1. Etap ile 2. Etap Konutlarının arasında yer alıyor. Sağlık kampusu ile kent meydanına komşu olan projede 274 konut ve cadde konseptli 70 ticari ünite yer alıyor. 3+1den 8+2ye kadar farklı seçeneklerin yer aldığı proje, 25 bin metrekare arsa üzerinde gerçekleşiyor. Projenin 18 bin metrekaresi ise peyzaj ve sosyal donatı alanlarına ayrılıyor. Proje sakinlerine, daire teslimlerinde Android tabletler verilecek ve bu tabletler ile teknolojik altyapıdan yararlanılacak. 
3 ayda 200 bin metrekare sattı 
ERCAN Uyan, ekim ayında da yine Başakşehirde Bahçetepe İstanbulu satışa sunduklarını hatırlatarak, 3 ayda 200 bin metrekare daire sattık dedi. İnşaat sektörünün üçüncü çeyrekte sıkıntılı bir dönem geçirdiğini ifade eden Uyan, Maketten satış çok tartışıldı ancak bu işi düzgün yapanlar için iyi bir fırsat oluyor. Biz maketten satışla projeye ortak alıyoruz ve herkes birlikte kazanmış oluyor. Bölgenin değerlerine uygun proje üretmek için de çok araştırma yapıp, isteklere uygun hareket ediyoruz. Yoğun yoğun binalar yapıp satamamaktansa, daha ferah yapılar yapıp yüksek fiyata ulaşabiliyoruz diye konuştu.