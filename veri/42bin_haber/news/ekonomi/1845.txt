Göklere kadar çıkan faizi yere indirdi
Türkiyenin finansal piyasalardaki performansına ilişkin değerlendirme yayınlayan Financial Times, başlığı, Türkiyenin göklere kadar çıkmış faiz oranlarıyla mücadeledeki zaferi diye verdi.
İNGİLİZ Financial Times gazetesi, Türkiyenin finansal piyasalardaki performansına ilişkin değerlendirmesinde yüksek seviyelerdeki faiz oranlarında son dönemde yaşanan düşüşe dikkat çekti. Türkiyenin göklere kadar çıkmış faiz oranlarıyla mücadeledeki zaferi başlığı ile verilen haberde, Türkiyenin özellikle kriz sürecinde uyguladığı mali disiplin ile faizleri yere indirmeyi başardığını ve artık kendisini bölgede bir rol model olarak gördüğünü yazdı.  
ŞANSINI İYİ DEĞERLENDİRDİ 
İstanbul Menkul Kıymetler Borsası (İMKB) Başkanı İbrahim Turhanın da görüşlerine yer verilen haberde, Türkiyenin dünyada bir çok ülkeyi etkileyen krizde iyi bir performans göstererek, finans sektörünün sağlam çıkma şansını iyi değerlendirdiği, iyi bir mali disiplin süreci izlendiği yorumu yapıldı. Türk lirasının hakim olduğu tahvil piyasasısın 1996dan bu yana yedi kat büyüdüğü, 2012 ortasında 206 milyar dolarlık bir piyasaya dönüştüğü belirtildi.  
2001DEN SONRA DEĞİŞİM 
Bununla birlikte Türkiyede enflasyon oranının yüzde 6 seviyesine çekilmesiyle uzun vadeli borçlanmanın da arttığı ifade edildi. Türkiyenin geçen yılın son çeyreğinde yatırım yapılabilir ülke notuna sahip olduğu bilgisine de yer verilen haberde, İbrahim Turhan Türkiyenin eski piyasa performansını şu şekilde değerlendirdi: Bu yüzyılın başlarında kadar Türkiyede enflasyon yüzde 90 seviyelerindeydi. Yüksek bütçe açıkları ve göklerdeki faiz oranlarıyla borçlanılırdı. Zaten uzun vadeli borçlanma en fazla 3 ya da 4 olurdu. Hükümet iç piyasada yüzde 120, yüzde 130 gibi faiz oranlarıyla borçlanırdı. Ancak bütün bunlar 
2000-2001 krizinden sonra tamamen değişti.