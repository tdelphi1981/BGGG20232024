Dolar 8 ayın en düşük seviyesinde
Artan yabancı ilgisinin etkisiyle dolar, TL karşısında 8 ayın dibine indi.
Bankalararası piyasada dolar, 4 Mayıs 2012 tarihinden bu yana gördüğü en düşük seviye olan 1.7568'e geriledi. 

GÜNE NASIL BAŞLAMIŞTI?
Güne bankalararası piyasada 1.7640 seviyelerinden başlayan Dolar/TL yabancı yatırımcı ve fonların Türkiye'ye olan ilgisinin artarak devam etmesinin etkisiyle 1.7568'e kadar geriledikten sonra öğleden sonra 1.7580 seviyelerinde dengelendi.

YILBAŞINDAN BU YANA NE KADAR DÜŞTÜ?
2012 yılını 1.7819 seviyesinden kapatan Dolar/TL bugünkü düşüşüyle birlikte yılbaşından bu yana yüzde 1,40 oranında gerilemiş oldu. 

UZMANLAR NE DİYOR?
Merkez Bankası'nın reel efektif döviz kurundaki aşırı dalgalanmalara izin vermeyeceği açıklamasının ardından TL'deki değerlenmenin bugüne kadar sınırlı kaldığını belirten uzmanlar, yabancı ilgisinin artarak devam etmesinin dolar/TL'deki sıkışık bandın aşağı yönlü kırılmasına neden olabileceğini belirtiyor.

Dolar/TL'de teknik olarak 1,7530 ve 1,7420 seviyelerinin destek olarak öne çıkacağı, kısa vadede ise bu seviyenin altına gerilemesini beklenmiyor. Uzmanlar, Dolar/TL'nin gerilemesinde Euro/dolar paritesindeki yükselişin de desteği olduğunu belirtti.