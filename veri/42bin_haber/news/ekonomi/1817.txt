KOBİ'lere ABD'li koç desteği
Dünyanın en büyük KOBİ koçluğu firmalarından ActionCOACHun Türkiye ofisi kuruldu.
Dünya genelinde 1500'den fazla ofisi bulunan şirketin Türkiye ofisinin başında bankacılık sektöründe uzun yıllar üst düzey yöneticilik yapmış ve daha sonra girişimci olan Ayşegül Akşak, Özge Toraman ve Gülnur Değer bulunuyor.  
ActionCOACH, KOBİler ile satış, pazarlama ve reklam, ekip kurma ve istihdam, sistemler ve iş geliştirme ve müşteri hizmetleri alanlarında çalışacak.  
ActionCOACH Asya Pasifik Bölgesi CEOsu Vic Ciufettelli ActionCOACH, 2002 yılından itibaren Avrupa piyasasında hizmet vermeye başladıklarını ve KOBİ koçluğu alanında dünyanın en büyük firması konumunda olduklarını söyledi. Dünyanın dört bir tarafında on binlerce KOBİye koçluk hizmeti verdiklerini belirten Ciufettelli, yıllık cirolarının 250 milyon doları aştığını kaydetti.  
YÜZDE 99'U KOBİ 
ActionCOACH Türkiye kurucu ortaklarından Ayşegül Akşak Türkiye ofisini kurma sürecini şöyle anlattı:  
"20 yılı aşkın bir süredir yaptığımız bankacılık mesleğinin ardından kendi işimizi kurmaya karar verdiğimizde geçmiş deneyimlerimizi kullanabileceğimiz ve insanlara fayda sağlayacağımız bir iş yapmak istedik. KOBİlerin büyüyen Türkiye ekonomisi içindeki önemleri tartışılmaz. Türkiyede toplam işletme sayısı 3 milyon 222 bin. Bu rakam içinde 250 işçiden az çalışanı olan işletmelere biz KOBİ diyoruz. Bu açıdan baktığımızda KOBİlerin toplam işletmelerin yüzde 99u oluşturuyor. KOBİler toplam istihdamın yüzde 78ini oluştururken, ekonomisi içindeki payları yüzde 55. Ancak, bu kadar önemli olmalarına rağmen, ülkemizde gerçek anlamda KOBİ koçluğu maalesef yapılamıyordu. Bizler de KOBİlerin gelişmesi ve karlı hale gelmeleriyle ekonominin büyüyeceği ve sonuçta ülkedeki refah seviyesinin artacağına inanıyoruz. Bu inançla ActionCOACHun Türkiye ofisini kurmaya karar verdik." 
Türkiyede KOBİleri, bankacılık yaptıkları dönemlerde yoğun mesai geçirdikleri için, yakından tanıma fırsatı bulduklarını belirten Ayşegül Akşak, en büyük sorunları satış ve pazarlama alanında yaşadıklarını belirtti.  
BALIK TUTMAYI ÖĞRETECEĞİZ 
Türkiye ofisinin kurucu ortaklardan Özge Toraman ise Türkiyede KOBİlere verilecek hizmetleri şöyle anlattı: 
"KOBİ koçluğu Türkiyede çok yeni bir alan. Genellikle firmalarımız KOBİ koçluğu ile danışmanlık hizmetlerini aynı kapsamda değerlendiriyorlar. Oysa her iki alan birbirinden farklı disiplinleri kullanıyor. Şöyle ki; danışmanlık özellikle belli bir konunun uzmanı olan danışmanın, KOBİnin ilgili konu için bir kereye mahsus sorununu çözmesi anlamına gelmekte. KOBİ koçluğu ise bir süreç KOBİler geliştirmek istedikleri alanlarla ilgili olarak KOBİ koçları ile 3-12 aylık bir süreçte birlikte çalışırlar. Gelişim alanlarının tespit edilmesi ile başlayan süreç, belirlenecek hedeflere ulaşma planını içeren eylem adımlarıyla devam eder. Bu, KOBİnin süreci özümsemesi ve ileriye dönük normal davranış şekline dönüştürene kadar sürer. Yani bir anlamda KOBİ koçluğunda amaç KOBİlere balık tutmayı öğretmektir. Çalıştığımız KOBİlere karlılıklarını artırmayı amaçlıyoruz. Çalıştığımız süre boyunca verimliliklerinde ve karlılıklarında kısa sürede en az yüzde 10luk bir artışı öngörüyoruz." 
 