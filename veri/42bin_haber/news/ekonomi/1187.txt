Türkiye'de e-ticaret tartışıldı
NG Güral Afyon Wellness & Convention, Anadoludaki girişimcilerin e-ticaret konusunda ufkunu genişletmek ve gençlere farklı bakış açıları kazandırmak amacıyla E-ticaretin Dahileri Anadoluda Zirvesini gerçekleştirdi.
Sektörün deneyimli işadamlarının katılımıyla gerçekleşen oturumda internette riskler ve fırsatlar konusu enine boyuna tartışıldı. Oturumda aynı zamanda e-ticaret firmalarının çalışan verimliliğini artırmak için izlemeleri gereken yöntemler ve kurumsal müşteriler için daha fazla değer yaratmak anlamında neler yapılabileceği gibi konular da ele alındı.

Zirvede, e-ticarete başlamak için dikkate alınması gereken unsurlar, internet üzerinde ödeme yöntemlerinde verimlilik, güvenlik ve yatırımcıların e-ticaret projelerinden çıkış (exit) yaparken dikkate alması gereken unsurlara değinildi. 

Zirvenin açılış konuşmasını yapan NG Hotels & Resorts İcra Kurulu Başkanı Hediye Güral Gür, E-ticaretin Dahileri Anadoluda Zirvesini NG Güral Afyonda gerçekleştirmek, hem bölgedeki yatırımcılarımız hem de kariyerini e-ticaret alanında devam ettirmek isteyen gençler için büyük önem taşıyor. Bu proje için yola çıkma nedenimiz, bu bölgede ikamet eden yatırımcılarımızın ufkunu genişletmek ve gençlere farklı bir bakış açısı kazandırmaktı diye konuştu. 

Türkiyede yüzde 1 seviyesinde

Gür sözlerini şöyle sürdürdü: Dünyadaki örneklere baktığımızda ülkemizdeki sürecin planlı ve olması gerektiği şekilde ilerlediğini görüyoruz. Şu an Amerikada internet üzerinden satış toplam ticaretin %11ini oluştururken Türkiyede bu oran %1 seviyelerinde. Türkiye 30 milyonu aşan kullanıcısıyla, dünyanın en büyük 12'nci internet pazarı konumuna yükseldi. İnternet kullanımında ise ortalama her yıl yaklaşık yüzde 50 büyüyor. İnternet kullanımının artmasıyla Türkiye'de her 5 kişiden biri internet üzerinden alışveriş yapıyor. Birkaç sene içerisinde Türkiyede e-ticaret hacminin 40-50 milyar TL seviyesine ulaşması öngörülüyor. Kısacası, yurtdışına oranla henüz bu konudaki gelişimimiz devam etse de, genç nüfusun fazlalığı ve vizyon sahibi yatırımcılar sayesinde kısa sürede bu alanda ülke olarak söz sahibi olacağımızı söyleyebiliriz. Yapılan yatırımlar ve geliştirilen çözümler sayesinde önümüzdeki 5 yıl içinde e-ticaret pazarının kaydettiği ilerlemeyi daha net görebileceğiz 
1.500 liraya mümkün
Oturumda, 1.500 liraya bile e-ticarete atılmanın mümkün olduğu ama gerçek anlamda başarıyı yakalamak için gereken en önemli sermayenin bilgi birikimi olduğu vurgulanarak, iyi fikirlerin iyi bir hareket planıyla birlikte hayata geçirilmesinin önemine değinildi.