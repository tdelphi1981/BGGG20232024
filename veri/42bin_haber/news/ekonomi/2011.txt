Özyeğin sigortaya geri dönüyor
Fiba Holding Yönetim Kurulu Başkanı Hüsnü Özyeğin, 2.5 sene önce Japonlara satarak çıktığı sigorta sektörüne geri dönüyor. Özyeğin, Fibahayat ile sektöre tekrar adım attı.
Hüsnü Özyeğin zamanında yabancılara satarak çıktığı sektörlere teker teker geri dönüyor. Finansbank'ı 2006 yılında 3.1 milyar Euroya Yunan NBG'ye sattıktan sonra 2010 yılında  Fibabanka ile Türkiyedeki bankacılık sektörüne dönen Özyeğin, şimdi de sigortacılığa geri adım atıyor.  
HAZİNE'DEN ONAY ALDI 
Özyeğin, 2001 yılında kurduğu Fiba Sigorta'yı 2010 yılında 485 milyon dolara Japon şirketi NKSJye sattı. Ancak sektöre tekrar girmeye karar veren Özyeğin, geçen yıl Fibahayatı kurdu. Fiba Grubu, 28 Ocak 2013 itibarıyla Başbakanlık Hazine Müsteşarlığı Sigortacılık Genel Müdürlüğüne yaptığı ruhsat başvurusunun onaylanmasının ardından tekrar piyasaya girmiş oldu.  
Özyeğin, konuyla ilgili yaptığı açıklamada, Fiba Grubu olarak Türkiyede hayat sigortası ve bireysel emeklilik ile fon yönetimi alanlarında penetrasyonun artacağını düşündüklerini, bu düşünce doğrultusunda finans sektöründeki tecrübelerini, Fibabankanın ardından bankacılık dışı finansal sektörlerde de yaygınlaştırmak istediklerini belirtti. 
Özyeğin, hayat sigortacılığına ve ciddi oranda devlet desteği alan BESe inandıklarını; ancak ülkemizde sosyal güvenliğin sağladığı kişi başına düşen primin, bireylerin emeklilik aşamasında kaliteli hayat sürdürmeleri için yeterli olamadığından yola çıkarak Fibahayatın işlemlerine başlamasına parelel olarak BES içinde Hazineye ruhsat başvurusunda bulunduklarını dile getirdi.