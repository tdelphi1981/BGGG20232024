THY'nin eski patronundan yeni havalimanına tepki
THYde 7 yıla yakın yönetim kurulu başkanı olarak görev yapan Candan Karlıtekin, 7 milyar Euroyu aşkın bir yatırımın öngörüldüğü 3. havalimanının gereksiz olduğunu iddia etti. Twitter üzerinden yaptığı dikkat çekici eleştirilerin ardından hurriyet.com.tr'nın ulaştığı Karlıtekin, yatırımın kaynak israfı olacağını savunarak ,"İnşallah aklıselim galip gelir ve proje iptal olur" dedi. Karlıtekin, Başbakan Tayyip Erdoğanın önemsediği projeyi eleştirmesine ilişkin ise Tepki çekecek diye hiç konuşmayalım mı? Ses çıkaramadan da oturamam şeklinde konuştu.
Üçüncü havalimanı için teklifler 3 Mayısta alınacak. Şimdiye kadar 17 yatırımcının şartname aldığı ihalede öngörülen yatırım tutarı 7 milyar Euroyu aşıyor. Tekliflerin alınması ile birlikte inşaat süreci de başlamış olacak.  
Projeye ilişkin, çevre örgütleri ve odalardan sonra en dikkat çekici tepki, havacılık sektörünü yakından takip eden bir isimden, 3 yıl kadar öncesine kadar THY yönetim kurulu başkanı konumunda bulunan Candan Karlıtekinden geldi.   
KAYNAK İSRAFINA NEDEN OLUR 
7 yıla yakın bir süre aynı pozisyonda görev alan Karlıtekin, hurriyet.com.trnin soruları üzerine yaptığı açıklamada, 3. havalimanı için yeterli bir çalışma yapılmadığını inandığını söyleyerek şunları kaydetti:  
"Bu proje yalnızca bir havaalanı projesi değil. Çok kapsamlı entegre bir proje bu. Aynı zamanda İstanbulun genel imar planına da bir müdahale. Yanına yeni bir şehir kurulması düşünülüyor. Kuzeye doğru şehir uzayacak. Bunun çevre üzerinde, ulaşım üzerine yarattığı etkilerin yanı sıra boğaz üzerine ilave bir geçiş baskısı olacak. Böyle yaparak yeni köprü ihtiyacı yaratıyorsunuz. Ciddi bir kaynak israfı söz konusu olacak. 
  İHALEDEN 42 AY SONRA AÇILACAK 150 MİLYON YOLCU RAKAMI AFAKÎ 
Karlıtekin 3. havaalanının yılda 150 milyon yolcunun kullanacağı yönündeki açıklama ile ilgili olarak da bu rakamın afakî olduğunu iddia etti. Karlıtekin, gerçekçi rakamın 8590 milyon yolcu arasında olabileceğini kaydetti. 
Hâlihazırda İstanbulda 2 havaalanının olduğunu hatırlatan Karlıtekin "Atatürk Havalimanı zaten oluşmuş bir ulaşım altyapısının üzerinde oturuyor. 85 milyon yolcu/yıl'a göre projesi bile hazır. Atatürk Havalimanı tamamen ortadan kaldırılmadıkça gökyüzü kullanım kısıtları nedeniyle 3 havaalanı birden (eşzamanlı) randımanlı işletilemez. Atatürk Havalimanını iptal etmek yazıktır. Zaten esas sorun arazinin emlak geliştirme projeleri açısından kazandığı yüksek değer. Her iki havaalanına ilave pist yatırımları ile yıllık 75er milyon yolcu kapasitesine erişilebilir. "  
BAŞKAN OLSAYDIM DA SÖYLERDİM 
Karlıtekin, 3. havaalanına yönelik eleştirilerini bugün sade bir yurttaş olarak yaptığını ifade ederek Bu yanlışı bildiğim halde oturamazdım dedi ve ekledi: 
"THY yönetim kurulu başkanı olsaydım da aynı eleştirileri yapardım. Bu koltuk kaybetme ile ilgili bir şey değil. Ben bu açıklamaları yaptıktan sonra bana arkadaş biz seninle çalışmak istemiyoruz da denebilirdi. Bu hiç önemli değil.  Bu tür eleştiriler genelde tepki ile karşılanıyor. Ancak öncelikle bunu söyleyen insana bakmaları lazım Fitne fesat olsun diye mi söylüyor? Ben dışarıdan biri değilim ki. 7 yıla yakın THYde görev yaptım. Sektörü de bilen biri olarak bunları görüyorum. Tepki çekecek diye hiç konuşmayalım mı? Fikirlerimi söylemeden edemem. Ses çıkaramadan da oturamam. 
  İŞTE YENİ İSTANBULUN HARİTASI Karlıtekin, 3 Mayısta tekliflerin alınacağı projeden geri dönüş imkânı olup olmadığı yönündeki soruya ise Geri dönüş olabilir yanıtı verdi. 
dgokce@hurriyet.com.tr 

 