Ceyhan, Basra fark etmez, para babalara gidiyor
Enerji Bakanı Taner Yıldız, Kuzey Iraktan gelecek yeni petrol ve doğalgaz boru hatlarıyla ilgili olarak, İster Türkiye üzerinden Ceyhandan ihraç edilsin, ister Basradan ihraç edilsin. Diyelim ki siz üç yerden değil, 13 yerden mal satacaksınız. Bütün çocuklar tabiri caizse mallarını satıyorlar, getirip babalarına teslim ediyorlar dedi.
KUZEY Irak Bölgesel Kürt Yönetimi Tabii Kaynaklar Bakanı Ashti Hawrami, eylül ayında Türkiyede gazetecilere yaptığı açıklamada Irakın planladığı günlük 6-7 milyon varil petrol ihracatı için Ceyhana alternatif yeni bir petrol boru hattının zorunlu olduğunu söylemiş, tamamlanma tarihini ise 2014 olarak telaffuz etmişti. Enerji ve Tabii Kaynaklar Bakanı Taner Yıldız, Kuzey Iraktan Türkiyeye uzanacak yeni boru hatları için Kürt Yönetiminin, merkezi hükümetten onay alması gerektiğini vurgulayarak, Almasına mani bir şey yok, tamam alsın. Bizimle alakalı konu şu: Onların kendi arasındaki onaylar çıktıktan sonra,  herhangi bir gelir, Irakın geliri değil mi? O zaman sıkıntı ne diyorum ben diye konuştu.  
DÜNYA YAKIN TAKİPTE 
Ankara, Bağdat ve Erbil üçgenindeki gelişmeleri tüm dünya yakından takip ediyor. Merkezi Irak hükümetiyle, Kuzey Irak Bölgesel Kürt Yönetimi arasındaki yüksek tansiyon, korku senaryoları doğururken, son dönemde Irakla ilgili analizlerde Türkiyenin de adı sıkça gündeme geliyor. ABDli Washington Post ve İngiliz Financial Times gazeteleri, önceki gün aynı konuda farklı makaleler yayınladı. İki makalenin odağında ise Enerji ve Tabii Kaynaklar Bakanı Taner Yıldızın 4 Aralık tarihinde Erbile giderken uçağının geri döndürülmesi konusu vardı. Financial Times, Türkiye ile Kürt Yönetiminin imzalaması muhtemel anlaşmalarda sona yaklaştığını yazdı. Washington Post ise Yıldızın Erbile bir petrol anlaşması yapmak amacıyla gittiğini iddia etti.  
GAYRİRESMİ ALIM YAPMAYIZ 
Enerji ve Tabii Kaynaklar Bakanı Yıldız ile Sürdürülebilirlik Akademisi tarafından Gaziantepte düzenlenen 1. Uluslararası Enerji Zirvesinde Irak konusunu detaylı olarak konuştuk. Yıldızın en çok vurguladığı nokta Irakın bütünlüğü oldu. Kuzey Irak ve Merkezi Yönetim arasında bir anlaşmazlık varsa, Türkiyenin orada taraf olmak istemediğini söyleyen Yıldız, Türkiye ve Kürt Yönetimi arasında, Bağdattan gizli anlaşma yapılacağına yönelik iddialara karşın ise Türkiye bir hukuk devleti.  Gayriresmi bir alım, sınır ticareti yapacak hali yok. Türkiyenin muhasebesi var, kayıtları var, kuyutları var. Bunun üzerinden eksik mal verdin, çok fazla mal verdin olmaz ki yorumunu yaptı.  
İLETİŞİM KOPUKLUĞU VAR 
Irakta petrol gelirlerinin paylaşımı konusunda Erbil ve Bağdat arasındaki anlaşmazlığa yönelik ise Taner Yıldız, şöyle konuştu: Kendi içlerinde nasıl karar verecekler, kuzeye gelirlerden ayrılacak pay bugünkü gibi yüzde 17 mi, yoksa 57 mi olacak biz ona karışmıyoruz. Kendi içlerinde nasıl dağıtacakları kendi tasarruflarıdır. Bunu Türkiye üzerinden çözmek bizim işimiz değil. Türkiye buna taraf olmak istemez. Bu iletişim kopukluğunu gidermek lazım. Kuzey Irak ve Merkezi Yönetim arasında bir anlaşmazlık varsa, biz orada taraf olmak istemiyoruz. 
Yıllık petrol geliri 300 milyar doları bulacak 
TANER Yıldız, amacın Irakın tamamında yatırımını artırmaksa, Türkiyenin bunu fazlasıyla yaptığını belirterek şunu söyledi: Biz Türkiye olarak Irakın normalleşmesinin bu yürütülecek projelerden geçtiğine inanıyoruz. Bugün Irakta günde 2.7 milyon varil petrol çıkartılıyor. Hedefledikleri 6.5-7 milyon varile ulaşırlarsa, gelirleri üç katına çıkıyor. Yani, Irakın yıllık petrol geliri 300 milyar doları bulacak. Bütün bunları Irakın normalleşmesi için söylüyoruz. Ne için proje yapılacak ki o zaman? Bunun, neresinin yanlış anlaşıldığının üzerinde biraz konuşmak lazım.  Irakın herhangi bir yerinde elde edilecek gelirin, Irakın bütününe hizmet edeceğini vurgulayan Yıldız, şöyle devam etti: Neden güneyde iş yapılabiliyorsa, kuzeyde yapılmasın? Bir-iki yıl önce orada bizim hissemize 5 milyar dolar düşen, toplamda 25 milyar dolarlık iş aldık. Hepsi Irakın normalleşmesine katkı koyan projeler bunlar. Biz bir bütün olarak bakıyoruz. Erbile yeni bir imza veya anlaşma için gitmedik. Irakın bütünlüğüne ve Irak Anayasasının nezaketine itina göstermek lazım diyoruz. Ama şimdi aşmamız gereken bir konu var. Irakın bütünlüğüne dikkat etmek, güney kuzey, doğu batı farkı gözetmemektir. 
Uçak olayından kalbim kırılmadı 
YILDIZ, uçak olayından sonra Iraktan herhangi bir özür veya telafi çabası olup olmadığına yönelik, Biz devlet işi yapıyoruz. Duygusallığa yer yok. Benim kalbim oradaki kardeşlerimize kırılmaz. Ama bu doğru yapmayacağımız anlamına gelmez. İşlerimizi doğru yapacağız. Hem bizler, hem onlar doğru yapacaklar. Komşuluğa ve kardeşliğe yakışan ve örtüşen bu olur. Irakın normalleşmesi, Irakın gelirlerinin artmasına bağlı dedim. Nasıl farklı anlaşılıyor, çok anlamış değilim. Türkiye, kendi içlerindeki iletişimsizliğin bir parçası haline getirilmemeli diye konuştu.  
ABDden uyarı yok  
YILDIZ, ABDnin Irak konusunda Türkiyeye uyarıda bulunduğu şeklindeki haberlere yönelik ise, Türkiyeye uyarı yapıldığı yok. Bir soru üzerine ABD Dışişleri Bakanlığı sözcüsü söylüyor. Yani Türkiyeye uyarı olarak algılamıyoruz bunu. Türkiye Irakın iç işlerine mi karışıyor diye birkaç kez söylediler. Biz niye karışacağız Irakın iç işlerine? Bizim böyle bir derdimiz yok ki. Niçin karışmak isteyelim? Biz oradaki yatırımlardan bahsediyoruz. O yatırımlar arttıkça Irak normalleşmez mi? dedi.  
İLK BİZ AYRILMAYIZ 
Türkiyenin Nabucco Projesinden ayrılacağı şeklindeki haberler konusunda  ise Yıldız, Türkiye, TANAP ile kendi toprakları üzerinden geçecek projeye karar verdi. Devamı TAP mı olsun, Nabucco mu olsun, bundan sonraki kısımda hangisine devam edeceğini Şahdeniz 2 ortakları seçer. Gemiden ilk ayrılan biz olmayız dedi.  
EPDK, Valilik kanalıyla rahatlayacak 
ENERJİ Bakanı Taner Yıldız, dün Hürriyette yer alan EPDKyı hafifletme hazırlığı başlıklı haberi de değerlendirdi. Yıldız, petrol ve LPG piyasalarının EPDKdan alınıp Petrol İşleri Genel Müdürlüğüne (PİGM) bağlanması konusunda şunları söyledi: EPDK Kurul gündemine baktığınızda 160-180 maddeyle toplanıyor. Öyle kurul gündemi olmaz. Bunun normal bir işleyiş olmadığını, özerkliğini ve özgün yapısını muhafaza ederek, bir kısım görev dağılımlarını yaparak, onları rahat ettirecek zemin hazırlamayı düşünüyoruz. Yetkilerin bir kısmının valiler aracılığıyla alınması ciddi bir alternatif olabilir. Merkezden alınan kararların PİGM tarafından da yapılabileceğini gördük. 
DENETİM EPDKDA 
Bunun bayiler ile ilgili bir düzenleme olduğunu söyleyen Yıldız, Kaçakçılıkla alakalı konuların, Gümrük ve Ticaret Bakanı Hayati Yazıcının yürüttüğü kanun tasarısıyla birlikte gelmesi gerektiğine, kaçakçılığın teşkilatı ilgilendiren kısımlarının ise bizim kendi Petrol Piyasası Kanunu ile düzenlenmesi gerektiğine inandık. Lisanslandırma yetkisi değişecek, denetim EPDKda kalacak. Denetim ile ilgili de devretmesi gereken kısımlar var ise bunu da devredecektir diye konuştu.  
VALİLİKLER YAPACAK 
Yıldız, bunu 10 numaralı yağda gördüklerini de hatırlatara şu değerlendirmeyi yaptı: Biz EPDKya diyoruz ki, Kaçakçılık var mı burada, Lisans verdiğim istasyonlarda yok diyor. Kaçakçılık orada olmuyor, lisans vermediği veya lisansından sorumlu olmadığı 400 metre ileride oluyor. Böyle bir boşluğun oluşmaması için biz büyük şehirlerde valilik kanalıyla, bazı yerlerde de il özel idare artı valilik kanalıyla olacağına inandık. İlgili kurum ve kuruluşları yeniden değerlendiriyoruz.