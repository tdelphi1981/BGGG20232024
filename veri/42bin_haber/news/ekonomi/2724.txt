Beyannamede süre uzatıldı
Muhtasar Beyannameler ile Katma Değer Vergisi Beyannamelerinin verilme süreleri 26 Şubat 2013 Salı günü sonuna kadar uzatıldı. Maliye Bakanlığı'ndan yapılan yazılı açıklamada, Maliye Bakanı Mehmet Şimşek'in talimatıyla, yoğun iş yükü ile ilgili olarak Bakanlığa iletilen sorunlar nedeniyle, 23 Şubat 2013 günü akşamına kadar verilmesi gereken Muhtasar Beyannameler ile 24 Şubat 2013 günü akşamına kadar verilmesi gereken Katma Değer Vergisi Beyannamelerinin verilme süreleri 26 Şubat 2013 Salı günü sonuna kadar uzatıldığı belirtildi.

Açıklamada, mükelleflerin beyan ettikleri vergileri, 26 Şubat 2013 Salı günü sonuna kadar ödemeleri gerektiğinin de altı çizildi.