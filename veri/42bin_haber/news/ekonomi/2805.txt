Los Angeles Times ve Chicago Tribune satılık
Chicago Tribune ve Los Angeles Times gazeteleri satışa çıkırılıyor. 2006 yılında milyarder iş adamı Sam Zell tarafından 8 milyar dolara satın alınan, ancak 2008 yılında başlayan küresel krizin ardından düşen reklam gelirleri nedeniyle iflas başvurusunda bulunan Tribune Company, şimdi grubun amiral gemisi iki gazetesine yeni bir sahip arıyor.
2013 Ocak ayında iflastan kurtulan şirket, elindeki Chicago Tribune ve Los Angeles Times gazeteleri elinden çıkarmak için JPMorgan Chase ve Evercore Partners bankalarını görevlendirdi.  
İflas başvurusunda bulunduğunda 13 milyar dolarlık borç batağına saplanan Tribune Company, gazeteleri satarak içine düştüğü zor durumdan kurtulmayı amaçlıyor. TV yayıncılığına daha çok odaklanmak için gazeteleri elinden çıkarmayı amaçladığı kaydedildi. Şirket sözcüsü Gary Weitman, Gazetelerimize ciddi bir talep olduğu için satış konusunda herhangi bir endişemiz yok. Bankalarla birlikte çalışarak, gazetelere olan talebin, çalışanlarımız ve hissedarlarımız açısından tatmin edici olup olmadığını anlayacağız dedi.  
MURDOCH TALİPLER ARASINDA 
Medya sektörünün önde gelen şirketlerinden News Corpun sahibi Rupert Murdoch, Chicago ve Los Angeles kenterindeki 10ar milyar dolarlık reklam pazarında faaliyet gösteren  iki gazetenin talipleri arasında gösteriliyor. 12 milyar dolarlık nakiti ve 2.5 milyar dolarlık yıllık cirosu bulunan News Corpun muhtemel bir satın almayı rahatlıkla gerçekleştirmesi bekleniyor.