16 milyon araç sahibine müjde
Zorunlu trafik sigortasına ince ayar geliyor. Zorunlu sigortada ayar kaçtı, hazine şirketlere ilan zorunluluğu getiriyor.
Zorunlu trafik sigortası ile ilgili şikayetlerin artması üzerine harekete geçen Hazine Müsteşarlığı, zorunlu sigortada fiyatları kontrol etmek için çalışma başlattı. Bu çerçevede, sigorta şirketlerine, zorunlu trafik sigorta bedellerini internet üzerinden ilan etme ve hesaplama sistemi getirme zorunluluğu getiriliyor. Buna göre, araç sahipleri zorunlu sigorta yaptırmadan, istediği şirketten teklif alabilecek. Hazine, zorunlu trafik sigortasına tavan getirmeyi ise düşünmüyor.