İhracata 'Nasreddin Hoca' desteği
Ahşaptan organik oyuncak üreten Neva Toys, Nasrettin hoca, Keloğlan, Karagöz ve Hacivat, Ramazan davulcusu gibi Anadolu kültürüne has karakterlerin oyuncaklarını da üreterek Avrupadan Ortadoğu ülkelerine kadar pek çok ülkeye ihraç etmeye başladı.
Almanya ile başladıkları ihracattı Dubai, Irak, Azerbaycan ve Cezayir ile genişlettiklerini belirten Neva Toys Genel Müdürü Sertaç Ercan, Rusya ve ABD pazarıyla yaptığımız görüşmeler sona yaklaştı. Avrupa ve Ortadoğudan sonra bu ülkelere de Nasrettin hoca ve keloğlanı tanıtacağız. Şu anda 100 çeşit ürüne ulaştık. Çocuğuna Nasrettin Hoca, Keloğlan fıkraları anlatan baba, oyuncakçıya uğrayınca sadece He-Man, Star Wars, Samuray kılıcı ve Barbie bebek bulabiliyor. Oyuncak sektörü maalesef yerli kahramanlara duyarsız kalıyor. Yerel kahramanlarımızı küresel kahramanlara dönüştürmek için yola çıktık" dedi.  
Ucuz ve sağlıksız Uzakdoğu kökenli oyuncaklara karşı tüm dünyada bir tepki oluştuğunu belirten Ercan, "Aileler sağlıklı oyuncaklara yöneliyor. Türkiye oyuncak pazarı kişi başı 150 dolarlık oyuncak tüketimi ile 1 milyar dolarlık büyüklüğe ulaştı. Organik ve ahşap  oyuncaklar ise henüz pazarda yüzde 5lik bir paya sahip. Neva Toys olarak 2012 sonunda 2 milyon dolarlık bir ciroya ulaşmayı hedefliyoruz" diye konuştu.  
TARİHİ KAHRAMANLARI DÜNYAYA TANITACAĞIZ 
Anadolu kültüründe yer alan ve kaybolmaya yüz tutmuş oyuncakları kapsamlı bir taramadan geçirdiklerini anlatan Genel Müdür Sertaç Ercan, O dönemdeki oyuncaklar el işçiliğiyle ve doğal malzemeden üretilmiş son derece sağlıklı ürünlerdi. Biz de doğallığını hiç bozmadan günümüz modern çağın çocuklarının seveceği yeni yorumlarla yeniden oyuncakları üretmeye başladık. Son serimizle birlikte tarihi figürlere yer vererek Nasrettin Hoca, Keloğlan, Karagöz-Hacivat gibi nostaljik karakterlere yoğunlaştık. Bu seriye 20 civarında tarihi ve yakın dönemden karakterleri ekleyeceğiz" diye konuştu.