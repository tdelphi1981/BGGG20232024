Bu hafta Amerikan doları kazandırdı
Amerikan dolarının satış fiyatı yüzde 1.64 oranında değer kazandı. FED tutanaklarında, bazı açık piyasa komitesi üyelerinin parasal genişlemeye ilişkin kaygılarının açıklanmasının ardından uluslararası piyasalarda değer kazanan Amerikan dolarının, serbest piyasada haftalık bazda satış fiyatı yüzde 1,64 oranında yükseldi.

Euro ise haftalık bazda yüzde 0,13 oranında değer kazandı.

İstanbul Menkul Kıymetler Borsası'nda (İMKB) işlem gören hisse senetleri haftalık bazda ortalama yüzde 2,80 değer kaybetti. İMKB 100 Endeksi haftalık bazda 2.182,71 puan azalarak 75.898,69 puana geriledi.

Haftalık bazda 24 ayar külçe altının gram satış fiyatı yüzde 0,33 oranında, Cumhuriyet altınının satış fiyatı da yüzde 0,32 oranında geriledi.

Önceki hafta sonu 91,60 lira olan 24 ayar külçe altının gram satış fiyatı 91,30 liraya, geçen hafta sonu 617,00 lira Cumhuriyet altınının satış fiyatı ise 615,00 liraya geriledi.

Bu hafta, borsa yatırım fonları yüzde 0,73 oranında, emtia yatırım fonları yüzde 2,70 oranında, esnek yatırım fonları yüzde 0,25 oranında, hisse senedi yoğun yatırım fonları yüzde 0,50 oranında, karma yatırım fonları yüzde 0,59 oranında değer kaybederken, gruplara yönelik emeklilik fonları yüzde 0,26 oranında, bireysel emeklilik fonları yüzde 0,30 oranında, fon sepeti yatırım fonları yüzde 0,24 oranında, tahvil bono yatırım fonları yüzde 0,13 oranında, para piyasası yatırım fonları yüzde 0,09 oranında, tahvil bono yatırım fonları yüzde 0,13 oranında, uluslararası yatırım fonları yüzde 0,60 oranında değer kazandı.

İMKB Tahvil ve Bono Piyasasında, ağırlıklı ortalamalara göre çeşitli vadelerdeki bono ve tahvillerin haftalık net getirileri ise yüzde 0,10 ile yüzde 0,13 arasında gerçekleşti.

Bu hafta sonunda ortalama faizleri yüzde 6,40 dolayında olan haftalık reponun net getirisi de yüzde 0,08 olarak gerçekleşti.