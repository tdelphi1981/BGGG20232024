20 bin kişiye aşure ikram edildi
Bağcılar Belediyesi Aşure Günü dolayısıyla Bağcıların farklı noktasında kurduğu stantlarda 20 bin kap aşure ikramında bulundu.
Bağcılar Belediyesi Muharrem ayında geleneksel hale getirdiği Aşure ikramına bu yıl da 20 bin kişiye aşure ikramında bulunarak devam etti. İlçenin farklı noktalarında kurulan stantlarda vatandaşlara aşure ikram edildi.  
Bağcılar Merkez Camii önünde Cuma namazı çıkışı gerçekleştirilen Aşure ikramına Bağcılar Belediye Başkanı Lokman Çağırıcı, Ak Parti Bağcılar İlçe Başkanı İsmet Öztürk ile birlikte katıldı. Vatandaşlara aşure ikram eden Çağırıcı, Aşure Gününün önemli günlerimizden biri olduğunu oluşturduğuna dikkat çekti. Aşure Gününün birlik ve beraberliğimizin artışına vesile olması dileğinde bulunan Çağırıcı, vatandaşlarla sohbet etti.  
Hicri takvime göre Muharrem ayının onuncu günü Aşure Günü olarak kabul ediliyor ve özel önem atfedilen bu günde pişirilen aşureler komşulara ikram ediliyor. Bağcılar Belediyesi de her yıl ilçenin farklı noktalarında vatandaşlara geleneksel olarak aşure ikramında bulunuyor.