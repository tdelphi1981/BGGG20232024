Uzun yıllar Türkiyedeyiz
YUNANİSTANın en büyük bankası ve Finansbankın da sahibi olan National Bank Of Greece (NBG) CEOsu Alexandros Tourkolias, kriz nedeniyle NBGnin zorda olduğu ve Finansbankı satacağı yönündeki söylentilere son noktayı koydu.
Tourkolias, Türkiyedeki yatırımımızdan ve Finansbankın performansından son derece memnunuz. Daha uzun yıllar Türkiyedeyiz. Herhangi bir satış söz konusu değil dedi. İkinci Türk-Yunan İş Forumuna katılmak için İstanbula gelen Tourkolias, Size söz veriyorum yanımda gördüğünüz Finansbankın Yönetim Kurulu Başkanı dostum Ömer Aras ile daha çok uzun yıllar birlikte çalışacağız diye konuştu. Tourkolias, şunları kaydetti: Türkiyede çok iyi bir yatırım deneyimi yaşadık. Finansbank bizim grubumuz içinde çok önem verdiğimiz bir yatırımımız. 
HİÇ KÂR TRANSFER ETMEDİK 
Finansbankın üst yönetiminden her kademedeki çalışanına kadar tüm ekibine büyük saygı duyduğunu belirten Tourkolias, Finansbankın NBGnin güçlenmesine katkı sağlıyor şeklindeki yorumlara şu cevabı verdi: Elbette Finansbank bizi güçlendiriyor. Ancak biz halen Türkiyeye yatırım yapıyoruz. Henüz bir kâr transferi yapmış değiliz.  
902 milyon TL kâr etti 1224 kişiyi  işe aldı   
FİNANS-BANK, 2012 yılında 902 milyon TL net kâr elde etti. Özkaynaklarını geçen yılın aynı dönemine göre yüzde 29 artırarak 7 milyar 325 milyon TLye çıkaran Finansbankın sermaye yeterlilik oranı da yüzde 18.92 seviyesinde gerçekleşti. Finansbank Genel Müdürü Temel Güzeloğlu, 2012 yılında ekonomiye yönelik kontrollü bir yavaşlama öngördüklerini hatırlatarak, Kontrollü yavaşlama bankacılık sektörüne de yansıdı. Bu dönemde performans ve verimliliğe odaklandık. 2012de 60 yeni şube açtık. Bu dönemde 1224 yeni arkadaşımızı da aramıza kattık dedi.   
  
 