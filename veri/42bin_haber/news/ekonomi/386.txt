'Terbiyesizin biri yanlışlık yapmış'
Çevre ve Şehircilik Bakanı Erdoğan Bayraktar TOKİ'de yolsuzluk yapan kişiyi terbiyesiz olarak nitelendirdi 
 Çevre ve Şehircilik Bakanı Erdoğan Bayraktar, TOKİ’nin dolandırılamısıyla ilgili açıklama yaptı. Bayraktar yapılan yanlışlığı kendisinin ortaya çıkardığını söyledi.
 
 Çevre ve Şehircilik Bakanı Erdoğan Bayraktar, Swissotel’deki "Kentsel Dönüşümün Mimarisi Sil Baştan" temalı panelin aldından gazetecilerin sorularını yanıtladı. Bir basın mensubunun "Sayiştay TOKİ’nin zararının 106 milyon lira olduğunu açıkladı. Ama siz 55-60 milyon olarak söylediniz. Aradaki fark nasıl oluyor? İstifa edeceğinizi söylemiştiniz. İstifa edecek misiniz?" sorusuna Erdoğan Bayraktar şöyle cevap verdi:
 
 "Bizim basından ricamız ülkenin menfaatleri doğrultusunda hareket etmek. Tabii siz burada haberleri alıyorsunuz. Patronlara istediğiniz gibi yazdıramıyorsunuz, yazmıyorlar. Sizin suçunuz yok. Bu ülkemize yazıktır. Biz orada bir olayı TOKİ’de yapılan bir yanlışlığı kendimizin de bir suçu varsa bunu ifade ederek dedik ki bunu ben buldum. O yapılan yanlışlığı bulan kim? Erdoğan Bayraktar. 
 
 Bunu soruşturmasını yapan kim Erdoğan Bayraktar. Mahkemeye veren kim Erdoğan Bayraktar. Biz onu göremedik diye ızdırap içerisindeyiz onu paylaştım. Biz dedik ki 40 katrilyonluk iş yapmışız. Bu vatan bizim. 40 katrilyonluk işte bir terbiyesiz affedersiniz bir yanlışlık yapmış ve onu biz bulmuşuz. Onu yaptığı için de üzülmüşüz. Alacağı alıyoruz. 
 
 O haber gazetelerde bugün hiç yok. Alacak tespit etilmiş. Teftiş raporlarıyla, Cumhurbaşkanlığı Denetleme Kurulu raporuyla tespit edilmiş. O parayı alıyoruz biz. 12 milyonunu garanti altına almışız bunu yazan yok. Hakkımızda soruşturma mahkeme yok. Mahkeme var biz açmışız mahkemeyi. Beyefendi şimdi bana soru soruyor. 
 
 Birisi gelip bir iddiada bulunabilir. İddia başka şey işin oluşu başka şeydir. Biz dürüstlük hakim olsun diye mücadele veriyoruz. Vatanını, milletini, üretimi sevsin diye uğraşıyoruz. Hazineye geldiğimizde kasamızda 27.5 milyar vardı şimdi 115 milyar dolar var bunu yazın. Bizim IMF’ye olan 23 milyar dolardı şimdi 1 milyar dolar oldu. Önümüzdeki sene IMF’ye borç vereceğiz. Bütün dünya ülkeleri Türkiye’ye gıpta ediyor bunları yazın."
 
 İhsan YALÇIN / İSTANBUL, (DHA)