Körfeze 936 dairelik yatırım
İzmitin en büyük markalı konut projesi hayata geçiyor. 936 konutun yer aldığı projede daire fiyatları 80 bin TL ile 190 bin TL arasında değişiyor. Başiskele projesinin bu yılın ikinci yarısında start alması ve 2 yıl içinde tamamlanması planlanıyor.

150 milyon TL’lik en büyük konut projesi yükseliyor 
YAKLAŞIK 70 yıldan bu yana konut sektöründe faaliyet gösteren Pekdemir İnşaat, İzmit’e 150 milyon TL yatırımla dev bir konut projesi inşa edecek. 936 konuttan oluşan Başiskele projesi, İzmit’in en büyük markalı konut projesi olma özelliğine sahip olacak. Pekdemir İnşaat Genel Müdürü Mert Pekdemir, şirketin 70’inci yılına özel tasarladıkları projenin lansmanını martta yapmayı planladıklarını belirterek “4 katlı 39 bloğumuz var. Havuz hariç tüm sosyal donatılar mevcut. Projelerimizde havuz yok çünkü bu aidatı yükseltiyor. Biz ekonomik sınıfa hitap ediyoruz. Spor salonları, yürüyüş alanları, kafe restoran ve göletlerimiz var. Projenin yüzde 75’i yeşil alan. Lansman Mart ayının ilk haftasında olacak ve 2 yıl içinde teslim etmeyi hedefliyoruz” dedi. 
FİYATLAR 80 BİN TL’DEN BAŞLIYOR 
6 TİP daire konsepti olan projede fiyatlar 80 bin TL’den başlıyor. Uygun fiyatlı konut üretme mantığı ile yola çıktıklarını söyleyen Mert Pekdemir “2+1 dairelerimiz 87 ile 105 metrekare, 3+1 daireler 130 ile 168 metrekare ve 4+1 daireler 190 metrekare. Metrekare fiyatlarımız ortalama bin TL’yi buluyor. 4 banka ile anlaşma yaptık, cüzi miktarda peşinatla ayda 750 TL ödeme karşılığında ev sahibi olmak mümkün olacak” dedi. 
Konut           Metrekare           Fiyat (Bin TL)
2+1               87-105               80-105
3+1              130-168              130-168
4+1                     190              190 
Lüks seven geniş ailelere konforlu rezidanslar 
Florya’nın son büyük konut projesi olan KoruFlorya lüks ve konfor düşkünü geniş aileler için tasarlandı. Aydınlı, Metal Yapı Konut, ARKE ve Vizyonlife ortaklığının TOKİ işbirliğiyle hayata geçirdiği 298 konutluk proje ‘aile rezidansı’ konseptinde hazırlandı. Daireler 3+1’den başlıyor ve 7+2 dubleks daire tiplerine kadar çıkıyor. Koru Florya’da 3+1 daire fiyatları 1 milyon 50 bin liradan başlıyor. 
Proje 
Toplam inşaat alanı: 280.000 m2
Rezidans alanı: 86.000 m2
Sosyal alan: 3.000 m2
Rezidans otoparkı: 920 araç
Toplam peyzaj: 20.000 m2
Toplam konut: 298 
52 adet farklı daire tipi  
AVM kiralanabilir alan: 60.000 m2.
Mağaza sayısı: 301
AVM otopark: 1.500 araç 
Çengelköy’den Boğaz’a Sultan makamı 
İstanbul Boğazı’nın karşısında kişiye özel VIP hizmetler ile ‘haute couture’ anlayışını gayrimenkul sektörüne taşımayı hedefleyen Sultan Makamı, Çengelköy sırtlarında inşa ediliyor. Sultan Makamı Çengelköy, housekeeping’ten çocuk bakımına, CIP transferden evcil hayvan bakımına kadar yaşam standardını üst seviyelere taşıyor. Projede konut fiyatları 1 milyon 600 bin liradan başlıyor 7 milyon dolara kadar çıkıyor. 
Proje 
-Fiyatları 1.6 milyon -7 milyon dolar
-Mayıs 2013’te teslim edilecek.
-67 dönüm arazi üzerinde.
-18 normal daire, 52 dubleks ve 9 köşkten oluşuyor.
-35 bloktan meydana geliyor.