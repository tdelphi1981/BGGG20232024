Şeker Piliç: İşçilerin ücretleri ödendi
Şeker Piliç A.Ş. Genel Müdürü Emre Bor işçilerin ücretlerinin eksiksiz olarak ödendiğini, mesai alacaklarının ödenmesi için çalışıldığını söyledi.
Emre Bor'un, DHA'ya yaptığı yazılı açıklama şöyle: "Şeker Piliç'te işçilerinin 'dört aydan beri maaş almadıkları' konusundaki söylem asılsızdır. Tüm personelimizin maaş ödemeleri söz konusu dönemde eksiksiz olarak yapılmıştır. Ancak çalışanlarımızın şirketimizden dört aylık mesai alacakları bulunmaktadır. Çalışanlarımıza ve kamuoyuna daha önce açıkladığımız gibi çalışanlarımızın bu mağduriyetini gidermek için büyük bir gayretle çalışmaktayız. İçinde bulunduğumuz durumun hassasiyetini de dikkate alarak ivedilikle bu habere ilişkin düzeltme yayınlamanızı rica ediyoruz."