DenizBanktan 813 milyon lira net kâr
DenizBank 2012 yılında 813 milyon lira solo net kar elde etti.
Türkiyenin en çok şube açan ve en çok istihdam yaratan özel bankası olduklarını kaydeden DenizBank Finansal Hizmetler Grubu Başkanı Hakan Ateş, Şimdiye kadar sektörde pek de rastlanmayan bir biçimde, satış sürecinde olmamıza rağmen, tam 1 yıl boyunca her alanda büyümeyi sürdürebildik. Geçen yıl elde edilen iştirak satış karları ve temettü gelirleri dışarıda bırakıldığında net karda yüzde 16lık bir artış oldu. 15. yılımızda konsolide aktif büyüklükle özel bankalar arasında 5.liğe yükseldik. 5,8 milyon müşterimize teşekkür ederiz dedi.  
Aktifte yüzde 26, nakdi kredilerde yüzde 25 ve mevduatta yüzde 32 büyümeyle özel bankalar arasında lider olduklarının altını çizen Ateş, Tarım finansmanında yüzde 23,6, özel bankalar arasında kamu finansmanında yüzde 39 ve turizm finansmanında yüzde 14.7 pazar payıyla, spor kulüplerinde 127 bin adet taraftar kartla ve ticari kartlar pazarında 632 bin kartla liderliğimizi koruyoruz diye konuştu.  
2012 yıl sonunda hizmet ağlarında yer alan yurt içi ve yurt dışı şube sayısını toplamda 624e yükselttiklerini vurgulayan Ateş, 800e yakın yeni çalışanı bünyemize katarak, toplam çalışan sayımızı 11 bin 618e ulaştırdıklarını ifade etti.