Katar bahane, Erdoğan ile görüşme şahane
Katar bahane, Erdoğan ile görüşme şahane Atinadan Başbakanı Andonis Samarasla ilgili ilginç iddia.
YUNANİSTAN Başbakanı Andonis Samarasın Katara yaptığı ziyaretin, Başbakan Recep Tayyip Erdoğan ile görüşmek için bir bahane olduğu iddia edildi. Etnos gazetesinde yayınlanan bir yazıda, Samarasın dış yatırımları çekmek için Katara gittiği şeklindeki resmi açıklamaların, bu ziyaretin sonuçlarına bakıldığında Yunan hükümetinin uydurduğu bir masal olduğunun anlaşıldığı belirtilerek, ziyaretin gerçek amacının Samarasın medyadan uzak bir ortamda Erdoğan ile Transandriyatik Boru Hattı (TAP) projesini görüşmek olduğu ileri sürüldü.  Yazıda, görüşmenin ana konusunun Rusyanın Doğu Akdenizdeki doğalgaz planlarını gerçekleştirmesini önlemek olduğu belirtildi. Haberde, Erdoğan-Samaras görüşmesinde Azerbaycan doğalgazını, Türkiye, Yunanistan, Arnavutluk üzerinden, ardından da denizaltına döşenecek boru hattı ile İtalyaya nakledilmesini hedefleyen Transandriyatik Boru Hattı (TAP) projesinin ele alındığı, bu ABD projesinin gerçekleşmesi halinde, Rusyanın Kuzey Akım projesinin gerçekleşmeyeceği kaydedildi.