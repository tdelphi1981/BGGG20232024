Sonunda Kibar bir gülüş attı
Hyundai, sözünü tuttu 1.2 milyar TLlik yatırımla İzmiti üs yaptı.
Hyundai Assandaki çoğunluk hisselerini Koreli şirketin İzmitteki yatırımlarını artırma sözüne karşılık düşük fiyattan veren Kibar Holdingin son 1 yıldır yüzü gülüyor. 1.2 milyar liralık yatırımla Türkiyeyi küçük oto üretim merkezi yapan Hyundai,  İzmit fabrikasının kapasitesini  215 bin adede çıkarttı. 
KORELİ ortağı Hyundaiden yıllardır yeni yatırım ve kapasite artışı bekleyen Kibar Holding Yönetim Kurulu Başkan Yardımcısı, Hyundai Assan Yönetim Kurulu Başkanı Ali Kibarın sonunda yüzü gülmeye başladı. Hyundainin Türkiyede büyümesi için Koreli şirkete Hyundai Assandaki yüzde 35 hissesini vererek yüzde 15 hisseyle azınlıkta kalan Ali Kibar, sözlerin tutulmasından memnun. Türkiyede 1.2 milyar liralık yatırım kararı alan ve kapasitesini 215 bin adede çıkartan Hyundai, İzmit fabrikasının markanın Avrupadaki küçük otomobil üretim üssü haline getirdi. Hyundai Assan, i20den sonra Eylül ayında tüm Avrupa için yeni küçük modeli i10un üretimine başlıyor. 
BİZE SÖZ VERMİŞTİ 
2007 yılında yüzde 50şer hisseyle Hyundai Assanda eşit ortaklığa sahip Kibar Holding ve Koreli Hyundai, yeni yatırımların önünü açmak için farklı bir strateji izlemişti. Kibar Holding, Koreli şirketin Türkiyede büyümesi ve yatırımlarını artırması şartıyla hisselerinin yüzde 35e yakınını vererek azınlık ortak olarak kalmıştı. Yönetimdeki bu değişim sonrası Hyundai yatırımda yavaş hareket etmesi ortağı Ali Kibarı sinirlendirmiş ve şu açıklamayı yapmıştı: Hyundai Motors, Türkiyeye büyük yatırım sözü verdi. O yüzden hisselerimizi ucuza devrettik. Sözlerini yerine getirmelerini bekliyoruz. 
Bu açıklamanın ardından 2008 yılında Hyundai, Türkiyede i20 üretimini başlatmış ama bu da Kibar için yeterli olmamıştı. i20 üretim töreninde Kibar şu açıklamayı yapmıştı: i20 üretimiyle birlikte 100 bin adetlik üretimi aşacağız ama bize bu yetmez. Biz ne zaman Türkiyede 200 bin adetlik üretimi aşarız, o zaman para kazanmaya başlarız. Ancak bu aşamadan sonra Korelilerin yeni yatırım, istihdam ve ihracat sözü yavaş yavaş yerine getirilmeye başlandı.  
ROBOTLU ÜRETİME GEÇTİ 
2011 sonunda Koreli şirket Türkiyede düğmeye basarak 1.2 milyar lirayı bulan ana ve yan sanayi yatırımı yapacağını açıkladı. Bu yatırılma bağlı olarak Türkiyede i20nin yanısıra Avrupa için büyük önem taşıyan diğer bir küçük modeli i10un üretileceği açıklandı. Geçtiğimiz yılın ikinci yarısında yatırım düğmesine basan Hyundaide şu an herşey yolunda gidiyor. Kapasite 100 bin adetlerden 215 bin adede çıkarken, ikinci model üretimi için de son hazırlıklar yapılıyor. Cenevrede görüştüğümüz Ali Kibar, Hyundainin Türkiyede istediği gibi büyümesinden duyduğu memnuniyeti dile getirerek heyecanlı bir şekilde, 215 bin kapasite yatırımı tamam. Herşey çok olumlu gidiyor. Yeni fabrikada üretim tamamen robotlorla olacak açıklaması yaptı. Kibar, açıkçası 2007 yılındaki hisse hamlesinin karşılığını şu an için almış gözüküyor. Ama bununla yetinmeyeceği de ortada. 
Yeni i10 üretimi 3 ay öne çekildi 
ALİ Kibar, yeni i10 üretiminin normal şartlarda aralık ayında başlayacağını belirterek, Ama yatırımda beklenenden hızlı gittiğimiz için bunu Eylül ayına çektik. Yani Eylülde aracın Frankfurt Otomobil Fuarında dünya prömiyeri gerçekleştikten sonra üretime başlayacağız. 215 bin adetlik kapasitemizin yaklaşık 125 bin i20, 90 bin adedi ise yeni i10 üretiminden oluşacak dedi. i10nun 3 ve 5 kapılı versiyonları olacak. Araçta ilk etapta 3 silindirli 1 litre ve 4 silindirli 1.2 litre benzinli motor yer alacak. Daha sonra 3 silindirli 800 cclik bir motorun da eklenmesi bekleniyor. Araçta dizel motor da olacak ama bu konuda henüz resmi bir açıklama yok.  
i10 ve i20 arasında küçük sedan da yolda 
GEÇTİĞİMİZ yıl Hyundai Assan Genel Müdürü Ümit Karaarslan, İzmitte i20 ve yeni i10 dışında yeni bir sedan model üreteceklerini belirterek, 2013te yeni küçük modelin üretiminin ardından sedan üretimi için düğmeye basacağız. En az 50 bin adetlik sedan üretimi düşünüyoruz açıklamasını yapmıştı. Bu aracın özellikleri yavaş yavaş belli olmaya başladı. Yeni i10 ile ay aynı platformda üretilecek araç 4 metre uzunluğunda sedan bir model olacak. Bu araç i10 ile i20 arasında konumlanacak.