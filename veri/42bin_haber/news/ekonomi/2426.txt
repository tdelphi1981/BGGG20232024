TOKİ'den 58 bin liraya konut
TOKİ 27 ilde yer alan 28 konutu ve 131 işyerini 120 ay vade ile satışa sunuyor. Açık artırma yöntemiyle satışı yapılacak taşınmazlardan 14 bin liraya işyeri, 58 bin liraya da konut sahibi olmak mümkün.
Başbakanlık Toplu Konut İdaresi Başkanlığı (TOKİ), İstanbul, Ankara, Bursa, Sakarya, Gaziantep, Samsun, Malatya ve Kayseri gibi büyükşehirlerin de aralarında bulunduğu 27 ilde yer alan 28 konutu ve 131 işyerini 120 ay vade ile satışa sunuyor. Açık artırma yöntemiyle satışı yapılacak taşınmazlardan 14 bin liraya işyeri, 58 bin liraya da konut sahibi olmak mümkün. 

İstanbul Bahçeşehirde işyeri 

TOKİ, 27 şehirde envanterinde bulunan 28 konut ve 131 işyerini 7 Mart 2013de saat 14.00da satışa çıkarıyor. İstanbul Bahçeşehirde yer alan işyerleri yüzde 10 peşin 120 ay vade, diğer işyerleri ise yüzde 15 peşin 120 ay vade ile satılacak. Konutlarda da iki farklı ödeme şekli geçerli olacak. Konutlar yüzde 30 peşin 120 ay vade ya da yüzde 15 peşin 120 ay vade ile satılacak. Eskidji firmasının İstanbuldaki merkezinde gerçekleştirilecek müzayedede, TOKİnin Ankara Bilkentteki merkez binasından müzayedeye canlı bağlantı yoluyla teklifler alınabilecek. Satışa çıkan işyeri ve konutlardan almak isteyenler ayrıca www.eskidji.com internet adresinden de teklif verebilecekler. 

Zağanos Vadisinde 32 işyeri ilk kez satışta

TOKİnin, Trabzonda Bahçecik Zağanos Vadisi kentsel dönüşüm projesi kapsamında inşa ettiği 32 işyeri de satışa sunulan taşınmazlar arasında yer alıyor. İşyerlerinin fiyatları 55 bin lira ile bir buçuk milyon lira arasında değişiyor. Zağanos Vadisinde bulunan 32 işyeri yüzde 15 peşin 120 ay vade ile satılacak. 

Ankara Gölbaşında son konutlar

Taşınmazlar arasında Ankaranın gözde yerleşim yerlerinden Gölbaşındaki iki konut da bulunuyor. Bu konutların biri 187 bin lira diğeri ise 204 bin lira muhammen bedelle satışa çıkacak. Konutlardan almak isteyenler yüzde 15 peşin verip kalanını 120 ay vade ile ödeyebilecek. Taşınmazlardan 14 bin liraya Yozgat Boğazlıyanda işyeri alınabileceği gibi 58 bin lira verilerek Ankara Elmadağda konut sahibi olunabilecek.

27 ilde satışa sunuluyor

Satışa sunulan konutlar, Ankara, İstanbul, Sakarya, Zonguldak, Gaziantep, Mersin, Niğde, Sivas, Bayburt, Samsun, Balıkesir, Bursa, Tokat, Karaman, Çorum, Trabzon, Nevşehir, Malatya, Edirne, Isparta, Ordu, Konya, Kayseri, Giresun, Osmaniye, Kahramanmaraş ve Yozgat illerinde bulunuyor. Arsa satış müzayedesine katılmak isteyen gerçek veya tüzel kişilerin müzayededen önce banka hesabına veya toplantı günü salonlarda kurulacak veznelere katılım teminatı olarak talip oldukları arsaların her biri için ayrı ayrı ödeme yapacak. Muhammen bedeli 20 bin liraya kadar olan taşınmazlar için 2 bin lira, muhammen bedeli 100 bin liraya kadar olanlar için 5 bin lira, muhammen bedeli 100 bin-200 bin lira arasında olanlar için 10 bin lira, muhammen bedeli 200 bin liranın üstünde olan taşınmazlar için 50 bin lira katılım teminatı alınacak. Bütün taşınmazlar açık artırmaya vadeli muhammen bedellerle çıkacak, bankada yapılacak sözleşme imzalama aşamasında, dileyen katılımcılar peşin ödeme talebinde bulunabilecek. Bu durumda, taşınmazlar için peşin ödeme indirimi yapılmayacak.Satışa sunulan taşınmazlar hakkında ayrıntılı bilgiye www.toki.gov.tr ve www.eskidji.com internet adreslerinden ulaşılabilecek.