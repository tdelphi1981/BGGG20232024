Kütahyada Güral rekabeti
Kütahya ve Güral Porselenin sahibi olan Güral Ailesinde 2004 yılında yaşanan dağılma, kendi kendilerine rakip firmaların doğmasını sağlıyor. 1966da Ali Güral tarafından kurulan ve daha sonra oğulları Rafi, İsmet ve Rıza arasında itilafa neden olan Kütahya ve Güral Porselende 3üncü kuşak devreye girdi. Şirketler 2004te 3 kardeş tarafından paylaşılırken şimdi bu kardeşlerin çocukları atağa kalktı. Nafi Güralın çocukları yeni şirket kurarken, İsmet Güral ve çocukları ise turizm alanında atağa kalktılar. Deniz TÜRSEN - Demet CENGİZ
Gürallarda şirket dağılımı 
Nafi Güral ve Rıza Güral 
· Art & Craft Cam Fabrikası, Güral Makine Fabrikası, Gürallar Kiremit Fabrikaları, Club Ali Bey Manavgat Tatil Köyü, Club Ali Bey Sorgun Tatil Köyü, Kütahyadaki Gül Palas Otelinin bünyesinde bulunduğu şirketin 3te 2si Rıza Gürala 3te 1i 
Nafi Gürala ait.
· Bünyesinde Kütahya Porselen, Kütahya Seramik, Kütahya Ambalaj fabrikaları bulunan şirketin yüzde 40 hissesi Nafi Gürala, yüzde 34 hissesi Rıza Gürala ve yüzde 26 hissesi ise borsada işlem gören ortaklara ait. 
İsmet Güral
· Güral Porselen, Güral Vitrifiye, Güral Belek Tatil Köyü, Güral Tekrova Tatil Köyü bulunan şirketin tamamının sahibi 
İsmet Güraldır. 
NAFİ GÜRAL CEPHESİ 
3üncü kuşaktan rakip marka doğdu  
KÜTAHYA Porselende yüzde 40 ile çoğunluk hissenin sahibi olan Nafi Güralın oğlu Erkan Güral ve kardeşleri Sema Güral Sürmeli, Hediye Güral Gür ile Gülden Güral düzenledikleri basın toplantısında kendi yarattıkları markaları NG Kütahya Seramiki tanıttı. Erkan Güral, NG Kütahya Seramik Porselen Turizm Sanayinin 2004te aile üyeleri tarafından kabul edilen anlaşmanın uygulanamaması üzerine Nafi Güral önderliğinde kurulduğunu belirtirken NG Kütahya ve Kütahya Seramikin iki ayrı şirket olduğunu vurgulayıp, bu şirketlerin birbirine rakip olarak da sayılabileceklerini söyledi. 
Aile içindeki sorulara da değinen Güral, kurumsallaşamamanın getirdiği sorunlar nedeniyle 2004te O halde ayrılalım ve her kardeş kendi yolunu çizsin kararının alındığını ve şirketlerin kardeşler arasında paylaşıldığını belirtti. Güral ancak 2004 protokolünün gereklerinin aradan geçen zamana karşın gerçekleşemediğini belirtti. Geçmişteki tecrübelere dayanılarak Nafi Güral Aile Anayasası oluşturduklarını belirten Güral, bu anayasadaki en önemli maddelerden birinin de gelin ve damatların aile şirketinde çalışamayacağı maddesi olduğunu belirtti. Aile anayasasında dikkat çeken bir diğer madde de aile üyelerinin öncelikle farklı bir şirkette çalışıp iş deneyimi elde ettikten sonra aile şirketinde çalışmaya başlayabilmesi.  
HEDEF 100 MİLYON PARÇA 
Kütahya Porselen ve NG Kütahyanın birlikte dünyanın en büyük porselen üretim kapasitesine sahip olduklarını belirten Güral, yıllık üretimin de toplam 100 milyon parça olduğunu aktardı. Hedeflerinin seramikte Türkiyede lideri olmak olduğunu açıklayan Güral, yurtdışında da Avrupa, Asya ve Afrika kıtasında planlanan yatırımları olduğunu belirtti. Güral, 2013de vitrifiye için yaklaşık 25 milyon TL, seramik için 60 milyon TL ve izolasyona da 40 milyon TLlik yatırım yapmayı planladıklarını söyledi. Bu yatırımlarla beraber yaklaşık 700 kişi civarında istihdam olabileceği aktarıldı. 
İSMET GÜRAL CEPHESİ 
Yurtdışından Gürala Otellerimizi alın çağrısı 
NAFİ Güralın kardeşi ve Güral Porselenin Yönetim Kurulu Başkanı olan İsmet Güral ise turizm alanında atağa kalktı. Güral, Mısırın gözde tatil şehri Şarm El-Şeyhte iki otelin Güral Premier ismi altında işletilmesi için kapılarını çaldığını belirterek, Biri 330 diğeri 450 odalı iki otel Güral Premier ismini bize de verin, bizi de işletin diye teklif getirdi. İkisini de inceleyeceğiz. Eğer bizim konsepte uygunsa işletebiliriz dedi. Güral Premier Tekirovanın World Luxury Hotel Awardsta Dünyanın En İyi Lüks Aile Oteli seçildiğini hatırlatan İsmet Güral, turizmde iddialı işler yapmayı sürdüreceklerini söyledi.Macaristanın başkenti Budapeştede tarihi kalenin hemen yanında 74 odalı butik bir otelin de bir teklifle karşılarına geldiğini anlatan İsmet Güral şöyle konuştu: Otelin hemen yanında tarihi bir Osmanlı hamamı var. Yanına da modern bir hamam yapmışlar. 15 dönüm arazi var etrafında. Butik bir otel ama 5 yıldızlı gibi. Oradaki Türk hamamından çok etkilendim. Satın almamız için kapımızı çaldılar. Şu anda incelemelerimiz sürüyor. 
İSTANBULDA OTEL NİYETİ 
İsmet Güral, yeni otel projeleri için Türkiyede Antalya ve İstanbulu düşündüklerini, uygun arazi bulmaları durumunda yatırım yapacaklarını söyledi. Belekteki otelde yenileme çalışması yaptıklarını belirten Güral, Çalışanlarımızın otel konforunda yaşayacakları, özel havuzları ve sosyal tesisleri olan konaklama alanları yapıyoruz diye konuştu.  
Aleve dayanıklı porselen yaptı 
GÜRAL Yönetim Kurulu Üyesi Nesrin Güral, ısıya dayanıklı porselenin yanında alevi dayanıklı porselen de geliştirdiklerini belirterek şunları söyledi: Fırınlarda kullanılan ısıya dayanıklı pişir servis et ürünlerimiz vardı. Aleve dayanıklı sahanımız çok ilgi görmüştü. Onu geliştirdik. Kısık ateşe dayanıklı cezveye ilgi yüksek. Bu ürün kullanılırken içinde su veya yağ olması gerekiyor. Evde yoğurt yapmak isteyenler de sütü bu porselenlerde kaynatıp 
sonra mayalıyor.