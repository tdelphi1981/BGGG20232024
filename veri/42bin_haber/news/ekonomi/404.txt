Arjantin'in temerrüt korkusu
Bir ABD mahkemesi, Arjantin'i 2001 yılındaki temmerrütü sırasında ülkenin borçlarını yeniden yapılandırmayı reddeden yüksek riskli yatırım fonlarına 1.3 milyar dolar ödemeye mahkum etti. Çarşamba günü geç saatlerde New York'ta açıklanan karar üzerine, Arjantin'in bir kez daha borçlarını ödeyemeyip temmerrüte düşme olasılığını gündeme getirdi.

Kararın bir üst mahkeme tarafından da onaylanması halinde, bu durumun başka ülkeler için de önemli sonuçlar doğurmasından endişe ediliyor.

Arjantin geçtiğimiz hafta mahkemeden nasıl bir karar çıkarsa çıksın, bu karara uyacağına dair taahhütte bulunmuştu. Ancak Buenos Aires yönetimi karar açıklandıktan sonra henüz bir tepki göstermedi.

Ancak Arjantin 2001 yılında yaklaşık 100 milyar dolarlık borcunu ödemeyi durdurmasının ardından, borçlarını çok ucuz fiyata satın alan akbaba fonlarına tek bir cent bile ödemeyeceğini duyurmuştu.

Başta ülkeleri dava etmekle ünlü olan agresif yatırım fonu Elliott Associates adlı akbaba fonu olmak üzere Arjantin'in borçlarını devralan fonlardan da herhangi bir açıklama gelmedi.

Arjantin, 15 Aralık'ta Elliott ve diğerlerine ödeme yapmazsa, borçlarını yeniden yapılandıran diğer alacaklılarına da ödeme yapamayacak ve böylece ülke bir kez daha temmerrüte düşecek.