Kadıköy metrosu Tuzla'ya kadar uzayacak
Kadıköy Kartal metrosunun Tuzlaya kadar uzatılmasına yönelik vatandaşlardan gelen yoğun talebi dikkate alarak konuyu Büyükşehir Belediyesi gündemine taşıyan Tuzla Belediye Başkanı Dr. Şadi Yazıcının takibi sonuç verdi.
Kadıköy Kartal hattında hizmet veren metro hattı, yapılacak çalışmalar sonunda Tuzlaya kadar uzanacak. Başkan Yazıcının talebini gündeme alan Büyükşehir Belediyesi, Kadıköy Kartal metrosunun Tuzlaya kadar uzatılmasını kararlaştırdı. Büyükşehir Belediye Başkanı Kadir Topbaş, Kadıköy Kartal metro hattının Tuzlaya uzatılması için çalışmaların başladığını açıkladı.

Tuzla Belediye Başkanı Şadi Yazıcı, Tuzladan Halkalıya kadar kesintisiz ulaşım hizmeti verecek olan Marmarayın Tuzla ilçesinde üç istasyonu bulunacağını belirterek şöyle konuştu: "Bu istasyonlarda trene binen Tuzlalı vatandaşlarımız Halkalıya kadar hızlı ve güvenli ulaşım sağlayacak. Metro ise, Kartaldan Kadıköy meydanına kadar hizmet veriyor. Ancak, Tuzlalılar, Kadıköy metrosunun Tuzlaya kadar uzatılması yönündeki taleplerini her fırsatta bana iletiyorlardı. Ben de konuyu Büyükşehir Belediye Başkanımızla görüştüm. Yapılan değerlendirmeler sonunda nihayet Kadıköy metrosunun Tuzlaya kadar uzatılması için karar alındı. Marmaray projesi güzergahında üç durağa ev sahipliği yapan Tuzla, metro hattının da uzatılmasıyla ulaşımda önemli rahatlık yaşayacak. Metronun Tuzlaya uzanması ile tersaneler mevkiinde metroya binen vatandaşlar 36 dakikada Kadıköy, 10 dakikada Sabiha Gökçen Havaalanına ulaşabilecek. Marmaray projesi kapsamında Tuzladaki hızlı trene binen vatandaşlar, 95 dakikada Halkalıya ulaşacak. Proje kapsamında Marmaray ile Metro birleşmesi Kadıköy ve Tuzla olarak belirlendi.