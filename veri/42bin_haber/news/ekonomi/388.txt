Ve 'Kara Cuma' başladı
ABD'de Şükran Günü'nün ertesinde başlayıp Noel'e kadar devam eden alışveriş çılgınlığı 'Kara Cuma' büyük bir hızla start aldı 
 POSTA İNTERNET
 
 ABD'de, normalde Şükran Günü'nün ertesi sabahı başlayan ve Noel'e kadar süren indirimli günler, bu yıl Şükran Günü ile birlikte başladı. 
 
 'Kara Cuma' olarak anılan bu indirim günlerinde milyonlarca ABD'li, mağazalara akın edip, belki de bütün yıl hayalini kurdukları ürünleri ucuza satın almanın mutluluğunu yaşıyor. 
 
 Bayram çocuğu heyecanıyla mağaza kapılarına doluşan, hatta geceyi mağaza önlerine kurdukları çadırlarda geçiren çılgın müşterilerden bazıları, 'İhtiyacım var mı yok mu?' diye düşünmeden, ellerine geçen her türlü indirimli ürünle alışveriş arabalarını dolduruyor.  
  