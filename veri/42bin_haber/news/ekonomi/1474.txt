Dünyanın en büyük havaalanı 120 bin istihdamla gelecek
Türkiyeyi 2023 hedeflerine taşıyacak 3. havaalanı ihalesi 3 Mayısta yapılıyor. Havaalanı 150 milyon yolcu kapasitesiyle dünyanın en büyüğü olacak. 7 milyar Euroluk proje ile 120 bin kişiye de iş imkanı doğacak.

İstanbula Yap-işlet-devret modeliyle yapılacak 3. havaalanının ihale tarihi belli oldu. İhale 3 Mayısta yapılacak. Ulaştırma, Denizcilik ve Haberleşme Bakanı Binali Yıldırım, düzenlediği basın toplantısıyla Yeniköy-Akpınar arasında, Karadeniz sahil şeridinde 77 milyon metrekare alana yapılacak yeni havalimanı hakkında bilgiler verdi. Yıldırımın verdiği bilgiye göre 7 milyar Euroya mal olması beklenen yeni havaalanı dünyanın en büyüğü olacak ve uzaydan da görülecek. 4 etapta yapılacak havaalanı 150 milyon yolcu kapasiteli olacak ve tamamlandığında 120 bin kişiye istihdam yaratacak.
Kira bedeli yarıştırılacak
Bakan Yıldırım, ihalenin Türk Modeli diye bilinen kamu-özel sektörlüğü marifetiyle yapılacağını açıkladı. Yıldırım ihalenin, yapım bedeli hesaplaması dahil işletme süresi dikkate alınarak 25 yıllık kira bedeli üzerinden gerçekleştirileceğini açıkladı. Yıldırım İhalede 25 yıllık toplam kira bedeli yarıştırılacak. En fazla kira ödemeyi kabul eden ihaleyi kazanacak dedi. Toplantı sırasında dağıtılan bilgi notunda ihale tarihi 5 Nisan olarak açıklanırken, Bakan Yıldırım son anda yapılan bir değişiklikle tekliflerin 3 Mayısta alınacağını duyurdu. Projenin 4 etapta yapılacağını anlatan Yıldırım, ilk etabının yer tesliminin ardından 42 ay içinde bitirileceğini söyledi.
Yıldırımın verdiği bilgiye göre 3 piste sahip olacak ilk etap için öngörülen 90 milyon yolcu kapasitesine ulaşılması halinde geçilecek ikinci etapta projeye bir pist, üçüncü etapta 30 milyon yolcu kapasiteli terminal ve bir pist, dördüncü etapta da 30 milyon yolcu kapasiteli bir terminal ve pist daha eklenecek, böylece pist sayısı 6ya ulaşacak. Havalimanının tüm etaplar tamamlandığında yılda 150 milyon yolcu kapasitesiyle dünyanın en büyüğü olacağını anlatan Yıldırım, yeni havalimanında yolcu garantisinin 12 yıl için toplam 342 milyon yolcu olacağını, finansman hariç maliyetini 7 milyar Euronun üzerinde öngördüklerini dile getirdi.
Eşzamanlı yürütülecek
Havaalanının yılda ortalama 80 bin, yatırım bittiğinde de 120 bin kişiye istihdam sağlayacağını belirten Yıldırım, şunları söyledi: Yeni havalimanı, Kanal İstanbul ve Yeni Şehir projesi ile eşzamanlı yürütülecek. Bu süreçte İstanbulun merkezine raylı sistem ve karayolu da dahil edilerek yeni ekolojik sistem kurulacak. Karayolu ve raylı sistemi çalışması, havalimanı inşaatı ile eşzamanlı olacak. Üçüncü havalimanı ihalesiyle TAVın yanı sıra, aralarında Limak ve AIC Groupun da olduğu yerli ve yabancı çok sayıda firma ilgileniyor.
Körfez Projesini solda bırakacak
Bakan Yıldırım, havalimanının ilk etap inşaatında önemli ölçüde, hatırı sayılır ölçüde bir toprak hareketi olacağını belirterek, bu toprak hareketi bugüne kadar karayolu, demiryolu ve havaalanı projelerinde gerçekleşen toprak hareketinin çok çok üzerinde olacağını kaydetti. Yıldırım Ancak bir fikir vermesi bakımından inşaatta kullanılacak demir çelik miktarı yaklaşık 350 bin tonu bulacaktır. Alüminyum malzeme miktarı yaklaşık 10 bin tonu bulmaktadır. Kullanılacak sadece cam miktarı 415 bin metrekaredir dedi. Yıldırım, bakanlığının düne kadar en büyük dediği İstanbul-İzmir Otoyol Projesini (Körfez Projesi) de solda bırakacak bir proje ile karşı karşıya olduklarını da anlattı.
Rakamlarla 3. havaalanı
Yolcu kapasitesi: 150 milyon
Pist sayısı: 6
Yolcu köprüsü: 165
Terminal binası: 4
Kontrol kulesi: 8
Taksi yolu: 16
Park kapasitesi: 500 uçak
Apron: 6.5 milyon m2
Açık-kapalı otopark: 70 bin araç
Toplam kapalı alan: 1.5 milyon m2