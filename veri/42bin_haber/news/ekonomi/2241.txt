Yarın 17 milyon dal çiçek satılacak
14 Şubat Sevgililer Günü'nde Türkiye'de 17 milyon dal çiçeğin satılması bekleniyor.
Flora Çiçekçilik Üretim Pazarlama Kooperatifi Başkanı Muammer Yazıcı,  çiçek mezatında soruları yanıtladı. Yazıcı, geçen yıllara oranla  çiçek satışında artış yaşanacağını belirterek, Bu 14 Şubat'ta İstanbul'da 7  milyon dal çiçek satılacak. Anadolu'da ise 10 milyon dal olarak gerçekleşmesini  bekliyoruz dedi. 
Yaklaşık 70 yıldır faaliyet gösteren kooperatifin işleyişini ve geçirdiği  değişimi anlatan Yazıcı, 14 Şubat Sevgililer Günü'nde çiçek satışlarının  artacağını belirtti. Sevgililer Günü deyince, akla hemen gül geldiğini kaydeden  Yazıcı, Bu 14 Şubat'ta İstanbul'da 7 milyon dal çiçek satılacak. Anadolu'da ise  10 milyon dal olarak gerçekleşmesini bekliyoruz. İstanbul'da satılacak 7 milyon  çiçeğin 1.7 milyonu gül. Birçok çiçek türü olmasına rağmen, gülün bu oranı  azımsanmayacak bir durum. Fakat diğerleri hiç konuşulmaz, hep gül konuşulur.
         
Yazıcı, fiyat değişimlerinin özel günlerde değişmesinin normal olduğunu  ifade ederek, Normal günlerde gülün tanesi 30-100 kuruş arasında satılıyor.  Fakat özel günlerde kaliteli bir gülün 3 liraya kadar satıldığı oluyor diye  konuştu. Çiçeğin değerini belirleyen bazı ölçülerin olduğunu aktaran Yazıcı, vazo  ömrüne ve boyuna dikkat edilmesi tavsiyesinde bulundu. 
 