Fed Bej Kitap: ABD ekonomisi ılımlı büyüdü
Fed Bej Kitap raporuna göre ABD ekonomisi tüm bölgelerde 'ılımlı' büyüdü.
 Fed'in ülkedeki 12 şubesinden gelen bölgeye dair değerlendirmelerin ele alındığı Bej Kitap raporunda 12 bölgenin tamamında konut sektöründeki toparlanmanın etkisiyle ekonomik aktivitede artış yaşandığı, istihdam piyasasında fazla bir gelişme olmamasına karşın, ABD ekonomisinin ılımlı bir büyüme sergilediği ifade edildi. 
Bu ay Philadelphia Fed tarafından hazırlanan Bej Kitap raporu 29-30 Ocak'taki Federal Açık Piyasa Komitesi (FOMC) toplantısında ele alınacak.