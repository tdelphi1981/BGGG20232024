Türk zeytinyağı ABDye yayılıyor
İzmir Tire merkezli zeytinyağı markası Zeytin İskelesi, ABDnin ciro bazında 8inci büyük zincir marketi Whole Foodsda ve The Fresh market zincirlerinde satılmaya başlandı.
Zeytin İskelesi Genel Müdürü Fatih Cenikli, Whole Foodsun raf satışı yapabilmek açısından ABDnin en zor zincir marketlerinden olduğunu söyledi. Cenikli, Dünyadaki organik market trendlerini belirleyecek kadar prestije sahip Whole Foodsta raf satışı yapabilmek çok önemliydi. Bir yıl süren laboratuvar ve tadım testlerinden sonra, satışa başladık. Amerikalılar yağımızı sevdi, 3 ayda 35 bin şişe sattık dedi.  
KANADA VE ÇİNE SATIŞ 
Cenikli kısa süre önce şirketin ortaklık yapısında değişikliğe gittiklerini de belirterek, şunları anlattı: 2009da kurulan Zeytin İskelesinin, hisselerini daha büyük atılım yapmak amacıyla mevcut yatırımcılarından profesyonel yönetim olarak devraldık. İlk adım olarak da yurtdışına açılma stratejimizi geliştirdik. Zeytin İskelesinin İngilicesi olan Olive Piar markamızla Çine de ilk ihracatımızı yaptık. 10 bin şişe zeytinyağı sattık. Kanadanın organik zincir marketlerine girmek üzere çalışmalarımız sürüyor.  
1.5 LİTRE TÜKETİM  
ABDnin en büyük zeytinyağı ithalatçısı ülke olduğunu kaydeden Cenikli, Türk zeytinyağının özellikle marka olarak dünyaya açılmasında ABDnin önemli bir basamak olabileceğine vurgu yaptı. Cenikli, Türkiyede kişi başı yıllık zeytinyağı tüketimi şu anda 1.5 litre. Bu rakam İspanyada 16, Yunanistanda 14, İtalyada 20 litrelere yaklaşıyor. Türkiye de zeytinyağı üretebilen nadir ülkelerden biri. Sektörün gelişmesi ve dünyaya açılması için önce iç tüketimin artması lazım 
diye konuştu.