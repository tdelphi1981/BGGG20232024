Rusya ile Nijerya'yı aynı kefeye koydular
Dünyanın en büyük 2. Coca-Cola şişeleme şirketi Coca Cola Hellenik (HBC)in yatırımcılara yönelik raporu açıklandı. Rusyayı tutarsız devlet politikası yapmakla suçlayan raporda, ayrıca, ülkede hukuksal olarak bir belirsizlik yaşandığı iddia edildi.
Geçtiğimiz yıl merkezini Yunanistandan İsveçe taşıyan şirketin hazırladığı raporda; yatırımcılara yönelik olarak, Rusya ve Nijeryaya yatırım yapanların diğer ülkelere göre daha büyük bir risk aldıkları uyarısı yapılırken, her iki ülkede de tarihsel olarak yüksek seviyede bir bozulma yaşandığı belirtildi.

Rus kanunlarındaki belirsizlikler iş yapmayı zorlaştırıyor

Vedomosti gazetesinde yer alan raporda ayrıca, Rusya, Romanya ve Nijeryadaki devlet politikalarında tutarsızlık yaşanıyor. Bu durum Coca-Colanın bu pazarlardaki durumunu olumsuz etkilemekte. Ayrıca, Rus kanunlarındaki belirsizlikler, iş karşılığını doğrudan ya da dolaylı olarak düşürmekte. ifadeleri yer alıyor.

Dünyanın en büyük 2. Coca-Cola şişeleme şirketi Coca Cola Hellenik, günümüzde 28 ülkede faaliyet gösteriyor. Bünyesinde 40 binden fazla kişi çalıştıran HBC, geçtiğimiz yıl yaklaşık 7 milyar dolarlık satış rakamına ulaşmıştı.

Haberrus