Komşu'da yılın ilk genel grevi
İşsizliğin yüzde 27'leri aştığı Yunansitan'da halk Troyka'nın baskısıyla alınan kemer sıkma önlemlerine karşı yılın ilk genel grevini başlattı. Ülkede hayat dururken, polisle göstericiler arasında çatışmalar yaşandı.
Kemer sıkma önlemlerine karşı defalarca ayaklanan Yunan halkı, kurtarma paketi kapsamında Yunanistan'a kredi sağlayan kuruluşların (Troyka) temsilcilerinin Atina'ya yapacakları ziyaretin birkaç gün öncesinde yine sokaklara döküldü. 24 saat sürecek olan yılın ilk genel grevinde hayat durdu. Toplu taşıma araçları grev nedeniyle çalışmazken, okullar, devler daireleri de kapalı kaldı. 
21. yüzyılın kölesi olmayacağız
Hastanelerde ise sadece acil vakalara bakılıyor. Yunanistan'da yaklaşık 2 milyon çalışanı temsil eden Kamu Çalışanları Federasyonu (ADEDY) ve İşçi Sendikaları Konfederasyonu'nun çağrısıyla devlet memurlarından serbest sektör çalışanlarına, devlet hastanelerinde görevli doktorlardan maliye memurlarına gümrükçülerden öğretmenlere, toplu ulaşım sektörü çalışanlarndan avukatlara on binlerce memur greve gitti. Atina'daki miting için 3 bin polis memuru görevlendirilirken, Atina şehir merkezinde iki ayrı yürüyüşe 60 bin, Selanik'teki gösterilere de 20 bin kişi katıldı. Sokaklara dökülen halk 'soyguncular' tezahüratlarıyla meclise doğru yürürken, ellerindeki '21'inci yüzyılın kölesi olmayacağız' dolarları da dikkat çekti. 
Sosyal patlama çok yakın
Maskeli bir grup gencin molotof kokteyli ve taşlarla yaptığı saldırılara çevik kuvvet polisi göz yaşartıcı gazla karşılık verirlen, olaylarda şimdiye kadar yaralanan ya da tutuklanan olmadı. Kyriakos Anastassiadis adlı emekli bir fabrika işçisi emeklilik maaşlarındaki kesintileri, vergileri, yüksek yaşam maliyetlerini protesto ettiklerini söylerken, Sendika üyesi olan uçak mühendisi Vassilis Epicarithis ise "Hükümet maaşları daha da azaltmak ve sendikaları yok etmek istiyor" dedi. ADEDY Genel Sekreteri Ilias Iliopoulos ise sosyal patlamanın çok yakın olduğunu vurguladı.