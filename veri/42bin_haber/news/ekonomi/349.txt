İran'dan Ürdün'e müthiş teklif
İran'ın Amman Büyükelçisi Mustafa Muslihzade, Ürdün hükümetinin iki ülke arasında din turizmine izin vermesi halinde, İran'ın Ürdün'e 30 yıl ücretsiz petrol ve enerji vermeye hazır olduğunu belirtti.
Muslihzade, katıldığı bir televizyon programında, İran-Ürdün ilişkilerinin devam ettiğini, ülkesinin Ürdün ile diplomatik ve ticari ilişkileri artırmaya çalıştığını ifade etti.

İsrail konusuna da değinen Muslihzade, 'Düşmanımız birdir ve bunu herkes bilmektedir. Geçmişten beri bölgeye hakim olabilmek için sürekli Müslümanları bölmeye çalışıyor' dedi.

Öte yandan İran'daki Sünnilerin baskıya maruz kalması ve Şiilerin kimi Sahabilere dil uzatmasıyla ilgili soru üzerine Muslihzade, 'Bu iddiaların asılsız olduğunu, İran'da yüzlerce Sünni cami bulunduğunu ve Sünnilerin devlet müdahalesi olmadan özgürce yaşadığını' iddia etti.