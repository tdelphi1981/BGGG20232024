Dolmayan sosyal tesis hizmete açılmayacak
BAŞBAKAN Tayyip Erdoğanın satılacak dediği sosyal tesislerle ilgili yeni tasarruf şartları belli oldu.
Dün Resmi Gazetede yayınlanan tebliğde, tesislerin bir önceki yıl doluluk oranlarıyla yıl içinde yapılacak olan müracaat sayıları da dikkate alınarak doluluk oranı yüzde 50nin altına düşen tesisler hizmete açılmayacak. Yeterli sayıda müracaat olmaması halinde dönemler itibarıyla yapılan müracaatlar birleştirilecek. Böylece dönem sayılarının azaltılması yoluna gidilecek. Tesislerin lokanta, pastane, kafeterya, büfe, disko ve diğer hizmet verilen yerlerinde yemek, kahvaltı, içki, meşrubat, çay, kahve gibi hizmet bedelleri hiç bir şekilde maliyetinin altında olmayacak. Her yıl gerçekleşen yeniden değerlenme oranlarına göre sauna ve hamam gibi 21 farklı özelliği bulunan tesislerde 2013 yılında kalacak olan bir memur günlük yemek için 13 lira, barınma için de 5 lira ücret ödeyecek.  
  
 