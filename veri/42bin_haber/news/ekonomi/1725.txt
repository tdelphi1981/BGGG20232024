Toyota 1 milyon aracı geri çağırıyor
Japon otomobil şirketi Toyota, hatalı hava yastıkları ve defolu otomatik silecekleri bulunan 1 milyonu aşkın aracını geri çağırdı.
Toyota'dan yapılan açıklamada, çoğunluğu Corolla modelleri olmak üzere 907 bin aracın hatalı hava yastıkları, 385 bin Lexus IS model lüks otomobilin ise defolu cam silecekleri nedeniyle geri çağrıldığı bildirildi.

Şirket açıklamasında, ancak, hava yastıklarındaki sorunla ilgili olarak, Kuzey Amerika ülkelerinden 46, Japonya'dan da 1 şikayet bildiriminde bulunulduğunu belirtildi.

Araçların ön camlarındaki sileceklerle ilgili olarak da şirkete 25 şikayet geldiği kaydedilen açıklamada, defolu üretilen sileceklerin şiddetli kar yağışında sıkışabileceği bildirdildi.

Toyoto Motor Corporation sözcüsü Naoto Fuse, araçlardaki söz konusu bozukluklar nedeniyle kaza veya bununla bağlantılı yaralanmalar meydana geldiğine ilişkin kendilerine bir bildirimde bulunulmadığını belirtti.

Hava yastıkları düzgün çalışmadığı için geri çağrılan, aralık 2001-mayıs 2004 tarihleri arasında üretilen Corolla ve Corolla Matrix model araçlardan 752 bini ABD'de, binlerce benzer araç ise Japonya, Meksika ve Kanada'da bulunuyor.