Ocak ayında turizme milyonluk teşvik
Turizm sektörünün ocak ayında 28 yeni tesis için 334 milyon liralık teşvik belgesi aldığı bildirildi.
Akdeniz Turistik Otelciler ve İşletmeciler Birliği (AKTOB) Ar-Ge biriminin derlediği veriler göre, ocak ayında 28 yeni tesis için alınan 334 milyon liralık teşvik belgesi ile 6 binden fazla yeni yatağın yapılacağı ve bin 300 kişiye iş imkanı sağlanacağı belirtildi.Yapılacak yeni yatırımların yüzde 30'luk kısmının Antalya'da gerçekleştirileceği, Antalya'yı İstanbul, Hatay, Muğla ve Yalova'nın izlediği 
vurgulayan açıklamada, turizm sektörünün ocak ayında yeni yatırım, yenileme, tamamlama ve tevsii gibi amaçlarla 37 proje için ise 376 milyon liralık yatırım teşvik belgesi aldığı kaydedildi. Yeni tesislerin dağılımında ilk sırayı yüzde 46 ile 3 yıldızlı otellerin, yüzde 32 ile 4 yıldızlı tesislerin, yüzde 14 ile butik otellerin, yüzde 7 ile de 5 yıldızlı otellerin aldığı kaydedildi.