CEO: Talibiz Sözcü: Değiliz
Yapı Kredi tarafından satış masasına konulan Yapı Kredi Sigortaya talip şirketlerden İtalyan Generali kafaları karıştırdı. Aralık ayından bu yana hem Türk hem de İtalyan basınında Yapı Kredi Sigortaya talip olduğu yazılan Generali Assicurazioninin CEOsu önceki gün İtalyan basınında bir kez daha Yapı Kredi Sigortaya neden talip olduklarını açıkladı.
Dün Hürriyette yayınlanan, başta Il Giornale gazetesinin ekonomi sayfası olmak üzere İtalyan basınında da geniş yer bulan haberlerde Generali Assicurazioni CEOsu Mario Greco, Yapı Kredi Sigortaya talip olduklarını dile getirmişti. 
Ancak dün Reuters haber ajansı, Generali Assicurazioninin sözcüsünün Yapı Krediye 
talip olmadıklarını açıkladığını yazdı. Haberde sözcünün Basında yer alan spekülasyonlara karşın, Generali Yapı Kredinin satış sürecinde yer almıyor dediği belirtildi. Sözcünün bu açıklaması üzerine güne yüzde 9 primle 19.05e kadar yükselerek başlayan Yapı Kredi Sigorta hisseleri düşüşe geçti.
Generali Assicurazioni CEOsu Mario Greco önceki gün Berlusconinin gazetesi Il Giornale başta olmak üzere İtalya basınında da yer alan sözlerinde Türkiyede sermaye piyasalarının Türk şirketlerine güveninin sonsuz olduğu değerlendirmesini yaparak, Yapı Kredi Sigortayı almak üzere resmi girişimlerde bulunduklarını duyurmuştu. Greco, son dönemde Doğu Avrupada güçlendiklerini, Yapı Kredi Sigortayı da bünyelerine katarak pazar payında daha da güçlenmeyi amaçladıklarını söylemişti.