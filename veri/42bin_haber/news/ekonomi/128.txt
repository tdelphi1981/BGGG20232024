Tehlikeli bölgeden çıktınız
Türkiyenin notunu yükselten Fitchin Başanalisti Ed Parker, Türkiye tehlike bölgesinden çıktı. Bizim Türkiye için yaptığımız değerlendirme ekonominin yumuşak inişi başardığı yönünde diye konuştu.
TÜRKİYEnin kredi hotunu yatırım yapılabilir ülke seviyesine yükselten uluslararası kredi derecelendirme kuruluşu Fitch, Türkiye tehlike bölgesinden çıktı dedi. Türkiyenin artık oldukça güçlü, büyük ve yükselen ekonomilerden biri olduğuna dikkat çeken Fitch Başanalisti Ed Parker, Türkiye tehlike bölgesinden çıktı. Bizim Türkiye için yaptığımız değerlendirme ekonominin yumuşak inişi başardığı yönünde. Sürdürülebilir bir büyümenin yanı sıra kısa vadede ekonomik ve finansal risklerin azaldığını görüyoruz dedi.   
CARİ AÇIK KAPANMAZ 
1994 yılından beri yatırım yapılabilir nota doğru engelli bir yolu aştığını kaydeden Parker şunları söyledi: Kredi notu 2004te 2 kademe iyileşse de daha önce hiç bu seviyeye kadar yükselmemişti. Biz Türkiyenin notunu cari açığa rağmen artırabileceğimizi düşündük. Ancak ne biz ve ne de diğer projeksiyonlar, Türkiyenin cari açık sorununda bir düzelme göremiyor.
Türkiyenin pek çok finansal riskten başarıyla sıyrıldığına dikkat çeken Parker konuşmasını şöyle sürdürdü: Küresel pek çok krize rağmen Türkiyeye net sermaye akışı her yıl devam etti. Finans sektörü bir çok stress testini başarıyla geçti. Türkiye, geçmişe oranla şoklara daha dayanıklı. 
PİYASALARDAN DIŞLANABİLİR 
Önümüzdeki birkaç yıl içinde Türkiyenin notunun tekrar değişmesini beklemediklerini belirten Parker şu değerlendirmeyi yaptı: Ancak çok önemli gelişmeler kaydedilirse bu tabi ki değişebilir. Türkiyenin notunu düşmesine sebep olabilecek bazı riskler de var. Türkiye terör finansmanıyla ilgili bir yasa çıkarmazsa, uluslararası piyasalardan dışlanabilir. 
Cari açık kırılganlık yaratıyor 
CARİ açığın kısa vadeli kaynaklarla finanse edilmesinin kırılganlığa yol açtığını söyleyen Ed Parker, Türkiyenin enflasyon ve cari açıkta yeniden dengelenme sürecinden geçtiğini belirtti. Bu süreçte resesyon olmamasının ekonominin dayanıklılığını arttığına işaret eden Parker, Cari açığın bu yıl 58 milyar dolara gerileyeceğini tahmin ediyoruz. İhracattaki büyüme ve pazarların çeşitlenmesine paralel olarak, ithalattaki düşüş de cari açık sorununu hafifletiyor diye konuştu.  
Askeri müdahale risk yaratır 
TÜRKİYE için siyasi şokların artık daha çok çevre ülkelerdeki gelişmelere bağlı olduğunu kaydeden Ed Parker, Türkiyenin suriye konusunda bir askeri müdaheleye ihtiyaç duyduğunu düşünmüyorum. O nedenle bir risk görmüyoruz. Ancak eğer bir askeri müdahale söz konusu olursa bu kamu finansmanında büyük bozulmalara neden olabilir dedi. 5 yıl önce darbe riski olduğuna dikkat çeken Parker, AK Partinin kapatılma davası vardı. Bunlar yatırım yapıbalir seviyesindeki ülkelerde görülür olaylar değil. 2009dan beri siyasi risklerin azaldığını düşünüyorum yorumunu yaptı.