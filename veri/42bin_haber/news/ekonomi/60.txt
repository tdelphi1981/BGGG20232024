Tadını bilmem kimyasını bilirim
Sigara ve içkinin yeni patronu olan Gıda, Tarım ve Hayvancılık Bakanı Mehdi Eker, alkolle sorunları olmadıklarını belirterek, Ben içkinin tadını bilmem ama kimyasal formülünü bilirim dedi. Eker, alkollü içkinin de gıda olduğu denetlemenin görevleri olduğunu söyledi.
TÜTÜN ve Alkol Piyasası Düzenleme Kurulunun lağvedilmesiyle görevlerinin tamamına yakınını üstlenen Gıda, Tarım ve Hayvancılık Bakanı Mehdi Eker, Sigara ve içkinin yeni patronu oldu. Eker, Dünya literatürüne bakın, tüm içeçekler gıdadır. Alkollü içki de gıdadır. Dolayısıyla sağlıklı içki üretimi ve tüketimini denetlemek de bizim görevimiz olmalıdır dedi.  
FORMÜLÜNÜ BİLİRİM 
Eker, Hürriyete, kurumun lavedilerek görevlerinin büyük bölümünün bakanlığa verilmesine ilişkin tasarının sunumunu iki hafta önce Bakanlar Kurulunda yaptığını söyledi. İmzaların tamamlanmasının ardından tasarının TBMMye gönderileceğini ve kısa sürede yasalaşacağını belirten Eker, alkol konusuna müdahale edilebileceği iddialarını ise Eskiden Tekel Genel Müdürlüğü vardı. O zaman sorun olmuyordu da şimdi mi olacak? Bizim alkolle sorunumuz yok diyerek reddetti. Eker, eski bakanlardan Abdüllatif Şenerin Ben içkinin tadı dışında herşeyini bilirim sözünün anımsatılması üzerine, Ben de içkinin tadını bilmem ama kimyasal formülünü bilirim dedi. Eker, şunları söyledi: 
ÇOK BAŞLI OLMAZ 
Gıda ile ilgili tüm faaliyetleri bünyesinde bulunduran bir bakanlığın bu konunun sahibi olmasından daha doğal bir şey olamaz. Özerk bir kurul oluşturuyorsunuz. Toplam 150 kişiler. Sağlıklı içki veya tütünün üretimi yönetecek ve denetimini yapacak alt yapıları bile yok. Biz, bu konuda ortaya çıkan sorunları çözmek için kurulu lavettik. Doğrusu buydu. Sahte rakı gibi sorunlar yaşanıyor. Bunun denetimini siz de olacak. Çok başlı yönetimlerde koordinasyon sorun oluyor. Kararların tek elden verilmesinde fayda var. 
KURULA GEÇİÇİ GÖREV 
Hazırlanan tasarı, sektörün vergi ve vergi denetimi açısından Maliye Bakanlığına, tütün ve alkolün yarattığı sağlık sorunları ile mücadele ve kullanılımın engellenmesi gibi kampanyalar açısından sağlık bakanlığını sorumlu tutuyor. Diğer tüm faaliyetler ve kadrolar Tarım Bakanlığına devrediliyor. Tasarı yasalaşana kadar, kurulun üyeleri görevlerini sürdürecek. Bazı üyeler ise görevlerine veda ettiler.  
TAPDKnın başkanı Evcimen oldu 
TÜTÜN ve Alkol Piyasası Düzenleme Kurulu (TAPDK) Başkanlığına, Maliye Bakanlığının aday gösterdiği Suat Evcimen atandı. Başkan vekilliğine de Gıda, Tarım ve Hayvancılık Bakanlığınca aday gösterilen Seyit Ali Durmuş getirildi. TAPDK Başkanı Mehmet Küçük ile 7 üyenin görev süresi 25 Eylül 2012de dolmuştu. 
Hangi görevleri üstlenecek 
· Tütün, tütün mamulleri ve alkol ürünlerinin satış ve sunum faaliyetlerine ilişkin izin ve yetki belgelerinin verilmesi. Piyasa takip ve kontrolünün sağlanması.
· Tütün ve alkol piyasalarına ilişkin düzenlemeler ve uygulamalar konusunda tüketici bilinci oluşturmaya yönelik çalışmalar yapılması.
· Tütün, tütün mamulleri, etil alkol, metanol ve alkollü ürünler konusunda analizlerin yapılması veya yaptırılmasını sağlayacak.
· Yasadışı ticareti önleyecek faaliyetleri yürütmek. Yetkili kuruluşları ile işbirliği yapmak.
· Piyasadaki aksaklıklara ilişkin çözüm önerilerinde bulunmak. 
Kantinler sıkı denetime giriyor  
Okul kantinlerinde denetimler sıklaşıyor. Son dönemlerde velilerden gelen şikayetlerin değerlendirmeye alındığını dile getiren Gıda Tarım ve Hayvancılık Bakanı Mehdi Eker, 2011 yılında 4 bin 635 denetçi ile 400 bin denetim yapıldı dedi. Okul kantinlerinde satılan gıdaların güvenilirliği ve kontrolüne ilişkin de etkin denetimler yapılmaya başlanacağını vurgulayan Eker, 2012-2013 eğitim-öğretim döneminde uygulanacak Okul Sütü Programı için ihale süreci başlatıldı. İkinci dönemde özel okullar dahil, haftada 3 gün anasınıfı ve ilkokul öğrencilerine süt dağıtılacak diye konuştu. 
EKMEK İSRAFI ÖNLENECEK 
Meclis Plan Bütçe Komisyonunda, Gıda Tarım ve Hayvancılık Bakanlığının 2013 bütçesi görüşüldü. Komisyonda konuşan Eker, şu bilgileri verdi: 
· 2 bin 500 yeni Tarım Danışmanı alımına yönelik süreç başlatıldı. 
· Böylece toplam sayıları 10 bin olacak. 
· Her yıl 1 milyon hektar alanda arazi toplulaştırma çalışmaları başlatılacak. 
· Ekmek israfının önlenmesi konusunda önümüzdeki günlerde geniş boyutlu bir kampanya başlatılacak. 
· Hedefimiz dünyada Tarımsal Ekonomik büyüklükte ilk 5 ülke arasında yer almak. 
İHRACAT 15.3 MİLYAR DOLAR 
· 2011 yılında tarım ürünleri ithalatı 17 milyar 575 milyon dolar olarak gerçekleşti.
· Ancak bunun içinde ham kauçuk, işlenmemiş kösele, deri, kürk, mantar, odun, kereste, kağıt hamuru, dokuma elyafı ve bunların artıkları gibi sanayide kullanılan hammaddeler yer almakta olup, bunların değeri 6 milyar 606 milyon dolar. 
· Bu ürünler ithal edilirken tarım ürünü, ihraç edilirken sanayi ürünleri içerisinde yer alıyor. 
· Tarım ürünleri ihracatı ise 15.3 milyar dolar.  
ÇİFTÇİYE 7.7 MİLYAR TL 
· Çiftçiye 2012 Ekim ayı itibariyle 6 milyar 937 milyon lira tarımsal destek sağlandı.
· Bu destek 2012 yılı sonu itibariyle 7.7 miyar lira olacak. 
· 2012 yılı sonu itibariyle hayvancılığa ise toplam 9.5 milyar lira destek salanmış olacak. 
28 yıl önceki sığır sayısına ulaşıldı 
TÜRKİYEde hayvan sayımı ilk olarak 1984 yılında yapıldığını belirten Mehdi Eker, O dönemde 12 milyon 400 bin sığır varken, bu rakam 2002de 9 milyon 800 bin sığıra gerilemişti. 10 yıl içinde 1984 yılının rakamlarına ulaşıldı ve sığır sayısı 12.4 milyona yükseldi. Küçükbaş hayvan sayısı kentleşmeden dolayı sürekli azalıyordu aldığımız tedbirlerle 10 yılda bu trend yukarı dönmeye başladı. Küçük baş sayısı 2002de 31 milyon 953 iken, sayı 32 milyon 300 bine 
çıktı dedi.