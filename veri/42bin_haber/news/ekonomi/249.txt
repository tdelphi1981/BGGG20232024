Eylül'de toplanan inek sütü ve içme sütü üretimi azaldı
Türkiye'de, Eylül'de, toplanan inek sütü miktarı bir önceki aya göre yüzde 6,5, toplam içme sütü üretimi de yüzde 0,8 oranında azaldı.
Türkiye İstatistik Kurumu (TÜİK), 2012 yılı Eylül ayı Süt Ürünleri Üretim İstatistikleri'ni açıkladı. 
Buna göre, Ağustos'ta 641 bin 280 ton düzeyindeki toplanan inek sütü miktarı Eylül'de 599 bin 696 tona geriledi. 2011 yılı Eylül ayında söz konusu rakam 537 bin 872 ton düzeyindeydi. 
İçme sütü üretimi ise bir önceki aya kıyasla yüzde 0,8 oranında azaldı ve Eylül ayında 95 bin 463 tona geriledi. 
Peynir üretimi Eylül ayında, Ağustos ayına göre yüzde 2,2 azalarak 44 bin 337 tona geriledi.
Eylül'de yoğurt üretimi ise bir önceki aya göre yüzde 2 azalarak 89 bin 76 tona düştü.
Söz konusu ayda ayran üretimi ise yüzde 10,9 artarak 47 bin 206 ton oldu.