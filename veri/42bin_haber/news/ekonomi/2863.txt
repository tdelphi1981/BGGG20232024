ABD'de bütçe kesintisi onaylandı
Amerika'da Cumhuriyetçiler ve Demokratlar bir türlü anlaşamadı, Başkan Obama 85 milyar dolarlık bütçe kesintisi zorunlu olarak onaylamak zorunda kaldı. Beyaz Saray'da yapılan görüşmelerden uzlaşı çıkmadı. 

Demokratlar ve Cumhuriyetçiler birbirini suçluyor. Obama Kongre'ye tepkili.

Tarafların anlaşma sağlayamadığı nokta Başkan Obamanın Amerikanın 16 trilyonu aşan borcu için vergilerin artırılması konusundaki ısrarı. 

Savunma bütçesi yüzde 10 oranında, diğer hizmetler de yüzde 8,5 oranında kesilecek. 

Bu nedenle milyonlarca federal çalışanın 22 günlük maaşsız izne çıkmaya zorlanabileceği düşünülüyor. 

Kesintiler hem yerel bütçeleri, hem de savunma bütçesini vuracak. 

IMF, bütçeden yapılacak kesintilerin küresel ekonomik büyümeyi yavaşlatacağı uyarısında bulunuyor.