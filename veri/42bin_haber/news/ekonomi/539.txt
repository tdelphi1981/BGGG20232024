Türkiyede artık bireysel oynamayacak
ABD merkezli bankacılık devi Citigroup, verimliğini artırma hedefiyle başlattığı yeniden yapılanma kapsamında Türkiyenin de bulunduğu 5 ülkede bireysel bankacılık faaliyetlerini sona erdirme veya küçültme yoluna gitme yönünde karar aldığını açıkladı. Citibank Türkiye gelişmeler karışsında bireysel bankacılık portföyünü satışa çıkarırken, ticari ve kurumsal bankacılık faaliyetlerine odaklanacağını duyurdu.
TİCARİ VE KURUMSALA ODAKLANMA 
ABD merkezli gelişmeler üzerine Citibank Türkiyeden yapılan açıklamada 1975 yılından bu yana Türkiyede faaliyetleri olan Citinin bundan sonra kurumsal ve ticari bankacılığa odaklanacağı vurgulandı. Açıklamada şöyle denildi: Citigroup verimliliğini arttırmak üzere çeşitli aksiyonlar aldığını duyurmuştur. Bu aksiyonlar, bankanın faaliyet gösterdiği bazı ülkelerdeki bireysel bankacılık operasyonlarında değişiklikleri de kapsamaktadır. Citi, ülkemizde kurumsal ve ticari bankacılık faaliyetlerine odaklanma yönünde stratejik karar almıştır. 
BİREYSEL BANKACILIK SATIŞTA  
Citinin kurumsal ve ticari bankacılık alanında, dünyanın yüzden fazla ülkesinde faaliyet gösterdiğinin vurgulandığı açıklamada, Kurumsal ve ticari bankacılık Citinin önümüzdeki dönemde Türkiyede müşterilerine yüksek katma değer sağlayabileceğine inandığı bankacılık faaliyetleridir. Bu bağlamda Citi, bugün açıklanan global stratejisinin bir parçası olarak, Türkiyedeki bireysel bankacılık bölümünün satışı için alternatifleri değerlendirme kararı almıştır ifadeleri kullanıldı.  
AKBANKTA YÜZDE 9.9 HİSSE 
Açıklamada ayrıca bu süre zarfında Citibank Türkiyenin müşterilerine sunduğu bireysel bankacılık hizmetlerinde bir değişiklik olmayacağının da altı çizildi. Citigroupun Citibank Türkiye bünyesindeki faaliyetlerinin yanı sıra, Citibank Overseas Investment Corp. Akbankta da yüzde 9.9 oranında hissesi bulunuyor.  
Dönüş olmayandan çıkıyoruz 
2008 küresel kriz sürecinde sıkıntıya düşen Citigroup çeşitli ülkelerde yeniden yapılanmaya gitmiş, grup içinde faaliyetlerini iki farklı yapı altında birleştirmişti. Geçtiğimiz aylarda yönetim değişikliğine giden Citigroupta CEO Vikram Pandit beklenmedik bir şekilde istifa etmiş 7 hafta kadar önce yerine Michael Corbat atanmıştı. Corbat stratejik yapılanmayla ilgili, Yeterli geri dönüşlerin olmadığı bölgeleri ve ürünleri belirledik. Kapasitemizi aştığımız yerlerde maliyetleri düşürerek faaliyet verimimizi arttırmaya devam edeceğiz dedi.  
11 bin kişiyi çıkaracak  
CITIGROUP, verimliliğini artırmak amacıyla Türkiyenin yanı sıra, Romanya, Pakistan, Paraguay ve Uruguayda da bireysel bankacılık faaliyetlerini sona erdireceğini duyurdu. Banka ayrıca bu kapsamda işgücünün yüzde 4ünü oluşturan 11 bin çalışanın işine son verileceğini açıkladı. Banka bu nedenle yılın son çeyreğinde vergi öncesi 1 milyar dolar karşılık ayıracak. İşten çıkartılacak 6 bin 200 kişinin bireysel bankacılık birimlerinden olacağı belirtildi. İşten atılmalardan bu 5 ülkenin yanı sıra ABD, Brezilya, Hong Kong, Güney Kore ve Macaristan etkilenecek.