Lider Gıda'nın patronu 6 aydır Rusya'da tutuklu
RUSYAnın Krasnodar eyaletinde vergi usulsüzlüğü suçlamasıyla 6 aydan bu yana tutuklu bulunan Türk iş adamı Mevlüt Bulutun ailesi, ağır psikolojik ilaçlar verilerek ifadesinin alındığı ve cezaevinde kötü muamele gördüğü gerekçesiyle Avrupa İnsan Hakları Mahkemesine (AİHM) başvurdu.
Rusya başta olmak üzere Ukrayna, Gürcistan, KKTC ve Avrupaya ihracat yapan Lider Gıda Sanayi Dış Ticaret Limited Şirketi kurucu ortağı ve Yönetim Kurulu Başkanı Mevlüt Bulutun kardeşleri ve yönetim kurulu üyeleri Mustafa Bulut, Haluk Bulut ile avukat Bahar Oğuzhan Üstüay, Doğu Karadeniz İhraçatcıları Birliği (DKİB) Yönetim Kurulu Başkanı Gürdoğan ile şirketin Trabzondaki binasında basın açıklaması yaptı. 

SUÇUN NE OLDUĞU DAHİ BELLİ DEĞİL

DKİB Başkanı Gürdoğan, yaklaşık 6 ay önce Rusyada tutuklanan Trabzonlu işadamı Mevlüt Bulutun Türkiyenin birçok yerinde fabrikaları, taşıma filosu ve gemileri ile yatırım yaptığını, inşaat işleri ve HES projeleri ile Trabzonda da yatırımları bulunduğunu söyledi. Bulutun tutuklanması ardından ortağı olduğu şirket hakkında çeşitli spekülasyonlar yapılarak olmadık şeylerin varmış gibi gösterildiğini anlatan Gürdoğan, şöyle konuştu:

"Ne yazık ki Mevlüt Bulut, isnat edilen suçun ne olduğu dahi belli olmadığı halde tutuklu bulunmaktadır. Lider Gıda, Türkiyede ihracat şampiyonu olmuş ve kendini kanıtlamış bir firma. Bulutun tutukluluğunu iş kazası olarak değerlendiriyoruz ama bu iş kazasından ortaya çıkan mağduriyet uzamamalı. Bulut tutuklandıktan sonrası Doğu Karadenizin ihracatında düşüş yaşandı. Tek firma ile başlayan bu sıkıntı birkaç firmaya çıktı. Yara gittikçe büyümeye başladı. Müdahalenin acil olarak gerekli olduğunu ve bu kan kaybının durması gerektiğini, diğer firmalarımızın bir çoğunun da benzer durumlardan muzdarip olduğunu ve aynı sıkıntıların tüm firmaların başına gelmeye başladığını söyleyebiliriz. Biz bu durumun sonun başlangıcı olmamasını ve Mevlüt Bulutun yatırımlarına devam etmesini istiyoruz."

AİHME BAŞVURDUK

Mevlut Bulutun avukatı Bahar Oğuzhan Üstüay, müvekkilinin 25 Eylül 2012 tarihinden itibaren Rusyada tutuklu olduğunu ve tutuklanma nedeninin hala daha net bilinmediğini belirterek, Rusyadan bilgi verilmediğini, bir başka şirketin vergi usulsüzlüğüne teşebbüs suçlamasıyla karşı karşıya olduğunu duyduklarını söyledi. Üstüay, şöyle dedi:

"Mevlüt Bulut ya da Lider Gıdanın suçlanan söz konusu şirketle hiçbir hukuki ve fiili bağlantısı yok. Bu da işin traji komik tarafı. Bulut, şeker hastası olmasına rağmen cezaevinde diyete uyulmuyor, ailesiyle mektuplaşmasına bile izin verilmiyor. Avukatı ve Rusyadaki Türk Konsolosluğu yetkilileri ile cezaevi görevlileri olmadan bire bir görüştürülmedi, ağır psikolojik ilaçlar verilerek ifade vermeye zorlandı. Savunma hakkına çok büyük tecavüz yapılıyor. Tutukluluk tedbir olmasına rağmen Rusyada ikametgahı olan Bulutun neden hala tutuklu olduğunu anlayamıyoruz. Duruşma günü bile avukatı gelmeden değiştiriliyor. Rusya insan hakkı ihlali konusunda dünya birincisi. Oradaki tüm hukuki girişimlerimiz sonuçsuz kaldığı için, haksız tutukluluğa ve cezaevi koşullarına karşı Avrupa İnsan Hakları Mahkemesine (AİHM) başvurduk ve cezaevi koşullarına müdahale edilmesini istedik."

Mevlüt Bulutun kardeşi Mustafa Bulut da, kardeşinin serbest bırakılması için devletten yardım isterken, "Mutlu günlerimizi, başarılarımızı beraber paylaştığımız başta Başbakanımız olmak üzere devlet büyüklerimizin kötü günlerimizde yanımızda olmasını bekliyoruz" dedi.