3 kutu ilaca 3 TL katılım payı Anayasaya uygun
Anayasa Mahkemesi (AYM), CHPnin, milletvekili emekli aylıklarının da düzenlendiği Emekli Sandığı Kanununu değiştiren düzenlemenin anayasanın sosyal devlet, eşitlik ilkelerine aykırı ve yetki saptırması olduğu iddiasıyla yaptığı başvuruyu reddetti.
AYM, Sosyal Güvenlik Kurumuna (SGK) ayakta tedavide 2 lira, reçetedeki 3 kutu ilaca kadar 3 lira, ilave her kutuya 1 lira olmak üzere katılım payı ödenmesini, anayasaya uygun buldu. 
6 FIKRAYA İPTAL TALEBİ 
CHP, milletvekili emekli aylıklarının da düzenlendiği 6270 sayılı Türkiye Cumhuriyeti Emekli Sandığı Kanunu ile Bazı Kanunlarda Değişiklik Yapan Kanunun 4 maddesindeki altı fıkrasının iptali ve yürürlüğünün durdurulması için Anayasa Mahkemesine başvurdu. Yüksek Mahkeme, 8 Kasım Perşembe günü iptal ve yürürlüğün durdurulması taleplerini esastan görüştü ve reddetti. AYMden vize alan o düzenlemeler şöyle: 
YETKİ SAPTIRMASINA RET 
Kanunun 1. maddesindeki, Bir yıldan fazla Emekli Sandığı Kanunu kapsamında görev yaptıktan sonra, kamu dışında bir sosyal güvenlik kuruluşuna bağlı olarak çalışmalarını tamamlayıp yaşlılık aylığı bağlananlara, emekli ikramiyesi ödenmesinin, kıdem tazminatına hak kazanma şartlarına uygun olarak sona ermesi şartına bağlanması hükmü anayasaya uygun görüldü. CHPnin bu düzenlemenin yetki saptırması olduğu iddiası reddedildi.  Ayakta tedavide hekim ve diş hekimi muayenesi için katılım payını 2 lira, vücut dışı protez ve ortezler, ayakta tedavide sağlanan ilaçlar için katılım payını yüzde 10 ile yüzde 20 oranları arasında olmak üzere SGKca belirlenmesi de anayasaya uygun görüldü. 
 