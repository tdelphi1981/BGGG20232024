50 bin şirkete kötü haber
Maliye Bakanlığı'nın kara listesi olarak bilinen, naylon fatura üreten ve kullanan şirketler listesine girenlere, teminat zorunluluğu getiriliyor.
Buna göre, kara listede olan naylon faturacı şirketlerin ortaklarına, 1 milyon liraya kadar "teminat yatırma" zorunluluğu getiriliyor. Listeye giren iş adamları, yeni bir şirket kurmak isterlerse Maliye Bakanlığı'na teminat verecekler. Vergi ödenmediği takdirde teminatlar işleme konulacak. Beş yıl içinde firma, kara listeden çıkarsa teminatları iade edilecek.