Lastikte Latin havası estirecek
2012 yılında yaptığı 117 milyon dolarlık yatırımla lastik üretim kapasitesini 11 milyona ulaştıran Brisa, Çinin ardından şimdi de gözünü Güney Afrikaya çevirdi.Bugüne kadar 800 milyon dolarlık yatırım yapan ve 2011 yılında Çin pazarına lastik ihraç etmeye başlayan Brisa, şimdi de yönünü Güney Amerikaya çevirdi. 2012 yılında 300 bin adetlik potansiyeli olan Avustralya ve Yeni Zelanda gibi ülkelere de giriş yapan ve yeni pazarların lastik ihracatı bakımından önemli olduğuna dikkat çeken Brisa Genel Müdürü Hakan Bayman, Avrupa lastik pazarı 2012 yılında yüzde 15 oranında daraldı. Hatta İtalyadaki küçülme yüzde 30a ulaştı. Dünya yastik pazarı ise yüzde 15 büyüdü. Dolayısıyla hala büyüyen pazarlar da var. Biz de ihracat kanallarımızı zenginleştirmeye bakıyoruz. Özellikle Şili, Arjantin ve Kolombiya yeni hedef pazarlarımız haline geldi diye konuştu. 
Geçtiğimiz yıl ABDden 2 milyon adetlik lastik siparişi aldıklarını ancak üretim kapasitesinin halen bu ülkeye girmek için yetersiz olduğun savunan Bayman konuşmasını şöyle sürdürdü, 2013 yılında yapacağımız 70 milyon dolarlık yatırımla 5 yıl içinde ABDye lastik ihracatı gerçekleştirme hedefimize yaklaşacağız. 2015 yılına kadar toplam yatırımımız 1 milyar dolara ulaşacak ve kapasitemiz yüzde 20 artmış olacak. O zaman ABD pazarına girmek için gereken güce ulaşacağız. Önümüzdeki yıllarda ihracatımızı yüzde 10 oranında artırmayı hedefliyoruz. Bayman ayrıca, ulaştıkları 40 bin adetlik ihracatın ardından önümüzdeki ay Çinde Lassa mağazası açacaklarını da söyledi. 