Telekomdan 2.6 milyar liralık gelir
2012 yılında gerçekleştirdiği 2.4 milyar liralık yatırımla yaklaşık 6 milyon haneye fiber altyapısı sağlayan Türk Telekom Grubu, Avea ve TTNET ile toplam cirosunu yüzde 6.4 oranında artırarak 12.7 milyar TLye çıkardı.
TÜRK Telekom Grubu 2012 yılında yüzde 6.4 oranında büyüyerek 12.7 milyar TL ciroya ulaştı. Geçtiğimiz yıl gerçekleştirdiği 2.4 milyar liralık yatırımla 5.9 milyondan fazla haneye fiber altyapısı sağladıklarını söyleyen Türk Telekom Grubu CEOsu Hakam Kanafani, Yıllık net gelir büyümemiz yüzde 27 oldu. Net kârımız 2.6 milyar TLyi aştı dedi. Perakende internet servis sağlayıcısı TTNET ile milyonlarca müşterisine yüksek hızda internet, televizyon, mobil geniş bant ve Wi-Fi hizmeti içeren eşsiz çoklu oyun paketleri sunduklarını hatırlatan Kanafani, Türkiyenin lider IPTV servisi Tivibunun popülaritesini artırmasından memnuniyet duyuyoruz. Kısa zaman önce Tivibuyu çeşitli Avrupa futbol liglerinden yeni içerikler ekleyerek zenginleştirdik dedi. 
730 BİN YENİ MÜŞTERİ 
Grubun mobil şirketi Avea yüzde 13 büyüyen gelir ve yüzde 28 büyüyen FAVÖK ve yanı sıra 730 bin net yeni müşteri ile 2012 yılında başarılı bir performans sergilediğini ifade eden Hakam Kanafani, konuşmasını şöyle sürdürdü: Hem ses hem de data segmentinde güçlü performans gösteren Aveanın geliri 3.5 milyar TL ile rekor seviyeye ulaştı. Mobil data gelirlerimiz de yüzde 79 oranında büyüdü. 2012 yılında kalite ve verimliliği desteklemek için mobil ağ ve kanallara 750 milyon TLden fazla yatırım yaptık. Avea, yenilikçi teklifler ve mobil numara taşıma sonucu net müşteri kazanımında lider konumunu 2012de de sürdürdü. Avea markasını taşıyan ilk kendi akıllı telefonumuz Avea InTouchı müşterilerimize sunduk.
Türk Telekom Grubu olarak Türkiyede iletişim alanında araştırma ve geliştirme faaliyetlerini de sürdürdüklerini hatırlatan Hakam Kanafani, Avrupa Birliğinin fonladığı projeler vasıtasıyla Avrupada da telekom şirketleriyle ortaklıklar kuruyoruz. 2013 yılında hem mobil hem de sabit operasyonlarımızda büyümeyi hedefliyoruz. Türk Telekom Grubu olarak, Türkiye telekom pazarındaki lider konumumuzu sürdürmek için yakınsama stratejileri ve grup sinerjilerine odaklanıyoruz. 
 