Beymenin gözü Çinlide
Beymen turistlere yaptığı satışlarını 2012de yüzde 40 arttırdı. Beymen Genel Müdürü Elif Çapçı Cironun yüzde 10dan fazlasını turiste yapıyoruz. Azeri ve Kazaklar en çok satış yaptığımız yabancılar. Şu anda Türkiyeye gelmiyorlar ama biz şimdiden Çince bilen eleman arıyoruz dedi.
PERAKENDEDEKİ durgunluğa rağmen 2012de yüzde 30 büyüme gerçekleştiren Beymenin turistlere yaptığı satışlar ise yüzde 40 arttı. 2012 yılında turistlere satışın toplam cironun yüzde 10undan fazlasına ulaştığını belirten Beymen Genel Müdürü Elif Çapçı, Şu anda en çok satış yaptığımız turistler Azeri, Kazak ve Eski Sovyet vatandaşları ile Ortadoğulular. Mağazalara turist departmanı kurduk. 2013te turist satışında yüzde 50 artış bekliyoruz. Var olmadığımız ükelerde de reklam kampanyaları düzenliyoruz dedi.  
LÜKS MARKALAR ZORLANIYOR 
İstinyePark ve Nişantaşı bölgelerinde cironun yüzde 20sinin, monobrand butiklerde ise yüzde 30dan fazlasının turistlerden geldiğini hatırlatan Çapçı sözlerini şöyle sürdürdü: Lüks markaların hayatı artık kolay değil. Avrupada bazı bölgelerde düşüş var. Çok turist alan Paris, Milano, Londra gibi şehirler ise Çinliler başta Asyalı turistler sayesinde büyüyor. Türkiyeye bir de Çinli turist gelse Biz şimdiden mağazalara Çince bilen personel aramaya başladık. 
RAKAMLAR BÜYÜLÜYOR 
Elif Çapçı, Avrupada lüks markalar zorlanırken, Türkiyedeki büyüme rakamlarının herkesi büyülediğini söyledi. Çapçı Markalar Türkiyeye gelmek istiyor, var olanlar mağazalarını artırmak istiyor dedi. Beymenn mağaza sayısının 2012de 65e ulaştığını hatırlatan Çapçı şu bilgileri aktardı: 2010dan bu yana her yıl yüzde 30u aşan büyümeler elde ediyoruz. Bünyemizde 400ü aşkın marka var. Dünya lüks department storeları arasında ilk 5te gösteriliyoruz. 2013te 79 mağaza ve toplam 600 milyon TL ciro öngörüyoruz. 
DOMİNE ETMEYECEKSEK GİTMEYİZ 
Erbil Beymen ve Kahire Beymenin ardından, Azerbaycan ve Tahranda arayışlarının sürdüğünü belirten Çapçı, Azerbaycana gitsek bizim bünyemizdeki pek çok marka orada kökleşmiş. Orada rekabet etmemiz kolay değil. Kahire ve Erbilde ilk olduk, pazarı domine ettik. Başkalarının domine ettiği pazarlara girmek akıl kârı değil diye konuştu. Çapçı küçük düşünerek girdikleri online satışlardan son derece memnun olduklarını belirterek, internetten satışın en çok ciro yapan 8inci mağaza seviyesine geldiği bilgisini verdi.  
YSL, Celine Valentino geliyor 
ELİF Çapçı mono brand butiklerle ilgili olarak İstinye Parkta Brunello Cucinelli mağazası açılacak. Zorlu Center ile birlikte Valentino, Yves Saint Laurent, Stella McCartney, Pucci, Celine, Chloe, Tory Burch gibi yeni butikler Türkiye pazarına giriş yapacak. Dior ve Dolce & Gabbana da yeni butiklerini açacak diye 
konuştu. 
Bir mağaza 100 milyon lira ciro  
ELİF Çapçı, 2013 yaz sonunda kapılarını açacak Zorlu Centerdaki 9.500 metrekarelik Beymen mağazasıyla ilgili şu bilgileri verdi: Türkiyenin 
ve bölgenin, en büyük mağazası olacak. 100 milyon TL ciro hedefi koyduk. Kozmetik departmanı, 1000 metrekare ayakkabı-çanta reyonu ve tünel mağazalarıyla dikkat çekecek.