Petrol Japonya ve Çin'den destek buldu
ABD'de mali uçurumla ilgili tartışmaların gölgesinde kalan petrol fiyatları, Japonya'da yeni hükümetin iş başına geçmesi ve Çin'de sanayi şirketleri karlarının ekonomik toparlanmayı desteklemesiyle yükseldi. ABD ham petrolü 100 günlük hareketli ortalaması olan 90,65 doların üzerine çıkarak 91 dolar seviyesinde seyrediyor.

ABD ham petrolü 19 Ekim'den bu yana 90 doların üzerine çıkamamıştı.

Brent petrol ise 111,17 dolar olan 100 günlük hareketli ortalamasının sınırına dayanarak 111 dolardan işlem görüyor.

ABD ham petrolünün varil fiyatı bugünkü işlemlerde 11 sent artarak 91,09 dolar, Londra Brent tipi ham petrolün varil fiyatı ise 31 sent artarak 111 dolar seviyesinde bulunuyor.