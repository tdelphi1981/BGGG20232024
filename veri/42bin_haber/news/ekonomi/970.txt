İstavritin kilosu 2,5 liraya düştü
Balığın bol oluşu fiyatların da düşmesine yol açtı. İstavritin kilosu tezgahlarda 2,5 liradan satışa sunuldu 
 İnebolu ilçesinde, Karadeniz’e açılan balıkçıların ağları istavritle doldu.  
 Balık satıcısı Salih Küçükkanat istavritin kilosunun 2,5 liraya kadar düştüğünü belirterek, "İstavrit bu yıl bol çıkıyor. Herkesin balık alıp yiyebileceği fiyatlarla satış yapıyoruz. Vatandaşlar ucuz balık alıp yiyebiliyor" dedi.  
 Diğer balık çeşitlerinden çinekop 10 lira, sarıkanat 20 lira, sardalya ve tirsi 2,5 liraya alıcı buldu. 
 AA