Appledan Türkçe klavye sözü
Cumhurbaşkanı Abdullah Gülün dün Çankaya Köşkünde ağırladığı bilişim devi Appleın Başkan Yardımcısı John Couch, Türkçe klavye sözü verdi.
Couch, klavye ve program dili başta olmak üzere Türk kullanıcıların karşılaştığı sorunları aktaran Güle, Türkçe klavye de dahil sorunların farkındayız, düzeltilmesi için çalışmalarımıza başladık dedi. Gül, dün Çankaya Köşkünde kabul ettiği Couch başkanlığındaki Apple yöneticilerinin karşısına, Cumhurbaşkanlığındaki bilişim uzmanı ekibiyle çıktı.  
EN ÖNEMLİ SORUNLAR 
Gül, görüşmenin başında da sözü, Apple uygulamaları konusunda yaşanan sorunların teknik anlatımı için ekibine bıraktı. Gülün ekibi de Apple yöneticilerine sorunları şöyle aktardı: Türkiyede öncelikle Türkçe, yani f klavye sorunu. Ancak sorun sadece klavye, harflerin Türkçeye uygun dizilimiyle sınırlı değil, bundan daha büyük. Bunun dışında da sorunlar var. Örneğin, bazı Apple uygulamalarının dili Türkçe değil. Türkiye, Appleın yeni ürünlerinin ilk dağıtım kanalında da yer almıyor. Bunun anlamı şu, iPod ve iPhoneun yeni ürünleri piyasaya çıktığında Türkiyeye geç geliyor. Çünkü önce birinci kanal olarak kabul edilen ülkelerde satışa çıkıyor. Klavye ve program dili başta olmak üzere bütün bu sorunların acil olarak çözümü gerekiyor. Couch, Güle, Biz de Türkçe klavye dahil sorunların farkındayız. Bu sorunların düzeltilmesi için de çalışmalarımıza başladık dedi.