NBAden Türkiye üçlüğü
NBA ticari büyümesini hızlandırmak için Avrupaya odaklandı. NBA kafeler, mağazalar ve puan maçları için stratejik çalışmalar yapan NBAin hedef pazarları arasına Türkiye de girdi. NBA Global Pazarlama Ortaklıkları İdari Başkan Yardımcısı Mark Tatum, Genç ve meraklı nüfus sayesinde NBAin lisanslı ürün satışında 6ncı pazar Türkiye oldu. Bu da bize umut veriyor dedi.
SON yıllarda Türkiyede de takipçisi hızla artan Amerikan Profesyonel Basketbol Ligi (NBA), Türkiyenin de aralarında bulunduğu hedef pazarlara odaklandı. Stratejik yatırımlarla yeni ülkelerde ticari büyümeyi hedefleyen NBA, bu ülkelerde kafe ve mağazalar açacak. Ayrıca bazı NBA maçlarının da bu stratejik ülkelerde oynanması planlanıyor. Türkiyenin de yer aldığı ülkeler arasında İngiltere, İspanya, İtalya ve Almanya bulunuyor. Türkiyede ticari partner sayısının 25e yükseldiğini söyleyen NBA Global Pazarlama Ortaklıkları İdari Başkan Yardımcısı Mark Tatum, Türkiye genç nüfusuyla öne çıkıyor. Avrupada NBA ürünleri en çok satılan 6ncı ülke. Maçları yüzbinlerce kişi tarafından saat farkına rağmen canlı izleniyor dedi. 
FUTBOL HÂLÂ BİR NUMARA 
Avea ve NBA yöneticilerinin, NBA All Star 2013 heyecanını yerinde yaşamak hem de ileriki yılların yol haritasını masaya yatırmak üzere Houstonda düzenledikleri toplantıda Mark Tatum, Türkiyede de Avrupada olduğu gibi futbol hâlâ bir numaralı eğlence. Ancak basketbola olan ilgi çok büyük. Bunu ticari partnerlerimiz ve sosyal medya aracılığıyla takip ediyoruz. Türkiyede de canlı yayınlanan NBA maçlarını gece geç saatlerde izleyenler bu lige olan inancın bir kanıtı. Türk şirketlerinin NBA üzerindeki ilgisi de artıyor. Avea ile iş birliğinden sonra NBAin Türkiyedeki takip edilme oranları yüzde 100ün üzerinde arttı diye konuştu.
NBAin Avrupadaki ilk telekomünikasyon ortağının Avea olduğunu vurgulayan Avea Pazarlamadan Sorumlu Genel Müdür Yardımcısı Dehşan Ertürk, şu bilgileri verdi: Aveanın öne çıkarmak ve sahiplenmek istediği değerlerini, NBAdeki maçlardan bölümler ve yaşanmışlıklarla anlatmak istiyoruz. NBA en büyük içerik sağlayıcılarından biri. Biz bu içeriği mobil teknolojiler vasıtasıyla müşterilerimize, Türkiyede isteyen herkesin cep telefonlarına, tabletlerine ulaştıracağız. Bu ortaklık, kalıcı değerler yaratmak üzere farklı platformlara doğru gidecek. Ertürk, Avea ve NBA benzer değerlere sahip. NBA ile Aveanın kimyası tuttu. NBAe olan ilgi yüzde 100 arttı dedi. 
Puan maçı için saat farkı ve stadyum önemli 
NBAin Avrupada önemli takipçisi bulunduğunu anlatan Mark Tatum,  İngilterede puan maçları için çalışmalar yapılıyor. Ancak bu çok kolay değil. Saat farkını dikkate almamız gerekiyor. Tabi bunun dışında stadyumların da belli standartlara sahip olması gerekiyordedi. 
İlk NBA Kafe İspanyada  
NBAin Türkiye ile ilgili her türlü projeye sıcak baktığının altını çizen NBA Türkiye Kıdemli Direktörü Naci Cansun, Doğru partner bulmak önemli. İspanyada ilk NBA Kafe kısa sürede açılacak diye konuştu.