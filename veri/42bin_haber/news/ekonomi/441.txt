Haliç hattına hidrojenli beyaz otobüs
İSTANBUL Büyükşehir Belediye Başkanı Kadir Topbaş, Haliç kıyısına kurulan Türkiyenin ilk Hidrojen yakıt dolum istasyonunu tanıttı.
Hyundainin ürettiği hidrojen motorlu otomobilin deposunu doldurup test sürüşüne çıkan Kadir Topbaş, araçlardan bir tanesinin de makam otomobili olarak İBBye verilmesini istedi. Topbaş, beyaz otobüs adı verilen hidrojenli otobüsleri yakın zamanda Haliç hattında hizmete alacaklarını söyledi.  
İlk hidrojen dolum istasyonu, Uluslararası Hidrojen Enerjisi Teknolojileri Merkezinin katkılarıyla Feshane otoparkının içinde kuruldu. Günde 25 araca hizmet verebilecek kapasitedeki istasyonun tanıtımında, hidrojenle çalışan otomobillerin yanı sıra otobüs ve teknelere de dolum yapılabilecek.  
ÇOCUKLAR GİBİ EĞLENDİ  
Kadir Topbaş hidrojen dolum istasyonunun tanıtımından sonra, Hyundai tarafından üretilen ve 2015e kadar 1000 adedinin kamu hizmetlerinde kullanılması düşünülen otomobilin direksiyonuna geçti. Topbaş otomobilin hiç motor sesi olmaksızın çalışmasına şaşırdı. Bir süre aracın çalışıp çalışmadığını anlayamayan, aracın çalıştığını göstergelerden anlayan Topbaş, 1967 yılından beri ehliyetim var. Hiç böyle keyifli araç kullanmamıştım dedi. Uzun süre araçtan inmeyen Topbaş, Kasımpaşa Kasımpaşa diyerek, merak edenleri araca bindirip tur attı. 
Topbaş, Yıldız Üniversitesi öğrencileri tarafından yapılan ve hem güneş enerjisi hem de suyla çalışan tekneyi de tanıttı. Ancak, Haliçteki istasyondan dolum yaptıktan sonra denize açılmak isteyen tekneyi kullanan öğrencilerin aracı hareket ettiremeyip, iple bota bağlanarak kıyıdan açılmak zorunda kalmasını bir süre izledi. Öğrencilerin tekneyi çalıştırma çabalarını bir süre izleyen Topbaş, gülerek Burada kaptanlık bilgisi gerekiyor deyip, öğrencilere Arkaya çok yük bindirdiniz. Ön tarafa geçip arkanın yükünü boşaltın talimatı verdi. Öğrenciler, Topbaşın talimatını yerine getirdikten sonra tekneyi çalıştırıp Haliçe açıldı. 
 