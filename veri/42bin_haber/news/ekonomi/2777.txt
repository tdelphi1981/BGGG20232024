2 ayda 5 milyar dolarlık proje
Türk müteahhitleri, 2 ayda yurtdışında 5 milyar dolara yakın proje üstlendi. Ocak ayı sonuna kadar 4.1 milyar dolara ulaşan projelere, dün Tekfenin Bakü Olimpiyat Stadyumu eklenince, projeler 5 milyar dolara dayandı.
GEÇTİĞİMİZ yıl 26.1 milyar dolarlık iş üstlenip 42 yıllık yurtdışı serüveninde tarihi zirveye ulaşan Türk müteahhitleri, 2013 yılına da hızlı başladı. 2013 yılının ilk iki haftasında 2.9 milyar dolar değerinde yeni proje üstlenen müteahhitler, bu rakamı Ocak sonunda 4.1 milyar dolara kadar yükseltti. Dün de Tekfenin 640 milyon dolarlık Bakü Olimpiyat Stadyumu projesini imzalamasıyla bu rakam 5 milyar dolara dayandı. 2013 yılındaki yeni işlerle birlikte Türk müteahhitlerin yurtdışında üstlendiği işlerin toplam bedeli de 242.5 milyar doları aştı.   
TÜRKMENİSTAN ÖNDE 
Türk müteahhitleri 2013 yılına hızlı başladı. 2013 yılında, bir aylık toplam proje bedeli 4.1 milyar dolara ulaştı. Müteahhitlerin, ortalama proje bedeli ise 217 milyon dolar oldu. Şu ana kadar 8 ülkede toplam 19 proje kazanan Türk müteahhitlerinin ağırlıkta olduğu ülke ise Türkmenistan oldu. 2013 yılında alınan projeler de eklendiğinde müteahhitlerin aldığı işlerin 105.7 milyar doları BDT ülkelerinde, 66.4 milyar doları Ortadığu ülkelerinde, 46.4 milyar doları Afrika ülkelerinde, 16.7 milyar doları Avrupa ülkeleri ve ABDde, 7.3 milyar doları ise Asya Pasifikte üstlenildi.  
TOPLAM 7 BİN PROJE 
2012 yılını yurtdışında 433 yeni proje üstlenip, toplam 26.1 milyar dolarlık tarihi seviyeyle kapatan Türk müteahhitlerinin faaliyette bulundukları ülkelerin sayısı ise 100e çıktı. Bu ülkelerde gerçekleştirdikleri projelerin sayısı 7 bine ulaştı. 2002 yılında ortalama 20 milyon dolar seviyesinde gerçekleşen ortalama proje bedeli, sektörün daha nitelikli projeler üstlenmesiyle birlikte 2012 yılında ortalama 60 milyon dolar seviyesine yükseldi. 
Tekfen Baküde stadyum yapacak 
2013 yılındaki işler arasında Polimeksin Türkmenistanda kazandığı 2.2 milyar dolarlık Uluslararası Aşkabat Havalimanı, Alsim Alarkonun Kazakistanda 633 milyon dolarlık Aktogay Bakır İşleme Tesisi gibi projeler yer aldı. Dün de Tekfen İnşaat, Bakü Olimpiyat Stadyumunun yapımı için Socar ile bir sözleşme imzaladı. 68 bin kişilik stadın toplam bedeli ise yaklaşık 640 milyon dolar olacak.