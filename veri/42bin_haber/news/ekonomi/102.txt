Palamudun yediği hamsi bu yıl az olacak
ZONGULDAKta, geçen ay tezgahları dolduran palamut, yerini lüfer ve çinekopa bıraktı. Balıkçılar, son iki gündür görülen lodos nedeniyle fiyatların kısmen arttığında dikkat çekerken palamudun yediği hamsinin de bu yıl az olacağını söyledi.
Lüfer ve çinekopun yanında, az miktarda hamsi de Merkez Balıkçı Çarşısındaki tezgahlarda yerini aldı. Lüfer 20, çinekop 10, hamsi ise 7.5 liradan satılıyor.  
Balıkçılar, hamsinin geçmiş yıllardaki gibi bol olmayacağı belirtti. 30 yıllık balıkçı 53 yaşındaki Süleyman Avcı, bu yıl bol çıkan palamudun, denizde yem olarak hamsiyi yediğini, bu yüzden hamsinin bol çıkacağını düşünmediklerini söyledi. Avcı, "Karadenizde şu an çinekop balığı var. Bol olmasa da normal seyrinde gidiyor. Önümüzdeki günlerde bollaşacağını düşünüyoruz. Hamsi, lüfer ve istavrit de tezgahlarımızda bulunacaktır. Ancak hamsi, geçen yıllardaki gibi bol olmayacaktır. Fiyatlarımız da balık bollaştıkça düşer" dedi. 

İstanbul'da da tezgahlardaki balık bolluğu devam ediyor ancak son iki gündür lodos nedeniyle daha az balıkçının denize çıkması nedeniyle fiyatlarda kısmi bir yükseliş yaşandığı belirtiliyor.  
İstanbul'daki fiyatlar ise şöyle: 
Lüfer:    20 TL
Çinekop:  12 - 15 TL
Palamut:   8 - 15 TL
Hamsi:     7 TL
İstavrit:  8 TL
Mezgit:   15 TL