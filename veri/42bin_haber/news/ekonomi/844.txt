Direksiyonu elektriğe kırdı
Nihat Ergün, Türkiyenin fosil yakıtlı araçlarda yerli oto markası oluşturmak için geç kaldığını belirterek, bu konuda dümeni elektrikli araçlara çevirdiklerini ortaya koydu.
Ergün, MÜSİAD Başkanının bahsettiği projenin ise yerli oto değil bir elektrikli araç dönüşümü olduğunu söyledi. 
OTOMOBİL üretiminde yerli marka oluşturma çalışmalarının devam ettiğini belirten Bilim, Sanayi ve Teknoloji Bakanı Nihat Ergün, Türkiye otomotivde önemli bir üretim merkezidir. Yeni teknolojilerde, özellikle elektrikli araçlarda markalaşma konusu önemli. Bu konuda da özel sektörde de çalışmalar var dedi. Demir-Çelik ve Demir Dışı Metaller Sektörü Strateji Belgesi ve Eylem Planının açıklandığı toplantıda Müstakil Sanayici ve İşadamları Derneği (MÜSİAD) Başkanının Bir üyemiz elektrikli yerli oto için çalışıyor yorumuna ilişkin Ergün, şunları söyledi: Otomobilde marka oluşturmak önemli bir konu. Fosil yakıtlı araçlarda marka oluşturma konusunda tabii biraz geç kaldık. Türkiye otomotivde önemli bir üretim merkezidir. Kritik teknolojilerin geliştirilmesi çok önemli. 
DÖNÜŞÜM PROJESİDİR 
Hazırlanan bir yönetmelikle, Türkiyedeki mevcut araçların bir kısmının elektrikli araçlara dönüştürülmesi imkanı tanındığını belirten Ergün, Bu imkanlar çerçevesinde bazı arkadaşlar bu çalışmaları yaptılar. Belli araçları kendi teknolojileriyle elektrikliye dönüştürdüler. Ama bu elektrikli araçlarda markalaşma açısından önemli bir aşamadır. Bunu başarıyla yapanlar teknolojiyi geliştirme ve piyasaya aktarma konusunda büyük bir fırsat elde etti. MÜSİAD Başkanımızın söylemiş olduğu çalışma budur. Bir elektrikli araç dönüşüm projesini hayata geçirmesidir ve çok başarılı olmuştur. O arkadaşlarımız bunu üretime, markalaşmaya, dönüşme konusunu değerlendirecektir. Şu anda fizibilite yapıyor. 
Çelikte dünya 8incisi olduk 
TÜRK demir-çelik sektörünün, küreselleşme sürecinde üretim, pazarlama, ihracat, ticaret alanlarında dünya ile entegrasyonunu büyük ölçüde tamamlamış bir sektör olduğuna değinen Nihat Ergün, Sektör bu alanlardaki yeterliliğini gelişmiş ve gelişmekte olan pazarların tamamına yakınına yaptığı ihracat ile kanıtlamıştır. Türkiye 2012 yılında demir çelik üretiminde dünyada 8. sırada, Avrupa Birliği ülkelerinde ise Almanyadan sonra 2. sırada yer alacaktır. Çelik boru ve döküm ürünleri üretiminde ise halihazırda ülkemiz Avrupanın en büyük ilk 5 üreticisinden birisidir dedi.