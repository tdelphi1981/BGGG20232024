SGK'da değişim
Çalışma ve Sosyal Güvenlik Bakanlığı Müsteşarlığı'na Sosyal Güvenlik Kurumu (SGK) Başkanı Fatih Acar'ın atandığı Resmi Gazete'de yayımladı. SGK Başkanlığı'na ise Acar'ın yardımcısı Yadigar Gökalp İlhan atandı.
Son günlerde konuşulan Fatih Acar'ın Çalışma ve Sosyal Güvenlik Bakanlığı Müsteşarlığı'na atanacağı haberleri resmiyet kazandı. Acar'ın bakanlık müsteşarlığına atandığı Resmi Gazete'nin bugünki sayısında yayımlandı. Kararda şu ifadelere yer verildi: "Açık bulunan 1 inci derece kadrolu ve +7600 ek göstergeli Çalışma ve Sosyal Güvenlik Bakanlığı Müsteşarlığı'na Sosyal Güvenlik Kurumu Başkanı Fatih Acar'ın atanması, 657 sayılı Devlet Memurları Kanununun değişik 74 üncü maddesi ile 2451 sayılı Kanunun 2 nci maddesi gereğince uygun görülmüştür" denildi. Fatih Acar'ın yerine SGK Başkanlığı'na da SGK Başkan Yardımcısı Yadigar Gökalp İlhan'ın atandığı belirtildi.