Eyalet bazında masaya oturalım
TÜRKİYE ile ABD arasında ticaret ve yatırımları geliştirmek için mutabakat zaptı imzalandı.
Türkiye Odalar ve Borsalar Birliği (TOBB) Başkanı Rifat Hisarcıklıoğlu, ABD Ticaret Odası ile imzaladıkları mutabakat zaptının, Türkiye-ABD ortaklığının stratejik niteliğini göz önünde tutarak, tüm ekonomik ve ticari alanları kapsadığını söyledi. Hisarcıklıoğlu, Türk iş camiası olarak, Amerikada eyalet bazında çalışmaya başlayacaklarını, ilişkilerin iktisadi boyutun zayıf kaldığını vurguladı.   
TÜRKİYEDEKİ FIRSATLAR 
ABD Başkanı Barack Obamanın Türkiye ziyareti ile akabinde Başbakan Recep Tayyip Erdoğanın ABD ziyareti ve Başbakan Yardımcısı Ali Babacanın koordine ettiği çalışmaların ilişkilerin ekonomik boyutunu öne çıkardığına işaret eden Hisarcıklıoğlu, şöyle konuştu: Son dönemde ABD iş dünyası da Türkiye ekonomisinin sunduğu fırsatları daha iyi fark etmeye başladı. Türkiye, ABD iş dünyasının gündeminde daha fazla yer almaya başladı. Şimdi, iktisadi ilişkilerimizin gelişmesi açısından önemli bir girişim başlatıyoruz. Başbakan Yardımcımız Sayın Ali Babacan, işbirliği protokolünün oluşumunda bize yön verdi. Sağlık, siber güvenlik, üçüncü ülkelerdeki projelerin finansmanı, müteahhitlik, gıda sanayi ve nano-teknoloji alanlarında işbirliği imkanlarına ilişkin analiz gerçekleştireceğiz. 3 milyondan fazla üyeye sahip ABD Ticaret Odası (US Chambers), Amerikanın büyük firmalarından oluşan bir heyeti, mal satın alma amacıyla Türkiyeye getirecek. ABD Ticaret Odası Türkiye, Orta Doğu ve Afrika Sorumlusu Lionel Johnson da, Türkiyenin stratejik öneminin son birkaç yılda arttığını belirterek,  Türkiye-ABD Yatırım Günü düzenleyeceklerini böyledi ve Başbakan Yardımcısı Ali Babacanı da ABDye davet etti. Babacan ise, imzaların atılmasından sonra Hükümet olarak arkalarındayım diyerek tebessüm etti. Babacan bu kapsamdaki ilk buluşmada Başbakan Erodoğanın da bulunacağını vurguladı. 
Türkiyede 1.200 ABDli şirket var 
ABDnin Ankara Büyükelçisi Francis J. Ricciardone de, ABD Ticaret Odası ve TOBB Türkiye-Amerika ortak ticari girişiminin başlangıcını yaptıklarını belirterek, 2011de Amerika ve Türkiye arasında ticaret açısından bir rekor kırıldığını ifade etti. Türkiyede 1.200 amerikan şirketinin iş yaptığını kaydeden Ricciardone, bunun 2007den bu yana yüzde 50lik bir artış olduğunu vurguladı. Ricciardone, 2011 ve 2012de yeni yatırımların çok prestijli, lider şirketler tarafından yapıldığını gördüklerine dikkati çekerek, Bütün bunlar, Amerikan özel sektörünün Türk pazarının çekiciliğini giderek artan bir şekilde fark ettiklerini gösteriyor. Amerika, Türkiyedeki istikrarı, iş yapmaya açık bir ortam olduğunu görmeye devam ediyor dedi. 

 