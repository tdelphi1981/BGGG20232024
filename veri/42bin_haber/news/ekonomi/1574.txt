Fark yaratacak fikri olan bana gelsin
ÜMİT Boyner, üç yıllık başkanlığın ardından TÜSİADa veda etti ve Boyner Holdingde ara verdiği işlerine geri döndü. Bugünlerde yeni yatırımlarla iglili çalışan Boyner, melek yatırımcı olacak. Boyner, İşi profesyonellere bıraktık. Biz yönetim kurulu üyeleri olarak daha ufuk açıcı, vizyon geliştirici işler yapmak durumundayız diyor.
GEÇTİĞİMİZ günlerde TÜSİAD Başkanlığını devreden Ümit Boyner, melek yatırımcı olmaya hazırlanıyor. İyi iş fikirlerinin hepsine açık olduğunu söyleyen Ümit Boyner, fark yaratabilecek her türlü ürün ve hizmet fikrini destekleyeceğini belirtti. Boyner, Biz perakende sektöründe olduğumuz için çok müşteri odaklı çalışıyoruz. Müşterinin hayatında iyi bir fark yaratabilecek herhangi bir ürün, iyi bir iş fikridir bence. Sonuçta müşteriye fayda sağlamak ve onu memnun etmek esastır. Müşteriden talep görmezse, olmuyor. Esas algoritma müşteri işin, içine paydaş olarak girdiğinde oluyor. Bunu sunan fikirler 
benim için önemli. Bir de girişimciliği çok önemsiyorum. Girişim sermayesi Türkiyede çok yeni ve ben de bu konu üzerinde daha çok durmak istiyorum. Bu doğrultuda melek yatırımcılık ve girişimcilik fonları gibi konulara eğilmek istiyorum diye konuştu. 
YAPACAK ÇOK İŞİM VAR 
Ekonomist Dergisine konuşan Ümit Boyner, TÜSİAD Başkanlığı döneminde Boyner Grubunda çok ciddi gelişmelerin olduğunu vurguladı. Ümit Boyner, şöyle devam etti:  YKM ile önemli bir satın alma yaptık. Bu çok önemli bir süreçti. Kurum kültürlerinin uyum sağlaması önemli. Tabii internette ciddi hedefler var. Bu arada da yapacak çok iş var. Ben de bu hedefler doğrultusunda çalışmaları sürdüreceğim. Mutlaka yeni yatırımlar da olacak. Finansman ağırlıklı çalışmayı da sürdüreceğim. Fakat biz profesyonelleşme ve kurumsallaşmaya çok önem verdik. Bu gibi işleri de profesyonellere bıraktık büyük ölçüde. Burada da doğru yere geldiğimizi görüyorum.  Biz yönetim kurulu üyeleri olarak daha ufuk açıcı, vizyon geliştirici işler yapmak durumundayız. Kurumlar kalıcıdır neticede. Markaların şirketlerin devamı önemli. Ben iş hayatına tamamıyla para kazanmak boyutuyla bakan biri değilim. Değer yaratmaya çok önem veriyorum. Bunun kârla çok bağlı olduğunu biliyorum ama karlılıkla kurum kültürünü ayakta tutmak da çok önemli.  
TÜSİAD DERS GİBİYDİ 
TÜSİADda başkanlık yaptığı üç yıl boyunca kendisine bir çok katkı sağladığını söyleyen Ümit Boyner, şöyle anlattı: İki boyutta katkısı var. Birincisi insan olarak gerçekten hayat, her yaşanan tecrübe ile devam eden bir eğitim. TÜSİADdaki çalışmalar da kendimi geliştirmem açısından manevi bir eğitim oldu benim için. Çok farklı insanlarla çalışma imkanım oldu. TÜSİAD gibi bir sivil toplum kuruluşunda görev yaptığınız zaman, pek çok farklı alanla ilgilenme fırsatınız oluyor, bu da bir eğitim süreci gibi. Ben ciddi bir ders çalışma dönemi geçirdim. Sürekli ders çalışma ve hazırlama süreciydi. Gerçekten de hayatla ilgili, dünyanın gidişatıyla ilgili, Türkiyenin olması gereken yerle ilgili ufkum çok genişledi. Beni daha donanımlı insan yaptığını düşünüyorum. 
İnternet büyür mağazacılık bitmez 
 BOYNER Holding Yönetim Kurulu Başkanı Cem Boynerin İnternet girişimciliği daha da öne çıkacak şeklindeki görüşleri ile ilgili değerlendirmelerde bulunan Ümit Boyner, Tabii, internet beklentilerimizin üzerinde bir talep gördü. Bu alana geç girdik ama güçlü girdik. Şu an bizim açımızdan stratejik alanlardan biridir. Ben mağazacılığın biteceğine inanlardan değilim. Anketlere baktığınızda insanlar sadece alışverişe gelmiyor. Sosyal ortam, etkileşim, terapi gibi bir tarafı da var. Özellikle gıda dışı, insanların kendini iyi hissetmek için alışveriş yaptığı yerleriz biz. O nedenle bu alana da devamlı yatırım yapılması gerektiğini düşünüyorum. Coğrafi olarak büyümemiz çok önemli. Bir de yaptığımız işi daha iyi yaparak büyümek önemli. Bunun için gerekli stratejik adımlar neyse o yapılır. Bizim ortaklık konusunda sıkıntımız yok. Kültürümüzde bu var. Fırsatları her türlü değerlendiririz, bu anlamda bir çekingenliğimiz yok.  
300 konuşmanın en iyisi TÜSİADa vedaydı 
ŞU ana kadar yaklaşık 300 kadar konuşma yaptığını belirten Ümit Boyner, şöyle devam etti: Birçok insan en iyi konuşmamın TÜSİADa veda konuşması olduğunu söyledi. Türkiye için önemli konulara değinebildiğimizi düşünüyorum. Biz genel anlamda iki eksen üzerinde çalıştık, biri demokratikleşme, diğeri de Türkiyenin daha fazla katma değer üreten yeni bir ekonomik modele geçmesiydi. İş dünyası olarak sürdürülebilirlik bugüne kadar çok üstünde durduğumuz bir konu değildi. Bu konuyu gündeme aldık. İş dünyası bunu artık bir sosyal sorumluluk reçetesi olarak ele almaya başladı. Kaynakların daha yetkin, çevre duyarlılığı yüksek ve daha fazla katma değer üretebilecek bir çalışma üzerinde yoğunlaşmak çok önemliydi. Ekonomik anlamda hep sadece büyümek değil, insani gelişmişliğin de önemine işaret ettik. Aynı anlayışın devam edeceğini görmek lazım. 
Hem iş hem TÜSİAD olmuyor 
ÜMİT Boyner, TÜSİAD Başkanlığı ile iş hayatının bir arada yürümesinin gerçekçi olmadığını belirterek, Bunu Muharrem Beye de söyledim. Ben ciddi bir şekilde sorumluluklarımı devrederek başkanlığa gittim. Şirketin yönetim kurulu toplantılarına geliyordum sadece. Sadece TÜSİAD değil, bence hangi STK da başkan olursanız olun, eğer hakkını vererek yapacaksanız bu iş full time bir iş. Sadece zaman değil, kapasiteniz açısından da çok farklı konular üzerinde çalışırken, şirketin işleriyle de ilgilenmek öncelik olmaktan çıkıyor. Buradaki çalışma arkadaşlarım buna saygı gösterdiler. Tabii öncesinde Cem ile bu tecrübeyi geçirmiş bir grup. O da bir avantajdı.  

Her başkanın yoğurt yiyişi farklıdır 
TÜSİADın yeni başkanı olan Muharrem Yılmazla ilgili söylemleri yumuşayacak öngörüsünü değerlendiren Ümit Boyner, TÜSİAD cinsiyeti olan bir STK değil. Bakıp da erkekler toplanmışlar aralarında birkaç da kadın var diyebileceğiniz bir STK değil. Birey olarak istediğiniz ölçüde sorumluluk alabiliyorsunuz. Söylem konusu ise, burada cinsiyet değişimiyle farklılık olmayacaktır. Duyarlılıklar, ilkeler aynı. TÜSİADa gelen her başkan, o misyon kısmını iyi okuyarak gelir.  Tabii her başkanın farklı yoğurt yiyiş tarzı olabilir. Herkes aynı kalıptan çıkma değil. Yeni çalışmalar yeni dönemde de gelecektir. 
  
 