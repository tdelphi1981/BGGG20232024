Zırhlı araçla evden 10 kg altın aldılar
Garanti Bankası, 2012 yılında başladığı Altın Salısı uygulamasıyla 1 milyon çeyrek altına denk gelen 1.5 ton altın topladı.
Garanti Bankası Genel Müdür Yardımcısı Onur Genç, İstanbulda emekli bir kadının bankayı arayarak 10 kilo altını olduğunu ve getiremediği için zırhlı araç ile altını evden aldırdıklarını söyledi. Altının maddi değerinin 1 milyon lira olduğunu belirten Genç, yakın zamanda Altın Çek ürünlerinin piyasaya çıkacağını, düğünlerde altın yerine çek takılacağını belirtti.   
1.5 TON ALTIN TOPLADI 
Onur Genç, Son altı ayda kampanyaya ilgi arttı. 1 milyon çeyrek altına denk gelen 1.5 ton altın topladık. Çoğunluğu İstanbul, Ankara, İzmir ve Kocaeliden geldi. 2013 yılında da 5 ton altın toplamayı hedefliyoruz. Yastık altından çıkacak altının kredi mevduat açığını rahatlıkla kapatabileceğini düşünüyoruz diye konuştu. Kredi mevduat oranlarının 2012 yılının üçüncü çeyreğinde yüzde 102 seviyelerine ulaştığını kaydeden Genç,  2015 yılında oranın yüzde 127ye çıkabileceğini düşünüyoruz. Bu doğrultuda da kredi mevduat açığı 294 milyar lira seviyesine ulaşacak dedi.  Genç, Türkiyede yastık altında bulunan altının, 3-5 bin ton olduğunun tahmin edildiğini, bunun 280 ile 470 milyar lira arasında kaynak anlamına geldiğini ifade etti.   
GENÇLER TASARRUF YAPAMIYOR 
Türkiyenin istikrarlı büyümeyi sağlaması için krediler ile mevduat arasında daha iyi bir denge oturtulması gerektiğinin altını çizen Genç, Türkiyenin demografik yapısına bakıldığında yaş ortalamasının 29-30 aralığında olduğunu, nüfusun yüzde 73ünün 40 yaşın atında olduğuna dikkat çekti. Genç Gençlerin çoğu yeni evlenmiş. Gelirleri de düşük. Bankada bir lirası yok ama yastıkaltında bir şeyleri oluyor dedi.