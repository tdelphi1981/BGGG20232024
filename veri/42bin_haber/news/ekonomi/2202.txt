Peugeot'dan Sinop
Peugeot, Türkiyede bir kez daha yakıt tüketim testi gerçekleştirdi.
Yapılan açıklamaya göre, Peugeot Türkiye, dizel motorlarının verimliliğini ve yakıt ekonomisini Türkiye yol şartlarında ispat etmek için Demir Bükey Akademi ile yola çıktı. Bu yolculukta Peugeot'un yeni modeli Peugeot 301 kullanıldı. Yeni Peugeot 301 1.6lt HDi dizel motor ile gerçekleştirilen test ile Türkiye'yi Kuzeyden Güneye en düşük yakıt tüketimini elde ederek bağlamak hedeflendi.

Peugeot 301 1.6lt HDi 92 HP manuel şanzımanlı versiyonla, 100 kilometrede ortalama 3,5 litrelik tüketim değeri ile Sinop Burnundan Anamur Burnuna 1164 kilometre geride bırakıldı.

Açıklamaya göre, test boyunca ulaşılan ortalama hız 74 kilometre/saat olarak tespit edildi. Ortaya çıkan yakıt tüketim sonucu ise 100 kilometrede ortalama 3,5 litre oldu. 40,75 litre yakıt tüketimi ile sonuçlanan bu test ile Peugeot 301 ne kadar ekonomik tüketim sonuçlarına imza atabileceğini ispatlamış oldu. 50 litrelik yakıt deposu olan Peugeot 301 bu sonuçla bir depo yakıtla 1428 kilometre geride bırakabileceğini ortaya koydu.