Kanuniden komşuya Muhteşem yatırım
Yunanistanda yayınlanan Real News gazetesinin manşetten verdiği habere göre, Muhteşem Yüzyıl dizisinin Kanunisi Halit Ergenç, Yunanistanın Meteora bölgesinde büyük bir arazi satın alıp turistik tesis inşa ettirecek. Haberde anlaşmanın çok yakın olduğu iddia ediliyor.
TÜRKİYEde büyük tartışmalara sebep olan Muhteşem Yüzyıl dizisinde Kanuni Sultan Süleymanı canlandıran Halit Ergençin Yunanistanın Yanya şehri yakınlarındaki Meteora bölgesinin Meryem Ana köyünde büyük bir arazi satın alıp turistik tesis inşa ettirmek niyetinde olduğu iddia edildi. Yunanistanda yayınlanan haftalık Real News gazetesinin haberine göre, Ergençin birkaç ay önce bir dergiye poz vermek için geldiği Meteora bölgesinin güzelliğine hayran kaldığı belirtiliyor.  
DETAYLAR GÖRÜŞÜLÜYOR 
Çalışmalarını tamamladıktan sonra arkadaşları ile birlikte Meryem Ana köyüne giden Halit Ergençin burada bir arazi satın almakla ilgilendiği belirtilen haberde, sanatçıya köyde bir arsa bulunduğu ve taraflar arasında anlaşmanın çok yakın olduğu belirtiliyor. Halit Ergençin arkadaşı olduğunu söyleyen menejer Stavros Aleksiu, Halit Ergençin Yunanistanda lüks bir şale (dağ evi)  inşa ederek yatırım yapacağı doğru. Sözleşmelerin detayları görüşülüyor dedi. 
ALİ PAŞANIN HAZİNESİ 
Haberi, Süleymanın muhteşem yatırımı... Süleyman Meteorada şale hazırlıyor başlığıyla veren gazete, Türk sanatçının inşa ettirmeyi planladığı şalede, kafe ve restoran da bulunacağını, ayrıca kayak sporu müsabakalarının da düzenleneceğini yazdı. Meteora bölgesi olağanüstü doğal güzelliğinin yanı sıra bir başka özellik de taşıyor. Tepedelenli Ali Paşanın efsane hazinesinin burada gömülü olduğu iddia ediliyor. Ali Paşanın gömülü hazinesi Yunanistanda nesilden nesile geçen bir efsane.  