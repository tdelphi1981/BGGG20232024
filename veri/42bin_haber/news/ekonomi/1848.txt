Esmerim biçim biçim
Başbakan Tayyip Erdoğanın katılımıyla başlatılan ekmek israfının önlenmesi ve esmer ekmek tüketiminin arttırılması kampanyasına kardeş 2 kampanya daha geliyor. Gıda Tarım ve Hayvancılık Bakanlığı, önümüzdeki günlerde rafine beyaz şeker yerine esmer şeker, rafine beyaz tuz yerine de kaya tuzu tüketiminin artırılması için yeni kampanyalar başlatıyor.
Gıda Tarım ve Hayvancılık Bakanı Mehdi Eker, TBMMde, ekmek israfının önlenmesinin yanı sıra ekmekte kepek oranın artırılması ve tuz oranın azaltılması için yaz aylarında attıkları adımları anımsattı. Toprak Mahsulleri Ofisinin (TMO), Ekmek İsrafını Önleme Kampanyasının yanı sıra 2 kampanya çalışmaları daha olduğunu belirten Eker, şunları söyledi: 3 beyazla mücadele ediyoruz. Tuz, şeker ve unla ilgili temel gıda maddelerinin daha sağlıklı olması yönünde bir dizi çalışma başlattık. Önümüzdeki aylarda da bu konularda biraz daha etkin bir şekilde uygulamaya geçirilecek. Rafine beyaz tuz yerine kaya tuzu, rafine beyaz şeker yerine de esmer şeker kullanılmasının sağlanmasıyla ilgili tanıtımlar yapacağız. Hem daha sağlıklı, hem daha ekonomik olacak. 
ZORUNLU HALE GELDİ 
Eker, esmer ekmeği satış yerlerinden bulundurulmasını zorunlu hale getirdiklerini hatırlatarak, Ekmeğin taşınması, depolanması ve satışına yönelik getirilen kurallarla, ekmek hijyenik şekilde son tüketiciye ulaştırılacak. Kamu kuruluşlarından başlamak üzere tüm toplu tüketim yerlerinde, yemekhanelerde buna özen gösterilmesi için çalışma başlattık dedi. 
Günde 1500 ton ekmek çöpe gidiyor 
Başbakan Tayyip Erdoğan, geçen hafta başlattığı, Ekmek İsrafını Önleme Kampanyası açılışında dünyada ve Türkiyedeki ekmek israfına ilişkin rakamlar verdi. Erdoğan, Türkiyede günde bin 500 ton, yılda ise 550 bin ton ekmeğin israf edildiğini kaydetti. Erdoğan, Ekmek israfının karşılığı olan 1.5 milyar lira ile 162 bin askeri ücretliye maaş ödeniyor. 500 okul, okul eksiğimiz var ya; veya 500 yurt veya 500 kilometre bölünmüş yol yapılabilir. İsraf yoluyla maalesef biz bunu çöpe atmış oluyoruz. Milletçe bir öz eleştiri yapmak durumundayız diye konuşmuştu.