Asrın projesinde asrın karı
Enerjide 3.7 milyar dolarlık anlaşma
Kamuoyunda asrın projesi olarak bilinen Hazar bölgesi petrolünün Akdeniz'e taşınmasını sağlayan Bakü-Tiflis-Ceyhan (BTC) Ham Petrol Boru Hattı'nda, 3.7 milyar dolarlık başarıya imza atıldı. Türkiye ile Azerbaycan arasında yaklaşık bir yıl önce imzalanan uluslar arası anlaşma geçtiğimiz hafta TBMM Genel Kurulu'nda kabul edildi. Dün de Cumhurbaşkanı Gül tarafından onaylanarak yürürlüğe girdi. Yürürlüğe giren anlaşma ile Türkiye'nin elde ettiği avantajlar şöyle: 

-BTC hattından daha fazla geçiş ücreti alınacak. Bu yöntemle, 1.1 milyar dolarlık zarar 3.7 milyar dolarlık kara dönüşecek. 

-Hattan şimdiye kadar oluşan 100 milyon dolarlık zarar karşılanacak. 

-Hattın rehabilitasyonu için gerekli olan 250 milyon dolarlık kaynak, hattın konsorsiyumu tarafından karşılanacak. 

-Pompa istasyonlarına, daha düşük bedelden gaz verilecek.