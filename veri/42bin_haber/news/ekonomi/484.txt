Kurala uymayanlara 500 lira ceza kesilecek
Ulaştırma, Denizcilik ve Haberleşme Bakanlığı'nca hazırlanan ve Resmi Gazete'de yayımlanarak yürürlüğe giren yönetmeliğe göre kış şartlarına uygun lastiği bulunmayan araçların yola devam etmelerine izin verilmeyecek. Kurala uymayan araçlar için 500 lira ceza uygulanacak.
Uygulamanın başlamasıyla Edirne'deki trafik ekipleri Atatürk Bulvarı'nda şehirler arası yük ve yolcu taşıyan kamyon, tanker, otobüs, minibüs, kamyonet ve tırlarda kış lastiği kontrolü yaptı. 
Trafik ekiplerince kontrol edilen 20 araçta kış lastiklerinin bulunduğu görüldü. 
KIŞ LASTİĞİ UYGULAMASI BAŞLADI / FOTO GALERİ 
Edirne Emniyet Müdürlüğü Trafik Tescil ve Denetleme Şube Müdürü Alpay Erdem, gazetecilere yaptığı açıklamada, kış lastiği uygulamasının bugün başladığını söyledi. 
  'SÜRE DARALIYOR, KIŞ LASTİĞİ YETERSİZ'  
Kış lastiği takmayan araçların şehir dışına çıkmasına müsaade etmeyeceklerini ifade eden Erdem, Şehirler arasında yük ve yolcu taşımacılığı yapan araçlar üzerinde kontroller yapıyoruz. Şu ana kadar yaptığımız kontrollerde sürücülerin bu konuya hassasiyet gösterdiğini gördük. Şu ana kadar kış lastiği takmayan araca rastlamadık, sürücülerin şehirler arası yollarda mutlak surette kış lastiklerini takmaları gerekmektedir. Bu, kanuni zorunluluktur diye konuştu. 
  ' KIŞ LASTİĞİ HUSUSİ ARAÇLARA ZORUNLU DEĞİL '  
Lastik takmayan sürücüye 400 euro ceza

Avusturya'dan Antalya'ya giden tır sürücüsü Rıdvan Gülseren ise Avusturya'da kış lastiği takmadığı için 400 avro ceza ödediğini anlattı.
15 Kasım'dan itibaren bu uygulamanın Avusturya'da başladığını söylediler diyen Gülseren, Kasım ayı başında Avusturya'ya yük götürdüm, geri dönmem biraz uzadı. Avusturya'da bu uygulama 15 Kasım'da başlamış. 400 avro ceza ödedim, kış lastiklerini taktırarak beni Türkiye'ye gönderdiler şeklinde konuştu.