Çözüm süreci Diyarbakıra bereket getirdi
Çözüm sürecinin olumlu havası Diyarbakıra hemen yansıdı. Kanada, Danimarka ve Fransadan da şirketlerin yer aldığı 52 firma, Diyarbakır OSBde fabrika için başvurdu.

Diyarbakırda çözüm süreci bereketi yaşanıyor. Güvenlik sorunu nedeniyle değişik zamanlarda çıkarılan teşvik uygulamalarına rağmen Diyarbakıra yatırım konusunda çok da istekli olmayan girişimciler,  çözüm süreciyle birlikte yatırım kararı aldı. Son 2 ayda aralarında yabancıların da olduğu 52 şirket, Diyarbakır Organize Sanayi Bölgesinde (OSB) fabrika kurmak için başvurdu.
Her yerden talep var
Sheraton, Intercontinental, Nova İbis, Rixos ve Divan gibi otel zincirlerinin de Diyarbakıra yatırım için çalışma  yürüttüğü bildirildi. Diyarbakır Organize Sanayi ve İş Adamları Derneği (DOSİAD) Başkanı Aziz Özkılıç, hükümetin başlattığı çözüm sürecinin tüm bölge halkını çok mutlu kıldığını belirterek Süreç çok büyük moral ve motivasyon getirdi dedi. İl dışındaki girişimcilerin de Diyarbakıra yatırım için daha istekli olduğunu kaydeden Özkılıç, şöyle konuştu: Sürecin konuşulması bile yatırım talebini sağladı. Diyarbakır OSBye 2 ayda 52 firma fabrika kurmak için başvurdu.Bu firmalar arasında Kanada, Danimarka ve Fransadan şirketler de yer alıyor. Bir süre önce çıkarılan teşvik uygulamasının ardından çoğunluğu Diyarbakırdan olan 158 girişimci yer talebinde bulunmuştu.
İstihdamı zıplatacak
Batı bölgeleri ile yurt dışından yatırımcılar da arsa tahsisi istedi diyen Özkılıç Elektronik üretimi yapacak ve 500 kişiyi istihdam edeceğini taahhüt eden bir İstanbul firmasıyla yine 500 kişinin çalışacağı bir iplik fabrikası kuracak Kahramanmaraş firmalarına yer tahsisi yaptık. Birinci etapta yer kalmadığı için, 2 bin dönümlük ilave alan çalışmamız devam ediyor dedi.
DEV OTEL ZİNCİRLERİ GELİYOR
DOSİAD Başkanı Aziz Özkılıç, turizm yatırımları konusunda çok sayıda firmanın Diyarbakıra gelmeye başladığını belirterek, Sheraton, Intercontinental, Nova İbis, Rixos ve Divan otel gruplarının Diyarbakırda otel yapmak için çalışma yürüttüğünü söyledi. Çözüm süreci ile ilgili Başbakan Erdoğanın çabasını takdirle karşıladıklarını dile getiren Özkılıç Sürecin olumlu havası anında bize yansıdı. Silahlar susarsa Diyarbakırı kimse tutamaz. Barış, bölge için en büyük teşvik olacak dedi.
Bölgeye turist akacak
-Diyarbakır Sanayici ve İşadamları Derneği Başkanı Burç Baysal: Çözüm süreci başarıya ulaştığı takdirde çok kısa sürede kalkınma olacaktır. Bugüne kadar girişimcilerimiz batı bölgesine yatırım yapıyordu. Bölgemizde huzur ve güven ortamı sağlanırsa girişimcilerimiz başka bölgelere gitmeyecek. Aksine başka bölgeden firmalar yatırım için buraya gelecek. Çünkü Diyarbakır birçok sektörde büyük fırsatları barındırıyor. Çözüm sürecinin başarıya ulaşması Diyarbakırı uçurur.
-Doğu Güneydoğu Sanayici ve İşadamları Dernekleri Federasyonu (DOGÜNSİFED) Başkanı Şahismail Bedirhanoğlu: Çözüm süreci bölgede büyük rahatlama sağladı. Şiddetten arınmış algısı hemen yatırımı getirecektir. Çözüm süreci başarıya ulaşırsa kalkınma açısından kısa sürede büyük gelişme yaşanacaktır. Tarım, hayvancılık ve enerji açısından büyük potansiyele sahip bölge eğitim, sağlık ve turizm alanında Ortadoğunun merkezi olur.  Buna bağlı olarak da işsizlik sorunu azalır.
-Diyarbakır Tanıtma Kültür ve Yardımlaşma Vakfı (DİTAV) Başkanı Erhan Akalın: Çözüm süreciyle bölge turizminde patlama yaşanacak. Diyarbakırda 3-4 yeni otel inşa edildi. Çözüm süreci  tamamlandığında otel sayısı daha çok artacak.  Güneydoğu Anadolu Bölgesinde çok büyük turizm potansiyeli var. Güvenli olduğu takdirde  bölgeye turist akacak. Hilton ve Divan oteller  grubu Diyarbakırda otel yapımına başladı.
-Diyarbakır Kültür ve Turizm Derneği Başkanı Kenan Aksu: Barışın olmasını bu bölge daha çok istiyor. İnsanlar, 30 yıldan fazladır hep kan, ölüm gördü. Kimse bu olayları tasvip etmiyor. Çözüm süreciyle bölge turizmde adeta patlama yaşayacak.