i-am the bank
2si Türk 3ü İngiliz 5 ortağın kurduğu, i-am isimli Müşteri Deneyimi ve Danışmanlık şirketi, tüm dünya bankalarını adeta baştan yaratıyor. Logosu, rengi, ismi ve sloganından şube ve ATM tasarımlarına, internet sitesinden, mobilyalarına kadar bankaları yenileyen şirket, dünyada 25 bankayı baştan yarattı.
3ü İngiliz, 2si Türk 5 ortaklı bir yapıyla İngilterede kurulan ve 2007 yılında İstanbul şubesini açan Müşteri Deneyimi ve Danışmanlık şirketi i-am başta bankacılık sektörü olmak üzere hemen hemen tüm sektörlerde Adan Zye markaları baştan yaratıyor. Logosu, rengi, ismi ve sloganından şube ve ATM tasarımlarına, internet sitesinden, mobilyalarına kadar bankaları baştan yaratan i-am 2007 yılından bu yana sadece Türkiyede Garanti Bankasından İş Bankasına, Finansbanktan son olarak Odeabanka kadar 7, dünyada 25 bankayı baştan yarattı. 
TÜRK BANKALARI DİKKAT ÇEKİYOR 
i-amin Ertuğrul Yurdakul ile kurucu ortaklarından olan Emre Kuzlu, küresel krizde sağlamlığı ile uluslararası arenada dikkat çeken Türk bankacılık sektörü, artık sanal ve fiziksel ortamlar dahil her açıdan geliştirdikleri marka tasarımlarıyla da yurtdışında örnek alındığını belirtiyor. İran, Vietnam, Hindistan gibi birçok farklı ülkede bankaların, Türk bankaları için geliştirdikleri ATM, şube konsepti ya da internet uygulamalarının benzerlerinin kendileri için de tasarlanmasını talep ettiklerini belirtiyor. Kuzu, Türkiyede Garanti Bankası için geliştirdiği müşteri deneyimi, fiziksel çevre ve görsel pazarlama konseptini Hindistanlı New India Bankın sahibinin çok beğendiğini belirterek, Bizden aynı konseptin farklı bir renkte kendi bankası için uygulanmasını istedi. Öyle ki bankanın sahibi daha sonra i-am İstanbula, Hindistanda bir şube açmalarını önerdi ve hatta açılan Yeni Delhi şubesine ortak bile oldu dedi. 
25İN ÜZERİNDE BANKA 
Kuzlu, sadece Hindistan değil, Vietnamdan ve İrandan da benzer teklifler aldıklarını belirterek, Bütün bu teklifleri değerlendirdik. Ancak tabi birebir aynı projeleri değil, üzerinde çalıştığımız bankanın marka özüne uyumlu hale getirdiğimiz projeleri uyguladık dedi. İlk olarak ortağı Ertuğrul Yurdakul ile birlikte İngilteredeki ofiste marka tasarımına başladıklarını kaydeden Kuzlu, i-am İstanbulun kurulduğu 2007den bu yana 25in üzerinde Türk ve uluslararası bankayla çalıştık diye konuştu.  
ŞUBEDE MAĞAZA KONSEPTİ 
Günümüzde bir banka şubesinin bir mağazadan aslında hiç bir farkı olmadığı görüşünü dile getiren Kuzlu şunları anlattı: İnsanlar 10 liralık, 20 liralık bir ürün için günümüz mağazalarında müthiş bir hizmet alıyorlar. Oysa 500 bin liralık kredi alan bir banka müşterisine çok daha iyi bir hizmet verilmesi gerekiyor. Bir banka için tasarruflarını o bankada değerlendiren, konut kredisini o bankadan alan bir müşteri çok değerli olmalı. Bankaların bugüne kadar bunu ihmal ettikleri bir konuydu.  
Bankalardaki kale görüntüsü gidiyor  
BANKA şubeleri sadece fonksiyonel ve lokal olmak zorunda değil diyen Emre Kuzlu, şubelerde yaptıkları en ufak bir değişikliğin çok hızlı bir şekilde hissedildiğini kaydetti. Banka şubelerinde artık yeni bir anlayışın yavaş yavaş kendini hissettirmeye başladığını belirten Kuzlu, Şubelerde gişeler alçalıyor. Bankalar artık kale gibi görüntüden vazgeçiyor. Şube müdürünün odası artık tamamen camdan şeklinde konuştu. Yakında i-am İstanbulun, Londra ve Hindistan şubelerinin aynı çatı altında toplanacağını söyleyen Emre Kuzlu, Şirketin merkezinin de Dubaide olması planlanıyor dedi. 
Meyhane de tasarladık   
BANKALARIN yanında çok çeşitli alanda faaliyetleri bulunduğunu söyleyen Emre Kuzlu, bunlar arasında meyhane tasarımı bile olduğunu kaydetti. Kuzlu, proje geliştirdiği bazı şirketleri şöyle sıraladı: Garanti, İş Bankası, Ziraat Bankası, Odeabank, Şekerbank, Eurobank Tekfen, Finansbank, Mey İçki, TTNet, Avea, T-Box, Diesel, Kale Kilit ve Daikin. Hindistan New India Bank, İngiltere Co-Operative Bank, Barclays Bank, Abbey National Bank of Ireland, Vietnam Ocean Bank.