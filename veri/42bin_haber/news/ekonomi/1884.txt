Başçı memurdur haddini bilecek
Ekonomi Bakanı Zafer Çağlayan, Merkez Bankası Başkanı Erdem Başçının, ekonomi için Uçaktan indik, karayoluyla ilerliyoruz sözlerine tepki gösterdi. Türkiyenin uçmaya ihtiyacı olduğunu söyleyen Çağlayan, Herkes yerini ve haddini bilecek dedi.
EKONOMİ Bakanı Zafer Çağlayan, Türkiye ekonomisi için uçaktan indik karayoluyla gidiyoruz diyen Merkez Bankası Başkanı Erdem Başçıyı yaylım ateşine tuttu. Başçının hükümetin bir memuru olduğunu belirten Çağlayan, Herkes yerini ve haddini bilecek. Merkez Bankası hükümetin kararnamesiyle atanan veya görevden alınacak olan biridir. Merkez Bankası kanunu da hükümet yazar değiştirir ya da değiştirmez dedi. Bizim karayolunda hız sınırı var diyen Çağlayan, Karayolunda sürat yapılacak alanlar bellidir. Bizim uçmaya ihtiyacımız var. Türkiye karayoluyla 2023 hedeflerine ulaşamaz. Karayolunda en güvenli sürüşü hazırlamamıza rağmen biz karayolunda hedefe varamayız diye konuştu.  
BAŞÇIYA BIRAKACAK HALİMİZ YOK 
2023 hedeflerini aya gitmeye benzeten Çağlayan, şöyle konuştu: Aya karayoluyla gidemezsin. Türkiyenin yüzde 5 büyüme, yüzde 5 enflasyon hedefi var. Ben bunu yaparsam Merkez Bankası başarılı olur. Biz burada Merkezin değil Türkiyenin başarısını konuşuyoruz. Bunlar Türkiyenin başarısına, yazılır Merkez Bankası Başkanının başarısına yazılmaz. Kalkıp da Türkiyenin başarısını Merkez Bankası Başkanına bırakacak halimiz yok. Burada koskoca hükümet var. Merkez Bankası Başkanı kendini başarılı göreceğini söylüyor. Merkez Bankası görevini yapsın.  
TAKDİR EDECEK OLAN HÜKÜMETTİR 
Merkez Bankası Başkanı Erdem Başçının bahsettiği yüzde 5lik büyümeyle Türkiyenin 2023te dünya ekonomisinde ilk 10a giremeyeceğini söyleyen Çağlayan, şunları kaydetti: Bizim ortalama yüzde 6-6.5 büyümeye ihtiyacımız var. O sürati karayolunda yapamazsın. Yüzde 6.5 büyümeyi uçarak yaparsın. Türkiye şimdi emniyetli uçabilecek yapıya gelmiş. Her türlü uçuş tekniklerini biliyoruz. Hiç kimse kendini başkasının yerine koymasın. Merkez Bankası Başkanının doğru yapıp yapmadığını takdir edecek olan hükümettir. Merkez Bankası yönetimine başkalarının ödül vermesi, plaket vermesi olabilir. Ama onu değerlendirecek olan, takdir edecek olan hükümetin bizzat kendisidir. Başkan görevini yaparsa biz görürüz başarılı olup olmadığını. 
Başçıya kurşun yağmuru 
Herkes yerini ve haddini bilecek
Başçı hükümetin memurudur
İrademiz olmasa enflasyonu düşüremez
Merkez bizim uzuvlarımızdan biridir
Başarıyı başkana bırakacak halimiz yok
Kendilerini hükümetin yerine koymasınlar
Aya karayolundaki süratle gidemezsin
Başkanı takdir edecek olan hükümettir
Hükümet ne yaparsa yapsın diyemezler
Merkezi hükümet atar, görevden alır 
İrademiz olmasa enflasyonu düşüremez 
ENFLASYONUN düşürülmesinin tek iradesinin hükümet olduğunu kaydeden Zafer Çağlayan, Merkez de bu konuda hükümete karşı sorumludur. Hükümetin iradesi olmasa Merkez Bankası enflasyonu düşüremez. Merkez enflasyon bandı arasındaki başarı ya da başarısızlığını gelip hükümete açıklamak zorunda. Nitekim bunu yapıyorlar. Enflasyon hedefini tutturamadıklarını açıklıyorlar. Büyüme de Merkezin işi. Fiyat istikrarı ve finansal istikrara bakacak. Önünü tıkayacak tedbirler almayacak. Büyüme konusunda kusura bakmasınlar. Merkez Bankası organlarımızdan biridir. Bağımsızlık eyvallah ama, başkan bunu yanlış anlamış.  
Benim hedefimle çelişmesin  
GÖSTERİLEN çabaların İyi olunca Merkeze kötü olunca hükümete mal edildiğini dile getiren Zafer Çağlayan, şunları söyledi: Enflasyon, Merkez Bankasının işi. Enflasyon kötü olsa kime soruyorlar bunun hesabını? Herkes yerini ve haddini bilecek. Merkez kendisine verilen görev çerçevesinde hareket edecek. Ama kendisini kesinlikle hükümetin yerine koymayacak şeklinde konuştu. Çağlayan şöyle devam etti: Bir memurumuzdur bizim bir çalışanımızdır. Onun için bu konuda hedefini koysun. O hedefler benim hedefimle çelişecek hedefler olmayacak. O hedefler hükümeti ekonomik hedefleriyle parametreleriyle eşdeğer olacak. Onunla uyumlu olacak. Merkez benim hedefim bu ben bununla gidiyorum hükümet ne yaparsa yapsın diyemez. Yüzde 5lik cari açık hükümetin hedefi zaten, Merkezin değil.  
 