Tablet Seminerler' melek yatırım
Gıda, içecek, e-ticaret alanlarında çeşitli yatırımları bulunan işadamı Hasan Aslanoba, Tablet Seminerlere 500 bin lira tutarında yatırım yaptı.
Yetişkin eğitiminin perakendeleşmesi ve geniş kitlelere ulaşması hedefiyle M-GENin de kurucusu ve sahibi Fütürist Ufuk Tarhan tasarlanan ve  Türkiyenin ilk gençlik ajansını kuran Emrah Kayanın sahip olduğu Youtholding bünyesinde gelişen Tablet Seminerler melek yatırım aldı.  
Keiretsu Forum İstanbul aracılığıyla bir araya gelen Hasan Aslanoba, Ufuk Tarhan ve Emrah Kaya, Tablet Seminerler Eğitim Hizmetleri A.Ş.yi kurarak ortak oldu. Ufuk Tarhan, Tablet Seminerlerin Yönetim Kurulu Başkanı ve Genel Müdürü olarak atandı.   
Ufuk Tarhan, Tablet Seminerlerin ortaya çıkış nedenini ve karşıladığı ihtiyacı şöyle anlattı:  
Hızla değişen dünyanın en önemli sorunu; yeteneklerini ve becerilerini sürekli geliştirip,  çeşitlendiren,  çeşitlendirmek zorunda olan insan... Klasik eğitim olanakları, okullar; yetişkin insanların ve kurumların giderek artan eğitim alma, öğrenme ihtiyaçlarını karşılamakta içerik ve erişim açısından yetersiz ve pahalı kalıyor. Yetişkin insanların iş için gelişim ihtiyaçlarına karşılık verebilecek, serbestçe ve hem ekonomik hem zamansal açıdan uygun koşullarda, erişebilecekleri yapılar yok veya çok sınırlı. Pek çok uzman, yönder ve deneyimli, yetenekli insan, daralan iş olanakları, zorlaşan uzun işte tutunma koşulları gibi nedenlerle paralel kariyer ya da yeni kariyer oluşturma ihtiyaç ve zorunluluğunu yaşıyor. Firmalar ise çalışanlarına sağladıkları eğitim olanaklarının hem maliyet, hem içerik hem de geri dönüşleri açısından mutlu değil. Daha farklı içerik, daha kısa daha yalın ve ekonomik çözüm arayışları var.  
Tablet Seminerler, işte tüm bu ihtiyaçların tamamına ve daha fazlasına yanıt vermek üzere kurulmuş bir platform. Tablet Seminerler, insanları seminer, sohbet, workshop, uygulama ortamında buluşturuyor." 
 