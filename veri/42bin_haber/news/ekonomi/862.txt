Kayıp-kaçak 1 milyar 650 milyon dolar
İLK ihaleleri iptal edilen iki elektrik dağıtım ilahesine toplamda 1 milyar 650 milyon dolar düşük teklif geldi. İlk ihalesinde 2 milyar 990 milyon dolarlık teklif alan Boğaziçi Elektrik Dağıtım A.Ş.ye dün düzenlenen ihalede en yüksek teklifi 1 milyar 960 milyon dolarla Cengiz-Kolin-Limak Ortak Girişim Grubu verdi.
AĞUSTOS 2010da yapılan ilk ihalesinde 2 milyar 990 milyon dolar ile rekor bir fiyatın oluştuğu Boğaziçi Elektrikin dün düzenlenen yeni ihalesinde fiyat 1 milyar dolar kadar düştü. Boğaziçi Elektrik Dağıtım AŞnin (BEDAŞ) TEDAŞa ait yüzde 100 oranındaki hissenin özelleştirmesi için düzenlenen ihaleyi 1 milyar 960 milyon dolar ile en yüksek teklifi veren Cengiz-Kolin-Limak kazandı.  BEDAŞın toplam 4.2 milyon abonesi bulunuyor. 
7 FİRMA KATILDI 
Boğaziçi Elektrikin özelleştirmesinin nihai pazarlık görüşmeleri Özelleştirme İdaresi Başkanlığında, Başkan Yardımcısı İbrahim Halil Kırşanın komisyon başkanlığında yapıldı. İlk turu elemesiz kapalı yazılı teklif alınmasının ardından, 4 elemeli turun yapıldığı ihalede daha sonra açık artırmaya geçildi. BEDAŞın özelleştirme ihalesine 7 firma katıldı. Özelleştirme ihalesinin nihai pazarlık görüşmesinde, elemesiz turda en yüksek teklif 910 milyon dolar oldu. Birinci elemeli yazılı turda en düşük teklifi veren IC İçtaş, ikinci elemeli yazılı turda en düşük teklifi veren Torunlar Gıda, üçüncü elemeli yazılı turda en düşük teklifi veren Aksa Elektrik, dördüncü ve son elemeli turda ise en düşük teklifi veren Çalık Enerji elendi.  
17 TUR SÜRDÜ 
İhalede açık artırmaya Elsan-Tümaş-Karaçay, Park Holding ve Cengiz-Kolin-Limak ile geçildi. Açık artırmada başlangıç tutarı 1 milyar 765 milyon dolar, artırım aralığı ise 5 milyon dolar olarak belirlendi. 17 tur olarak gerçekleştirilen açık arttırmanın altıncı turunda Elsan-Tümaş-Karaçay Ortak Girişim Grubu çekildiğini açıkladı. 17inci tura geçildiğinde, Park Holding AŞ, Cengiz-Kolin-Limak Ortak Girişim Grubunun verdiği 1 milyar 960 milyon dolarlık teklifin üzerine çıkmadı ve ihaleden çekildi. Böylece, Boğaziçi Elektriki 1 milyar 960 milyon dolar ile en yüksek teklifi veren Cengiz-Kolin-Limak Ortak Girişim Grubu almış oldu.  
100 MİLYON DOLAR YATIRIM 
İhalenin ardından açıklama yapan Cengiz-Kolin-Limak Ortak Girişim Grubu İcra Kurulu Başkanı İsmail Ergüneş, taksitli ödeme planından yararlanacaklarını belirterek, yüzde 20-25ler civarında bir özkaynakla finanse etmeyi düşündüklerini söyledi. Ergüneş, Yaptığımız iş büyük bir iddia kazandı. Bu özelleştirme ile omuzlarımızdaki yük ve sorumluluk farklı bir boyut aldı, sektörün açık ara lideri olduk. 10 milyon abone ve 35 milyar KW hacme ulaştık. Bu da yüzde 16-17 civarında bir büyüklüğe denk geliyor. İstanbul apayrı bir sorumluluk. Yıllık 100 milyon dolar civarında yatırım planımız var diye konuştu. Ergüneş, BEDAŞta yüzde 12.9 düzeyinde olan kayıp-kaçak oranını 1 yıl içinde yüzde 10.8 seviyesine düşürmeyi planladıklarını açıkladı. 
İlk ihalede ödeme krizi ihaleyi iptal ettirdi 
BOĞAZİÇİ Elektrik Dağıtımın ilk özelleştirilme ihalesi 2010 yılının Ağustos ayında düzenlendi. Kıran kırana geçen ihalede sonunda gülen taraf  2 milyar 990 milyon dolar ile İş-Kaya İnşaat Sanayi ve Ticaret Ltd. Şti.-MMEKA Makine İthalat Pazarlama ve Ticaret A.Ş. Ortak Girişim Grubu oldu. Mehmet Emin Karamehmet-Mehmet Kazancı ikilisine ait MMEKA adına açıklama yapan Mehmet Kazancı, fiyatın ihalede oluşan bir fiyat olduğunu belirterek, Yüksek görülebilir ama önemli olan hedefe ulaşabilmek demişti. Ödeme konusunda ise özkaynak ya da kredi seçeneklerini kullanacaklarını ifade eden MMEKA, daha sonra gerekli ödemeleri yapamadı. Boğaziçi Elektriki alma hakkı ikinci en yüksek teklifi veren Aksa Elektrike geçti. İhalede 2 milyar 751 milyon dolar teklif eden Aksa da gerekli ödemeyi yapamadı. Ardından sıra 3üncü sırada bulunan Park Holdinge geçti ve 2 milyar 496 milyon dolarlık üçüncü en yüksek teklifi veren Park Holding de ödemeyi yapmayınca ilk ihale iptal edildi. 
Akdeniz Elektrik dağıtım ihalesinde de yarı yarıya düşük teklif gelmişti 
SON bir ay içerisinde yapılan TEDAŞa ait dağıtım şirketlerinden ikisinin ihalesinde de ilk ihalelere göre çok düşük rakamlar ortaya çıktı. İki ihaledeki toplam kayıp 1 milyar 650 milyon dolara ulaştı. 
BEDAŞın bugün yapılan ihalesinde en yüksek teklifi 1 milyar 960 milyon dolarla Cengiz-Kolin-Limak Ortak girişim Grubu verdi. Ancak 2010 yılında yapılan ve Mehmet Emin Karamehmet ve Mehmet Kazancının kurduğu MMEKA OGG ve İş-Kaya ortaklığının kazandığı ihalede fiyat 2 milyar 990 milyon dolar olmuştu. Söz konusu ihale, ortaklar arasında yaşanan sorunlar yüzünden iptal edilmiş, ikinci ve üçüncü sıradaki şirketler de teminatlarını yakarak ihaleyi almamışlardı. 
Geçen ay ihalesi yapılan Akdeniz Elektrik Dağıtım İhalesinde de benzer bir sonuç çıktı. İlk olarak 2010 yılında düzenlenen Akdeniz Elektrik dağıtım ihalesine en yüksek teklif, 1,165 milyar dolar ile Park Holdingden gelmişti. Ancak şirket daha sonra vazgeçince ihale iptal edildi. Geçtiğimiz ay tekrar düzenlenen ihaleyi Cengiz-Kolin-Limak OGG 546 milyon dolarla aldı. 
Böylece iki ihaledeki toplam kayıp 1 milyar 650 milyon dolara ulaştı. 
6 şirket ikinci şansı aradı 
· İlk ihalede 2 milyar 751 milyon dolar teklifle en yüksek ikinci teklifi veren ancak sıra kendisine geçtiğinde gerekli ödemeyi yapmayan Aksa Elektrik, dün düzenlenen ihaleden de elendi. Aksa, üçüncü elemeli turda fiyat 1 milyar 652 milyon dolar düzeyindeyken elendi.
· İlk ihalede 2 milyar 496 milyon dolar teklif veren Park Holding, son ikiye kaldı ama çekildi.
· İlk ihalede 2 milyar 895 milyon dolar seviyesinde elenen IC İçtaş, dün 1.41 milyar dolarda çekildi.
· Dün ihaleyi 1 milyar 960 milyon dolar ile kazanan Cengiz-Kolin-Limak ortaklığı da ilk ihalede ayrı ayrı yer almışlardı ve üç şirket de ihaleden elenmişti. 
 
  

 