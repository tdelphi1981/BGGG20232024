Maden suyunda Dengeler değişecek
Türkiyenin önde gelen gruplarından Yaşar Topluluğu bünyesinde faaliyet gösteren Pınar, yeni bir sektöre adım attı.
Firma, Pınar Denge markasıyla maden suyu sektörüne de girdi. Hızla büyüyen pazarda altı ürünle yerini alan Pınar, sektörün önemli oyuncularından biri olmayı hedefliyor.Pınar Su Genel Müdürü Hüseyin Karamehmetoğlu, sağlıklı ve lezzetli maden suyunu tüketiciyle buluşturmak amacıyla yola çıktıklarını 
söyledi. Karamehmetoğlu, Yaptığımız araştırmalarda tüketicinin Pınardan bu yönde beklentileri olduğunu gördük. Bu beklentiye bir sade, üç meyve aromalı, iki de C vitaminli meyve aromalı maden suyu üreterek cevap verdik. Pınarın kalite ve güvencesiyle pazarda yerimizi aldık dedi.  
6 ÇEŞİT ÜRÜN 
Pazarda önemli bir oyuncu olmayı hedeflediklerini dile getiren Hüseyin Karamehmetoğlu, özellikle meyve aromalı ve vitaminli pazarın hızla büyüdüğüne dikkat çekerek, Özellikle bu kategoride farklı çeşitlerimiz ve iddialı lezzetlerimizle rakiplerimizden ayrışmayı hedefliyoruz. Ürünlerimizi yeni sevk etmeye başlamamıza rağmen, dağıtım yapılan noktalardan çok olumlu geri dönüşler almaya başladık diye konuştu. Karamehmetoğlu, Manisa Selendide faaliyet gösteren Gediz Kaynak Sularına üretim yaptırdıklarını, satış ve dağıtımı ise kendilerinin yürüttüğünü sözlerine ekledi. Hüseyin Karamehmetoğlu, maden suyu kaynağı ve ürünlerin Pınara özel olduğunu da vurguladı.