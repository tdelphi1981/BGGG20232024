Cennet adalara vergi takibi
TÜRKİYEde birçok zenginin vergiden kurtulmak için servetlerini İngiltere açıklarındaki Man Adasına taşıması hükümeti harekete geçirdi. Hükümet, Türkiye ile Man Adası arasındaki anlaşmayı TBMMye gönderdi.
HÜKÜMET, Türkiye ile Man Adası arasında 3 ay önce Londrada imzaladığı vergi kayıp ve kaçaklarını ortadan kaldırmak için yaptığı anlaşmayı, TBMMye gönderdi. Vergiden kurtulmak için servetlerini bu adadaki bankalara aktaran işadamlarına sıkı takip geliyor. Kayıtdışı servetin tutarının 150 milyar dolar olduğu iddia ediliyor. Tasarının gerekçesinde, vergi kaçakçılarının tercih ettiği vergi kapasitesi düşük ülkelerle Vergi Konularında Bilgi Değişimi Anlaşması görüşmelerinin sürdüğü belirtildi. Buna göre, Jersey, Man Adası, Bermuda, Cebelitarık, Cayman Adaları, Seyşeller, Guernsey, Bahamalar ve İngiliz Virjin Adalarıyla görüşmeler başlatıldı. Jersey, Man ve Berduma ile anlaşma imzalandı. 
Türkiye Cumhuriyeti Hükümeti ile Man Adası Hükümeti Arasında Vergi Konularında Bilgi Değişimi Anlaşması Tasarısına göre şunlar yapılacak:
· İki ülke arasında vergi kaçağının önlenmesi ve zarar verici vergi rekabeti ile mücadele edilmesi için bilgi paylaşımı sağlanacak. 
·  Taraflar, kişi ve kurumlarla ilgili olarak, vergilerin tarhı tahakkuku ve tahsilatı, vergi alacaklarının cebri icrası, vergi konularının incelenmesi ve takibatına ilişkin bilgileri isteyebilecek. 
·  Bilgiler, değişime tabi tutulurken, gizliliğe kesinlikle özen gösterilecek. 
·  Ancak bu bilgiler, mahkeme aşamasında açıklanabilecek.  
ADAYA VERGİ UZMANI 
·  Heyetler birbirinin ülkesine giderek bizzat yerinde inceleme yapabilecek. 
·  Vergi müfettişleri, kişilerle görüşmek ve kayıtları incelemek için Adaya gidebilecek.
·  Gerçek kişilerle yapılacak görüşmenin alt yapısı taraf ülke sağlanacak. 
·  Vergi incelenmesine konu olan kişinin görüşmede olmasını sağlamak taraf ülkelerin ilgili makamlarının sorumluluğunda olacak. 
Dünyanın vergi cennetleri 
VERGİ cennetleri beş ayrı coğrafik bölgeye ayrılıyor:  
The Caribbean bölgesi: Bahama,Bermuda, Cayman adaları, İngiliz adaları,Hollanda antilleri, Turks and Caicos adaları, Aruba, Barbados, Nevis,Montserrat, Anegada, Panama.  
Akdeniz bölgesi: Gilbartar ve Kıbrıs.
Avrupa bölgesi: Hollanda, İsviçre, Lehictan, Andora, Lüksenburg, Kapione ve Monako.
Channel adaları bölgesi: 
Gurnsey, Jersey, The Isle of Man.
Pasifik bölgesi: 
Hong Kong, Vanutu ve Nauru. 
Man Adası neresi 
İLK kez 8. yüzyılda Viking yerleşkesi olarak kullanılmaya başlanan Man adası, iç işlerinde bağımsız, dış işlerinde Birleşik Krallıka bağlıdır. Birleşik Krallık Kraliçesi II. Elizabeth aynı zamanda Man Adasının devlet başkanı. Adanın resmi olarak yönetimi devlet başkanı olan kraliçenin vekili konumundaki bir valiye bağlı. Fakat son zamanlarda bu merci, adanın yürütme organı olmaktan çıkmış ve daha çok seremoniler ile ilişkili devlet başkanı rolünü almış. Man Adası Avrupa Birliği üyesi değildir, ancak AB ile yapılan antlaşmalar uyarınca sınırlı şekilde mal dolaşımına izin veriliyor. 

 