Eximbankta X problemi
TBMM Dilekçe Komisyonu, Türk Eximbankın ismindeki X harfini soruşturdu. Türk Dil Kurumu (TDK), Komisyona 29 harf içerisinde Xin olmadığı, imla ve kısaltma ilkelerine uymadığı görüşünü iletti.
Başbakan Yardımcılığı da ismin değiştirilmesinin önemli maddi külfete neden olacağı değerlendirmesini yaptı. Komisyon, değerlendirmeler sonrasında herhangi bir işlem yapmama kararı verdi. Ankaradan Günal Seyit adlı bir vatandaş, Komisyona bir dilekçeyle Türkiye İhracat Kredi Bankasının Türk Eximbank olan kısaltma ismindeki X harfinin kaldırılarak, adının Türk alfabesindeki harflerle yazılmasını istedi. Seyit dilekçesine gerekçe olarak da Anayasadaki, İktisadi Müesseselerde Mecburi Türkçe Kullanılması Hakkında Kanundaki ve Türk Harflerinin Kabul ve Tatbiki Hakkında Kanundaki ilgili maddeleri gösterdi. Komisyon,Türk Eximbank, uluslararası piyasalarda ECA (Export Credit Agency) olarak anılan kuruluşların Türkiyedeki örneğini teşkil etmektedir. Birçok ülkede olduğu gibi İhracat-İthalat Bankası (Export-Import Bank) teriminin kısaltılmasıdır cevabını verdi.