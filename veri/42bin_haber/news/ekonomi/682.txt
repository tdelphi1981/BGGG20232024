Tekstilin kalbi Merter'de seçim heyecanı
Ahmet Zorlu, Abdulkadir Konukoğlu gibi iş dünyasının yakından tanıdığı isimlerin başkanlık yaptığı Merter Sanayici ve İşadamları Derneği (MESİAD) yeni başkanını seçiyor. MESİAD Başkan adayı Halit Tuna, her alanda ortak aklı benimseyen bir yönetim anlayışı benimsediklerini açıkladı.
Bünyesinde 4 bin kadar firmayı barındıran, 800 civarında mağazanın bulunduğu Merter, Türkiye'de tekstilin önemli  merkezlerinden biri olarak kabul ediliyor. Bölgedeki sanayici ve işadamlarını bünyesinde bulunduran MESİAD'da ise seçim heyecanı yaşanıyor. 
Bu cumartesi günü yapılacak seçimde tek başkan adayı Halit Tuna. Kumaş ticareti yapan Tuna, amaçlarını, 'her alanda ortak aklı benimseyen bir yönetim anlayışı' olarak ifade ediyor. 
Halit Tuna, MESİADın, uygulamaya koyacağı projelerin Türkiye ekonomisinin lokomotifi olan tekstil sektörüne ciddi katkılarda bulunacağını belirtti. 
MESİAD yönetimi ve üyelerinin gerçekleştireceği projelere büyük önem vereceklerini söyleyen Üyesi olmaktan onur ve gurur duyduğum MESİADın yönetimine, şahsım ve arkadaşlarımla sektör temsilcilerinden ve önde gelen işadamlarımızdan gelen teklifler nedeniyle aday olmayı kararlaştırdık. Amacımız, MESİAD isim ve işlevinin çıtasını yükseltmek, ülkenin siyasi ve ekonomik şahlanış için yoğunlaştığı dönemde, insanımızın çıkarlarını ön planda tutan akılcı öneriler getirmek ve olanaklarımız ölçüsünde yaşama geçirmektir şeklinde konuştu. 
Tuna Kumaşçılık Yönetim Kurulu Başkanı da olan Halit Tuna aynı zamanda, Beylikdüzü Belediyesi Meclis Üyesi olarak görev yapıyor. 
 