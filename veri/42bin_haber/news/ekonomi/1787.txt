Zirvede gözler Türkiye'deydi
Hindistanın önemli turizm bölgelerinden olan Uttar Pradesh Eyaleti Agra kentinde, Hindistan Ticaret ve Sanayi Bakanlığı, Sanayi Politikası ve Tanıtım Bölümü, Uttar Pradesh Eyalet yönetimi ve Hindistan Endüstri Konfederasyonu (CII) ortaklığı ile gerçekleşen 2013 Ortaklık Zirvesinde Türkiye mercek altındaydı. Zirvede Başbakanlık Yatırım Ajansı ile Hindistan Endüstri Konfederasyonu (CII) arasında doğrudan yatırımlar konusunda bir de Mutabakat Zaptı imzalandı.
45 ülkeden 1200 temsilciyi bir araya getiren ve bu yıl 19.su düzenlenen 2013 Ortaklık Zirvesinin bu yılki ana teması Sürdürülebilir Büyüme İçin Küresel Ortaklık oldu. Etkinlik kapsamında düzenlenen Global Ekonomik Yönetimin Yapılandırılmasında G20nin Rolü panelinin konuşmacıları arasında Yapı Kredi Bankası Baş Ekonomisti Prof. Dr. O. Cevdet Akçay da yer aldı. Türkiyenin mercek altına alındığı oturumda ise Başbakanlık Yatırım Ajansı Başkanı M. İlker Aycı, Polyplex CEOsu Pranay Kothari ile Aditya Birla Group / Grasim Industries COO'su Dr. Prakash Maheshwari konuşmacı olarak hazır bulundu.  
Başbakanlık Yatırım Ajansı Başkanı İlker Aycı Hindistan programı esnasında ayrıca aralarında yillik geliri 100 milyar Dolar olan TATA Grup'un üst yönetiminin de bulunduğu farklı sektörleri temsil eden kuruluşların tepe yönetimleri ile temaslarda  bulundu.