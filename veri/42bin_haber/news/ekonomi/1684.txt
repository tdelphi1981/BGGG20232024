Başçı: 2013'te yüzde 5'in altında enflasyon bekliyoruz
Merkez Bankası Başkanı Erdem Başçı, Merkez Bankası binasında enflasyon raporunu açıkladı. Başçı, 2013 yılı sonunda çekirdek enflasyonun yüzde 5'in altında kalmasını beklediklerini bildirdi.
Kredi değerlendirme kuruluşlarının etkisini yitirdiğini kaydeden Başkan Başçı, "Piyasa oyuncuları da ehemmiyet vermezlerse daha sağlıklı kararlar alınır." dedi. Tütün ve enerjide fiyat değişimi olmayacağını öngördüklerini aktaran Başçı, "Daha sık ve enflasyona göre küçük fiyat ayarlamaları destekliyoruz. Sadece tütün için değil bütün ürünler için bunu destekliyoruz çünkü gerekli küçük fiyat ayarlamaları ilerde büyük fiyat artışlarının önüne geçecektir ve enflasyonu çok etkilemeyecektir." diye konuştu.