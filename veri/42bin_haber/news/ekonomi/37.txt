Bir otomobil firması daha ABDden çekildi
Japon otomobil üreticisi Suzuki, yaklaşık 30 senedir faaliyette olduğu ABD pazarından çekildi. Kaliforniya eyaletinde iflas korumaya başvuran Suzukinin piyasadan çıkma kararı Saab ve Isuzunun ardından geldi.
Şirket, artık ABD piyasasında yeni model araçların olmayacağını, sadece motosiklet, arazi araçları ve bot motorlarının satışının devam edeceğini belirtti.  
ABDdeki faaliyetlerine 1985de başlayan Suzuki, hiçbir dönemde diğer Japon otomobil devleri Toyota ve Honda kadar başarılı olamadı. ABD pazarına giren Asyalı otomobil üreticileri arasında pazar payı en düşük olan Suzuki artık Hindistanda Hyundai ile liderlik için girdiği rekabete yoğunlaşacak. Suzukinin ABD pazarındaki en iyi senesi 2007 olmuştu. Şirket, o sene 102 bin araç satmıştı.  
Suzukinin bu seneki ABD satışları geçen seneye oranla yüzde 4.7 azalarak 21 bin 188 otomobile düştü. Toyotanın yüzde 14lük pazar payına karşılık Suzukinin ABD pazarındaki payı sadece 0.2. Suzukinin çıkmasının ardından ABD pazarındaki en düşük Asyalı otomobil üreticisi 0.4 pazar payıyla Mitsubishi olacak. Mitsubishinin satışları da geçen seneye göre yüzde 29 azalarak 50 bin 103 araca geriledi.    
Suzuki, geçen sene ürettiği yaklaşık 2.5 milyon aracın yüzde 40ını Hindistan pazarında sattı. Hindistanda pazarın yüzde 42sine sahip olan Suzuki, 250 bin araç kapasiteli yeni bir fabrika kurma planları bulunuyor. Ancak Hindistan pazarı Volkswagen ve Hyundai gibi birçok şirketin de iştahını kabartıyor. Hyundai bu ülkede 300 milyon dolar yatırımla yeni bir motor fabrikası kuracağını açıkladı.   
Suzukinin Tokyo borsasındaki hisseleri ise bu sene yüzde 16 değer kazanarak 23 dolara çıktı.  