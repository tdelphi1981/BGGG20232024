Faiz ve temettü gelirine ek vergi
Maliye Bakanı Mehmet Şimşek, zengine vergiyle kastedilenin varlık vergisi olmadığını söyledi. Yeni verginin ipuçlarını veren Şimşek, Faiz, temettü ve kira gibi araçlardan elde edilecek gelirler, belirlenecek sınırı aştığında beyanname ile gelir vergisine tabi tutulacak dedi. Hazırlanan senaryolarda alt sınırın 75 bin lira olduğu konuşuluyor.
MALİYE Bakanı Mehmet Şimşek, Başbakan Recep Tayyip Erdoğanın gündeme getirdiği, zenginden daha çok vergi alınmasını öngören yeni vergi düzenlemeleriyle ilgili önemli ipuçları verdi. 
   BENCE / ÇÜNKÜ... 
Bankadaki fazla paraya vergi için ne düşünüyorsunuz  
Ekonomi basını ile bir araya gelen Mehmet Şimşekin verdiği bilgilerden anlaşılan, bu konuda en büyük sürpriz piyasalara olacak. Faiz, temettü ve kira gibi araçlardan elde edilecek tüm gelirler toplanacak. Bu gelirler belirlenecek sınırı aştığında beyanname ile gelir vergisine tabi tutulacak. Ekonomi çevrelerinden elde ettiğimiz bilgilere göre beyannamede sınır yıllık 75 bin TL olacak, bu sınırın üstünde geliri olandan sınırı aşan kısım için yüzde 35 gelir vergisi alınacak. Ancak bu konuda çalışmaların sürdüğünü, özellikle limit konusunda farklı alternatifler üzerinde durulduğunu da belirtmekte fayda var. Gelir kalemine ücretlerin de eklenebileceği belirtiliyor. 
NEREDEN BULDUN DENMEYECEK  
Temel hedefin varlık vergisi ya da nereden buldun gibi bir düzenleme olmadığını belirten Şimşek, Burada belirli bir kesim hedeflenmiyor. Zenginden daha fazla vergi demek vergide adaleti sağlamaya yönelik düzenlemeler. Gelir Vergisi oranlarıyla oynama, KDV, Kurumlar Vergisi oranlarında bir artış gündemde değil. Ama bazı imtiyazlar, bazı istisnaların azaltılması, kaldırılması gündemde. Beyanname sistemine geçilirse kişinin faiz, temettü, kira gibi birden fazla gelir kalemi bir bütün olarak değerlendirilecek ve girdiği dilime göre vergi verecek dedi. 
SPORCUYA DA İSTİSNA YOK 
Beyanname verecek mükellef sayısını artırmayı ümit ettiklerini, buna yüzde 15lik vergiye tabii olan sporcuların da dahil olduğunu belirten Şimşek, burada daha fazla gelir elde edenden daha fazla vergi almak esasıyla hareket ettiklerini vurguladı ve şöyle konuştu:  
Şu anda faiz gelirinin üzerinden yüzde 15 stopaj alıyoruz. Yani faiz geliri ne olursa olsun, 100 bin lira gelir elde etseniz de yüzde 15 stopaj ödüyorsunuz. Yeni düzenlemeyle biz diyeceğiz ki, bu normal vergi oranlarına tabidir, 100 bin lira o zaman yüzde 35 vergiye tabi olacak. O zaman yüzde 15 kesilmeyecek, kesildiyse de düşülecek, mahsup edilecek. Örnek olarak, yılda 10 bin liralık faiz geliri olan bir kişi yüzde 15 ödeyecek, beyanname sınırının altında kalacaksa sorun yok. Ama diyelim ki, başka birinin faiz, kira, temettü geliri 120 bin lira. Beyanname ver diyeceğiz. Geliri girdiği vergi dilimine göre vergilendirilecek. Olaya siyah-beyaz olarak bakmamak lazım. Beyanname kapsamını genişletirsek, o zaman bazı giderlerini sunma imkanı da vereceğiz.  
Şimşek, 2013 yılında önceliklerinin kayıt dışılıkla mücadele olduğunu belirterek, 2013ün ilk yarısında bunlar bir şekilde Meclis gündemine gelir şeklinde konuştu. 
Emlak vergisinde gazete ilanı esas olabilir 
EMLAK vergi değeriyle piyasa değeri arasındaki farkın azaltılmasına yönelik bir çaba gerektiği üzerinde duran Şimşek, Bir seçenek, belki emlak vergi değerlerinin tespit sisteminin köklü bir şekilde değiştirilmesini gerektirebilir. Diğer bir seçenek, Türkiye çapında, yani piyasa değerlerini yakalamaya yönelik bir model geliştirmek. Mesela Maliye Bakanlığı olarak biz bütün internet sitelerinde, gazetelerde çıkan veya bütün projelerle yapılan promosyonlardaki fiyatı alıp sisteme girmek. Yaklaşık bir piyasa değeri tespiti. Ama bunların hepsi tartışılacak konulardır. Daha güvenilir rakamlar üretmek için neler yapılabilir diye kafa yoruyoruz. Metrekare sisteminin şu anda terk edilmesi söz konusu değil. Sadece biz konuta temel teşkil eden arsanın değeri, konutun kendi değeri, nerede olduğuna bağlı olarak farklılaştırma yetkisi aldık diye konuştu. 
Şehir rantına vergi 
MEHMET Şimşek, Gelir Vergisi reformunda bazı düzenlemeler yapmayı planladıklarını belirterek şimdiye kadar vergilendirilmeyen şehir rantlarının vergilendirileceğini söyledi. Şimşek Diyelim ki gittiniz imarsız bir arsa aldınız. Gelişti, imar geldi ve fiyatlar katlandı. Beş yıl elinizde tuttuğunuz için o kazanç elde ettiğiniz rant hiç vergiye tabi değil. Mesela yeni Gelir Vergisi tasarısıyla isterseniz 100 lira elinizde tutun, biz yine vergilendireceğiz, örnek olarak söylüyorum.   
Elazığ, Şişliyi solladı 
MALİYE Bakanı Şimşek, konutta KDV farklılaştırması ile daha yüksek değerli konut alanın daha yüksek vergi vereceğine de dikkat çekti. Bu düzenlemenin ne zaman hayata geçeceği bilgisini vermekten kaçınan Şimşek, şöyle devam etti:  
Halihazırda konut değerinden bağımsız olarak 150 metrekareye kadar konut teslimleri yüzde 1lik bir KDVye tabi. 150 metrekare ve üzeri konut teslimleri yüzde 18 KDVye tabi. Bu metrekare esaslı sistem vergi adaletine uygun değil. Dolayısıyla, biz konutun değerini de kavrayacak daha adil bir sistem çabası içerisindeyiz. Arsanın değeri de ele alınabilir, konutun değeri, bulunduğu yerde alınabilir. Birinci husus; emlak vergi değerini baz alsanız, çok güvenilebilecek bir parametre değil. 
NİHAİ KARARI VERMEDİK 
Bu konuda bir örnek veren Şimşek, Şişlide emlak vergi değeri 250 ile 499 lira arasında sıfır. Yine Şişlide emlak vergi değeri 500-999 lira arasında olan yerde sıfırmış. Mesela Elazığda, herhalde Keban Barajı yapılmış, daha fazla kamulaştırma bedeli almak için, emlak vergi değeri çok yukarda çıkıyor. Mesela diyelim ki, devlete ait bir şeker fabrikası var, sırf o alan emlak vergi değeri bazen çevresindeki emlak vergi değerlerinin 10 katı olabiliyor. Şu andaki emlak vergi değerleri maalesef çok güven veren bu yeni modelde kullanılabilecek bir noktada olmadığını görüyoruz. Dolayısıyla, bizim emlak vergi değerleme sistemini kökünden değiştirmemiz lazım. İkinci husus; konutun değeri.  Diyelim ki 150 metrekarenin altında bile olsa büyükşehirlerde ise arsa metrekare değeri belli eşikleri aşıyorsa, lüks veya birinci sınıf inşaat olmasına bağlı olarak KDV farklılaştırılabilir. Ama daha nihai kararı vermedik. 
18 sektör kaçak vergi takibinde 
MEHMET Şimşek Vergi Denetim Kurulunda Organize Vergi Kaçakçılığıyla Mücadele Grup Başkanlığı kurduklarını ve gelen rapora göre karar vereceklerini de belirterek bir çok sektörün incelemeden geçtiği bilgisini paylaştı. 18 sektörün takiplerinde olduğunu kaydeden Şimşek, bunlardan bazılarını şöyle sıraladı: 
Kıymetli taşlar sektöründe faaliyet gösteren mükelleflerin işlemlerinin kayıt altına alınması ve bunların neden oldukları muhtemel vergi kayıp ve kaçağının tespiti ve önlenmesi.  
Elektronik ticaret kapsamında yapılan iş ve işlemlerdeki vergi kayıp ve kaçağının tespiti ve önlenmesi görüş ve öneri raporu tamamlandı, yani bize teslim edildi.  
Sigara kaçakçılığı yoluyla vergi kayıp ve kaçağına yol açan unsurların tespiti, önlenmesi, etkin denetim ve ceza uygulamalarıyla bu tür kaçakçılık fiilleriyle etkili mücadelenin sağlanmasına yönelik çözüm önerilerinin oluşturulması görüş ve öneri raporu Başkanlığa teslim edildi.  
Çay üretim sektöründe faaliyet gösteren mükelleflerin üretimlerinde girdi olarak yurt dışından ülkemize kaçak yollarla sokulan çayların kullanılıp kullanılmadığı hususunun belirlenmesi. 
Türk Parasının Kıymetini Koruma Hakkında 32 sayılı karar çerçevesinde faaliyet gösteren yetkili müesseselerin, yani döviz bürolarının neden olabilecekleri vergi kayıp ve kaçağının tespit edilmesi.  
Akaryakıt kaçakçılığı yoluyla vergi kayıp ve kaçağına yol açan unsurların tespit edilip önlenmesi.  
Gözlük sektöründe faaliyet gösteren mükelleflerin neden oldukları vergi kayıp ve kaçağının önlenmesi.   
Lüks araç ithalinin satışını gerçekleştiren mükelleflerin özel tüketim vergisi matrahlarını aşındırmak suretiyle neden oldukları vergi kayıp ve kaçakları.