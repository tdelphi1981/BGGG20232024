Şirketler CEO değiştirirken astrolojik haritaya bakıyor
Bu yıl 18'incisi düzenlenen "İnsan Kaynakları Zirvesi" ikinci gününde Enerjiyi Yaratanlar: Hareket, Dönüşüm, Güç teması ile çalışanlar ve kurumlar için enerjiyi güce yönlendirme formüllerinin paylaşıldığı zirvenin bugünkü ilk konuşmasını Doğan Holding İnsan Kaynakları Başkan Yardımcısı Binnur Zaimler yaptı.
Zaimler, astroloji biliminin kişi ve kurumlar üzerindeki etkilerine değindi. Astrolojinin, yarın neler olacağını değil, kişilerin gelecekte ne gibi etkiler içinde olacağını açıkladığını belirten Zaimler, Dünyada artık iş astrologları meslek grubu var. Kişisel ve kurumsal portföyleri yönetiyorlar. Bu doğrultuda artık şirketler, kuruluş, CEO değişimi, ortaklık anlaşmaları gibi tarihleri astrolojik haritaya göre belirliyor. Örneğin Merkür geri giderken yapacağınız bir ürün lansmanı, sizi başarısız kılabiliyor diye konuştu.  
Aynı şekilde Satürn gezegeninin 2015 yılına kadar Akrep burcunu ağırlayacağını belirten Zaimler, bunun etkisiyle finans kurumlarının hayatlarında önemli değişiklikler olabileceğini, vergisel düzenlemelerin yeniden gündeme gelebileceğini belirtti. Plütonun da 2024 yılına kadar Oğlak burcunda kalmasının ekonomik gelişmeleri etkileyeceğini belirten Zaimler, Bu gelişme ekonominin yavaş ama kökten değişimine işaret ediyor. Bu dönemde kaynakları doğru yöneterek kullanmak zorunda kalacağız dedi.  
Sosyal medyada kariyer sitesi oluşturdu 
Zirve kapsamında gerçekleştirilen çok sayıda paralel oturumun bir diğer konuşmacısı ise Teknosa İnsan Kaynaklarından Sorumlu Genel Müdür Yardımcısı Asena Yalınız oldu. Yalınız, çalışanlarının yüzde 85inin Y kuşağından gelmesinin de etkisiyle sosyal medyada yoğun olarak bulunduklarını dile getirdi. Yalınız, Facebookta geçen yıl kariyer sitemizi de oluşturduk. Bilgilendirme, kariyer planlama ile ilgili ilham verici paylaşımlarla CRM açısından da faydalanıyoruz diye konuştu.