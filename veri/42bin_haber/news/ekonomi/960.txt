ABD, yılbaşı gecesi korku filmi izledi
ABDyi tekrar bir ekonomik krize sokma riski taşıyan mali uçurum paketine karşı ABD Kongresi son dakikaya kadar bir anlaşma sağlayamadı. 300 milyonluk ülke dün gece bir korku filmi izledi.
VERGİ artışları ve bütçe kesintileri ile birlikte bugünden itibaren ülke ekonomisine bir yıl içinde 500 milyar dolardan fazla bir risk yükleyecek olan mali uçurum paketi, dün gece ABD için bir korku filmine dönüştü. Durgunluk tehlikesi yüzünden 2008deki gibi bir ekonomik krizi tetikleme ihtimali olan pakete karşı Temsilciler Meclisi ve Senatodan oluşan ABD Kongresinin üyeleri, dün son dakikaya kadar pakete karşı bir yasa çıkartma konusunda ilerleme sağlayamamıştı. 
KARŞI TEKLİF SUNULMADI 
Görüşmeler cumartesi akşam saatlerinde tıkandı. TM Başkanı John Boehnerin Bush döneminde çıkarılan vergi kesintisi uygulamasının 1 milyon dolara kadar yıllık kazancı olan tüm Amerikalıları kapsayacak şekilde uzatılmasını öngören yasa tasarısına iki hafta önce TMde yeterli desteği bulamayarak yaşadığı başarısızlığın ardından devreye giren Senato temsilcileri, Cuma akşamından beri uyumlu giden müzakerelerde birbirlerine karşılıklı tekliflerde bulunuyorlardı. Uzlaşma zemini arayan tasarı önerileri iki taraf arasında Cumartesi boyunca gitti geldi. Ancak sıra Demokratların kontrolündeki Senatoda çoğunluk lideri olan Harry Reidin Cumhuriyetçi Azınlık Lideri Mitch McConnella bir karşı teklif sunmasına gelince, silsile bozuldu. Reid grubunu ikna edemedi. Ve Pazar akşamı gazetecilere durumu itiraf etti: Şu aşamada bir karşı teklif sunamıyoruz. Cumhuriyetçilerin lideri iyi niyetini gösterdi. Ama bazı büyük konularda uzağa düşmüş durumdayız. 
DANS PARTNERİ LAZIM  
McConnell, Reidin açıklamasının ardından gazetecilere Ben bu işin halledilmesini istiyorum ama bir dans partnerine ihtiyacım var diyerek, aynı zamanda eski Senatör olan ve Senato oturumlarına başkanlık etme yetkisine sahip ABD Başkan Yardımcısı Joe Bidenı Demokratların grubunu ikna etmesi için göreve çağırdı. Ve Biden müzakere maratonuna Demokratları temsilen liderlik etti. 
Suçlama yarışı 
İki taraf da şimdi bir yandan ülke eğer bugün mali uçuruma sürüklenmiş olursa, bunun sorumlusu olarak gösterilmekten kaçınıyor. Obama dün NBCdeki Meet the Press programına çıkarak, Seçim bittiğinden beri Cumhuriyetçilerle konuşuyoruz. Ama tekrarlanan onca teklife rağmen evet deme konusunda sıkıntıları var dedi. Boehner ise cumartesi günü kaydedilen mülakatın Pazar sabahı yayınlanmasının hemen ardından yaptığı açıklamada, Amerikalılar Başkan Obamayı liderliK etmesi için seçti, başkalarını suçlaması için değil dedi. Obamanın, eğer iki taraf arasında bir uzlaşmaya varılmazsa, Beyaz Sarayın vergi kesintisi sınırını yıllık kazancı 250 bin dolar olanlara kadar belirlediği paketin oylanması için Reida talimat verdiği öğrenildi. Böylece Amerika uçuruma sürüklenirse bunun sorumlusunun kendisini olmadığını göstermek istediği belirtildi. 
450 bin dolara kadar çıktılar 
Tarafların müzakere masasında ayrıldıkları konuların başında halen üzerinde mutabakat sağlayamadıkları zenginlik sınırı var. TM Başkanı Boehnerin 1 milyon dolar, Başkan Obamanın 250 bin dolar olmasını istediği sınır konusunda, Cumhuriyetçiler, bireylerde 450 bin dolar, çiftlerde 550 bin dolar çizgisine kadar gerilediler. Demokratlar ise bireylerde 360 bin dolar, çiftlerde 450 bin dolara kadar çıktı. At pazarlığı gibi süren rakam dalaşında, başından beri iki tarafın bireylerde 400 bin dolarla anlaşacağı her yerde yazıldı. Ancak Demokratları karşı teklif vermekten  alıkoyan asıl konui Cumhuriyetçilerin yine son anda bir sürpriz yapıp masaya getirdikleri yaşam maliyeti hesaplama yöntemi. McConnellın grubu enflasyon formülünü değiştirip, sosyal güvenlik kapsamında yoksul ve yaşlılara yardımda yapılacak artışı kesmeye çalışıyorlar.  
 