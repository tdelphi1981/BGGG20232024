Peugeot'dan dev zarar
PSA Peugeot Citroen Grubu, 2012 yılında 5 milyar avro ile tarihinin en büyük zararını ettiğini açıkladı.Fransız otomobil üreticisinin, 2012 yılındaki cirosu, bir önceki yıla oranla yüzde 5,2 oranında düşerek 55,4 milyar avroya indi. Otomobil üreticisi, 2011 yılında 588 milyon avro kar sağlamıştı.

Peugeot Citroen Grubu'nun Avrupa'daki satışlarının önemli ölçüde düşmesinin geçen yılki tarihi zararda önemli rol oynadığı tahmin ediliyor. 

Peugeot Citroen Grubu'ndan yapılan açıklamada, Amerikalı ortak General Motors ile işbirliği ile birlikte 2013 yılında şirketin yine kar hedeflerini tutturacağı beklentisi dile getirildi.