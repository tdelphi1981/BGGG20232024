İsveç çöp kıtlığı yaşıyor
Geri dönüşüm ve çöp yakarak enerji elde etme alanında önemli bir yerde olan İsveç, bu işlemlerde kullanacak atık konusunda kıtlık çekiyor. İsveç, başta Norveç olmak üzere bir çok ülkeden çöp ithali gerçekleştirirken Avrupa'nın da en çok çöp ithalatı yapan ülkesi konumunda.
150 milyon ton atığı toprağa gömen Avrupa Birliği'nin her yıl bunu azaltmak için yollar araması, İsveç'in AB üyesi ülkelerden yapacağı atık ithalatının önününü de açıyor. 
İsveç Atık Kurumu Başkanı Weine Wiqvist, "Atık, ithal ediyor olmak kulağa iğrenç geliyor ancak bu İsveç için bir sorun değil. Ayrıca diğer ülkelerde atıkların toprağa gömülmesi önemli bir sorun olarak çıkıyor. " 
Avrupa'da İsveç'in yanı sıra Almanya, Belçika ve Hollanda da atık ithal eden ülkeler arasında yer alıyor. Almanya miktar olarak ilk sırada yer alsa da atık yakma oranında İsveç ilk sıradaki ithalatçı olarak yer alıyor. 