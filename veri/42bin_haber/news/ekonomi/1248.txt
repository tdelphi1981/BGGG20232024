Doğalgaza yüzde 10 kömür katkısı
YILIN son gününü maden ocağında geçiren Enerji ve Tabii Kaynaklar Bakanı Taner Yıldız, Kütahya Tunçbilekte kurulan gazlaştırma pilot tesisi ile yıllık 700 milyon dolarlık doğalgaz ithalatının önüne geçileceğini söyledi.
Garp Linyitleri İşletmesi (GLİ) Müessesesi bünyesinde kurulan Gazlaştırma Pilot Tesisinin açılışı dolayısıyla düzenlenen törende konuşan Bakan Yıldız, şunları söyledi: 26 Martta gerçekleştireceğimiz 300 megavatlık (MW) yatırımla Tunçbilekin 117 milyon ton kömürü burada işlenerek enerjiye dönüştürülecek. Gazlaştırma Pilot Tesisinde yerli kömürden gaz elde edilecek. Manisanın Soma ilçesinde 2013 yılında temeli atılacak tesisle beraber bu yatırım önemli bir yere sahip. 
Söz konusu iki tesiste toplam 1.5 milyar metreküp gaz üretilmesinin planlandığını kaydeden Yıldız, şöyle devam etti: Karadenizde, Akdenizde ve karalarımızda doğalgaz aranmasıyla alakalı faaliyetlerimize devam ediyoruz. Bu arayışımız, yalnızca doğalgaz faaliyetleriyle ilgili aramalar değil, aynı zamanda yerli kömürümüzden elde edilecek sentetik gazla devam edecek. 1.5 milyar metreküp gaz demek, yaklaşık 600700 milyon dolarlık bir ithalatın kesilmesi demek. Tavşanlıda faaliyete geçirdiğimiz tesisin yanısıra, 2013te Somada temelini atmayı planladığımız tesisle şu anda bütün meskenlerin kullandığı doğalgazın hemen hemen 9da biri, 10da biri kadarını yerli kömürden üretmiş olacağız.