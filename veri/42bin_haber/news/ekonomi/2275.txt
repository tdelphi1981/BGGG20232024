Kötü halka arz yerine hiç olmasın
SERMAYE Piyasası Kurulunun (SPK), şirketlerin halka arzı ve bedelli-bedelsiz sermaye artırımlarında uygulanacak kurallarda yaptığı değişikliklerin yankıları sürüyor.
Özellikle küçük yatırımcının mağdur edilmemesi amacıyla getirilen yeni düzenlenlemeler arasında, şirket bilançosuna ve ortakların borçlanmasına yönelik kuralların yanında, aracı kurumlara da sorumluluklarını artıran yeni yüklenimler getirilmesi dikkat çekti. SPKnın daha çok küçük şirketlerin halka arzı için geçerli olacak yeni kuralına göre, aracı kuruluşlar ilk kez halka açılan şirketlerin arzına aracılık ederken, satılamayan hisseler için yüklenim sözleşmesi yapacak ve bu hisseleri 6 ay satamayacak.  
Türkiye Sermaye Piyasası Aracı Kuruluşları Birliği (TSPAKB) Başkanı Attila Köksal, küçük halka arzlarda aracı kuruluşlara yüklenim zorunluluğu getirilmesinin küçük yatırımcının korunması açısından önemli bir adım olduğunu söyledi. Köksal, bu yeni düzenlemelerin yeni halka arzların sayısını düşürebileceğine dikkat çekerek, Ancak yine de olumlu bir gelişme. Çünkü geçmişte çok yanlış işler yapıldığını gördük. Halka arz sayısı azalır belki ama doğru halka arzların yapılmasını sağlar. Yatırımcının suistimal edilmesinin önene geçer. 
Kötü halka arzlar olacağına hiç olmasın daha iyi dedi. 
6 ay kuralı geldi  
SPKnın yeni kuralına göre piyasa değeri 20-40 milyon lira olan şirketlerin halka arzına aracılık eden kuruluşlar satamadıkları hisseleri kendileri alacak. Ciddi finansal güç gerektiren bu kuralın yanısıra ayrıca,  aracı kuruluşlara yüklenim sözleşmesi kapsamında ellerinde bulunan şirketlerin hisselerini 6 ay satmama kuları da getiriyor.  
Küçük aracılar yok olabilir  
SPKnın yeni önlemlerinin aracı kuruluşlara önemli finansal yüklenimler getirdiğini belirten Attila Köksal, Alınan bu önlemlere bazı küçük aracı kuruluşlar dayanamayabilir. Önümüzdeki dönemde sektörde bazı şirket kapanmaları ya da konsolidasyon görebiliriz. Şu anda birliğimize üye 100 aracı kululuş var. Bunların 91i aktif. Yeni uygulamalardan sonra kısa vadede sektörde kaç şirket kalır, şu nad bir tahminde bulunmak zor dedi.