"Annemin işi benim geleceğim BM gündeminde
Birleşmiş Milletler, sanayide kadın istihdamının artması amacıyla hayata geçirdiği "Annemin İşi Benim Geleceğim" projesini dünyaya tanıtması için Borusanı 8 Mart Dünya Kadınlar Haftası etkinliklerine davet etti. Proje, 6 Mart tarihinde New Yorkta gerçekleşecek Birleşmiş Milletler Kadını Güçlendirme İlkeleri toplantısında uluslararası kamuoyu ve sivil toplum örgütlerine sunulacak.
İstanbul Geçtiğimiz yıl Birleşmiş Milletlerin Kadını Güçlendirme İlkelerine (WEP) imza atan Borusan, bu yıl hayata geçirdiği Annemin İşi Benim Geleceğim sosyal sorumluluk projesini tanıtmak üzere 5. Birleşmiş Milletler Kadını Güçlendirme toplantısına davet edildi. 8 Mart Dünya Kadınlar Günü etkinlikleri kapsamında 5-6 Mart tarihlerinde New Yorkta yapılacak toplantının ana konusu Değişim için Sosyal İçerme Stratejisi. 
Birleşmiş Milletler Genel Sekreteri Ban Ki-moonun konuşma yapacağı toplantı dünyanın dört bir yanından sivil toplum kuruluşları, akademisyenler, özel sektör yetkilileri ve uluslararası basın mensuplarını bir araya getirecek.  
Borusan, İnovasyon: İş Dünyası ve Eşitlik konulu toplantıda Annemin İşi Benim Geleceğim sosyal sorumluluk projesini tanıtarak, ülke ekonomisine nasıl bir katkıyapmayı amaçladığını, hedef kitlesi olan istihdam dışı kadınlar üzerinde nasıl bir etki yaratmayı öngördüğünü anlatacak. 
BM, projeyi mercek altına alıyor 
Borusanın, Aile ve Sosyal Politikalar Bakanlığı ve Bilim, Sanayi ve Teknoloji Bakanlığı işbirliği ile imza attığı Annemin İşi Benim Geleceğim sosyal sorumluluk projesi kapsamında, çocuk bakımı nedeniyle çalışamayan kadınların hayatlarını kolaylaştırmak amacıyla kreş ve gündüz bakım evleri inşa edilecek.  
Borusan Neşe Fabrikası adıyla, 0-6 yaş arası çocuklara hizmet verecek olan kreş ve gündüz bakımevleri, 10 ildeki 10 farklı organize sanayi bölgesinde kurulacak. İlk Borusan Neşe Fabrikası 2013 yılının sonunda Adıyamanda açılacak.  
Adıyamanın yanı sıra 2013 yılı içinde Malatya, Şanlıurfa, Afyonkarahisar Organize Sanayi Bölgelerinde de Borusan Neşe Fabrikalarının yapımına başlanacak. Annemin İşi Benim Geleceğim kapsamında kurulacak Borusan Neşe Fabrikalarının; projenin ruhunu yansıtan, çocukların geleceğe umutla bakmasını sağlayan, yenilikçi, özgün bir mimari tasarıma sahip olması hedefleniyor. Bu nedenle 25 Ocak tarihinde Yapı Endüstri Merkezi işbirliği ile Türkiye genelinde bir mimari tasarım yarışması başlatıldı. 
Birleşmiş Milletler Kadını Güçlendirme İlkeleri toplantısı, 6 Mart Çarşamba günü aşağıdaki linkten canlı olarak izlenebilir. 
http://www.livestream.com/weprinciples 
 