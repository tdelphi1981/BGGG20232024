Toyota Türkiye, 2012'de 63 bin 549 otomobil ihraç etti
Toyota Otomotiv Sanayi Türkiye AŞ, 2012 yılında 63 bin 549 otomobil ihraç etti. Otomotiv Sanayii Derneği'nin (OSD) verilerine göre, Sakarya'nın Arifiye ilçesinde kurulu bulunan Toyota Otomotiv Sanayi Türkiye AŞ, 2010 yılında 73 bin 163, 2011 yılında 81 bin 223 ve geçen yıl 63 bin 549 otomobil ihraç etti. 

Türkiye'de geçen yıl en çok otomobil ihraç eden 5'inci marka olan Toyota Türkiye, bu yıl üretimine başlayacağı yeni Corolla modeli için 800 yeni işçi istihdam edecek.