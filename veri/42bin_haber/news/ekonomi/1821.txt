Enerjide 4.2 milyar liralık tasarruf fırsatı
Danfoss Isıtma Çözümleri Türkiye Direktörü Yaşar Hüseyin Şan, kentsel dönüşüm ve beraberinde kullanılacak olan enerji tasarruf cihazlarıyla Türkiyenin yılda yaklaşık 4.2 Milyar TL tasarruf etmesinin mümkün olduğunu söyledi.
Kentsel dönüşümün, enerji tüketim alışkanlığını da dönüştürmesi gerektiğini vurgulayan Şan, Türkiyede toplam 19 milyon konut var ve kentsel dönüşüm bunun yaklaşık 14 milyonunu kapsıyor. Son 15 yılda inşa edilen 5 milyon konut, deprem yönetmeliğine uygun olarak yapıldığı için dönüşümün dışında tutulacak. Kentsel dönüşüm süresince 14 milyon konutta incelemeler ve depreme dayanıklılık testleri yapılacak. Yaklaşık 6-7 milyon konutun inceleme ve testler sonucunda yıkılıp, yeniden yapılması bekleniyor dedi.  
Kentsel Dönüşümün ilk etabında 35 ilde 6 bin 500 konutun yıkımına başlandığını belirten Şan,  Yıkılan bina kadar, bazı yerlerde de imar durumu müsaitse yıkılandan daha fazla sayıda konut yapılacak. 20-30 yıllık bir sürece yayılması beklenen Kentsel Dönüşüm sonunda yaklaşık 7 milyon konutun inşa edilmesi bekleniyor diye konuştu. 
'Cari açık 10 yılda kapanabilir'
Sözlerine ülke ekonomisine büyük getirisi olacak enerji tasarrufuyla devam eden Yaşar Hüseyin Şan, Yapılacak olan bu yeni konutların bir yılda ısıtma maliyeti bugünkü fiyatlarla yaklaşık 14 Milyar TL olacak dedi.  
Şan açıklamasının devamında "Enerji tasarrufu sağlayan cihazlar kullanılırsa yüzde 30lara varan oranlarda tasarruf, yani bugünkü rakamlarla ifade edecek olursak 4.2 Milyar TL enerji harcamalarında tasarruf yapabiliriz. Sadece enerji tüketiminde tasarruf yaparak cari açığı büyük oranda kapatabiliriz çünkü cari açığın en önemli nedeni enerji ithalatıdır" şeklinde konuştu.   
İklimlendirme sektörü 2,5 milyar doları aştı
Isıtma ve soğutma sektörünün pazar büyüklüğüne değinen Şan şu bilgileri verdi: 2012 yılsonu itibari ile ısıtma-soğutma sektörü 2,5 milyar dolar seviyesine ulaştı. 10 yıl önce bu rakam yaklaşık 900 milyon dolardı. Isıtma-soğutma sektörü her yıl ortalama % 10-15 civarlarında büyüyeceğini öngörürsek; önümüzdeki beş yılın sonunda sektörün 4 milyar dolar rakamını yakalamasını bekliyoruz. Enerjinin ithal ve pahalı olduğu ülkemizde, enerji tasarruf cihazları kullanımı konusunda eğilimin giderek arttığını gözlemliyoruz."  

 