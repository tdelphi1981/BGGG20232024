Polimeksin altınlarının arkasından İran çıktı
Polimeks İnşaatın havalimanında ele geçirilen altınlarının arkasından İran ambargosu çıktı. Polimeksin patronu Erol Tabanca, İrandan ithal ettikleri asfalt yapım malzemelerine karşı ambargo nedeniyle Türkmenistan üzerinden altın gönderdiklerini doğrulayarak, Ama 1.3 ton değil 190 kg. Hepsi kayıt altında ve faturalı. Beyanname hazırlanırken çıkan sorun yüzünden yol kazası yaşadık dedi.

DÜNYANIN en iyi 225 müteahhitlik firmaları arasında 56ncı sırada bulunan ve Türkmenistanda hayata geçirdiği projelerle adından söz ettiren Polimeks İnşaatın, İstanbul Sabiha Gökçen Havalimanında lavabo olarak beyan ettiği altınların yakalanması kafaları karıştırdı.    
Türkmenistanda 117 projeyi tamamlayan ve son olarak geçtiğimiz günlerde 2 milyar 253 milyon dolarlık Aşkabat Uluslararası Havaalanı projesinin ihalesini kazanan Polimeksin Yönetim Kurulu Başkanı Erol Tabanca, İrandan aldığı inşaat malzemesinin ödemesini yapmak için altınları yurtdışına çıkardıklarını ve hepsinin kayıtlı olduğunu açıkladı. Tabanca, durumu Bu bir yol kazası diyerek özetledi.  
 
Beyannameler girilmemiş 
Akşam Gazetesinin 1.3 ton altına uçakta baskın manşetiyle duyurduğu olaya göre Türkmenistan Havayollarına ait bir uçağa lavabo olarak beyan edilerek, bin 380 kilo külçe altın yüklendi. Kaçakçılık ekiplerinin devreye girmesiyle kasalar açıldı ve lavabo olarak beyan edilen evraklarda gönderici firma olarak Polimeks İnşaatın adı geçiyordu.  
Olayı öğrendikten sonra dün yurtdışından Türkiyeye dönen Polimeks İnşaat Yönetim Kurulu Başkanı Erol Tabanca, konuyla ilgili sorularımızı yanıtladı. Tabanca, şunları söyledi:  
Gece kamyonlarla devamlı malzemeler taşınıyor. Malzemeler taşınırken de peyder pey beyannameleri yazılıyor. Burada bir noktadan sonra gümrüğün beyanname bilgisayarına malzemeleri girmelerine rağmen bilgisayar kabul etmiyor. Bu arada da ekipler geliyor ve bizim altınların girişi olmadı diyor. Arkadaşlar da beyannemeleri giremiyoruz diyor ama o noktadan sonra yapacak birşeyleri olmuyor ve gümrük ekipleri olaya müdahale ediyor.  
İhalelerle ilgisi yok 
Uçağa yüklenen altınların iddia edildiği gibi 1.3 ton değil 190 kilogram olduğunu ve hepsinin de faturasının bulunduğunu belirten Erol Tabanca, Altınlar kaçak değil ayrıca altının yurtdışına çıkarılması, tamamen serbesttir. İrana uygulanan ambargo nedeniyle hiçbir şekilde para transferi yapamıyoruz. İrandan Türkmenistana da yakın olduğu için asfalt yapımında kullandığımız malzemeleri alıyoruz. Bu malzemelerin bedelini ödemek için altınları yurtdışına çıkarıyorduk diye konuştu. Altınların Türkmenistanda kazandıkları ihaleyle bir ilgisi olup olmadığını sorduğumuz Tabanca, Bu altınların tamamı kayıt altında. Böyle birşey olamaz. Hem kendimizi hem şirketimizi hem de ülkemizi doğru düzgün bir şekilde temsil etmeye çalışıyoruz. Bu bir yol kazası. Biz de çok üzüldük. Böyle bir durumda olmak da zoruma gidiyor. Hak etmedik dedi. 
Küçük hesaplar peşinde değiliz 
POLİMEKS İnşaattan Erol Tabanca imzasıyla konuya ilişkin açıklamada ise şu görüşlere yer verildi: İmza attığı başarılı projelerle Türkiyeyi yurtdışında başarıyla temsil eden, her yıl ihracat rekorları kırarak ülke ekonomisine katkıda bulunan, Türkiyenin en fazla ihracat yapan şirketlerinden birisi olarak, bu tarz küçük hesaplar peşinde olmayacağımız aşikârdır.  
Polimeks İnşaatın, Sabiha Gökçen Havalimanına transfer ettiği malzeme kalemleri içerisinde lavabo, batarya, bitki, mermer vs. gibi inşaatlarda kullanılan her türlü malzeme yer almıştır.  
* İhraç edilmek istenen altının kullanım amacı, uluslararası ambargonun etkilediği ülkelerden bankalar vasıtası ile ödeme yapılamayan inşaat malzemelerinin temini maksadı ile ihraç edilmek istenmiştir.  
* Altın, kaçak değil, kayıtlı ve faturalı bir mal olup, İstanbul Altın Rafinerisinden satın alınmıştır ve 190 kilogramdır. 
* Yaşanan olay, ihrac işlemleri sırasında sehven yapılan zamanlama ve prosedürel hatanın yetkililere anlatılamamasından kaynaklı bir durumdur. 
* Söz konusu olay, iddia edildiği gibi Kaçakçılık Kanunu ve Mevzuatı kapsamında değerlendirilecek bir konu değildir. Mevzuatla ilgili bir hata yaşayan her şirketin başına gelebilecek bir hatadır. 
Dünyanın en iyileri arasında 56ncı sırada 
POLİMEKS, inşaat sektörün en prestijli yayınlarından uluslar arası Enginnering News Record (ENR) Dergisi tarafından her yıl yayınlanan En Büyük 225 Uluslararası Müteahhit sıralamasında, 2012 yılında 56ncı sırada yer aldı. Polimeks, bu sıralamayla listede yer alan 33 Türk firması arasında da birinci oldu. Dünya inşaat liginde istikrarlı bir şekilde üst sıralara yükselen Polimeks, geçen yıl 59uncu sıradan 56ncılığa yükseldi. 
Eskişehirde yetişti 
EROL Tabanca, Cem Siyahi ve Abdullah Gözener tarafından kurulan Polimeks İnşaat, Eskişehirin yetiştirdiği bir firma olarak dikkat çekiyor. Eskişehirli olan çocukluk arkadaşları Tabanca ve Cem Siyahiye üniversite arkadaşları olan Abdullah Gözener de katılınca şirket kuruluyor. Bugüne kadar yurtdışında iş yapan Polimeks, gönül borcunu ödemek için de geçen yıl yurtiçindeki ilk projesinin temelini Eskişehirde attı.  
Türkmenistanda 117 proje yaptı 
* Polimeks, kuruluşundan bu güne geçen 17 yıllık sürede Türkmenistanda toplam 118 projeye imza attı. 
* Şirket portföyünün yüzde 95lik bölümü Türkmenistanda üstelendiği projelerden oluşuyor. 
* Polimeks, Orta Asyanın en büyük spor kompleksi olarak gösterilen Aşkabat Olimpiyat Kompleksi, Orta Asyanın en büyük kongre merkezi olan Avaza Kongre Merkezi, Türkmenistanın zengin kültürel özelliklerini taşıyan Anayasa Anıtı, Bağımsızlık ve Tarafsızlık Anıtı gibi projelere imzasını attı. 
* Bugüne kadar Türkmenistanda 4.5 milyar dolarlık proje tamamladı ve şu anda 3.8 milyar dolarlık projesi bulunuyor. 
* Son olarak 2 milyar 253 milyon dolar değerinde olan Aşkabat Uluslararası Havaalanı projesinin anahtar teslimi ihalesini kazanan Polimeks, büyük bir başarıya imza atmıştı.  
* Şirketin Türkiyedeki projeleri arasında ise Eskişehirde termal otel, Karaköyde butik otel ve Alaçatıda tatil köyü yer alıyor.  
Havalimanında altın hareketler 
* Atatürk Havalimanında Dubaiye giden bir uçakta 30 milyon lira değerinde 320 külçe altın bulunmuştu. Bu altınların Ebru Gündeşin Azeri asıllı İranlı işadamı eşi Reza Zarrabın olduğu ortaya çıkmıştı. Altınlar, beyannamesi ve ihraç izni gösterilince bir gün sonra Dubaiye gönderilmişti. 
* Eylül ayında Atatürk Havalimanında Yunan vatandaşı F.K isimli yolcu yaklaşık 8 kilogram altınla yakalanmıştı.Yolcunun valizinden 11 külçe altın ile 84 adet madeni altın para çıktı. F.K gözaltına alınarak Bakırköy Cumhuriyet Savcılığına sevk edilirken altınlara da el konulmuştu. 
* Bir Türk kargo şirketi olan ULS Kargonun Airbus A 300 tipi kargo uçağı, 1 Ocak 2013 Salı günü Ganadan yüklediği 1.5 ton altını Dubaiye götürürken personel değişimi ve yakıt ikmali için indiği Atatürk Havalimanında eksik evrak nedeniyle günlerce beklemişti. Uçağın başında özel güvenlik görevlisi de beklemişti.