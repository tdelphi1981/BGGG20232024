Saman altınla yarışınca mısır sapına rağbet arttı
Samanın kilosi 1 liraya dayandı. Saman fiyatlarının bu yıl anormal şekilde artması nedeniyle zor duruma düşen hayvan üreticilerinin yeni umudu, geçmiş yıllarda tarlalarda çürümeye terk edilen mısır sapları oldu. Samanın 'ateşini' düşürmek için ise Ukrayna'dan ilk ithal saman geldi.
Karaman Ziraat Odası Başkanı Recep Muğlu, bu günlerde samanın kilo fiyatının 1 liraya yaklaştığını söyledi.
Sakla samanı, gelir zamanı atasözünün doğruluğunun özellikle Karaman'da bu yıl görüldüğünü ifade eden Muğlu, şöyle devam etti: 
Geçen yıl saman tarlalarda kalmıştı. Alan satan yoktu. Bir çok insan tarlasındaki anızın yok olması için neredeyse üste para veriyordu. Samanın kilosunu 10 kuruşa alan yoktu. Bu sene harman zamanı ise saman tarlada 50-60 kuruşa satıldı. Şimdi ise kilosu 1 lira civarında. Buğday tarlalarında anızlar dibinden biçilerek toplanıp saman yapıldı. Kökler neredeyse tarladan sökülecekti. 2-3 senelik depolarda ve lodalarda bekleyen samanlar bile iyi fiyatla satıldı. 
  BESİCİLERİN YENİ KABUSU  
Muğlu, samanın hayvan üreticisi için en önemli kaba yem olduğunu fakat bu aşırı fiyat artışının üreticiyi çeşitli alternatiflere yönlendirdiğini vurgulayarak, şunları kaydetti: 
Üreticilerin yem ve kaba yem ihtiyaçları için samanın yanı sıra çeşitli alternatifler var. Yonca, fiğ ve mısır silajı bunlardan en çok tercih edilenleri. Mısır boy atıp koçan bağladıktan sonra, yeşil iken biçilip silaj yapılıyor. Bu bilinen ve kullanılan bir yöntem. Bir de sadece tanesi için ekilen ve hasadı yapılan yemlik mısır var. Bu mısırların sapları hasattan sonra tarlada kalıyordu. Bu sene hayvan üreticisi bu sapların kaba yem olarak kullanılabileceğini keşfetti. Mısır hasadı yapıldıktan sonra tarla sahibi ile anlaşan hayvan sahipleri bu atıkları balya yaptırmaya başladı. Üretici ilk etapta kaba yem olarak saman yerine bu balyaları veriyor. 
  SAP VE SAMANDA İTHALAT YOLU AÇILDI 
Mısır da para etti sapı da

Bu keşfin hayvan sahiplerinin elini az da olsa rahatlattığını dile getiren Muğlu, Bu kullanılmayan saplar da artık para etmeye başladı. Yani mısır da para etti sapı da. Bunun yanında tarlalarda ekim için temizlenmesi gereken atıklar da temizlenmiş oluyor. Çiftçi bu atıkları toplayıp yakarak yok etmeye çalışıyordu. Bu sorun ortadan kalkmış oldu. Önümüzdeki yıllarda hayvan üreticisinin artık saman ucuz bile olsa bu alternatifi değerlendireceğini düşünüyorum diye konuştu.

  2 BİN 500 LİRA MAAŞA ÇOBAN BULAMIYORUZ  
SAMAN İTHALATI BAŞLADI 
Konya Kırmızı Et Yetiştiricileri Birliği Başkanı Nazif Karabulut, saman fiyatlarının 75-80 kuruş seviyesinde olduğunu hatırlatarak şu bilgiyi verdi: "Biz Birlik olarak saman ithalatı yapmaya başladk. Dün itibari ile Ukrayna'dan bin ton saman getirdik. Gelen ithal saman ile birlikte fiyatların düşmesini bekliyoruz. 10 günde bir 1000'er ton ithalat yapacağız. Bu durum mayısa kadar sürebilir. Yeni mahsul alınınca ithalat da durur." Karabulut, samanı Ukrayna'dan 40 kuruşa aldıklarını, nakliye masrafları ile birlikte kilo başına maliyetin 47,5 kuraşa çıktığını söyledi. Karabulut, Birlik olarak söz konusu ithlat samanı kârsız olarak üyelerine sattıklarını söyledi. 
 