Almanların Türk kahvesi hayali
Yıllık cirosu 3.5 milyar euroyu aşan, dünyanın en büyük 5inci kahve üreticisi Alman Tchibo, Türk kahvesi hayalleri kuruyor.
Üzerinde iki yıl çalışılarak üretilen Türk kahvesini, Türkiyede raflarda 6 hafta bile kalamadı. Tchibo Türkiye Genel Müdürü Şenay Küçük Tanşu, Zorlu bir süreçten sonra, yapılabilecek en kaliteli Türk kahvesini birkaç denemeden sonra üretebildik. İlk 10 tonu 6 ayda satacağımızı öngörüyorduk, 8 haftada stoklarımız tükendi dedi.  
STOKLAR TÜKENDİ 
Türkiyenin Tchibonun faaliyet gösterdiği ülkeler arasında en hızlı büyüyen ve performansta ilk sırada yer alan ülke olduğunu hatırlatan Şenay Küçük Tanşu şöyle konuştu: Türk kahvesine ilgi olacağını biliyorduk ama biz çok mütevazı planlan yapmışız. İlk tanıtımda espresso fincanlarında sunduk ve tüketici reddetti. Hemen Türk kahvesi fincanı yaptırdık. Türk kahvesi bir kültür... Kahveyi içip fincanı kapatmak istiyor, fal bakmak istiyor. Stoklar tükenince iki kez 10-15 gün Türk kahvesi satamadık. 
ADI VAR KENDİ YOK 
Tanşu, Türk kahvesinin tüm dünyada isim olarak bilindiğini, ancak hiçbir yerde bulunmadığını söyledi. Yaptıkları Türk kahvesine şimdiden Romanya ve Rusyadan talep geldiğini belirten Tanşu, Bu iki ülkede satış söz konusu. Polonya da Türk kahvesini bilen ve seven bir ülke. Orada da satılabilir dedi. Tchibo Kahve Kalite Direktörü Jan Wagenfeld ise Almanyadaki Türkler için buradaki mağazada satış da düşünülebilir. Türk kahvesinin dünyada satılması bizim hayalimiz dedi. 
İnternet en büyük mağaza oldu 
TCHIBO Türkiye Genel Müdürü Şenay Küçük Tanşu, Türkiyede 11 ilde 51 mağazaya ulaştıklarını belirterek, uygun buldukları pek çok noktaya da gireceklerini söyledi. İnternetten satışlar sayesinde cirolarının çok gurur verici seviyede olduğunu anlatan Tanşu, Şu anda satışımızın yüzde 30u internetten. İnternet en büyük mağazamız oldu. Tchibo Avrupada cirosunun yüzde 20si kahveden geliyor bizde ise şu anda yüzde 12 seviyesinde dedi.  
Fincanlar 23 milyar dolara doluyor 
Dünya kahve pazarı 23   milyar dolar büyüklükte.Kişi başı kahve tüketimi ABDde 4, Almanyada 7, Türkiyede ise 0.5 kilo. Türkiyede kahve pazarının büyüklüğü 507 milyon lirayı geçiyor. Türk kahvesi yılda 6 bin ton tüketiliyor.