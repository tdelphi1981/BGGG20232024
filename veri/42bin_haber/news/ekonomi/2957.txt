10 milyon dolarlık 'Zehir'
AVRUPAda krizin etkileri devam ederken, otomotiv sektörü için Cenevre yine büyük umutlar beslenen fuar oldu. 130 yeni modelin sergilendiği fuarda bir tarafta fiyatı 10 milyon doları bulan Lamborghininin zehir anlamına gelen Venona modeli sergilenirken, krize çare olarak geliştirilen ekonomik araçlarda dikkat çekiyor.
BU yıl 83üncüsü düzenlenen Uluslararası Cenevre Otomobil Fuarında adeta birbirinden uç modellerin savaşı yaşanıyor. Bir tarafta en pahalı otomobiller adeta Avrupada kriz yokmuş havası yaratırken diğer taraftan 100 kmde 0.9 litre tüketime kadar düşen küçük motorlu ekonomik araçlar boy gösteriyor.  
50NCİ YILA ÖZEL 
Fuarın kuşkusuz en dikkat çeken modellerinin başında İtalyan otomobil markası Lamborghininin kuruluşunun 50inci yıl dönümü için özel olarak tasarladığı Veneno geliyor. 4 milyon dolarlık fiyat etiketine sahip aracın Türkiyede satılması halinde fiyatı vergilerle 10 milyon doları (18 milyon TL) buluyor. Veneno, dünyanın en pahalı otomobili unvanı böylece Bugatti Veyrondan almış oldu. 
ADI ZEHİR ANLAMINDA 
Sadece 3 adet üretilen otomobilin rengi de çok özel. Otomobil, İtalyan bayrağının renkleri olan kırmızı, beyaz ve yeşil olarak üretildi. 740 beygir gücüne sahip araç, saatte 350 kilometre hıza çıkabiliyor. Adı İspanyolcada zehir anlamına gelen Venenonun monokok şasesi karbon fiberden üretildi. 6.5 litrelik motor hacmine sahip Veneno, 7 ileri triptonik vites ile donatıldı. 
2 TÜRKE ÖZEL FERRARİ 
Fuarın Lamborghiniden sonra en çok konuşulan diğer bir lüks otomobili ise Ferrari LaFerrari oldu. Toplam 500 adet üretilecek araçtan Türkiyeye iki kontenjan ayrıldı. İki şanslı Türkün satın alması beklenen aracın Türkiyede ki fiyatı vergiler dahil 2.7 milyon Euro. 6.3 litre V12 motorlu araç 160 beygirlik elektrik motoru dahil toplamda 950 beygir gücünde. Araç 0-100 km/s hızlanmasını 3 saniyenin altında tamamlıyor.  
Cenevrenin ticari araçta yıldızı Gölcüklü Courier  
FORD Otosanın Gölcükte inşaasına başlanan yeni fabrikasında üreteceği yeni küçük hafif ticari araç modeli Courier, dünyaya ilk kez Cenevreden merhaba dedi. Ford standının ve Cenevre fuarının hafif ticari araç yıldızı olan yeni Courier 2014 yılında satışa sunulacak. 
ONAY RAHMİ KOÇTAN 
Ford Otosan Genel Müdürü Haydar Yenigün, yeni modelin son onayını Koç Holding Onursal Başkanı Rahmi Koçun vereceğini belirterek şunları söyledi: Türkiyede geliştirilen ve üretilen tüm araçların testini Rahmi Koç yapıyor. Gölcükte üretilen küçük ticari araçların testini de Rahmi Koç yapıp, onay verecek. Üretilen ilk aracı temmuz ayında Rahmi beye göstericeğiz. Kendisi araçları daha farklı bir gözle değerlendiriyor ve yapıcı eleştiriler getiriyor. Tam bir patron gözüyle bakıyor. Elinize sağlık çocuklar sözünü duyduğumuzda, üzerimizden büyük yük kalkıyor. Marka sayısı 2 oldu Fordun hafif ticari araç markalarının sayısı Tourneo ile ikiye çıktı. Ford Otosan Gölcük tesislerinde üretilen Tourneo, Transitten sonra Fordun hafif ticaride binek özelliklerine sahip yeni markası haline geldi. Haydar Yenigün, Tourneonun Fordun ikinci bir ticari markası olduğunu ifade etti. 
Şimdi moda minik SUV 
130 yeni modelin sergilendiği fuarı bu yıl 700 bin kişinin ziyaret etmesi bekleniyor. Cenevre Fuarında bir taraftan dünyanın en pahalı otomobilleri sergilenirken diğer taraftan 2013 yılına da satışlarda düşüşle giren Avrupa otomotiv sektörüne umut olacak ekonomik araçlar boy gösteriyor. Özellikle B sınıfı küçük SUV modelleri, firmaların kriz döneminde en büyük silahı olmaya aday olarak görülüyor. Renault Capture ve Peugeot 2008 Cenevrenin yenileri olarak Nissan Juke, Opel Mokka, Chevrolet Traxe karşı büyük rakip olmaya hazırlanıyorlar.  
McLaren P1 
İNGİLİZ spor otomobil üreticisi McLarenın yeni modeli McLaren P1, 3.8 ltlik V8 turbo benzinli motorla donatılmış. 903 beygir güç ve 900 Nm tork üreten araç, maksimum hızı 350 km/s hıza ulaşabiliyor. Mclaren P1, 0-100 km/s hızlanmasını 3, 0- 200 km/s hızlanmasını 7 ve 0-300 km/s hızlanmasını ise 17 saniyenin altında tamamlıyor.  
Türkiyeye özel Santa Fe 
HYUNDAInin SUV segmentindeki amiral gemisi Santa Fe tamamen yenilenerek Cenevre fuarındaki yerini aldı. Haziran ayında Türkiyede satışa sunulacak yeni Santa Fede sadece Türkiyeye özel 2 litre dizel ve otomatik vitesli versiyon yer alacak. Araç Avrupada 2.2 litre dizel otomatik motorla satılıyor.  
Yılın otomobili VW Golf 
AVRUPAda 2013 yılının otomobili Volkswagen Golf oldu. Car of the Year jürisi tarafından yapılan değerlendirmede 8 finalist arasından 414 puanla Golf ipi gögüslerken, Subaru BRZ -Toyota GT86 ikizleri 202, Volvo V40 189 puanda kaldı. 

Çağlayan 5 markayla görüştü 
EKONOMİ Bakanı Zafer Çağlayan, cumhuriyet tarihinin en cömert teşvik paketini anlatmak için dün Cenevredeydi. Dünya otomotiv devlerinin mektupla yatırıma davet eden Bakan Çağlayan, Cenevre Otomobil Fuarında firmaların CEOlarıyla görüşme maratonu gerçekleştirdi. Dün sabah saatlerinden itibaren görüşmelerine başlayan Çağlayan, hükümetin ısrarla yatırıma davet ettiği Volkswagenin CEOsuyla da görüştü. Çağlayana görüşmesinde Doğuş Holding Yönetim Kurulu Başkanı Ferit Şahenk de eşlik etti. Çağlayan, ayrıca Hyundai, Ford, Fiat, Toyotanın  CEOlarıyla da görüştü.