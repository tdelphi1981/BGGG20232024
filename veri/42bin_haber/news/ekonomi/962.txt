Türkiye 5 yılda 3 kat aktif oldu
Türk finans sektörünün 2007de 770 milyar lira olan aktif büyüklüğü, 5 yılda 3 kat artarak bu yıl 2 trilyon 148 milyar TLyi aştı. Türk bankalarının aktif büyüklüğü ise, 2.5 kata yakın büyüyerek 1 trilyon 308 milyar lira oldu. ABD ve AB ülkelerinde bankaların büyümesi sınırlı kaldı.
KÜRESEL krizin başladığı 2008den bu yana, ABD ve Avrupa Birliğinde (AB) finans sektörüne konsolidasyon, küçülme, işten çıkarma gibi konular hakimken, Türk finans sektörü o dönemden bugüne istikrarlı bir şekilde büyümesini sürdürdü. Bankacılık Düzenleme ve Denetleme Kurumunun (BDDK) açıkladığı Eylül 2012 Finansal Piyasalar raporuna göre Türk finans sektörünün toplam aktif büyüklüğü 2012nin üçüncü çeyreği itibariyle 2 trilyon 148 milyon lirayı aştı. Bu rakam kriz öncesinde 2007 yılında 770 milyar lira idi. Buna göre, küresel krizle birlikte finansal piyasalarda taşların yerinden oynadığı, oyunun kurallarının yeniden belirlendiği son 5 yıllık süreçte Türk finans sektörünün aktiflerinin 3 kat büyüdüğü görülüyor. Küresel krizin sembol yılı 2008de ise, İMKBnin 182 milyar lirayı aşkın değerinin de eklenmesiyle Türk finans sektörünün toplam aktif büyüklüğü 1 trilyon 130 milyar liraya yükseldi. 2008den bu yana da sektörün iki kata yakın büyüdüğü görülüyor. 
ABDDE 1 TRİLYON ARTTI 
Türkiyede sadece bankalarının aktif büyüklüğü ise 2007de,  581.6 milyar lira 2008de 732.5 milyar lira iken, 2012 üçüncü çeyreğinde bu rakam 1 trilyon 308 milyar lira oldu. Sadece bankaların aktif büyüklüğünde de 2.5 kata yakın büyümenin sağlandığı 2007 yılından bu yana ABDde ise aktif büyüklüğünün sadece 1 trilyon dolar arttığı görülüyor. ABDnin Tasarruf Mevduatı Sigorta Fonu  (TMSF) olarak faaliyet gösteren Federal Deposit Insurance Corporation (FDIC) verilerine göre, kurumun garantisi altında olan kuruluş sayısı 2012 üçüncü çeyreğinde 7 bin 181 ve bu kuruluşların toplam aktif büyüklüğü de 14.2 trilyon dolara ulaştı. FDIC bünyesinde 2011 sonunda 7 bin 357 kuruluş faaliyette idi ve bunların aktif büyüklüğü de 13.8 trilyon dolardı. Kriz öncesi 2007de ise FDIC 8 bin 534 kuruluşu bünyesinde barındırırken bunların aktif büyüklüğü de 13 trilyon dolardı. Bu rakamlar 2008de 8 bin 305 kuruluş ve 13.8 trilyon dolara çıkarken aktif büyüklükleri 2009da 13.1 ve 2010da da 13.3 trilyon dolara çıkmıştı.  
ABDE KÜÇÜLME SÜRÜYOR 
 Avrupa Merkez Bankası (ECB) verilerine göre, Avrupa Birliği (AB) üyesi 27 ülkede son 10 yılda finansal kuruluş sayısı yarı yarıya azalarak, 1500lü rakamlardan 2011de 8 bin 60a  düştü. Yine ECBye göre sektördeki bu konsolidasyon güçlü aktif büyümesiyle sonuçlandı. Söz konusu kuruluşların aktif büyüklüğü 2011de 2001e göre yüzde 85 büyüdü. ECB verilerine göre Euro Bölgesindeki finansal kuruluşların 2011de toplam aktif büyüklüğü 33 trilyon Euroyu aşıyor. 2008 küresel kriz sürecinde büyüme hızı yavaşlayan AB bankaları 2011de yüzde 4.4 büyüdü.  
Üçüncü çeyrekte yüzde 2.7 büyüme  
FİNANSAL sektörün aktif büyümesi 2012 üçüncü çeyrekte de devam ederek, yüzde 2.7 düzeyinde gerçekleşti. BDDKnın Eylül ayı finansal piyasalar raporunda, bankacılık sektörünün finansal sağlamlık göstergelerinin, güçlü bir yapıya işaret ettiği belirtilerek, bankacılık sektörünün toplam aktiflerinin 2012 yılının üçüncü çeyreğinde 1.3 trilyon TLye ulaştığı kaydedildi.  
Nüfusun yarısı bankaya gitmiyor 
GARANTİ Bankası Araştırma Müdürü Ali İhsan Gelberi, Türk finans sektörünün 15 yıldır ekonomik büyümenin ve enflasyonun üzerinde büyüdüğüne dikkat çekerek, Türkiyede bankacılık alanında halen büyük potansiyel var. Nüfüsün yüzde 50si bankacılık hizmetlerinden ya hiç yararlanmıyor. Bunun sektörün sürekli olarak büyümesinde büyük bir payı var dedi.