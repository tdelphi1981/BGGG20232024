O soruya cevabım yüzünden CNN Türke ceza verdiler
HAFELE Türkiye CEOsu Hilmi Uytun ve Pazarlama Müdürü Eda Başar Uytunla Fransanın Cannes kentinde gerçekleşen gayrimenkul fuarı Mipimde onur ülkesi Türkiye çadırında Ağaoğlu Şirketler Grubunun standına uğradığımızda Ali Ağaoğlu, geçen yaz Diyarbakırda üstü açık Rolls Roycela tur attığı günü anımsadı:
- Zırhlı araç istediğim iddialarına karşın Diyarbakırda üstü açık Rolls Royce ile rahat şekilde tur attığıma, kimseden de tepki görmediğime en yakın tanık sensin. 
- O tur sırasında Diyarbakırda bazı okulların onarımı, TOBB ETÜye bağlı fakültenin kullanacağı tarihi binanın restorasyonu için sözler vermiştiniz.   
- 10 milyon lira dolayında harcama yaptım, o sözlerimi yerine getirdim. 
Geçen yıl Başbakan Tayyip Erdoğanı İstanbul Dolmabahçedeki ofisinde ziyaret ettiği güne döndü: 
 
- Sayın Başbakan, o görüşme sırasında Diyarbakırdaki turumuzu sordu. Yarım saat kadar o konuyu konuştuk. 
- Başbakanla o görüşmeniz sonrasında, kendisinde yaşadığınız sıkıntılar için yardım istediğiniz iddiaları ortaya atılmıştı. 
- O iddialara cevabı CNN Türkte Enver Ayseverin Aykırı Sorular programında verdim. 
O cevabı tekrarladı: 
- Sayın Başbakanla görüşmeye kendi kullandığım Rolls Royce ile gitmiştim. Eğer yardım istemeye gitmiş olsam adama, Sıkıntıdaysan o Rolls Royceu nerene... demezler mi? 
Gülümseyip ekledi: 
- Program canlıydı. Benim o cevabım yüzünden CNN Türk sanırım RTÜKten para cezası da yedi. 
- Maslak 1453 projesi nasıl gidiyor? Çok tartışılan bir proje oldu. 
- Her şey yasalara, mevzuata, verilen izinlere uygun yürüyor. Hiçbir sıkıntı yok. Eğer ortada bir sıkıntı olsa, projede satışlarımızı olumsuz etkilerdi. Çok şükür satışlarımız gayet iyi. Şüphelenip aldığı konuttan vazgeçen de olmadı. 
- Bodrumda planladığınız projeyle ilgili bir gelişme var mı? 
- O proje çok büyük. Şimdilik beklemedeyiz.  
Konutderin standında dernek Başkanı Ömer Faruk Çelike sektörün stok durumunu sordum: 
- 1 milyon dolayında stok olduğunu tahmin ediyoruz. Her yıl 500 bin dolayında satış oluyor. Stokları eritmeye çalışıyoruz. 
Mipimdeki Türkiye çadırında standı bulunan 28 şirketin temsilcileri, fuarı sektörün yabancılara dönük satışlarını canlandıracak fırsata dönüştürmek için çaba harcıyor. 
Mipimdeki gövde gösterisinin bu etkiyi yansıtma olasılığı yüksek görünüyor.