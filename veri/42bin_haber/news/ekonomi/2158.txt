Rolanti ve frenden tasarruf çıkardı
ODTÜlü iki mühendisin 2004te kurduğu FiloTürk, bankaların para araçlarından, ilaç dağıtımına, TIRlardan, araç kiralama şirketlerine kadar uzanan portföyünde 120 bin araç takip ediyor. Firma araçların 450 farklı bilgiyi canlı izliyor ve verileri merkeze aktarıyor.
TÜRK mühendislerinin kurduğu şirketler büyük başarılara imza atıyor. ODTÜ Elektronik Mühendisliği mezunu iki arkadaşın 2004 yılında kurduğu FiloTürk Servis ve Telekomünikasyon Hizmetleri A.Ş ile Mobiliz Bilgi ve İletişim Teknolojileri A.Ş., bu yıl 25 milyon lira ciro yapacak. Geçen yıl Türkiyenin önde gelen girişim sermayesi fonlarından Mediterra Capital ile ortaklık yapan Adil Masaracıoğlu ve Levent Aydoğanın şirketleri 10 bin müşterinin 120 bini aşkın aracını takip ediyor. Bankaların para araçlarından, ilaç dağıtımı yapan araçlara, TIRlardan, kiralama şirketlerinin otomobillerine kadar uzanan takip sistemi öyle sonuçlar çıkarıyor ki firmalar milyonlarca liralık tasarruf elde edebiliyor. Biz araçların 450 farklı bilgiyi canlı izliyor ve verileri firmalara aktarıyoruz. Firmalar, sadece rolanti ve fren sayısı takibinden milyonlarca lira tasarruf sağladı. Şoförler artık çok daha verimli çalışıyor diyen Adil Masaracıoğlu şöyle anlatıyor girişimcilik öyküsünü: 
ODTÜ VE ASELSAN  
· 1986 ODTÜ Elektronik, ardından master. Ortağım Levent Aydoğan da aynı bölümden 1981 mezunu ve asistanlık da yaptı. Aselsanda da benim 10, onun 14 yılı var. Sonra Başarı Grubunda da yine birlikteçalıştık. Benim 6.5 onun 10 yılı Başarıda geçti. Sonra ikimiz kendi işimizi kurmak istedik. 2004te Ankarada ilk şirketimiz Mobilizi kurduk ve iki kişi olarak işe başladık. 2010da da Filotürku Türkiyenin ilk mobil takip operatörü olarak kurduk.  
İLK YIL 100 BİN TL CİRO 
·  Şu anda 120 bin araç takip ediyoruz. İki şirketimiz var; Mobiliz bir Ar-Ge grubu ve yeni yeri Bilkentte. Filoturk, servis firmamız. Bir operatör grubu. Çalışan sayımız 80 kişiyi buldu. 2004te ilk yıl ciromuz 100 bin liraydı. Geçen yıl 25 milyon liraya ulaştık. Büyüme konusunda bize yeni bir zıplama vizyonu ile teklif getiren Mediterra Capital ile 2012nin sonlarına doğru yüzde 50-50 ortak olduk. Güçlenen sermaye yapımız sayesinde bu yıl 35 milyon lira ciro hedefliyoruz. 
HİZMET MODELİNİ TANITTIK 
·  Sektördeki mevcut satış modeline ek olarak yeni bir hizmet modelini de piyasaya tanıttık. Böylece, müşteri ekipmana para bağlamadan istediği hizmeti aylık ödeme ile çok ucuza alabiliyor. Ocak ayında her şey dahil günde TL 1 ile hizmet modeli tanıttık, ciddi geri dönüş aldık.  Bu model, dünya piyasalarında araç takip hizmeti veren lider firmaların uyguladığı en yaygın model.  Bunu Filotürk olarak Türkiyeye getiren ilk kuruluşuz.  
TAKİP O KADAR BASİT DEĞİL  
·  Araçların 450 noktasını (konuya göre) takip ediyoruz. Mesele sadece güvenlik takibi değil. Mesela Türkiyede konuşulmayan bir rolanti işini gündeme getirdik. Aracın ne kadar rolantide çalıştığını veri olarak aktarınca ortaya çıktı ki Türkiyede her araç şoförü tarafından 1 ayda (günlük ortalama) 31 dakika rölantide çalıştırılıyor. Bu nedenle de bir araç 1 ayda 20-30 litre daha fazla yakıt harcıyordu. Bizim takip sistemimiz kontaktan bilgiyi aldı ve şirketlere bildirdik. Şimdi 31 dakika ortalama 23 dakikaya inmiş durumda. Aynı şekilde fren sayısı ve fren aralığı da takip edilebiliyor. Bu da önemli tasarruf sağladı. 
Türk Telekom, yakıttan 5 milyon liralık tasarruf sağladı 
ADİL Masaracıoğlu, rolanti takibinin yanısıra diğer verilerle birlikte müşterilerinin çok büyük tasarruflar sağlayabilecek duruma geldiğini belirtiyor ve  Mesela Türk Telekomun 9 binden fazla birimi var ve takip ediyoruz. Bu müşterimizin akaryakıt başta olmak üzere araç verilerini kullanarak ulaştığı tasarruf miktarı 5 milyon lirayı buldu. Yakıttan yüzde 12 tasarruf edebildiler diyor.  
Debriyaj balatasını izler kontağı kapatırız 
TAKİPLE, bir aracın neden yüksek devirli kullanıldığını bile tespit ettiklerini söyleyen Adil Masaracıoğlu, belirli hız aralıklarındaki fren sayısının da önemli olduğunu belirtiyor ve şunları anlatıyor: Debriyaj balatası kalınlığını ölçebiliyoruz. Bu, firma için çok önemli. Firmalara 5-6 parametre ile araç ve sürücü performansı raporluyoruz. Her sektör için farklı takip verileri  önemli. Para taşıyan için güvenlik, gıda taşıyan için sıcaklık ve nem öne çıkıyor. Gerekirse bir aracın kontağını da merkezden kapatabiliriz. Yakıt pompasını da durdurabiliriz. 
E-KOBİ HABERLERİ 
Paris Texworlde 89 firma gidiyor 
ULUDAĞ Tekstil İhracatçıları Birliği (UTİB), 12-15 Mart tarihlerinde düzenlenecek 20. Paris Texworld Kumaş Fuarına 89 Türk firmasının katılımını sağlayacak. UTİB Başkanı İbrahim Burkay, tekstilin en önemli moda merkezlerinden Pariste Türkiye tekstil sektörünün prestijli bir konum elde ettiğini bildirdi. Burkay, şunları kaydetti: 2013e yüzde 24 artışla çok iyi bir başlangıç yaptık. Premiere Vision Paris ve Texworld fuarlarının aynı tarihlerde düzenlenmesi de, Türk 
kumaş sektörünün tanıtımı için önemli bir fırsat. Turkish Fashion Fabrics konsepti ile havaalanları, metrolar, fuar alanı çevrelerinde reklamlar verdik. Parisin pek çok noktasında reklamlarımızı göreceksiniz. 
Mücevherde şov başlıyor 
KUYUMCULUK ve mücevherat sektörünün en önemli fuarlarından biri olan İstanbul Jewelry Show, 21-24 Mart tarihlerinde CNR Expoda gerçekleşecek. 36ncısı düzenlenecek Fuar, 5 salonda 40 bin metrekare alanda yapılacak. Fuarda; Çin, Hindistan, Hong Kong, İtalya ve Taylanddan ülke ve grup pavilyonlarının yanı sıra, bireysel katılımlarla 25 ülkeden 1000in üzerinde katılımcı firma ve marka yer alacak. Rusya, BAE, Hindistan, Lübnan ve Ürdünden özel delegasyonlar da fuarda ağırlanacak.  Ekonomi Bakanlığı da çok sayıda ülkenin alım heyetini ağırlıyor. UBM Rotaforte tarafından düzenlenen fuara, Türk Ekonomi Bankası (TEB) anasponsor oldu.  
Sakarya, ihracatta Kayseri ve Mersini geçti 
2012nin aralık ayında ihracatta Türkiyenin 13üncü büyük ili olan Sakarya, 2013ün ocak ayında 11inci sıraya yükseldi. Türkiye İhracatçılar Meclisinin verilerine göre, geçen yıl aralık ayında 144 milyon 799 bin dolar ihracat yaparak, 13üncü sırada yer alan Sakarya, ocak ayında ihracatını 145 milyon 914 bin dolara çıkardı ve Kayseri ile Mersini geride bırakarak 11inci sıraya yükseldi. Toyota ve Otokar gibi sanayi kuruluşlarının bulunduğu Sakaryanın ihracatında doğal olarak ilk sırayı taşıt araçları ve yan sanayi sektörü aldı.