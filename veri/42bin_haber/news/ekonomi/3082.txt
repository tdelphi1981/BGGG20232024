Halka açık şirketlere en az 1 kadın
Dünya kadınlar Gününde İstanbul Menkul Kıymetler Borsasının (İMKB) gongunu kadınlar çaldı.
SABANCI Üniversitesi Kurumsal Yönetim Forumu ve Egon Zehnder International işbirliğiyle oluşturulan Bağımsız Kadın Direktörlerin (BKD) katılımıyla 8 Mart Dünya Kadınlar Gününde İstanbul Menkul Kıymetler Borsasının (İMKB) gongunu kadınlar çaldı. Gong töreni öncesi konuşan Sabancı Üniversitesi Kurumsal Yönetim Forumu Direktörü ve Bağımsız Kadın Direktörler Projesi Direktörü Melsa Ararat, 8 Mart Dünya Kadınlar Gününde burada yönetim kurullarında görev almaya, kendilerine emanet edilen varlıkları sorumlulukla, akılla, basiretle ve tüm pay sahiplerine eşit mesafede durarak, gözetmeye hazır Bağımsız Kadın Yönetim Kurulu adaylarıyla karşınızdayız dedi.  
11 YIL SONRA 
Çalışmaları hakkında da bilgi veren Melsa Ararat, Sabancı Üniversitesi Kurumsal Yönetim Forumu olarak Türkiyede kurumsal yönetimin iyileştirilmesi çabalarına bundan 11 sene önce kurumsal yönetim ilkelerinin yazılması sürecinde Sermaye Piyasası Kuruluna (SPK) destek vererek başlamıştık. 11 sene sonra ilkelere yeni eklenen Her yönetim kurulunda en az bir kadın üye ilkesinin hayata geçirilmesi için tekrar kolları sıvadık dedi. 
HEDEF YÜZDE 20 
2013 yılı başında İMKB şirketlerinin yarısında kadın üyenin bulunmadığını söyleyen Ararat, Hedefimiz, 2015 genel kurulları bittiğinde halka açık tüm şirketlerin yönetim kurullarında en az bir bağımsız kadın üye bulunması ve bugün yüzde 11 dolaylarında olan kadın direktör oranının yüzde 20ye çıkması dedi. 
Dünya borsalarında kadın günü 
MELSA Ararat, kendileri İstanbul Borsasını açarken Amsterdam, Brüksel, Lizbon borsaları ve 7 saat sonra da New York borsasının kadınlar tarafından açılacağını duyurarak, Öyle görünüyor ki, kadınların yönetim kurullarında yer alması tüm dünyada, sadece kadınların değil, hem kurumsal yatırımcıların, hem borsaların ve düzenleyici otoritelerin, hem de bir bütün olarak sivil toplumun talebi. Kadınlar, evi, işi ve devleti erkeklerle birlikte yönetmeye talipler. Katılımcı ve eşitlikçi bir kalkınma ancak bu yolla mümkün diye konuştu. 
Çalışan kadınların 3te 1i bedava aile işinde 
TÜİKin İstatistiklerle Kadın 2012 araştırmasına göre, işsizlik oranı, kadınlarda yüzde 10.8, erkeklerde ise yüzde 8.5 seviyesinde yer alıyor. Araştırmaya göre, çalışan kadınların yaklaşık üçte biri ücretsiz aile işçisi durumunda bulunuyor. İşgücüne katılım oranı, 2012 yılında kadınlarda yüzde 29,5 iken, erkeklerde bu oran yüzde 71e çıkıyor. İstihdam edilen kadın nüfus oranı yüzde 26,3te kalırken, erkek nüfus oranı ise yüzde 65e çıkıyor. 
KENDİNE ÇALIŞANLAR 
Ücretli veya yevmiyeli olarak çalışan kadınların oranı yüzde 54,3 iken, kendi hesabına çalışan kadınların oranı yüzde 10,8 seviyesinde bulunuyor. Ücretli veya yevmiyeli olarak çalışan erkeklerin oranı yüzde 66,5, kendi hesabına çalışan erkeklerin oranı ise yüzde 22,3 ile kadınları geride bırakıyor. İşsizlik oranı, kadınlarda yüzde 10,8, erkeklerde ise yüzde 8,5 seviyesinde yer alıyor. 15-24 yaş grubundaki genç nüfusta işsizlik oranı ise kadınlar için yüzde 19,9a, erkeklerde ise yüzde 16,3e yükseliyor. Çalışan kadınların yüzde 70,1i, erkeklerin ise yüzde 71,2si çalıştığı işten memnun olduğunu belirtiyor. 0-5 yaş grubunda çocukların yaşadığı hanelerde çocuk bakımını yüzde 89,6 oranında anneler, yüzde 1,5ini babalar üstleniyor. Çocukların yüzde 2,4ünün bakımı kreşler tarafından sağlanıyor. 
49.8İ KADIN NÜFUSU 
Araştırmaya göre, kadın nüfus, Türkiye nüfusunun yüzde 49,8ini oluşturuyor. Türkiye 75 milyon 627 bin 384 olan nüfusunda kadınların sayısı 37 milyon 671 bin 216ya karşılık geliyor. Kadın nüfusun yüzde 24,4nü 0-14, yüzde 16,3ünü 15-24, yüzde 31ini 25-44, yüzde 19,8ini 45-64, yüzde 8,5ini 65 ve daha yukarı yaş grubundakiler oluşturuyor.     Adrese Dayalı Nüfus Kayıt Sistemi 2012 sonuçlarına göre, Türkiyede 30,1 olan ortanca yaş, kadınlar için 30,6, erkekler için 29,5 seviyesinde yer alıyor.