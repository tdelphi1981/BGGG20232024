Rekabet Kurulu'nu süs diye kurmadık
Ekonomi Bakanı Zafer Çağlayan Kimse rekabet kurulunun, bankalara karşı bir düşmanlığını falan düşünmüyordur. Rekabet kurulu görevini yapıyor ve yapmak zorundadır. Dedi.
İş Adamları Derneğinin düzenlediği vergi rekortmenleri ödül törenine katılan ekonomi bakanı Zafer Çağlayan Rekabet Kurulu'nun 12 bankaya verdiği cezaya ilişkin görüşlerini bildirdi.

Rekabet Kurulunun dün 12 banka hakkındaki başlattığı soruşturmada cezalara ilişkin kararını açıklamasının ardından bir değerlendirme yapan Ekonomi Bakanı Zafer Çağlayan, Rekabet Kurulu doğru bir iş yapmıştır. Hatta son derece de insaflı davranmıştır. Vatandaşı mağdur edeni de mutlaka cezalandırması gerekir. Rekabet kurumunu kalkıp süs olsun diye kurmadık. Ümit ediyorum ki ortaya çıkan bu durum, bankacılık sektörüne bu anlamda önemli bir çeki düzen verecektir " dedi.

Alınan kararla ilgili rekabet kurumunun gerekçeli kararını beklediklerini belirten Bakan Çağlayan, Bankacılık sistemiyle ilgili rekabet kurumunun açıklamış olduğu karara karşılık olarak evet çok yüksek gibi gözüke bilir. Gerekçeli kararı bekliyoruz. Ama ortaya çıkan hususlar çok net; 1.1 milyar liralık bir ceza öngörülmesinin sebebi bunun çokluğundan değil, şükürler olsun bankacılık sisteminin cirosunun fazla olmasından kaynaklanıyor. Çünkü kesilen ceza bankaların gayri safi hasılasının cirosu üzerinden takdir edilmiş olan bir rakamdır. Bu boşuna kesilmiş olan bir ceza değildir diye konuştu.

REKABET İHLAL EDİLİYORSA GEREKEN CEZA VERİLMELİDİR

Rekabet kurulunun görevini yaptığını vurgulayan Çağlayan, Kimse rekabet kurulunun, bankalara karşı bir düşmanlığını falan düşünmüyordur. Rekabet kurulu görevini yapıyor ve yapmak zorundadır. Bu gün bankacılık sistemi belli, bankalar bir araya gelerek vatandaşa verecek olan kredi kartı faizini, vatandaşa vermiş olduğu kredi kartının ücretlerini ve kullandırmış olduğu faizleri bir araya gelerek ortak bir şekilde belirliyorsa, rekabeti ihlal ediyorsa hiç kimse kusura bakmasın gereken ceza ne olursa olsun mutlaka verilmelidir. Bana göre rekabet kurumu doğru bir iş yapmıştır. Hatta son derecede insaflı davranmıştır. Vatandaşı mağdur edenin de mutlaka cezalandırılması gerekir şeklinde konuştu.

Sanayi ve Ticaret Bakanlığı yaptığı dönemde, otomotiv sektörüne önemli kolaylıklar getirildiğini anımsatan Çağlayan, ancak sektörün sağlanan bu desteği farklı şekilde değerlendirip vatandaşın üzerinden para kazanma hesaplarına girdiğini söyledi. Rekabet kurulunun o dönemde de devreye girdiğini hatırlatan Çağlayan, konuşmasını şöyle sürdürdü; O zaman da ben bunu yapanlardan mutlaka ilgili kurumların hesap soracağını söylemiştim. Rekabet kurumu da bunu bir ihbar kabul edip, gereken cezayı uygulamıştı. Rekabet kurumunu kalkıp süs olsun diye kurmadık. Burada amaç, en iyi ve en doğrunun, en iyi şekilde centilmence yapılamasını sağlamak. Ümit ediyorum ki ortaya çıkan bu durum bankacılık sektörüne önemli bir çeki düzen verecektir. Türkiyede vatandaşın, kobilerin, esnaf ve sanatkarın sahipsiz olmadığını, bu konuda kendilerine haklarını arama noktasında devletin etkin bir şekilde görev aldığını da görmüş olacaklardır. 

TÜRK BANKACILIK SİSTEMİ DÜNYAYA MEYDAN OKUYAN BİR YAPIYA SAHİP

Türk bankacılım sistemini Ak Parti hükumetinin etkin denetim ve düzenlemesiyle dünyaya meydan okuyan bir yapıya kavuştuğuna işaret eden Çağlayan, Bankalarımızın sermaye yeterlilik rasyosu dünya ortalamasının üzerindedir. Bu gün bankalarımızın öz varlığı 1. 4 trilyon lirayı geçmiştir. Bankalarımıza kullandırılan kredilerin hacmi 800 milyar doları geçmiştir. Önceki yıllarda bankaların toplamış olduğu mevduatı devlete toplatan bir yapıdayken, bu gün bankaların toplamış olduğu mevduatı mecburen özel sektöre vermektedir. Çünkü artık eskisi gibi borçlanma ihtiyacı içinde olan bir devlet yok şükürler olsun. Ben buradan Türk bankacılık sistemini, kobilerin, ihracatın desteklenmesi, işletmelerin desteklenmesi konusunda daha duyarlı olmaya davet ediyorum ifadelerini kullandı.

Konuşmaların arın ardından ödül törenine geçildi. Ekonomi bakanı zafer çağlayan gelir ve kurumlar vergisi rekortmeni iş adalarına plaket verildi. 

Mado sarayında gerçekleştirilen ödül törenine, TBMM Başkanvekili Prof. Dr. Mehmet Sağlam, Adalet Bakan Yardımcısı Veysi Kaynak, Türk Parlamenterler Birliği Genel Başkanı ve AK Parti Kahramanmaraş Milletvekili Nevzat Pakdil, Ak Parti Kahramanmaraş Milletvekilleri Sevde Beyazıt Kaçar, Yıldırım Ramazanoğlu, MHP Kahramanmaraş Milletvekili Mesut Dedeoğlu, Vali Şükrü Kocatepe, Belediye Başkanı Mustafa Poyraz ve Kahramanmaraş Ticaret ve Sanayi Odası Başkanı Kemal Karaküçük katıldı.