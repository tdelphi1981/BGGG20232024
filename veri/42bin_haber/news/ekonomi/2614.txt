İngiltere 'A'sını kaybetti
Sıfırcı hoca Moody's İngiltere'nin notunu 35 yıl sonra ilk kez kırdı.
Uluslararası Kredi Derecelendirme Kuruluşu Moody's, İngiltere'nin Aaa olan kredi notunu Aa1'e düşürdü, görünümü 'durağan' olarak belirledi. İngiltere böylece 1978'den beri ilk kez AAA notunu kaybetti. Cuma gecesi piyasaların kapanışının ardından gelen kararda, Moody's, İngiltere'nin artan borç stoku ile bozulan mali yapısında 2016'dan önce iyileşme beklemediğini bildirdi. İngiltere Maliye Bakanı George Osborne, Moody's'in not kırmasıyla güçlü bir ekonomi planı izleme yolundaki kararlıklarının iki kat arttığını söyledi. Moody's geçen yıl kasım ayında Fransa'nın 'Aaa' olan kredi notunu bir kademe düşürerek 'Aa1'e çekerek notun görünümünü negatifte bırakmıştı. Yıllar sonra 'A'sını kaybeden bir diğer ülke olan Amerika'da da Standard&Poor's ABD'nin kredi notunu 2011 yılı ağustos ayında 'AAA'dan 'AA-'ye düşürmüştü.