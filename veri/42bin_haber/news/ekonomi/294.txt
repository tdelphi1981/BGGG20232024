Ev alana oturma izni
Euro Bölgesinde yaşanan borç krizinden en çok etkilenen ülkeler İspanya ve Yunanistan, Avrupa Birliği vatandaşı olmayanların da bu ülkelerden ev alması halinde oturma izni verecek.
AVRUPAda borç kriziyle karşı karşıya kalan ülkeler gelir artırıcı formüller üzerinde çalışıyor. Önceki gün İspanya, 160 bin euroya ev alan Avrupa Birliği (AB) dışı ülke vatandaşlarına oturma izni vermesinin ardından Euro Bölgesindeki borç krizi dalgasını başlatan ülke olarak kabul edilen Yunanistan da benzer bir sistemi uygulamaya alıyor. Yunanistan, dün yaptığı açıklamada 300 bin euronun üzerinde gayrımenkul alan yabancılara 5 yıllık ikamet izni verileceğini duyurdu.  
150 BİNDEN FAZLA 
Ekonomik kriz yüzünden satışa çıkarılan 40 bini yazlık, 150 binden fazla gayrimenkule AB üyesi olmayan ülke vatandaşlarının da talip olmasını sağlamak amacıyla Maliye ve Kalkınma Bakanlıklarının hazırladığı tasarıya göre, Türk sahillerinin karşısındaki Ege adaları, Batı Trakya ve Yunan Arnavutluk sınırı gibi sınır sayılmayan bölgelerde 300 bin euronun üzerinde ev veya daire satın almaları halinde her 5 yılda bir yenilenecek ikamet izni verilmesini öngörüyor. 
VİZE ORTADAN KALKACAK 
Atinanın yanı sıra Mikonos ve Santorini gibi adalarda ev alan yabancılar, vize külfetinden de kurtulmuş olacak. Ev alana ikamet izni verilse de yabancıların ülkede çalışabilmesi için ayrıca çalışma izni gerekiyor. Tasarı özellikle Rus zenginlerin Yunanistanda ev ve daire alabilmelerini cazip kılmayı hedefliyor. Adalardan pek çok Türkün de ev alması bekleniyor.  
İSPANYA STOK AZALTACAK 
Ekonomik krizle mücadele eden İspanya da hükümet, ev satın alan yabancılara oturma izni verilmesini öngören bir yasa hazırlıyor. İspanyol hükümetinde ticaretten sorumlu devlet sekreteri olan Jaime Garcia Legaz, 160 bin euronun üzerinde değeri olan ev satın alan yabancılara İspanyada oturma izni verilmesini sağlayacak. İspanyada halen 2 milyondan fazla satılık konut bulunurken, hükümet çıkarmak istediği yasa ile inşaat sektörünü canlandırmayı hedefliyor. Birkaç hafta içinde çıkarılması beklenen yeni yasanın, İspanyada yaşayan ve oturma izni problemi bulunan Rus ve Çin vatandaşları için büyük kolaylık sağlayacağı tahmin ediliyor.  
Yeni kredi umudunu görüşmeler tıkadı 
EURO bölgesi Maliye Bakanları (Eurogroup) ile Uluslararası Para Fonu (IMF) arasında Yunanistan sorunu için uzlaşma sağlanamayınca, Atinanın umduğu 44 milyar euroluk kredi dilimi için Brükselde karar çıkmadı. Eurogroupun 12 saat süren toplantısı üç kez yarıda kesildi. Almanya Maliye Bakanı Walfgang Schauble, Kesin çözüm bulamadık derken, IMF Başkanı Christine Lagarde, Daha fazlasına gerek var diye konuştu.  Eurogroup Başkanı Jean Claude Juncker toplantıdan bir sonuç çıkmaması nedeniyle, Az da olsa hayal kırıklığına uğradım açıklamasını yaparken, Yunanistan Başbakanı Andonis Samaras ise Biz yükümlülüklerim çerçevesinde gerekeni yaptık. Ortaklarımız ve IMF de üzerlerine düşeni yapmalı. Teknik zorluklar hiçbir gecikme için mazeret sayılamaz diyerek memnuniyetsizliğini dile getirdi.     
BORÇLAR SİLİNSİN ÖNERİSİ 
Eurogroup ile IMF halen 340 milyar euro olan ve önümüzdeki yıl GSMHnin yüzde 190ına çıkacak Yunanistanın borcunun 2022 yılında GSMHnin yüzde 120sine nasıl düşürülmesi gerektiği konusunda anlaşma sağlayamadı. 
IMF Başkanı Lagarde, Avrupanın Yunanistana yardımının 2014 değil de 2016ya kadar devam etmesini isterken borcun düşürülebilmesi için Euro Bölgesi ülkelerinin borçlarının silmesini önerdi. Schauble, Alman yasalarına göre bunun imkansız olduğunu belirterek karşı çıktı.  
Kriz sanatı da vurdu 
İSPANYAnın yaşadığı ekonomik kriz toplumun her kesimini etkilerken, kültür-sanat etkinlikleri de büyük ölçüde kesintiye uğradı. İspanyada kültürel hizmetlerden alınan verginin yüzde 8den yüzde 21e çıkartılmasının ardından, 2013 devlet bütçesinde kültür-sanat etkinliklerinde ortalama olarak yüzde 30luk bir kesinti yapıldığı görüldü. 52 resmi kütüphanenin bütçesi yüzde 60 azaltılırken, gelecek yıl için yeni kitap alımında yardım yapılmayacağı açıklandı. Madriddeki müzeler de kemer sıkmak zorunda kalırken, Prado Müzesi yüzde 30, Reina Sofia Müzesi yüzde 25, Thyssen Müzesi yüzde 33lük kesinti yaptı.