İşsizlik aralık ayında 11 ayın zirvesine çıktı
Türkiye genelinde işsiz sayısı 2012 yılı Aralık döneminde geçen yılın aynı dönemine göre 214 bin kişi artarak 2 milyon 790 bin kişiye yükseldi. İşsizlik oranı ise 0,3 puanlık artış ile yüzde 10,1 seviyesine çıkarak son 11 ayın en yüksek seviyesinde gerçekleşti. İşsizlik son olarak 2012 şubat ayında yüzde 10.4 ile çift haneyi görmüştü.
Bu dönemde tarım dışı işsizlik oranı 0,4 puanlık artış ile yüzde 12,4, 15-24 yaş grubunu içeren genç işsizlik oranı ise 1,7 puanlık artış ile yüzde 19,8 oldu.  
İstihdam 1 milyon 88 bin kişi arttı 
İstihdam edilenlerin sayısı 2012 yılı Aralık döneminde, bir önceki yılın aynı dönemine göre 1 milyon 88 bin kişi artarak 24 milyon 766 bin kişiye yükseldi.
Bu dönemde, tarım sektöründe çalışan sayısı 87 bin kişi, tarım dışı sektörlerde çalışan sayısı 1 milyon kişi arttı. İstihdam edilenlerin yüzde 23'ü tarım, yüzde 19,6sı sanayi, yüzde 6,7si inşaat, yüzde 50,8'i ise hizmetler sektöründe yer aldı.  
Önceki yılın aynı dönemi ile karşılaştırıldığında inşaat sektörünün istihdam edilenler içindeki payı 0,3 puan, hizmetler sektörünün payı 0,7 puan artarken, tarım sektörünün payı 0,6 puan, sanayi sektörünün payı ise 0,2 puan azaldı. 
İstihdam oranı yüzde 44,9 olarak gerçekleşti 
İstihdam edilenlerin oranı, bir önceki yılın aynı dönemine göre 1,1 puanlık artış göstererek yüzde 43,8den yüzde 44,9a yükseldi. Türkiye genelinde işgücüne katılma oranı ise bu dönemde bir önceki yılın aynı dönemine göre 1,5 puan artarak yüzde 50 oldu.  
Aynı dönemler için yapılan kıyaslamalara göre  erkeklerde işgücüne katılma oranı 0,5 puanlık artışla yüzde 70,9, kadınlarda ise 2,2 puanlık artışla yüzde 29,6 olarak gerçekleşti.   
Kayıt dışı çalışanlar 1,8 puan azaldı  
Aralık 2012 döneminde herhangi bir sosyal güvenlik kuruluşuna kayıtlı olmadan çalışanların oranı, bir önceki yılın aynı dönemine göre 1,8 puan azalarak yüzde 37,4 oldu. Bu dönemde, geçen yılın aynı dönemine göre tarım sektöründe sosyal güvenlikten yoksun çalışanların oranı yüzde 83,4ten yüzde 84e yükselirken, tarım dışı sektörlerde yüzde 25,5ten yüzde 23,5e geriledi.  
Sosyal güvenlik kapsamında olmayan ücretli ve yevmiyeli çalışanların oranı ise bir önceki yılın aynı dönemine göre yüzde 2,1 puan azalarak yüzde 20,6 oldu.   
Mevsim etkilerinden arındırılmış istihdam edilenlerin sayısında 2012 yılı Aralık döneminde, bir önceki döneme göre 36 bin kişilik azalış, işsiz sayısında ise 20 bin kişilik artış meydana geldi. Mevsim etkilerinden arındırılmış işgücüne katılma oranı bir önceki döneme göre 0,1 puanlık azalış ile yüzde 50,9, istihdam oranı 0,1 puanlık azalış ile yüzde 46, işsizlik oranı ise 0,1 puanlık artış ile yüzde 9,6 olarak 
gerçekleşti.