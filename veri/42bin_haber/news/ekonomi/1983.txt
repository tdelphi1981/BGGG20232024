İlk tercihleri Türkiye
Rus turistlerin yüzde 85'i Türkiye'ye deniz, kum ve güneş turizmi için geliyor. Rus turistler dünyada tatil yapmada birinci sırada Türkiye, ikinci sırada Mısır, üçüncü sırada Tayland, dördüncü sırada İspanya ve beşinci sırada Yunanistan'ı tercih ediyor.
Türkiye'ye tatile gelen Rus turistlerin yüzde 79'u tatilini Antalya'da yapıyor. Yüzde 12'si ise İstanbul'a geliyor. Türkiye'ye gelen 3,5 milyon Rus turistin ortalama tatil sürelerinin ise 10 gün olduğu belirtildi.

Rus Mobaly Turizm Seyahat Acentesi sahibi Andrey Baranov, yaptığı açıklamada, 2012 yılı içinde tatile getirdikleri 5 bin turist üzerinde 15 sorulu yüz yüze yaptıkları ankette Rusların yüzde 85'nin tatil önceliğini deniz, kum ve güneş turizminin belirlediğini bildirdi.

Yüzde 15'nin ise doğa sporları, kültür, arkeoloji, eko, sağlık, ornito (kuş gözleme), gastronomi ve botanik turizmi için geldiğini ifade etti.

Rusların tatil rezervasyonlarının yüzde 95'ni tur operatörleri aracılığıyla yaptırdıklarını belirten Baranov, tatil yapmada karar vermelerinin son 3 gün içinde şekillendirerek 'anlık' karar verme olduğunu kaydetti.

Baranov, "Türkiye'ye tatile gelen Rusların yüzde 79'u tatillerini Antalya merkez, Manavgat, Alanya, Gazipaşa, Side, Kızılağaç Turizm Bölgesi, Belek, Kundu, Finike, Demre, Kaş ve Kemer'da yapıyor. Birinci sıra tatillerini ise Alanya'da yapıyor. Tatil yapma potansiyelini 20-50 yaş grubu oluşturuyor." dedi.