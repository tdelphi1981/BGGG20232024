Enerjisa gaza geldi
Sabancı Holding Enerji Grup Başkanı Selahattin Hakman, Verbundun yerine gelen Alman ortakları E.ON ile yeni bir sektöre girmeye hazırlandıklarını, bunun doğalgaz ithalatı ve ticareti olduğunu açıkladı. Hakman, hedeflerinde LNG veya boru hatlarından pay almak olduğunu söyledi.
SABANCI Holding Enerji Grubu Başkanı Selahattin Hakman, Avusturyalı Verbund yerine Enerjisadaki yeni ortakları Alman E.ON geldiğinde, ortaklık kapsamında doğalgaz konusunu da dahil ettiklerini söyledi. Alman ortaklarının doğalgaz dağıtımına sıcak bakmadığını, bu alana girmeyi düşünürlerse Sabancı Holding olarak gireceklerini vurgulayan Hakman, E.ON ithalata yatırım yapmak istiyor. Bu alanda henüz elektrik kadar net belirlenmiş hedeflerimiz yok. Ancak LNG veya boru hatlarından pay alma gibi yöntemler olabilir diye konuştu. 
AYIRAN İŞTAH FARKI 
Balkanlarda ve Orta Asya ülkelerindeki fırsatları da değerlendirmeyi planladıklarını söyleyen Hakman, şöyle konuştu: E.ONla anlaşmamızın bir parçası da civar ülkelerde elektrik sektörüyle ilgili yatırım fırsatlarını takip etmek. Kafkaslar, Orta Asya, Ortadoğu, Kuzey Afrika ve Balkanların bir kısmı hedef pazarlar olarak planlandı. Buradaki ülkelere yönelik stratejiler geliştireceğiz.  
Kendileri için 2012nin önemli kavramlarından birinin ortak değişimi olduğunu da dile getiren Hakman, değişim sürecinde yaşananları ise şöyle anlattı: Verbund kendi kararıyla E.ONa devretti. Verbund ile 2020 hedeflerini konuşmaya başlamıştık. Mutabakat sağlamakta zorlanıyorduk. İştahları bizim kadar açık değildi. E.ON ile iki-üç toplantıda yeni hedefleri çok hızlı şekilde hazırladık. 
8 BİN MW HEDEF 
Avusturyalı Verbundun Enerjisadaki yüzde 50 hissesini E.ONa devretmesi ile birlikte 2020 yılı hedeflerinin değiştiğini söyleyen Hakman, 2020 yılında 8 bin MW kurulu güç, yüzde 10 pazar payına ulaşmayı hedefliyoruz. 8 bin MWlık hedefe 
ulaşmanın alternatiflerinden biri de özelleştirmelerden pay almak. Kurulu gücümüzün yakıtlara dağılımı bakımından, Türkiyedeki dağılıma yakın olmasını ama yenilenebilir payının Türkiye ortalamasından biraz daha fazla olmasını hedefliyoruz 
diye konuştu. 
4.5 milyar lira ciro 
ENERJİSAnın 2012 yılı cirosunun yaklaşık 4.5 milyar lira olduğunu söyleyen Hakman, Bu cironun yaklaşık yüzde 40lık kısmı Başkent Elektrikten geliyor dedi ve 2013 yılında yüzde 20nin üzerinde ciro büyümesi hedeflediklerini söyledi. Enerjisa CEOsu Yetik Mert de Başkent Elektrikteki kayıp kaçak oranının 2012 yılında yüzde 9un altına indiğini, 2013 yılındaki hedefinin ise yüzde 7.88 seviyesine indirmek olduğunu belirtti. 
İki bölgeye hazırlık 
HAKMAN, Enerjisa olarak İstanbul Anadolu Yakası (Ayedaş) ve Toroslar elektrik dağıtım bölgeleri ihalelerine teklif vermek için çalıştıklarını, ancak ön yeterlilik aldıkları Hamitabat termik santral ihalesine teklif vermeyeceklerini açıkladı. 
Yine arz uyarısı 
10 yıllık dönemde, Türkiyenin elektrik talebinde yıllık yüzde 6-7 artış beklendiğini belirterek, bu artışın karşılanabilmesi için 10 yıl boyunca her yıl 8-10 milyar dolar sadece elektrik üretim ve iletimine yatırım yapılması gerektiğini kaydetti. Hakman, şunu söyledi: 2015 ve 2016 yıllarında devreye girecek santrallerin şu anda inşa halinde olması lazım. İnşaatı devam eden projelere baktığımızda, Türkiye yılık 4-5 bin MW kapasite ilavesini karşılamakta zorlanacak gibi görünüyor. 2015 ve sonrasında elektrik alanında bir miktar sıkıntı gözüküyor.