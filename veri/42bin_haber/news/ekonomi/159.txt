Rüzgar tersine döndü, 3 bin işçiyi çıkarıyor
Avrupa ve ABDdeki talep düşüşü ve Çinle rekabet dünyanın en büyük rüzgar türbini üreticisi Vestasın başını ağrıtıyor. Şirket üçüncü çeyrekte 225 milyon dolar zarar edince 2013te 3 bin çalışanının işine son vermeye kararı aldı.
CİRO bazında dünyanın en büyük rüzgar türbini üreticisi olan Danimarkalı Vestas firması, 2013 yılında üç bin çalışanın işine son verecek. İşten çıkarmaların temel sebepleri olarak Avrupa ve ABDdeki talep düşüşü ile Çin rekabeti gösteriliyor.
Talep düşüşü nedeniyle şirket, üçüncü çeyrekte 225 milyon dolar zarar etti. Şirketin hisseleri de yüzde 14 değer kaybederek, son üç ayın en düşük seviyesine indi. Sektördeki fazla kapasite nedeniyle 2005ten bu yana geçtiğimiz yıl ilk defa zarar açıklayan Vestasın Mitsubishi ile stratejik işbirliği yapabileceği de belirtiliyor.  
ABDDE TEŞVİK BİTİYOR 
Vestasın CEOsu Ditlev Engel, geçtiğimiz hafta Bloomberg televizyonuna verdiği röportajda, ABDnin rüzgar enerjisi yatırımlarında yerli üretim için sağladığı vergi indirimi desteğinin 2012 sonunda biteceğini hatırlatarak, 2011in kasım ayında, zor bir 2012 ve daha da zor bir 2013 yılı ile karşı karşıya olduğumuzu söylemiştik. Biz buna ayak uydurmaya çalışıyoruz. ABD piyasalarında 2013 çok zorlu geçecek dedi.  
UMUDUMUZ OBAMA 
ABDde rüzgar enerjisine kilovat saat başına 2.2 cent destek veriliyor. 2003 yılında rüzgara verilen destekler sonlandırıldığında, ABDde kurulan rüzgar enerjisi santrallerinin büyüklüğü bin 670 megavattan (MW) 397 MWa düşmüştü. ABD Başkanı Barack Obama, ikinci kez seçilmeden önce vergi indiriminlerini uzatmayı desteklediğini açıklamıştı. Engel, Umarız Obamanın dediği gerçekleşir. Ümidimiz gerçekleşmesi yönünde dedi. 
İyi günler bitti mi? 
Vestas, 2011de 22 bin 721 olan çalışan sayısını yılsonunda 18 bin, 2013 yılsonunda ise 16 bine düşürmeyi hedefliyor. Rüzgar, güneş ve dalga enerjisi gibi yenilenebilir enerji türlerine devlet sübvansiyonları verilmesine yönelik eleştiriler de var. Örneğin ABDde, yenilenebilir enerji sektörünün artık çocukluk dönemini geride bıraktığı ve vergi indirimlerini hak etmediği savunuluyor. Temiz enerjiye öncelik veren Obama ise 2035 yılına kadar elektrik üretiminin yüzde 80inin yenilenebilir enerjiden elde edilmesini hedefliyor. 
Türkiyede önde 
Temmuz 2012de yayımlanan Türkiye Rüzgar Enerjisi İstatistik Raporuna göre, Türkiyede işletmede olan rüzgar enerji santrallerinin kurulu güç bakımından türbin markalarına göre dağılımında Vestas yüzde 28 pazar payı lider konumda bulunuyor. Toplam kurulu gücü 2 bini aşan rüzgar santrallerinin türbin markalarına göre kurulu güç sıralaması şöyle: 1) Vestas: 575 MW, 2) Nordex: 552 MW, 3) Enercon: 471 MW, 4) GE: 285 MW, 5) Siemens 68 MW.