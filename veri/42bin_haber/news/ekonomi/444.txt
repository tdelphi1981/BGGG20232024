Türkiye, İran ambargosunda Rusya kartını açıyor
İran ambargosunda Türkiye'nin B planı Rusya olacak. Suriye ve patroit krizine rağmen enerji alanında işbirliğini kesintisiz sürdüren Enerji ve Tabii Kaynaklar Bakanlığı, Rusya kartını masaya koydu.
 
Enerji ve Tabii Kaynaklar Bakanı Taner Yıldız, İran ambargosu nedeniyle Türkiyeye yansıyacak olası bir petrol sıkıntısını Rusya ile çözeceklerini açıkladı. Yıldız, İrana yaptırımlardan dolayı Türkiyeye sirayet edecek her türlü sorunu değişik ülkelerden telafi edeceğiz. Bu ülkelerin içinde Rusya da var diye konuştu.  
Bir grup gazeteciyle sohbet eden Yıldız, kış aylarında elektrik ya da gaz kesintisi olup olmayacağı sorusuna 'sitemkar' yanıt verdi. Yıldız, atmosfere açık bir işletmeden söz ettiklerini, Türkiye'nin elektrik şebekesinin Avrupa'nın en büyük üçüncü hattı olduğunu vurguladıktan sonra,  "ABD Manhattanda 6 milyon kişi bir hafta elektriksiz kaldı. Moskova'da 12 milyon kişi elektriksiz kaldı. Orada bu tür kesintiler normal geliyor, bizde bir boru sıkıntısı olup da kesilince anormal geliyor" dedi.   
 
HESAP YAPMAYI ÖĞRENİN! 
Geçen yıl Türkiye'nin 44 milyar metreküp doğalgaz tükettiğini, bu yıl öngörülerinin 48 milyar metreküp olmasına karşın sanayicinin talebinin 54 milyar metreküp olduğunu söyledi. LNG kontratlarla 48 milyar metreküplük doğalgaz talebini karşılayabileceklerini belirten Yıldız, Ortada bir sıkıntı yok ama beklentiyi yönetmede sıkıntı var. OSB'ler hem BOTAŞ'tan hem özel sektörden gaz talebinde bulununca ortada gaz sıkıntısı varmış gibi görünüyor. Herkes hesap yapmayı öğrenecek. Hem oradan hem oradan talepte bulunmayacak" dedi.  
Yıldız, Türkiyenin Rusyadan al ya da ödeden kaynaklanan bedeli sıfırladığını açıklarken, 2013 ve 2014te de İran ve Azerbaycanla al ya da öde bedellerini bitireceklerini söyledi.  
BİR ÜLKE ÖNE ÇIKTI 
Sinopta kurulacak nükleer santral müzakerelerinde de bir ülkenin öne çıkıp bir ülkenin de geride kaldığını belirten Yıldız, Müzakereler sürdükçe bazı ülkeler geride kalıyor. Şu an öne çıkan ülkeler ikiye çıktı. Anlaşmayı imzaladığımızda öne çıkan ülkeyi öğrenirsiniz dedi.  
SANTRAL KURANA DA TEŞVİK GELECEK 
Yerli kömür kullanan termik santrallere teşvik vereceklerini açıklayan Yıldız, Yerli kömür çıkartılmasına teşvik var. Çıkarılan yerli kömürün yine yerli termik santrallerde kullanılmasını da kapsama alıyoruz. Santral kurulması da fabrika kurmak gibi. Yerli kömür çıkarılmasına istihdam, KDV gibi hangi teşvik varsa santral kuran da bunlardan yararlanacak diye konuştu.  
KOMŞU ÜLKENİN VERGİSİNE KARIŞMAYIZ 
Türkiyenin ABnin en ucuz doğalgazını kullandığını belirten Bakan Yıldız, Peki neden akaryakıtta en ucuzu değiliz sorusuna Maliye Bakanından kaynaklanan soruları Maliye Bakanına sorun dedi. Yıldız, Maliye Bakanı, komşu ülkelere sigara vergisini artırmayı önerdi. Siz de aynısını akaryakıt vergisi için önerir misiniz sorusu üzerine ise Onu doğru bulmayız. Bir ülkenin iç işlerine ekonomik olarak da karışmak doğru olmaz diye konuştu. Suriyenin elektrik talebine yönelik soru üzerine de Yıldız, Almak isterlerse alırlar, almak istemiyorlarsa bizde kalabilir" dedi.  
MSB BAKANIYLA ÇÖZERİZ 
Milli Savunma Bakanlığının kaçak elektrik bedellerinin, faturasını düzenli ödeyen diğer abonelere yansıtılması uygulamasının iptali için açtığı davanın sorulması üzerine Bakan Yıldız, şu yanıtı verdi:  
Ak Parti hükümetlerinin bütün bakanlıkları aynı dili kullanabilecek tecrübeye ulaştığı için bu konuda herhangi bir sıkıntı olmaz. Biz bakanımızla oturup konuşup hallederiz. Milli Savunma Bakanımızla aynı ortak dili konuşuruz.  Bu konu, Türkiyenin yararına çözülecek dedi.  
ayalp@hurriyet.com.tr