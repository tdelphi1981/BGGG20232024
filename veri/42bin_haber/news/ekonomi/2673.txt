Tuzla'daki tersaneler komadan çıkmaya çalışıyor
Türkiyenin en büyük tersane üssü Tuzla, küresel krizin etkisini aşmaya çalışıyor. 71 tersanenin bulunduğu bölgede 20 tersane kapalı durumda. 2008 kriz öncesi 60 bin kişinin çalıştığı bölgede şimdilerde 16 bin kişi çalışıyor. Bu yılın ilk 2 ayında alınan yeni bir sipariş yok. GİSBİR Başkanı Murat Kıran, krizi aşmak için savunma sanayi ihaleleri ve denizde petrol-doğalgaz arama projelerine odaklandıklarını vurguladı.
2008deki küresel krizin Türkiyede en çok etkilediği alan Tuzladaki tersaneler oldu. Kriz öncesi siparişleri yetiştiremeyen firmalarda işler 2009dan itibaren kesildi. Dünya ticaretindeki daralma ile birlikte gemi talebi de düşünce Tuzladaki tersaneler zor bir döneme girdi.  
20 TERSANE KAPALI 
Bölge, 71 tersanesi ile Türkiyenin en büyük tersane üssü. Özellikle 2009-2010da krizin ağır etkilerini yaşayan bölgede halen 20 tersane kapalı durumda. Tuzla tersaneler bölgesindeki tablonun en açık göstergelerinden biri toplam çalışan sayısı.  
HER 4 İŞÇİDEN ÜÇÜ İŞİNİ KAYBETTİ 
Türkiye Gemi İnşa Sanayicileri Birliği  (GİSBİR) Başkanı Murat Kıranın verdiği bilgiye göre, bölgede şimdilerde 16 bin kadar kişi çalışıyor. Oysa 5 yıl öncesinde bölgede 60 bin kişi çalışıyordu. 
HER DÖRT İŞÇİDEN ÜÇÜ İŞİNİ KAYBETTİ-FOTO GALERİ 
İLK 2 AYDA YENİ SİPARİŞ YOK 
Sektör temsilcileri, krizin en ağır etkisinin 2010da görüldüğünü ifade ederek içinde bulundukları süreç için komadan çıkmaya çalışma benzetmesi yapıyor.    Rakamlarla Tuzla tersaneleri: 
*Tuzlada 71 tersane bulunuyor  
*20 tersane kapalı durumda  
*Toplam çalışan sayısı 60 binden 16 bine geriledi  
*2008deki 3.8 milyar dolar ihracat 2012de 1.150 milyon dolar olarak kayıtlara geçti  
*Tersaneler yüzde 15 kapasite ile çalışıyor  
*Bu yılın ilk 2 ayında yeni sipariş yok. Tersaneciler bu yıla ilişkin sinyallerin de kötü olduğunu belirtiyor. 2013in ocak-şubat döneminde alınan yeni bir sipariş yok. Faal durumdaki firmaların önemli bir bölümü tamir-bakım gibi işleri üstleniyor.  Bölgede ayrıca 54 tersane de tamamlanmayı bekliyor. 2003-2004te temeli atılan tersaneler krizle birlikte yarım kaldı.  
TPAO YENİ BİR GEMİ ALACAK 
GİSBİR Başkanı Murat Kıran, krizin etkilerini aşmak için yeni bir takım alanlara yöneldiklerini ifade etti. Kıranın işaret ettiği alanlar, savunma sanayi ihaleleri ve son dönemlerde denizlerde yoğunlaşan petrol-doğalgaz arama faaliyetleri. Akdeniz ve Karadenizde arama faaliyetlerinin yoğunlaştığını aktaran Kıran şunları kaydetti: Türkiye Petrolleri Anonim Ortaklığı (TPAO) 350 milyon dolara bir sismik gemisi aldı. TPAO, yeni bir kazıcı gemi sahibi de olmak istiyor. Biz de bu işe talip olduğumuzu söyledik. Onlar da sıcak baktı. Savunma sanayisinde yerli katkı çok önemli. Şu anda bu sanayinin yüzde 55'i yerli katkı payına ulaştı. 
ÇİN GEMİCİLİKTE DE AGRESİF 
GİSBİR Başkanı Kıran dev gemiler yapan ülkelerle rekabet edemeyeceklerini ifade ederek Özellikle Çin, 2000 yılından sonra sektöre agresif girdi. Ucuz iş gücü nedeniyle tüketiciye ucuz fiyatlarla satış yapma imkânına sahipler. Kaldı ki Çin, hükümet ve devlet olarak bu sektöre büyük destek verdi. Böylece Japonya ve Kore'nin rakibi oldular dedi. 
  KARADENİZDE GEMİLERİN SESSİZLİĞİ 'ÇİN İLE FİYAT REKABETİ İMKANSIZ' 
Sedef Tersanesi Yönetim Kurulu Üyesi Orkun Kalkavan, özellikle Çin firmalarının verdiği fiyat ile rekabet edemediklerini söyledi. Bizim 44 milyon dolar olarak teklif ettiğimiz gemi işine Çin'den 36 milyon dolar teklif veriliyor. Zaten, bize gelen firmalara, 'Çin'den teklif aldıysanız yapacak birşey kalmadı' diyoruz. En basitinde sac fiyatı bizde 800 dolar, Çin'de 200 dolar. Bir çok girdi kalemi Çin'de daha düşük maliyette. İki yıl önce 2014e gün veriyordum, şimdi bantımda 1 yeni gemi siparişi ve 3 enerji gemisi üretimi vardiyerek bugünkü durumu özetliyor.  
dgokce@hurriyet.com.tr 
  
  
 