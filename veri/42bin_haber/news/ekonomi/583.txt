Yılın şampiyonu borsa oldu
Yatırımcılar için bu yıl oldukça hareketli oldu. Borsa rekor kırarken faiz tarihi dip seviyelerini gördü. Dövize yatırım yapanlar ise daha çok bulundukları yerde saydı. Peki 2013'te yatırımcıları ne bekliyor?
Türkiyenin büyüme trendinin devam etmesi ve kredi notunun Fitch Ratings tarafından yatırım yapılabilir seviyeye çekilmesi 2012de en çok borsa yatırımcılarını sevindirdi. Bu yıla 51 bin seviyesinin biraz üstünden başlayan İstanbul Menkul Kıymetler Borsası (İMKB) Bileşik 100 Endeksi, Aralık ayı ortasında 78 bin puana yaklaşarak yüzde 50den fazla kazandırdı. İMKB bu performansıyla dünya borsaları arasında da ilk sırada yer aldı.   
50 YENİ ŞİRKET 
İMKBdeki bu performansa rağmen yükselişin büyük banka ve bazı holding hisselerinde yoğunlaşıp genele yayılmaması ise vatandaşın en çok şikayet ettiği konuların başında geldi. 2012de halka arz edilen yaklaşık 50 şirketten 40 kadarının zarar ettirdiği de dikkate alındığında yatırımcılarının çoğunun borsada aradığını çok da bulamadığı değerlendirmesi yapılıyor. 
FAİZLER DÜŞTÜ 
Borsada sert yükseliş yaşanırken, terazinin diğer tarafında yer alan faiz ise tarihinin en düşük seviyelerine geldi. Not artışı, likiditenin küresel çapta fazla olması, enflasyonun düşük seyretmesi ve Merkez Bankasının büyümeyi desteklemek için faiz silahını çekmesi, yılbaşında yüzde 11.48 seviyesinde olan gösterge faizi yüzde 5.70 seviyelerine kadar düşürdü. Faizlerdeki bu düşüş, başta konut ve ihtiyaç olmak üzere kredi oranlarına da olumlu yansıdı. Yıl içinde yüzde 1.30ların üzerinde seyreden konut faizleri bu hareketle yüzde 0.80e kadar geldi.  
DÖVİZDE 2012 
Döviz tarafında ise bu yıl çok sert haraketler gözlemlenmedi. 2012de döviz fiyatları dış piyasada oluşan paritelere, içeride ise MBnin uyguladığı para politikasına göre şekillendi. Yıl boyunca euro/dolar yükselişlerde 1.36, düşüşte de 1.20 seviyelerinden işlem görürken, dolar 1.8700- 1.7700 TL, euro ise 2.200-2350 TL arasında dalgalandı. 
2012'DEKİ PERFORMANS 2013'TE ZOR 
   Yıldırımtürk: Borsa 80 bine göz kırpıyor Altın ve para piyasaları uzmanı Mehmet Ali Yıldırımtürk ise şu değerlendirmeyi yaptı: Borsa endeksi 10-12 hisseye gelen yabancı ve bir miktar da yerli profesyonel yatırımcıların alımlarıyla yükselişe geçti. İMKB-100 Endeki yıl içindeki 50-55 bin puan seviyesinden, 60-65 puan düzeyine çıktı. Beklenildiği gibi Fitchin Türkiyenin notunu 'Yatırım yapılabilir ülke' seviyesine yükseltmesi ve Merkezin Kasım toplantısında faiz koridorunun üst limitini 25 baz puan düşürmesiyle İMKB endeksi yeni bir ivme kazandı. S&Pın Türkiyenin görünümünü pozitife yükseltmesi ve MBnın Aralık toplantısında bu kez politika faizini 25 baz puan indireceği beklentisi ve euro bölgesinde iyimserliğin artması İMKByi 70 bin puan seviyesine taşıdı. Ayrıca, Sermeye Piyasası Yasasında bazı değişiklikler ve borsanın 'Borsa İstanbul' adı altında yeni bir şirket statüsüne dönüştürülmesi piyasaya yeni bir ivme kazandırdı. Bu gerekçelerle yılın sonuna doğru, İMKB-100 Endeksi hafif genele yayılan alımlarla 80 bin puan seviyesine göz kırpıyor. MB dövizde fiyat istikrarını koruyarak bir yandan, ihracatı destekleyen, diğer yandan da enflasyonda düşüş trendini sürdürmeyi amaçladı. Bu gerekçeyle yurt dışından gerek doğrudan, gerekse portföy yatırımlarıyla yoğun döviz girişine karşı değişik enstrümanlar kullanarak TLnin değerlenmesini önleyici politika izledi.  
T-Bank Beşekonomisti Veyis Fertekligil borsanın 2012 performansının 2013'te zor olduğunu söylerken, faizde düşük seyrin devam edeceğini belirtti.  
Fertekligil, "Türkiyede borsa 2012de çok iyi bir yıl geçirdi. 2013 için borsada daha ılımlı bir yükselme bekliyorum. Özellikle Türkiyenin not artırım süreci ve büyümenin hızlanması ile bu mümkün. Ancak 2012 kadar yüksek bir performans olması zor. Dövizde de fazla çıkış olmasını beklemiyorum. Tabii Merkez Bankası faiz indirim sürecini devam ettirirse TLde aşağı yönlü baskı artacaktır. Ancak bunun dengeleneceğini düşünüyorum. Dolar/TL kurunun 1.85leri aşacağını zannetmiyorum. Faizde de düşük seyir devam edecektir. Enflasyonda düşüş eğilimi devam ederse gösterge faiz oranlarının yüzde 5lere doğru hareket etmesi mümkün." dedi.  
FAİZDE DÜŞÜŞÜN YERİNİ TEPKİ ALABİLİR 
Acar Yatırım Araştırma Müdürü Zeynel Balcı ise şu değerlendirmeyi yaptı:  
"Borsa 2012yi yükseliş faiz ise düşüşle geçirdi. 2013 yılında faiz düşüşünün yerini tepki yükselişleri alabilir. Borsa da ise 2012deki çıkışın hazmedilmeye çalışıldığı daha yatay bir yıl görülebilir. Borsada bu yıl halka arz edilen yaklaşık 50 şirketten 40 kadarının zarar ettirdiği açıklandı. Kaynak sağlayan şirket sahipleri açısından bu olumlu değerlendirilse de bazı hisseler dışında yatırımcının memnun olduğunu söylemek zor. Halka arzların piyasa derinliğine katkısı tartışılır. 2013 yılında halka arzların aynı hızla devam etmesi biraz zor." 
ekaplangil@hurriyet.com.tr