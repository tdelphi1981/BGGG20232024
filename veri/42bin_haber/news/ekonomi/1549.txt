Başkentgaz ihalesi Torunlar Gıda'nın!
Başkentgaz'ın özelleştirme ihalesinin nihai pazarlık görüşmelerinde en yüksek teklifi 1 milyar 162 milyon dolarla Torunlar Gıda Sanayi ve Ticaret AŞ verdi.
Türkiye'nin ikinci büyük doğalgaz dağıtım şirketi Başkent Doğalgaz Dağıtım AŞ'nin 100 oranındaki hissesinin özelleştirme ihalesinin nihai pazarlık görüşmesi Ankara'da yapıldı. İhalede en yüksek teklifi 1 milyar 162 milyon dolar ile Torunlar Gıda verdi.

6 şirketin katıldığı ihalenin elemesiz ilk turunda en yüksek teklif 717 milyon dolar oldu. Elemeli ilk turda Zorlu Holding ihaleye veda etti. En Yüksek teklif 935 milyon dolara çıktı. İkinci turda EMG-Başkent OGG elendi. Açık artırma 4 şirketle başladı. Türkerler-GAMA OGG çekildi. İhale de 1 milyar 130 milyon dolar geçildi. Fernas İnşaat mola aldı. Başkent Gaz ihalesinde en yüksek teklifi 1 milyar 162 milyon dolar ile Torunlar Gıda verdi.

6 ŞİRKET TEKLİF VERMİŞTİ

İhaleye, katılmak üzere 6 firma teklif vermişti. 

1- Eksim Yatırım Holding AŞ-GENPA Telekomünikasyon ve İletişim Hizmetleri Sanayi ve Ticaret AŞ-MKS Marmara Entegre Kimya Sanayi AŞ 

2- Fernas İnşaat AŞ 

3- Torunlar Gıda Sanayi ve Ticaret AŞ 

4- Türkerler İnşaat Tur. Mad. Enerji Üretim Ticaret ve San AŞ- Gama Holding AŞ 

5- Zorlu Holding AŞ 

6- Akfen Holding AŞ-STFA Yatırım Holding AŞ
 
DAHA ÖNCE 3 KEZ İHALEYE ÇIKMIŞTI
Başkentgaz, 2008-2012 yılları arasında 3 kez ihaleye çıkmış ancak her 3 ihale de çeşitli nedenlerle iptal edilmişti.