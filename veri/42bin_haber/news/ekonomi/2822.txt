Elektrik indirimi vatandaşa yansımadı
ELEKTRİK Mühendisleri Odası (EMO), TETAŞın yüzde 14.8lik indiriminin elektrik fiyatlarına yansıtılmaması nedeniyle dava açtı.
EMOdan yapılan açıklamada, elektriğin yarısının sağlayıcısı konumundaki TETAŞın fiyat indiriminin tüketicilere yansıtılmayarak, dağıtım şirketlerinin 2011 yılı verileri üzerinden üç ay için bile 575 milyon liralık fazladan tahsilât yapacağı kaydedildi. 27 Şubat 2013te Danıştaya açılan davada, ocak 2013ten itibaren geçerli olmak üzere açıklanan dağıtım ve perakende elektrik satış tarifelerine ilişkin EPDK kararının iptali ve yürütmesinin durdurulması istendi. Dava dilekçesinde, Çıplak enerji bedelindeki düşüşün hiç olmamış gibi kabul edilerek, tüketici faturalarına yansıtılmaması  hukuka ve kamu yararına aykırılık oluşturuyor denildi.