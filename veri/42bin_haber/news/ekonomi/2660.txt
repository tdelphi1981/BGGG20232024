Nuhun kendi kendine yeten çimento gemisi
Nuh Çimento, evsel ve fabrika atıklarını işlemden geçirip yakıt olarak kullanıyor. Bütün su ihtiyacını deniz suyunu tatlı suya çevirerek karşılıyor. 22 milyon dolarlık son yatırımla kurulan yeni tesis de bütün baca gazlarını yeniden enerjiye dönüştürecek ve grubun elektrik faturasını yılda 10 milyon lira azaltacak.
TÜRKİYEnin en büyük çimento fabrikalarından Nuh Çimento, son 10 yılda yaptığı ilginç yatırımlarla  adeta kendi kendine yeten Nuhun Gemisi gibi oldu. Nuh Çimento Yönetim Kurulu Başkanı  Atalay Şahinoğlu, 2002den bugüne kadar yaklaşık 580 milyon dolarlık yatırım yaptıklarını belirterek, Kapasitemizi artıran ve ticaretimizi geliştirmek için yaptığımız yatırımların yanısıra maliyetlerimizi düşürmek için de birçoğu Türkiyede ilk veya tek olan tesis yatırımları da yaptık. Mesela, İzmitin evsel atıklarını ve çok sayıda sanayi tesisinin atıklarını kurutup tesisimizde kömürle birlikte yakıt olarak kullanabiliyoruz. Sonra çevremizdeki su kaynaklarını olumsuz etkilememek için deniz suyunu tatlı suya çeviren bir tesis yatırımı daha yaptık. Şimdi de 22 milyon dolarlık bir yatırımla grubumuzun yıllık elektrik faturasını 10-15 milyon lira düşürecek bir tesis daha kurduk. Bacalarımızdan çıkan bütün sıcak gazları bu tesise yönlendirip elektrik üretiyoruz dedi. 
KAPASİTE İKİYE KATLANDI 
Atalay Şahinoğlu Nuh Çimentonun son 10 yılda toplamı 580 milyon doları bulan yatırımları şöyle sırallanıyor:  Çimento üretim kapasitesini yüzde 100 artıran yatırım yaptık. 2.1 milyon ton klinker kapasitesi 4.3 milyon tona, 2.8 milyon ton olan çimento üretim kapasitesi de 6 milyon tona çıktı. Nuh Çimentoya ait 32 megavattlık elektrik santralının kapasitesini 160 megavata çıkardık. Hem genel sisteme elektrik satabilen hem de kendi ihtiyacının tamamını üretebilen bir yapı oluştu.   Yıllık 400 bin metreküp kapasitli gazbeton fabrikamız oldu. Kireç fabrikasını da yeniledik.  Nuh Betonun 300e yakın mikser ve 80 pompasını yeniledik. Yeni beton santralı tesisleri açtık. Limanımızda 250 metrelik rıhtımı 600 metreye çıkardık.  
ÇOK ORTAKLI VE HALKA AÇIK 
Nuh Çimento Sanayi A.Ş. Türkiyenin en eski sanayi tesislerinden biri. Tüzel kişi ortakları, Nuh Ticaret ve San. A.Ş.,  Partaş Tekstil  İnş. Ve San. A.Ş. payı yüzde 5in altında olanlar ise (yüzde 40.7).  Yönetim Kurulu Başkanı ise eski  İTO Başkanı Atalay Şahinoğlu. Nuh Grubunun ortakları arasında, Eskiyapan, Göbülük, Yurtbilir, Küçükçalık gibi ünlü aileler bulunuyor. Nuh Grubunda yaklaşık 1000 kişi çalışıyor ve 2012 cirosu 400 milyon doları buldu. Şirketin yönetim uzun süredir tamamen profesyoneller tarafından yürütülüyor.  Bu özelliğiyle de çok ortaklı ve aile şirketleri için önemli bir kurumsal yapı örneği oluşturuyor.  
Çevreci yatırımlar 
Deniz suyunu tatlı suya çeviriyor
·  Nuh Çimentonun çok yüksek su ihtiyacı bulunuyor ve çevredeki tatlı su kaynakları yetersiz kalıyordu. Bu yatırımla suyun kaynağı deniz oldu. 
Kendi ısısından klima sistemi 
·  Nuh Çimentonun tüm binalarında kışın ısınma yazım serinleme, üretim sırasında ortaya çıkan ısıdan karşılanıyor.
Çamur (atık) kurutma tesisi 
·  Nuh Çimentonun bacalarından çıkan sıcak gazların bir kısmıyla İzmitin ve çevredeki diğer sanayi tesislerinin çamur atıkları kurutuluyor ve enerji kaynağı haline geliyor. Firma atıkları bertaraf ettiği için ayrıca para kazanıyor.  Karbon salınımı konusunda uluslararası kredi kazanıyor.
Baca gazlarından elektrik üretimi 
·  22 Milyon dolarlık bu son yatırımla, Nuhun bütün bacalarından çıkan sıcak gazlar bir merkezde toplanarak elektrik enerjisi üretiliyor. 15 megawattlık bu yatırım sayesinde, dev sanayi tesisinin yıllık elektrik faturası 10-15 milyon lira düşecek.  
Kozyatağına iki Dedeman açılacak 
ATALAY Şahinoğlu, Kozyatağında Nuh Çimento Sanayi A.Ş.ye ait  arsa üzerinde  87 bin metrekarelik bir alışveriş merkezi inşa etiklerini belirterek, Ayrıca bir 5 yıldızlı, bir de 4 yıldızlı iki otel yaptık. Bu yatırımlarımız yaklaşık 100 milyon liralık yatırım oldu. Oteller Dedeman olarak açılacak dedi. 
Türkiyenin Trabzonlu Iacoccası yönetiyor 
NUH Çİmento Sanayi A.Ş.yi 1999 yılından beri Atalay Şahinoğlu yönetiyor. Şahinoğlu,  Türkiyenin ilk büyük şirket kurtarma operasyonu olarak tarihe geçen İGSnin kurtarılması projesini başarıyla yürüten isim. Bankalarla sıkı pazarlıklar yapan, gayrimenkul varlıklarını iyi fiyatlarla satmayı başaran ve İGSyi kurtaran Şahinoğlu o dönemde ABDde zordaki Chrysleri kurtararak efsaneleşen Lee Iacoccaya benzetilmişti.  1939 Trabzon doğumlu olan Atalay Şahinoğlu,  İstanbul Erkek Lisesi ve İstanbul Üniversitesi İktisat Fakültesi mezunu. Çalışma hayatına 1962 yılında Koç Holding şirketlerinde başladı. Koçta Genel Müdürlük pozisyonuna kadar yükseldi. Koç Topluluğunda çalışma hayatı 1985e kadar sürdü. Takiben Hazet Holding A.Şnin (İGS) Ekonomik kurtarma operasyonunu yürüttü. 19901995 arası İstanbul Ticaret Odası  (İTO) Yönetim Kurulu Başkanlığı, 1995 2005  arası İTO Meclis Başkanlığı yaptı. Atalay Şahinoğlu, 1995 1998 arası Toprak Holding İcra Kurulu Başkanlığı görevinde de bulundu. 1999da Nuh Grubuna katıldı. Halen Nuh Grubu şirketlerinde Yönetim Kurulu Başkanı ve CEO olarak görev yapıyor.