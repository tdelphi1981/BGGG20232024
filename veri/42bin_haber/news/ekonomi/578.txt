İstanbul'un elektriğinin yeni sahibi belli oldu
Boğaziçi Elektrik Dağıtım AŞ'nin (BEDAŞ) TEDAŞ'a ait yüzde 100 oranındaki hissenin özelleştirme ihalesi yapıldı. İhalede en yüksek teklifi 1 milyar 960 milyon dolar ile Cengiz-Kolin-Limak ortaklığı verdi. Aynı ortaklık Akdeniz Elektrik için de en yüksek teklifi vermişti. BEDAŞ'ın daha önceki ihalesinde 2 milyar 990 milyon dolarlık teklif verilmiş ancak ödeme yapılamayınca ihale iptal edilmişti.
Özelleştirme İdaresi Başkanlığı'nda, Başkan Yardımcısı İbrahim Halil Kırşan'ın komisyon başkanlığında yapılan ihaleye 7 firma katıldı.    
İlk tur elemesiz kapalı yazılı teklif alınmasının ardından 4 elemeli tur yapıldı, ardından açık artırmaya geçildi. Açık artırma, belirlenen başlangıç tutarı üzerinden, açık artırım aralığıyla sürdü. 
BEDAŞ'ın özelleştirme ihalesine; Torunlar Gıda Sanayi ve Ticaret AŞ, Elsan-Tümaş-Karaçay Ortak Girişim Grubu, Park Holding AŞ, Aksa Elektrik Perakende Satış AŞ, Cengiz-Kolin-Limak Ortak Girişim Grubu, Çalık Enerji Sanayi ve Ticaret AŞ ve IC İçtaş İnşaat Sanayi ve Ticaret AŞ katıldı. 
BEDAŞ ihalesinde en yüksek teklif,  1 milyar 960 milyon lira ile Cengiz-Kolin-Limak Ortak Girişim Grubu'ndan geldi. BEDAŞ'ın toplam abone sayısı 4.2 milyon. 
  AKDENİZ'İN ELEKTRİĞİ İÇİN EN YÜKSEK TEKLİF 546 MİLYON DOLAR  
TOPLAM 10 MİLYON ABONE 
Cengiz-Kolin-Limak İcra Kurulu Başkanı İsmail Ergüneş, ihalenin hemen ardından yaptığı açıklamada şunları söyledi: 
 
"Taksitli ödeme planından faydalanacağız. Yüzde 20-25'ler civarında bir özkaynakla finanse edeceğiz. Bu özelleştirme ile omuzlarımızdaki yük ve sorumluluk farklı bir boyut aldı, sektörün açık ara lideri olduk. 10 milyon abone ve 35 milyar KW hacme ulaştık. İstanbul'un elektriği apayrı bir sorumluluk. Yıllık 100 milyon dolar civarında yatırım planımız var. Bizim vizyonumuz öncelikle bölgesel sonrasında küresel bir enerji şirketi olmak. Bu vizyonumuza katkıda bulunacak yabancı ortaklıklara açığız. " 
Ergüneş, BEDAŞ'ta yüzde 12,9 düzeyinde olan kayıp-kaçak oranını 1 yıl içinde  yüzde 10,8 seviyesine düşürmeyi planladıklarını bildirdi. 
  MMEKANIN YANACAK TEMİNATI 142 MİLYON DOLARA YÜKSELECEK  
BİR ÖNCEKİ İHALE İPTAL EDİLMİŞTİ 
BEDAŞ'ın Ağustos 2010 yılında yapılan ihalesinde en yüksek teklif, Mehmet Emin Karamehmet ve Mehmet Kazancı'nın kurduğu MMEKA OGG ve  İş-Kaya İnşaat'tan gelmişti. İş-Kaya İnşaat-MMEKA OGG 2.99 milyar dolarlık teklifle ihalede en yüksek teklifi vermiş ancak daha sonra ortaklar arasında çıkan sorun nedeni ile ödeme yapılamamıştı. 
AKDENİZ'İ DE AYNI GRUP ALDI 
BEDAŞ'ın yanı sıra Akdeniz elektrik dağıtım ihalesinde en yüksek teklif Cengiz-Kolin-Limak OGG'den gelmişti. Grubun teklifi 546 milyon dolardı. 
TOPLAM KAYIP 1 MİLYAR 650 MİLYON DOLAR 
Son bir ay içerisinde yapılan TEDAŞ'a ait dağıtım şirketlerinden ikisinin ihalesinde de ilk ihalelere göre çok düşük rakamlar ortaya çıktı. İki ihaledeki toplam kayıp 1 milyar 650 milyon dolara ulaştı.  
BEDAŞ'ın bugün yapılan ihalesinde en yüksek teklifi 1 milyar 960 milyon dolarla Cengiz-Kolin-Limak Ortak girişim Grubu verdi. Ancak 2010 yılında yapılan ve Mehmet Emin Karamehmet ve Mehmet Kazancı'nın kurduğu MMEKA OGG ve İş-Kaya ortaklığının kazandığı ihalede fiyat 2 milyar 990 milyon dolar olmuştu. Söz konusu ihale, ortaklar arasında yaşanan sorunlar yüzünden iptal edilmiş, ikinci ve üçüncü sıradaki şirketler de teminatlarını yakarak ihaleyi almamışlardı.  
Geçen ay ihalesi yapılan Akdeniz Elektrik Dağıtım İhalesinde de benzer bir sonuç çıktı. İlk olarak 2010 yılında düzenlenen Akdeniz Elektrik dağıtım ihalesine en yüksek teklif, 1,165 milyar dolar ile Park Holding'den gelmişti. Ancak şirket daha sonra vazgeçince ihale iptal edildi. Geçtiğimiz ay tekrar düzenlenen ihaleyi Cengiz-Kolin-Limak OGG 546 milyon dolarla aldı.  
Böylece iki ihaledeki toplam kayıp 1 milyar 650 milyon dolara ulaştı.  
 