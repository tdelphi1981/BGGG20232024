Artık doğalgaz faturanız yüksek gelmeyecek
İGDAŞ faturalarına sabit önlem geliyor.
İGDAŞ, abonelerin kış aylarında artan doğalgaz tüketimi nedeniyle yükselen doğalgaz faturalarını tüm yıla yayarak ödeyebilecekleri uygulama başlattı.

İGDAŞdan yapılan açıklamaya göre, Sabit Ödeme Sistemi uygulamasıyla kış aylarında yüksek faturalar ödemek yerine, ödeme diğer aylara da yayılarak belirlenen sabit fatura miktarı tüm yıl boyunca ödenebiliyor.

Uygulama, abonelere son ödeme tarihini belirleme ve bütçelerini ödeme tarihine göre planlama imkanı sunuyor.

Sabit Ödeme Sistemine başvurularda, abonelerin varsa geçmiş tüketimine bakılıyor. Abone yeni ise kendi sınıfındaki diğer abonelere göre tüketim miktarı belirleniyor. Yapılan sözleşmede abone tarafından belirlenen son ödeme tarihine göre aylık sabit tüketimli fatura tahakkuk ediliyor.

Sözleşmenin bitiminde abonenin başvuramaması halinde sözleşme kendiliğinden yenileniyor. Abonenin sistemden çıkmak veya sözleşmeyi feshetmek istemesi durumunda mahsuplaşma yapılarak sözleşme sona erdiriliyor.

Fatura borcu bulunmayan ya da ödenmiş faturası varsa son ödeme tarihi geçmeyen ve başvuran tüm ev ve ticari aboneler uygulamadan faydalanabiliyor.

Başvurular, www.igdas.com.tr sayfasındaki İnternet Şubesi üzerinden, 444 36 36 numaralı İGDAŞ Çağrı Merkezini arayarak ya da İGDAŞ hizmet binalarından yapabiliyor.