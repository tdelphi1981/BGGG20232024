Piyasalarda palyaço krizi
İtalyadaki seçim sonuçları euro krizine dönük endişeleri bir kez daha artırırken, Almanyada başbakan adayı Peer Steinbrückün Berlusconi ve Grilloyu palyaço olarak tanımlaması krizi siyasi boyuta da taşıdı.
İTALYAda hafta sonu yapılan seçimlerde hiçbir partinin parlamentoda çoğunluğu sağlayamaması, dün de Avrupa piyasalarındaki etkisini sürdürdü. Seçimlerin ardından merkez sol koalisyon parlamentonun alt kanadında çoğunluğu kazanırken, üst kanat olan Senatoda güç dengesini kilitledi. Hiçbir siyasi partinin iki kanatta birden çoğunluğu sağlayamaması İtalyanın yasama tarafında uzun sürecek istikrarsızlık yaşayabileceğine ve dolayısıyla euro bölgesi borç krizinin tekrar ortaya çıkabileceğine dair endişeleri güçlendirmişti.   
PALYAÇO BENZETMESİ 
Alman Sosyal Demokrat Parti (SPD) Başbakan adayı Peer Steinbrückün İtalyada seçimleri kazanan eski Başbakan Silvio Berlusconi ve 5 yıldız partisinin lideri Beppe Grilloyla ilgili İki palyaçonun kazanmasından dolayı dehşete düştüm ifadesi de ekonomik krizi siyasi boyuta taşıdı. Diğer taraftan İtalyanın dün gerçekleştirdiği 10 yıl vadeli tahvil ihalesine 1.65 katı talep gelmesi, seçim sonrasındaki siyasi belirsizliğe rağmen İtalyanın uzun vadeli borçlarına iştahın yüksek olduğu şeklinde yorumlandı. İtalya bu ihaleyle 4 milyar dolar borçlanırken, borçlanma maliyeti ise yarım puana yakın yükseliş kaydetti. 10 yıl vadeli borçlanma ihalesinde Ocak ayı sonunda yüzde 4.17 olan borçlanma maliyeti yüzde 4.83e yükseldi. Buna karşılık ikincil piyasadaki getiriler geriledi. İtalya ayrıca 5 yıl vadeli ikinci bir ihaleyle 2.5 milyar euro borçlandı. Getiri ise bir ay önceki ihalede oluşan yüzde 2.94 düzeyinden yüzde 3.59a yükseldi. İhalelere tepki olarak İtalyanın tahvillerinin getirileri düşerken, Avrupa borsaları da yükseldi.   
GÖZLER NAPOLİTANODA 
İtalyada yapılan seçimlerden birinci sırada çıkan, ancak parlamentonun üst kanadı Cumhuriyet Senatosunda çoğunluğu sağlayamadığı için iktidar hesapları bozulan merkez sol blokun lideri Pierluigi Bersani, dün yaptığı açıklamada, birinci parti olmalarına rağmen seçim yarışını kazanamadıklarını kabul etmişti. Ülkede, şimdi gözler siyasi partilerin Cumhurbaşkanı Napolitano ile yapacağı siyasi istişare turlarında. 
Fransa: İtalyanın krizi bize sıçramaz  
FRANSA Bütçe Bakanı Jerome Cahuzac, İtalyadaki siyasi belirsizlik, Euro Bölgesinde kriz yaratmayacak, İtalyayı tehdit eden siyasi kriz, kurumsal bir kriz dedi. Cahuzac, Euro Bölgesindeki yeni bütçe hedefleriyle ilgili olarak gerekli derslerin de çıkarılması gerektiği görüşünü de dile getirdi. 
Moodysten not uyarısı 
ULUSLARASI kredi derecelendirme kuruluşu Moodys, net bir kazananın ortaya çıkmadığı İtalyadaki seçimlerin ülkenin kredi notu açısından olumsuz olduğunu, çünkü bunun ülkedeki siyasi belirsizliğin uzamasına neden olacak yeni seçim olasılığını artırdığını açıkladı. Moodys tarafından yapılan açıklamada, İtalyanın kredi notunu düşürmeyi, bu ülkeye ilişkin ekonomik beklentilerde belirgin bozulma görülmesi veya reformların uygulanmasında güçlüklerin yaşanması halinde değerlendireceğiz denildi.Standard & Poors da önceki gün yaptığı açıklamada, seçim sonuçlarının İtalyanın kredi notunda ancak ileride olabileceğini belirtmişti. 
 