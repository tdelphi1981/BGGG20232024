Hedef dünyada yılın girişimcisi olmak
BU yıl dünyada 25incisi, Türkiyede ise 8incisi düzenlenen Yılın Girişimcisi yarışmasında 5 finalist jüri önünde terledi. Birinci 21 Şubat Perşembe akşamı belli olacak. Türkiyede birinci olacak bu girişimci Monte Carloda yapılacak dünya finalinde ülkemiz adına dünya genelinden seçilmiş girişimcilerle yarışacak.
KÜRESEL çapta en saygın girişimcilik yarışmalarından biri olan Ernst&Young Entrepreneur OF The Year (Yılın Girişimcisi) yarışmasında Türkiyeyi temsil edecek isim çok yakında belli olacak.  Bu yıl Ernst&Young Türkiye, Hürriyet ve CNN Türkün birlikte düzenlediği yarışmada finale kalan 5 yarışmacıyı 13 Şubatta zorlu bir sınavdan geçiren 12 kişilik jüri, Yılın Girişimcisi olacak ismi, 21 Şubat Perşembe akşamı açıklayacak. Türkiye birincisi olarak seçilen girişimcimiz de mayıs ayında Monte Carloda yapılacak dünya finalinde Türkiyeyi temsil edecek. Temelleri 1986da atılan yarışmada daha önceki yıllarda birinci olan girişimciler arasında bugün dünyaca ünlü başarılı girişimciler bulunuyor. O girişimcilerin firmalarından bazıları şöyle: Dell Computer, amazon.com, Starbucks, Sun Microsystems, Time Warner Telecom, America Online, Google. Ernst&Young Dünya Yılın Girişimcisi Yarışmasının Türkiye ayağını oluşturan Yılın Girişimcisi Yarışması ise, Türkiyede ilk kez 2004 yılında düzenlendi. 
FİNALE KALANLAR 
13 Şubatta jüri tarafından mülakata alınan 5 finalist girişimci şöyle: Mehmet Erbak-Erbak Uludağ İçecek Sanayi A.Ş., Dr. Şükrü Bozluolçay-Bozlu Holding, Murat Kolbaşı-Arzum Elektrikli Ev Aletleri Sanayi ve Ticaret A.Ş., Halil Erdoğmuş-Ebebek Enucuz Pazarlama Turizm Reklam ve Telekomünikasyon A.Ş., Süleyman Tiryakioğlu-Tiryaki Agro Gıda Sanayi ve ticaret A.Ş.       
Monte Carloya kimler gitti 
TÜRKİYE birincisi olarak daha önce dünya finaline giden girişimciler şöyle sıralanıyor: Süleyman Orakçıoğlu-Orka Group, Kerim Taner-Alara Tarım, Sedat Yalınkaya-Goldaş, Ersin Akarlılar-Mavi Giyim, Orhan Turan-Ode Yalıtım, Yılmaz ve Gülden Yılmaz-Koton, Can ve Canan Çelebioğlu-Çelebi Holding A.Ş.   
Bırakın icat çıkartsınlar 
TÜRKİYE Odalar ve Borsalar Birliği (TOBB) Başkanı Rifat Hisarcıklıoğlu, Yılın Girişimcisi Yarışmasıda Türkiyede düzenlendiği ilk yıldan beri jüri üyesi olduğunu belirterek şöyle konuştu: Bu yarışmayı düzenleyenleri yürekten kutluyorum. Çünkü, Türkiye için bundan daha hayırlı bir iş yapılamazdı. Türkiye, 74 milyonuyla kalkınmak, zengin olmak istiyorsa girişimciliği geliştirmek zorunda. Bütün anne ve babalara sesleniyorum; kız, erkek çocuk ayırmadan bütün çocuklarınızı girişimci olmaları için teşvik edin. Eskilerin İcat çıkarma sözünü de artık tersine çevirmeliyiz. Cesaret aşılayın ama akıllı cesaret. Başarılı örnekleri de kamuoyuna tanıtmalıyız.  
Bu ödül şirketlere saygınlık kazandırıyor 
ERNST&Young Denetim Hizmetleri Bölüm Başkanı Dilek Çilingir, Yılın Girişimcisi yarışmasının bu yıl küresel çapta 25incisini yapacaklarını belirterek, Türkiyede 8inci kez yapıyoruz. Bu yarışmaya katılabilmeleri için şirketlerin en az 3 yıldır faaliyette bulunmaları, yıllık cirolarının da 30 milyon dolar civarında yakın olması gerekiyor. Biz jüri olarak karşımızdaki adayın girişimcilik ruhuna bakıyoruz. 12 jüri üyesi değerlendirme yapıyor ve ilk adaylar üzerinden eleme yapılarak finale 5 aday kalıyor. Bu ödül, şirketlere saygınlık kzanadıran en önemli ödüllerden biri dedi.  
Türkiyenin en güçlü jürisinde kimler var 
· Hanzade Doğan Boyner Doğan Gazetecilik Yönetim Kurulu Başkanı (Jüri Başkanı)
· Barış Tünay CNN TÜRK Genel Müdürü· Can Çelebioğlu 
Çelebi Holding A.Ş. Yönetim Kurulu Başkanı (EOY 2010 Birincisi)· Canan Çelebioğlu Çelebi Holding A.Ş. Yönetim Kurulu Başkan Vekili (EOY 2010 Birincisi)
· Enis Berberoğlu Hürriyet Gazetesi Genel Yayın Yönetmeni
· Prof. Dr. Eser Borak  Boğaziçi Üniversitesi İktisadi ve İdari Bilimler Fakültesi Dekanı
· Ferit Şahenk Doğuş Grubu Yönetim Kurulu Başkanı
· Hüsnü Özyeğin Fiba Holding Yönetim Kurulu Başkanı
· Prof. Dr. Özer Ertuna Okan Üniversitesi İktisadi ve İdari Bilimler Fakültesi İşletme Bölümü Öğretim Üyesi
· Rifat Hisarcıklıoğlu TOBB Yönetim Kurulu Başkanı
· Tayfun Bayazıt Yapı Kredi Bankasının Eski Yönetim Kurulu Başkanı -Bayazıt Danışmanlık  Kurucusu
· Tuncay Özilhan Anadolu Grubu Yönetim Kurulu Başkanı 
Girişimcilik ruhunu artırmayı hedefliyoruz 
DOĞAN Gazetecilik Yönetim Kurulu Başkanı Hanzade Doğan Boyner, Girişimcilik, genel olarak hep kendi işini yapmak, bir şirketi 
çok büyütmek, bir şirketin sahibi olmak olarak 
algılanır. Ben girişimciliği, sadece bu tanımlardan ibaret görmüyorum. Benim için girişimcilik bir kültür. Girişimcilik, özünde, önüne geçilmez 
bir yaratma isteğidir. Bir konuya tutkun olmak, o konuda fark yaratmak, ekonomik, toplumsal, kültürel katma değer yaratabilmek dedi. Ernst&Young Yılın Girişimcisi Yarışması ile Türkiyede girişimcilikte öncü kişileri ve 
şirketlerini ödüllendirmeyi amaçladıklarını kaydeden Hanzade Doğan Boyner, 
Her finalist bir örnek aslında ve bir rol modeli. Onların hikâyelerini toplumla paylaşıp Türkiyede zaten var olan girişimcilik ruhunu daha da artırmayı hedefliyoruz diye konuştu. 
FİNALİSTLER 
E-BEBEK.com
Bebeği için site kurdu günde 4 bin fatura kesiyor 

E-BEBEK.comun kurucusu Halil Erdoğmuş, ilk başta bebek sahibi çiftleri bebek bakımı konusunda bilgilendirmek için bir internet sitesi kurarak işe başlamış. Erdoğmuş, Kızım yeni doğmuştu. İnternetten anne babaları bilgilendirmek için yola çıktık. Siteye reklam alırız ve para kazanırız diye düşünüyorduk. 2001de mali kriz patlayınca bu umudumuz son buldu ve biz de İnternetten bir şeyler alıp satalım diye işin şeklini değiştirdik. 0-48 ay bebeklere ürün satan bir e-ticaret sitesi olduk. 2003ten sonra sanaldan gerçek mağazacılığa da sıçradık ve bugün 22 mağazamız var. Günde 4 bine yakın fatura kesiyoruz diyor.  
400 KİŞİYE İSTİHDAM
Halil Erdoğmuş şöyle konuşuyor: 400 çalışanımız var. İnternetten satışlarımız, ciromuzun yüzde 22si kadar. Ciromuz 2012de 50 milyon dolara ulaştı. Topbaş Ailesi (Bahariye Grubu) 2011 sonunda yüzde 50.5lik hissemizi alarak bize yatırım yaptı.  
BOZLU Holding
ABDye nükleer ilaç Fransaya vagon üretiyor 
BOZLU Holding Yönetim Kurulu Başkanı Dr. Şükrü Bozluolçay, 1975-1989 arasında doktor olarak çalıştı, nükleer tıp ihtisası yaptı. 1990da kurduğu MNT Sağlık Hizmetleri Ticaret AŞyle nükleer tıp işletmeciliği yaparak işlerini büyüttü. Bu merkezler tanı ve kanser tedavi hizmetleri veriyor. Romanya ve Moldovada da birimler açan MNTye, IFC de yüzde 18le ortak oldu. Bozluolçayın 1995te de radyofarmasötik ürünler ithal etmek için Monrol Nükleer Ürünleri kurdu. Sonra bu ürünlerin Türkiyede üretimine başladı. Şirkete 2009da Eczacıbaşı Holding yüzde 50 ortak olurken ürünler de Avrupa başta olmak üzere çok sayıda ülkeye ihraç ediliyor. Bozluolçay şunları söylüyor: 2012 Aralık ayında ABDli Capinteci satın aldık. Pitsburgda 70 mühendisin çalıştığı bir fabrikamız var artık. Grup ciromuz 150 milyon dolara ulaştı. Farklı bir alanda da yatırım yaptık. Bursadaki bir fabrikayı aldık. Fransızlara yılda 500 vagon üretmek üzere anlaştık.  

ULUDAĞ İçecek
Limonatayla patladı, Avrupaya yılda 40 milyon gazoz satıyor 
TÜRKİYEnin en eski gazlı içecek şirketlerinden Erbak-Uludağ İçecek AŞ, 2001 krizinde akıllı küçülerek adeta küllerinden yeniden doğdu. 2001de 17 milyon dolar olan ciroyu 2012de 150 milyon dolara çıkarmayı başaran Yönetim Kurulu Başkanı Mehmet H. Erbak, şöyle konuşuyor: 2001deki kriz bizi de çok etkiledi. Küçülerek büyüme planladık. O dönemde, 750 kişi olan çalışan sayımızı yarıya indirdik. Daha hızlı karar alabilen bir yapı oluşturduk. O zamanlar sadece 4 ürün yapıyorduk. Bugün 22 ürünümüz var. Uludağ Limonata ile sektörde yeni bir ürün grubu yarattık. Şu anda ciromuzun yüzde 60ı limonata ve meyveli madensuyu Fruttiden geliyor.  10 yılda 75 milyon euroluk yatırım yaptık. 
Avrupada Uludağ Gazoz ile Orta Doğuda da meyveli maden- suyuyla çok iyi satış yakaladıklarını anlatan Erbak, 35 ülkeye ihracat yapıyoruz. Yeni Zelandaya bile gazoz satabiliyoruz. 2012de ciromuz 270 milyon TL oldu. Yüzde 14ü ihracattan geldi. Almanyada yılda 40 milyon kutu-şişe gazoz satıyoruz diye konuşuyor.  
ARZUM
Türke iki hazneli termos İranlıya pilav makinesi 
TÜRKİYEnin en eski elektrikli ev aletleri markalarından Arzumun başına 22 yaşında geçen Murat Kolbaşı, inovatif ürünlere şirketi daha rekabetçi yaptı. Kolbaşı, geçen yılı 200 milyon TL ciroyla kapatan Arzum Elektrikli Ev Aletleri Sanayi ve Ticaret AŞnin kendi markasıyla 24 ülkeye ihracat yaptığını belirtiyor. Murat Kolbaşı Halen 3 tanesi tamamen olmak üzere 15 tesis bizim için üretim yapıyor. 2001de 10 milyon dolar ciromuz vardı. Şu anda 110 milyon dolara yaklaştı. 2008de Arzumun yüzde 49unu private equity ortağa sattık diyor. Kolbaşı, İnovatif çalışmalara çok önem veriyoruz. Sürgülü ekmek kızartma makinesi yaptık. Artık, başka hamurlu ürünleri, büyük dilim ekmekleri kızartmak mümkün. Gittiğimizi pazarlara göre ürünler de  üretiyoruz. İranda pilav makinesi yaptık. Acem Pilavı için güzel ürün oldu. Yine Türkiye için iki hazneli termos yaptık. Termosla da isteyen açık isteyen koyu çay içebiliyor diye konuştu.   
TİRYAKİOĞLU
80 ülkenin tahılını bakliyatını satıyor 
TİRYAKİOĞLU Agro Gıda Sanayi ve Ticaret AŞ, bu yılki gerişimcilik yarışmasının en yüksek cirolu adayı oldu. 1980de, 8 çocuklu Ali Tiryakioğlunun Gaziantepte küçük bir mercimek değirmeni olarak kurduğu işletme ailenin ikinci kuşağı iş başına geçince; küresel çapta tahıl, bakliyat, yağlı tohumlar, kuruyemiş ve organik ürünler ticareti yapan dev bir organizasyona dönüştü. 80 ülke arasında ticaret yapabilen firma geçen yılı 1.3 milyar dolar ciroyla ve 900 kişilik istihdamıyla tamamladı. Tiryakioğlunun ürünleri işlemek ve depolamak için de 12 tesisi bulunuyor. Şirketin CEOsu Süleyman Tiryakioğlu, şu bilgileri aktarıyor: 2001de ciro 3 milyon dolardı. Şu anda 500 milyon dolarlık ihracatımızın 100 milyon doları Türkiyeden yurt dışına satıştan, 400 milyon dolarlık kısmı ise dünya genelinde herhangi bir ülkeden alınan ürünün bir başka ülkeye satışından. 2017 hedefimiz ise 8 milyon ton ürünle 5 milyar dolar ciroya ulaşmak. 
 