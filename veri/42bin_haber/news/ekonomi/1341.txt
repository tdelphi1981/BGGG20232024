Tahsilatta e-rapor dönemi
Özellikle KOBİleri hedefleyen Kredi Kayıt Bürosu (KKB), E-Rapor Sistemiye karşılıksız çek sayısını azaltacak. Bugüne kadar banka şubeleri ve internet bankacılığıyla alınabilen Çek ve Risk Raporları, artık E-Rapor Sistemi ile elektronik ortama taşınıyor.
KREDİ Kayıt Bürosu (KKB), ocak ayı başında kullanıma sunduğu E-Rapor Sistemi ile ticaret hayatında yeni bir dönem başlattı. Bugüne kadar banka şubeleri, internet bankacılığı ve ATMlerden alınabilen Çek ve Risk Raporları, artık E-Rapor Sistemi ile elektronik ortama taşınıyor. Daha çok KOBİleri hedefleyen sistem sayesinde, üretici şirketler mal sattıkları kişilerin finansal bilgileri hakkında bilgi sahibi olabilecek ve kendi risk raporunu oluşturacak.  
Sistemin kkb.com.tr web sitesi üzerinden bir kerelik üyelik gerçekleştirilmesinin ardından kolayca kullanılabildiğini anlatan Kredi Kayıt Bürosu Genel Müdürü Kasım Akdeniz, İnternetten ya da cep telefonundan bir SMS ile erişim sağlanan Çek ve Risk Raporlarına, 5 saniye gibi kısa bir sürede ulaşmak mümkün hale geliyor. Kredi Kayıt Bürosunun Türkiye Odalar Borsalar Birliği (TOBB), TC Nüfus ve Vatandaşlık İşleri Genel Müdürlüğü, bankalar ve GSM operatörlerinin ortak çalışması ile hayata geçirdiği E-Rapor Sistemi ile finansal sicili sorgulamak daha kolay, hızlı ve güvenli hale geliyor dedi.  
HEDEF KOBİLER 
Kredi Kayıt Bürosu yeni bina açılışı ve E-Rapor Sisteminin tanıtımının gerçekleştiği törende açıklamalarda bulunan Kasım Akdeniz, şöyle konuştu: Günümüzde ticari hayat son derece hızlı ilerliyor. Vadeli mal satışı ile karşı taraf riski alan kişi ve kurumlar için alacak riskinin etkin yönetimi büyük önem taşıyor. Özellikle KOBİler birkaç çekinin ödenmemesi durumunda ciddi problem yaşayabiliyor. Bu bakımdan kişi ve firmaların kendilerine ve 3. şahıslara ait finansal sicil bilgilerini paylaşabilmeleri için hızlı ve güvenli sistemlere ihtiyaç duyuluyor. Bu ihtiyaçtan hareketle biz de Kredi Kayıt Bürosu olarak, bireylere ve tüzel kişilere ait bilgilerin hızlı bir şekilde paylaşılabilmesi amacı ile Çek Raporu ve Risk Raporunu elektronik ortama taşıyarak SMS ve KKB web sitesi olan www.kkb.com.tr üzerinden kullanıma sunduk. 
Babacan: Piyasada güven için çok önemli 
BAŞBAKAN Yardımcısı Ali Babacan, çek ve risk raporlarının elektronik ortama taşındığı E-Rapor Sistemi ile Türk ticaret hayatı için yepyeni bir dönem başladığını söyledi. Kredi Kayıt Bürosunun (KKB) Ataşehirdeki yeni binasının açılışı ile çek ve risk raporlarının elektronik ortama taşındığı E-Rapor Sisteminin tanıtımında konuşan Babacan, Hızla büyüyen ekonominin, hızla gelişen ticaret hayatının karşılaştığı sorunlar var. En önemlilerinden biri de piyasadaki tacirlerin, sanayicilerin birbirleriyle borç alacak meselesi. Hızla büyüyen Türkiyede her yıl on binlerce yeni şirket kuruluyor. Yeni müteşebbisler iş hayatına atılıyor. piyasada güven için bu tür çalışmalar önemli dedi.