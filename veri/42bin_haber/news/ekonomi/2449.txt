'Kabin'lere 10 milyon lira yatırdı
Eskişehir Organize Sanayi Bölgesinde açılan server kabin üreticisi Lande, 10 milyon TL yatırımla faaliyetlerine başladı.
Lande Genel Müdürü Reyhan Ekşi, farklı sektörlerde 20 yıldır faaliyet gösteren bir firma olduklarını, bu alana ise yeni adım attıklarını söyledi. Türkiyede mevcut pazara yıllık 20 milyon dolar seviyesinde ürün tedarik etmeyi planladıklarını anlatan Ekşi, yurtdışında ise 15 milyon dolarlık ihracat hedefi koyduklarını anlattı.  
Değişen pazar şartları ve müşteri isteklerine göre yeni tasarımlar ve yeni çözümler sunduklarını belirten Ekşi, şöyle devam etti:  
"Lande Rack Kabinet 2012 yılında toplam 10 milyon TLlik yatırımla sektöre Eskişehir Organize Sanayi Bölgesinde giriş yaptı. Yapılan bu yatırım tutarının büyük bir kısmını, son sistem teknolojiyle geliştirilmiş makinalar oluşturuyor. 35 bin metrekare alan üzerinde, 17 bin metrekaresi kapalı tesis olarak faaliyet gösteriyoruz." 
BAYANLARIN ELLERİNDEN ÇIKIYOR 
Lande fabrikasının kaynak işlemi kullanılmadan üretim yapmasıyla bilindiğine işaret eden Ekşi, "Kaynak olmayınca da işçi kadrosunda bayan işçi istihdam etmek daha da kolaylaşıyor. İnsan boyu büyüklüğündeki server kabinleri, bayan ellerinden çıkıyor. Ayrıca hassasiyet gerektiren bölümlerde konumlanan bayan işçilerimizin çok başarılı olduklarını söyleyebilirim. Fabrikaya daha nezih ve daya saygılı bir hava katıyorlar. Bayan işçilerimizle birlikte toplam 120 kişilik bir kadroya sahibiz. Bunların 40ı beyaz yakalı diye tabir edilen kesimden oluşuyor" dedi.  
2013 yılında en büyük hedeflerinin başında büyüme ve sektörde markanın bilinirliğinin artırılmasının geldiğini kaydeden Ekşi, "Bunun yanı sıra ürettiğimiz yeni ürünler ve mevcut ürün gamımızla iç ve dış piyasada kabul gören bir marka haline gelmek istiyoruz. Bunu daha önceki yıllarda farklı bir firmada yapmış bir kadro olarak, yaptıklarımız yapacaklarımızın teminatıdır sözüyle yolumuza devam ediyoruz" diye konuştu.  
Ekşi, Lande olarak yüzde 100 yerli üretim yaptıklarını ve yaptıkları ihracatla cari açığa da katkıda bulunduklarının altını çizdi. Ekşi, "2013 bütçesinde toplam cironun yüzde 60ını ihracat olarak hedefliyoruz" diye konuştu.