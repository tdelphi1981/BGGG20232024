Kadınlar çalışırsa tasarruflar artar
Koç Holding Yönetim Kurulu Başkanı Mustafa Koç, kadınlar ve gençlerin işgücü katılımı desteklenirse Türkiyede tasarrufların artabileceğini ve cari açığın azalabileceğini söyledi.
Koç, büyümenin 2013ye göre bir miktar hızlanarak yüzde 4.5 civarında olmasını beklediğini belirterek, Geçen yıla kıyasla 2013te yurtiçi yatırım ve tüketim harcamalarında belirgin bir canlanma olabileceğini tahmin ediyorum.Bu düşüncemin arkasındaki en önemli nedenlerin başında, faizlerin 2013te bu seneye göre daha düşük düzeylerde kalacağı beklentisi geliyor dedi. 
SURİYE, İRAN RİSK  
2013teki risklere de işaret eden Koç şunları söyledi: Bu nispeten olumlu senaryoyu tehdit edebilecek riskler de elbette mevcut. Suriye ve İran kaynaklı bölgesel riskler önümüzdeki sene de bizi tedirgin etmeye devam edecek. Bunun yanı sıra, ABDdeki mali uçurum tartışmaları ve Avrupada süre giden sıkıntılar zaman zaman piyasalarda dalgalanma yaratma potansiyeline sahip faktörler olarak öne çıkıyor. Bu ortamda, ülkemizde yaklaşan yoğun seçim döneminin siyasi arenadaki yansımalarının iyi yönetilmesinin son derece önemli olduğunu düşünüyorum.    
3.7 mİlyar dolar yatırım  
2012de 3 milyar dolara yakın yatırım yaptıklarını hatırlatan Mustafa Koç, 2013te toplam yatırım harcamalarının ise 3.7 milyar dolar seviyesinde olmasını planladıklarını belirtti. Koç, holding olarak yurtdışı yatırım planlarında krizde olanlar dahil, tüm Avrupa ülkelerinin hedef pazarları içinde olduğunu ifade ederek şöyle konuştu: Yurtdışı yatırımları en yaygın boyuta ulaşmış olan şirketimiz Arçelik. Turizm şirketlerimiz de yurt dışı yatırımlarına hız verdi. Marina, duty-free ve otel alanlarında yeni yurtdışı yatırımları hedefledik. Bankacılık alanında ağırlıklı olarak Türkiyedeki fırsatlar ilgimizi çekerken, Enerji, Turizm, Gıda alanlarında komşu coğrafyalar hedefimizde yer alıyor dedi.