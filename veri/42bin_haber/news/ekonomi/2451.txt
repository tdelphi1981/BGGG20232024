Netlog Lojistik Grubuna İnsana Saygı Ödülü
Netlog Lojistik Grubunun insan kaynakları politika ve uygulamalarında benimsediği İnsana Saygı yaklaşımı İnsan Kaynakları Platformu Kariyer.net tarafından ödüllendirildi.
Alanındaki başarılı çalışmaları öne çıkarmak amacıyla düzenlenen 12. İnsana Saygı Ödülleri, İnsan Kaynakları Zirvesi' kapsamında 13 Şubat Çarşamba günü Lütfi Kırdar Kongre ve Sergi Sarayında gerçekleştirilen törenle sahiplerini buldu. 
İnsana Saygı Ödülleri kapsamında iş başvurularını en hızlı ve en yüksek oranda yanıtlayan firmaların yanı sıra; en çok başvuru alan ve en çok istihdam yaratan firmalar da ödüle layık görüldü. Ayrıca adayların seçtiği en beğenilen firma ve beğenilen iş ilanı da ödüllendirildi. 
2012 yılında 10 binin üzerinde başvuru alan ve bu başvuruların yüzde 99undan fazlasını 21 gün içinde, adaya özel olarak yanıtlayan ?rmalar, İnsana Saygı Ödülünü almaya hak kazandı. Netlog Lojistik Grubu da, 2012 yılında Kariyer.net üzerinden iş başvurusu yapan 64 bin 953 kişiye yüzde 100 oranında geri dönüş yapması neticesinde, Kariyer.net tarafından İnsana Saygı Ödülü ile ödüllendirildi. Netlog Lojistik Grubunun ödülünü Netlog Lojistik Grubu İK Süreçleri ve İşe Alım Yöneticisi Ecem Özdemir Özkan aldı.