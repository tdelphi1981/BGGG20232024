Tekirdağ'da '3,5 lira' izdihamı!
Tekirdağ'da 5 bin ürün çeşidinin 3,5 TL'ye satışa sunulması izdihama yol açtı. Çamaşır kurutmalığından, çaydanlık ve pazar arabasına kadar tüm ürünlerin ucuza satıldığı mağazadan alışveriş yapmak isteyenler birbirlerini ezdi!
Tekirdağ'da ev eşyası satan bir işyerinin yaptığı kampanya izdihama yol açtı. Mağazada bulunan ev eşyası, elektroniği, dekorasyon ve mutfak malzemelerinden oluşan toplam 5 bin ürün çeşidi 3,5 TL'den satışa sunuldu.
 
Kampanyayı günler öncesinden duyuran işletme sahibi Halit Yavuz, Star'a yaptığı açıklamada, indirimi bekleyen yüzlerce müşterinin sabah erken saatlerde işyerinin önünde toplandığını bildirdi. 
 
Mağazanın kapılarının açılmasıyla birlikte alışverişe başlayanların birbirleriyle yarıştığını ifade eden Yavuz, geniş ürün yelpazesi içinde yer alan tüm malları 3,5 TL'ye satışa sunduklarını belirtti.