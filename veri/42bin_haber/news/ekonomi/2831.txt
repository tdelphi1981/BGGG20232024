Et ithalatında ikinci önemli adım
Geçtiğimiz ekim ayında kasaplık et ithalatında verginin artırılmasından sonra bugün de canlı sığır ithalatında vergiler artırıldı. Canlı sığır ithalatında sıfır olan gümrük vergisi yüzde 15 olarak belirlendi. Kasaplık et ithalatında da gümrük vergisi yüzde 70'den yüzde 100'e çıkarılmıştı. Söz konusu kararların, yerli üretime olumlu etkisinin olması bekleniyor.
Bakanlar Kurulu'nun İthalat Rejimi Kararına Ek Karar'ı Resmi Gazete'nin bugünkü sayısında yayımlandı. 
Buna göre, AB, EFTA, Bosna Hersek ve diğer ülkelerden ithal edilecek ve ağırlığı 80 kilogramı geçmeyen canlı sığır ithalatında sıfır olan gümrük vergisi yüzde 15'e çıkarıldı. 
  İTHAL ETİN VERGİSİ ARTIRILDI Yerli üreticiyi desteklemek amacıyla artırılan gümrük vergisi, bugünden itibaren uygulanacak.

ETTE 5 KEZ ARTTI 
Et ithalatının başlangıcında Nisan 2010'da yüzde 30 ile başlayan gümrük vergisi, devamında 19 Mart 2011'deki artışla yüzde 45, 13 Mayıs'ta ise yüzde 60'a çıkarıldı. Resmi Gazete'de geçen yıl temmuz ayında yayınlanan son ithalat rejimi düzenlemesi ile de yüzde 75'e çıkarılmıştı. Son olarak geçtiğimiz 30 Ekim'de kasaplık et ithalatı yüzde 70'den yüzde 100'e çıkarılmıştı. 
 