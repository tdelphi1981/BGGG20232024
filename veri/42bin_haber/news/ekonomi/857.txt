Heineken, Millerle ortaklığa köpürdü
Sırbistan ve Kazakistan bira pazarında, 2008 yılında Anadolu Efes ile ortaklık yoluna giderek daha fazla pay kapmayı hedefleyen Hollandalı Heineken, Efesin Rusyada SAB Miller ile imzaladığı anlaşmayı gerekçe göstererek işbirliğini bitirdi. Efesle Heineken arasındaki anlaşma metninde Rakip şirketle işbirliği yapılması, ortaklığı bitirir maddesi vardı.
ANADOLU Efes ve Hollandalı bira üreticisi Heinekenin, Kazakistan ve Sırbistandaki ortaklıklarını aniden sonlandırma kararı almasının altından, SAB Miller çıktı. 2008 yılında Sırbistan ve Kazakistan pazarında ortaklık yolunu izleyerek pazardan daha fazla pay kapmayı hedefleyen Heinekenin, o dönem hazırlanan anlaşma metnine Rakip şirketle ortaklık yapılması halinde ortaklık sona erer maddesini koyması, söz konusu pazarlardaki işbirliğinin sonunu getirdi. 2012 yılı Mart ayında SAB Millerın Rusya ve Ukraynadaki bütün bira faaliyetlerini 1.9 milyar dolara satın aldıklarını hatırlatan Anadolu Grubu Yönetim Kurulu Başkanı Tuncay Özilhan, Ortaklığın bitecek olması, Rusyadaki stratejimizin yanında çok da önemli değildi açıklamasını yaptı.  
HEINEKENİN EN BÜYÜK RAKİBİ 
4 yıl süren ortaklığın bitmesinin ardından Biz Kazakistandaki şirketin tamamını aldık onlar da Sırbistandaki hissemizi aldı. Karşılığında da 161 milyon dolar para verdik diyen Özilhan, anlaşmayı sonlandıran maddeye ilişkin ise şunları söyledi: Maddede, Efes Breweries International (EBI), herhangi rakip bir şirketle ortaklık kuramaz ibaresi yer alıyordu. Biz de bu yıl başında Rusya ve Ukrayna pazarlarında dünyanın en büyük ikinci bira üreticisi ve Heinekenin en büyük rakiplerinden SAB Miller ile ortak olunca, Hollandalılarla olan işbirliğimiz söz konusu maddeye bağlı olarak, yani otomatikman bozuldu. 
Kazakistan daha önemli 
2008 yılında Kazakistan bira piyasasının yüzde 25ini elinde bulunduran, bugün pazar payını yüzde 57ye kadar çıkaran Efes için Kazakistanın daha önemli olduğunu vurgulayan Özilhan, Sırbistan, Kazakistanın yanında çok küçük kalıyor. Kazakistanda yüzde 72 ile çoğunluk bizdeydi. Sırbistanda ise bu oran tam tersiydi. Anlaşmanın bitmesine neden olan stratejik atılımımızla hem Rusya hem de Ukrayna pazarında çok daha güçlü bir pozisyona ulaştık diye konuştu.