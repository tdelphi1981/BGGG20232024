Vergi cenneti Cayman reforma gidiyor
Yurt dışına kaçırılan paraların güvenli adresi Cayman adaları, üzerindeki vergi cenneti etiketinden kurtulmak için bir dizi reforma gidecek. Yapılacak değişikliklerin ardından binlerce şirketin ve yöneticilerinin isimleri kamuoyuna açıklanacak. Ayrıca adada yatırımcıların vekilliğini yapan yöneticilerin incelenebilmesinin de önü açılacak.
İngiltereye bağlı Cayman Adalarının finansal yetkili kuruluşu CIMA tarafından oluşturulması planlanan kamuya açık veritabanı mart ortalarında hazır olacak.  
Cayman Adaları üzerinde son yıllarda hem uluslararası finans hem de siyasi çevrelerden büyük baskı vardı. ABDli ve Avrupalı siyasetçiler Cayman adalarının global kuralları uygulaması için bir süredir mücadele içindeydi.   
Bununla beraber hedge fonu yatırımcıları Cayman adalarına baskı konusunda siyasetçilerden bile daha kararlı. İngilterenin en büyük emeklilik fonlarını yöneten  Hermes BPKnın başı Vincent Vandenbroucke, uzun zamandır daha şeffaf olunması konusunda mücadele verdiklerini belirtti.  
Uzmanlar CIMAnın hamlesinin önemli bir adım olduğu görüşünde hem fikirler.