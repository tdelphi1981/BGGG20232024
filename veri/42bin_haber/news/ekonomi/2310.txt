Bankada parası olanlar dikkat!
Sigortaya Tabi Mevduat ve Katılım Fonu limit tutarı, 50 bin liradan 100 bin liraya çıkarıldı.
Sigortaya Tabi Mevduat ve Katılım Fonları ile Tasarruf Mevduatı Sigorta Fonunca Tahsil Olunacak Primlere Dair Yönetmelikte Değişiklik Yapılmasına İlişkin Yönetmelik, Resmi Gazete'nin bugünkü sayısında yayımlanarak yürürlüğe girdi.

Tasarruf Mevduatı Sigorta Fonu (TMSF), 5 Temmuz 2004 tarihinde sigortaya tabi mevduat ve katılım fonları için uygulanacak limiti 50 bin lira olarak belirlemişti. 9 yıldır uygulanan 50 bin liralık limit, yönetmelik değişikliği ile 100 bin liraya çıkarıldı.