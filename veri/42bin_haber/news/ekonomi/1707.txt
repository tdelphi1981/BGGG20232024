CNRın tahliye zaferi
İSTANBUL Dünya Ticaret Merkezinin (İDTM) Ceyda Eremin sahibi olduğu CNR Fuarcılık A.Ş.ye açtığı kira bedelinin ödenmesi ve tahliye davası Bakırköy 2. Sulh Hukuk Mahkemesi tarafından reddedildi.
CNR Fuarcılıkla İstanbul Ticaret Odasına (İTO) bağlı İstanbul Dünya Ticaret Merkezi (İDTM) A.Ş. arasındaki tahliye davalarından sonuncusunda gülen taraf Ceyda Erem oldu. Bakırköy 2. Sulh Hukuk Mahkemesinde dün görülen davada, İDTMnin avukatı, tahliye edilen holleri kullanan İstanbul Fuarcılık ve CNR arasında alt kiracılık ilişkisi olduğunu iddia etti. Bu nedenle teslim hususunun gerçekleşmediğini iddia eden İDTMnin avukatı, İstanbul Fuarcılık A.Ş tarafından herhangi bir şekilde kira bedelinin taraflarına yatırılmadığını söyledi. CNRın avukatı ise, müvekkillerinin alan kiracısı olduğunu ve fuar organizatörlerine kiralamalar yaptığını belirterek, Davaya konu olan dönemde müvekkillerimiz yerleri tahliye etti. Bu durum yargı kararı ile sabittir. Tahliye ile kira ilişkisi son bulmuştur. Kira sözleşmesi askıda kabul edilse bile müvekkilimizin kira borcu yine dolmuyor çünkü yatırılan ilk 3 aylık kira bedeli tahliye dönemini de kapsamaktadır dedi.  
  
 