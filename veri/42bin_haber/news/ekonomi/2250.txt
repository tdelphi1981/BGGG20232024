Dünyanın en büyük havayolu şirketi kuruluyor
Amerikan devleri birleşti, dünyanın en büyük havayolu şirketi kuruluyor
ABD'nin iki büyük havayolu devi American Airlines (AA) ile US Airways'in birleşerek dünyanın en büyük havayolu şirketini oluşturmak için anlaştıkları bildirildi. 

Günlerdir her iki şirket arasında devam eden görüşmeler olumlu sonuçlandı. Anlaşmanın detayları ile ilgili bugün açıklama yapılması bekleniyor. Yeni anlaşmaya göre AA'nın hissedarları yüzde 72, US Airways'ın hissedarları ise yüzde 28 pay alacak. 

ABD'de yurtiçi uçuşların yüzde 70'i AA, United, Delta ve Soutwest Havayolları ile sağlanıyor. İki büyük firmanın birleşmesinden sonra yurtiçi uçuşların daha çok AA ve Us Airways şirketleri tarafından sağlanması bekleniyor. Ama Delta ve United şirketlerinin Avrupa pazarındaki üstünlükleri devam edecek. 

2011 yılında iflas ettiğini açıklayan AA, bugün 950 uçaklık filosu, 94 bin çalışanı ile günde 6 bin 500 uçuş gerçekleştiriyor. İki şirketin birleşmesiyle gidilen rotalar hesaplandığında dünyanın en büyük havayolu şirketinin ortaya çıkacağı ifade edildi. Son zamanlarda AA'nın basit sebeplerden dolayı uçuşlarını iptal etmesi ve uçakların rötar yapması yolcuların büyük tepkisine sebep olmuştu.