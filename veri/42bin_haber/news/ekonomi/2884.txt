Sayıştay kendi kendini denetlesin
ANAYASA Mahkemesi (AYM) Sayıştay hesaplarının TBMM Başkanlık Divanı tarafından görevlendirilen komisyonca denetlenmesini iptal etti.
AYM, Sayıştayın, kendi hesabını, kendisinin denetlemesini istedi. CHP, 6085 sayılı Sayıştay Kanununun performans denetimine sınırlama getirerek, Sayıştayın görev alanını daralttığı, denetçi yardımcılarının alımına ilişkin hükümlerinin ise kadrolaşma amaçlı bir düzenleme olduğunu iddia ederek, AYMden iptallerini istemişti. AYM, başvuruyu geçen Perşembe günü esastan görüştü. Performans denetimi ve sınava, başta kanunun iptal istemi reddedilirken, sadece Sayıştayın denetlenmesi başlıklı 79. madde esastan iptal edildi. AYM, bu düzenlemeyi anayasanın Sayıştayın görev alanını belirleyen 160. maddesine aykırı olduğu gerekçesiyle iptal etti. 
CHP Grup Başkanvekili Akif Hamzaçebi, Sayıştay Kanununun performans denetimini sınırlayan hükümlerinin iptal edilmemesinin, AYMnin geçen aralıkta verdiği iptal kararıyla çeliştiğini savunarak, Hürriyete şöyle dedi: 
 Komisyonda değil 
Anayasa Mahkemesi, iptal talebimizin küçük bir kısmını uygun buldu. Sayıştayın harcamalarının denetimini Meclisin görevlendireceği Komisyon değil Sayıştay yapacak. Sayıştay da genel bütçeye dahil bir kurum. Tüm genel bütçeli kurumların harcamalarını Sayıştay denetleyeceğine göre Sayıştayın kendi harcamalarını kendisinin denetleyeceği anayasal bir hükümdür. Anayasa Mahkemesi 2012de yine CHPnin açtığı dava sonucu vermiş olduğu kararla Torba Yasadaki Sayıştayın etkililik, ekonomiklik, verimlilik denetimi yapamayacağı yönündeki hükmünü anayasaya aykırı görerek, iptal etmişti. Performans denetimi sınırlayan hükümlerin iptal talebi ise bu kez reddedildi. İlk AYM kararıyla şimdiki karar bu açıdan çelişti. AYMnin ret kararlarını doğru bulmuyorum. Ancak yine de gerekçeli kararı bekleyip yayınladıktan sonra değerlendirme yapmak daha doğru olacaktır.