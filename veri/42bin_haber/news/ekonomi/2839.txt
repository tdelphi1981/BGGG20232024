GE Yenilikçilik Barometresi sonuçları açıklandı
Küresel çapta 25 ülkede gerçekleştirilen GE Yenilikçilik Barometresi sonuçlarına göre, gelecekte ortaya çıkacak farklı inovasyon çeşitlerinin Türk şirketlerinin performanslarını olumlu yönde etkilemesi kaçınılmaz olacak.
Araştırmaya göre inovasyona yatırım yapmak isteyen şirketlerin odaklanması gereken öncelikler; mevcut ürün ve hizmetlerin iyileştirilmesi, daha uygun fiyatlı ürün ve hizmetler sunmak ve kârlılıklarını artırmak için yeni iş süreçleri geliştirmeleri olarak ortaya çıkıyor.  
Ankete katılan üst düzey Türk yöneticilerin yüzde 92si inovasyonu stratejik bir öncelik olarak görüyor.  
Araştırmaya katılan Türk yöneticiler, gelecekte farklı inovasyon türlerinin Türk şirketlerinin performansını belirleyeceğini düşünüyor. Katılımcıların yüzde 60ı yeni iş modellerinin geliştirilmesinin gelecekteki performansı etkileyeceğini belirtirken yüzde 92den fazlası KOBİ ve bireylerin de en az büyük şirketler kadar yenilikçi olabileceğini düşünüyor. 
Katılımcıların yüzde 67'si, karar mercilerinin eğitim müfredatını şirketlerin ihtiyaçlarına daha uygun hale getirmesini bekliyor (Küresel ortalamadan tam 23 puan daha yüksek) 
Fikri mülkiyet en önemli mücadele alanı 
Araştırmanın çarpıcı sonuçlarından birine göre, fikri mülkiyetin korunması yasal düzenlemeler açısından hükümetin önündeki en önemli mücadele alanı olarak görülüyor. Fikri mülkiyetin güçlü bir şekilde korunmasının Türkiyenin daha fazla Ar-Ge yatırımı çekmesine katkıda bulunacağı vurgulanıyor.  
Araştırma, Türkiyenin de dâhil olduğu 25 ülkeden yaş ortalaması 43 olan 3 bin 100 üst düzey yöneticinin görüşlerini içeriyor. Yenilikçilik Barometresi, dünya çapındaki şirket yöneticilerinin, ülkelerinin geliştirdiği inovasyon çerçevesini nasıl gördüğünü ortaya koymasının yanı sıra, inovasyonu desteklemek için en etkili politikaları da gözler önüne seriyor.   
GE Türkiye CEOsu Canan Özsoy, yenilikçilik Barometresinin Türkiye bulgularının inovasyonun stratejik önemini açıkça ortaya koyduğunu söyledi. Hızla büyüyen Türkiyenin küresel pazarlardaki rekabet gücünü artırmak için inovasyon faaliyetlerini de aynı hızla yürütmesi gerektiğini vurgulayan Özsoy, araştırmaya katılanların yüzde 92sinin inovasyonun daha rekabetçi bir ekonomi yaratmak için en etkili yöntem olduğuna inandığını belirttiğini ifade etti.  
Özsoy, şöyle devam etti: Genç kuşaklar arasındaki inovasyon yönelimi ve yetenekli iş gücü sayesinde Türkiye, küresel inovasyon çalışmalarında öne çıkan ülkelerden birisi olabilir. Global şirketler Ar-Ge girişimlerine liderlik etmek ve yerel şirketler ve üniversitelerle işbirliği ve ortak çalışma çerçeveleri geliştirmek için çok elverişli bir konumdadır. Bu doğrultuda, GE, Türkiyede inovasyonu desteklemek ve ülkenin 2023 hedeflerine ulaşmasına destek olacak şekilde üzerine düşen görevi yerine getirmeye kararlıdır.