İşsizlik yeniden tırmanışa geçti
 
 ILO Genel Müdürü Guy Ryder, küresel ekonomik krizin piyasaları etkilemeye hâlâ devam ettiğini, toplam talebin azaldığını, iş adamlarının yeni yatırım yapmaktan çekindiğini söyledi. 
 Ryder, işsizlerin sayısının 2012’de dünya genelinde 4 milyon yükselerek 197 milyona ulaştığını söyledi. İşsizlik oranlarındaki yükselişin 2013 ve 2014’te de devam etmesinin beklendiğine işaret eden Ryder, işsiz sayısının 2013’te 5,1 milyon, 2014’te ise 3 milyon artacağını öngördüklerini ifade etti. 
 ILO’ya göre; küresel ekonomik kriz nedeniyle 2009’da yüzde 6,21’e yükselen, 2012’de ise yüzde 5,93’e düşen işsizlik oranının, 2013 ve 2014’te tekrar yüzde 6,1’e tırmanması bekleniyor. 
 AA