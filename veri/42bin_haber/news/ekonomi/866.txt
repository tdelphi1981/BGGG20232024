İran ve Irak, doğalgaz anlaşması imzalayacak
İran ve Irak arasında doğalgaz anlaşması imzalanacağı bildirildi. İran Petrol Bakanlığı'nın resmi internet sitesinde yer alan habere göre, Milli Gaz Şirketi Genel Müdürü Cevad Ovci, yakın bir gelecekte Irak ile doğalgaz anlaşması imzalanacağını belirtti.

Ovci, anlaşma metninin resmiyet kazanmasıyla 2013'ten itibaren belirlenecek süre içinde Irak'a günlük 20 ila 25 milyon metreküp doğal gaz ihraç edileceğini kaydetti.

İki ülkenin prensipte anlaşmaya vardığını hatırlatan Ovci, doğalgazın, İran-Irak sınırındaki İlam eyaletinden aktarılacağı söyledi.

Ovci, iki ülkenin enerji işbirliği kapsamında İranlı şirketlerin Irak'ta doğalgaz boru hattı yapımını da üstleneceğini bildirdi.