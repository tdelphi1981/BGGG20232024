Alan memnun satan memnun
Boyner Grubu Citi Venture 2006 yılında 189 milyon dolara sattığı hisseleri en az 334 milyon dolara geri alacağını açıkladı. Cem Boyner, Bu hisselere 2 yıl önce talip olduk. Citi ile hem krizi atlattık hem büyüdük dedi.
CITI Venture Capital International (CVCI) daha ilk ortak olduğumuz 2007 yılında 4-6 yıl arasında gruptan çıkacağını zaten belirtmişti. 2 yıl önce biz de kendilerine çıkış kararı verdiğinizde hisseleri biz almak isteriz dedik. Bu yıl çıkma kararı aldılar ve ilk teklifi de bize verdiler. Biz de şirketlerimize ve Türkiyenin geleceğine çok güvendiğimiz için hisselerimizi geri almaya karar verdik. Başka alanlara yatırım yapmak yerine kendi şirketlerimize yatırım yapmak istiyoruz.  
Bu sözerin sahibi Boyner Holding Yönetim Kurulu Başkanı Cem Boyner. Boyner son yıllarda pek çok şirketin izlediği bir finansman yöntemi olan girişim fonuyla ortaklığa gitmiş ve 2007 yılında 189 milyon dolar kaynak sağlamıştı. Dün CVCI ile gerçekleştirilen bu ortaklığın sona ereceği ve Boynerin hisselerini 334 milyon dolara geri alacağı açıklandı. 
ÖN ANLAŞMA İMZALANDI 
CVCI 2007 yılında Boyner Büyük Mağazacılıkın toplam şirket değerinin 153.8 milyon dolar üzerinden yüzde 30unu, Beymen Mağazacılıkın da 50sini satın almıştı. Boyner Grubu devrin ardından Beymende yüzde 100, Boyner Büyük Mağazacılıkta ise yüzde 60 çoğunluk hisseye ulaşacak.2007 yılında ortaklık açıklandığında Boyner hissleri 2,5 liradan işlem görüyordu. Boyner hisseleri dün günü 6 liradan kapattı.  Boyner, 333 milyon 997 bin doların taban fiyat olduğuna belirterek,  Bu rakam daha da yükselebilir. Anlaşmayı nisan sonunda tamamlamayı düşünüyoruz dedi. 
Rekabet problemi olmaz 
Cem Boyner, sözkonusu hisse geri alım işleminin Rekabet Kurumu açısından da problem yaratmayacağını söyledi. Boyner, Çünkü bu grup içinde bir hisse değişimi. Biz yine de bütün prosedürü yerine getirip durumu Rekabet Kurumuna bildireceğiz. Bu bir finansal ortağımızdan hisse geri alım işlemidir diye konuştu. Cem Boyner CVCI ile ortaklık sayesinde, istikrarlı bir büyüme ivmesi yakaladıklarını söyledi.