Hızlı trenden 800 milyon dolar gelecek
Yapımı devam eden hızlı tren hatlarının devreye girmesiyle, yılda 30 milyon yolcu taşıyacak Yüksek Hızlı Tren(YHT), Türkiye ekonomisine yıllık 800 milyon doları aşan katkı sağlayacak. Türkiyenin YHT teknolojisine sahip dünyada 8inci, Avrupada 6ncı ülke olduğunu hatırlatn Ulaştırma, Denizcilik ve Haberleşme Bakanı Binali Yıldırım, Yurt genelinde demiryolu ağı 25 bin kilometreye çıkarılacak. Bu ağın 10 bin kilometresini oluşturacak YHT hatları ise ekonomik, sosyal ve kültürel kalkınmaya önemli katkı sağlayacak dedi.
ÇALIŞMALAR DEVAM EDİYOR 
Türkiyenin dört büyük kentini Yüksek Hızlı Trenle birleştirmek için çalışmaların yoğun bir şekilde sürdüğüne dikkati çeken Bakan Yıldırım, şunları kaydetti: Yılda 17 milyon yolcu taşıması planlanan Ankara-İstanbul Projesinde sona yaklaşıldı. Ankara-İstanbul arasını 3 saate düşürecek olan hattı asrın projesi olarak da nitelendirilen MARMARAYla birlikte 30 Eylül 2013 tarihinde eşzamanlı hizmete açacağız. Her yıl ortalama yaklaşık 6 milyon yolcu taşınacak Ankara-İzmir hattını ise 2015 yılında faaliyete geçirmeyi planlıyoruz. 624 kilometrelik hatta, Ankaradan yola çıkan vatandaşlarımız, otobüsle 8 saat süren yolu, YHT konforuyla 3,5 saatte alarak İzmire ulaşacak. 
6 MİLYON YOLCU 
Bir diğer önemli projenin ise Ankara-Bursa olduğunu anlatan Yıldırım, Yarım asırlık aradan sonra Bursaya demiryolunu getirecek projeyle vatandaşlarımız, 2 saat 15 dakikalık seyahatin ardından Ankaraya varmanın mutluluğunu yaşayacak. Bu hattımızda da her yıl ortalama 6 milyon kişi yolculuk edecek. Bunların haricinde Sivas, Kayseri, Erzincan ve Antalya başta olmak üzere yurdumuzun 4 bir tarafını demir ağlarla örmek için çalışmalarımız sürüyor. 2023 ve 2035 projelerimizi hazırladık bir bir hayata geçiriyoruz dedi. 
Üçüncü köprünün finansmanı tamam  
İSTANBUL Boğazına üçüncü köprü yapımını da kapsayan Kuzey Marmara Otoyolu Projesinin hayata geçirilmesi için altı bankanın katılımıyla hazırlanan ve 2 milyar doların üzerinde olacak finansman konusunda anlaşma sağlandı. Konu hakkında bilgi sahibi iki kaynağın verdiği bilgiye göre, kredinin koşulları birkaç hafta içinde netleşecek. Kaynakların Reutersa verdiği bilgiye göre, finansman paketinde İş Bankası, Garanti Bankası, Yapı Kredi, Akbank, Halkbank ve Vakıfbank yer alacak. Projenin ihalesi Mayıs ayında gerçekleştirilmiş ve ihaleyi 10 yıl 2 ay 20 gün ile en kısa yapım ve işletim süresini veren IC İçtaş-Astaldi Ortak Girişim Grubu kazanmıştı. 
161 milyon dolar tasarruf 
BAKAN Yıldırım, birim enerji miktarıyla en çok yolcu ve yükü taşıyan, enerji verimliliği en yüksek olan, havayı kirletmeyen, taşınan yük ve yolcuya oranla daha az arazi ve kentsel alana ihtiyaç duyan demiryollarının, YHT hatlarının hizmete girmesiyle ekonomiyi tetikleyeceğini belirtti. Yeni hatların devreye girmesiyle enerji maliyetlerinin düşeceğini dikkati çeken Yıldırım, şöyle konuştu: YHTlerle işgücü kaybı önlenecek, zaman tasarrufu sağlanacak. Yapılan araştırmalara göre, YHT projelerinin tamamlanmasıyla 5 milyon 425 bin kişi, özel araç yerine trenle seyahati tercih edecek. Bizim en önemli hedeflerimizden biri de karayolundaki yükü azaltarak diğer ulaşım modlarına aktarmak. Bu bağlamda YHTler yolcu taşımada önemli görevler üstlenecekler. Bu durum, trafiği görülmediği kadar rahatlatacak. Karayollarından çekilen bu araçların oluşturduğu maliyetlerin ortadan kalkması ve YHTnin az ve ucuz enerji tüketmesi sonucu ülkemiz her yıl 161 milyon dolar tasarruf sağlayacak. 
 