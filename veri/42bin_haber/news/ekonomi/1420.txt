Bu kez organik ürünler mercek altında
Bakan Eker: Organik ürüne olan güven demokrasiye olan güven gibi kaybedilmemeli
Gıda Tarım ve Hayvancılık Bakanı Mehdi Eker, organik adı altında satılan ürünlerin de incelemeye alındığını belirtti. "Özgür tavuk", "organic tavuk", "organic domates" gibi adlar altında satılan ürünlerin de incelendiğini kaydeden Eker, ürünlerin toprakla buluşmasından sofraya gelişine kadar her aşamasının kontrolden geçtiğini ifade etti. 

Eker, bal ve gıda takviyelerindeki sahtekarlığın ortaya çıkmasının ardından, organik tarım ürünlerini de mercek altına aldıklarını açıkladı. Eker, "Organik tarıma olan güveni ve inancı korumak gerekiyor. Demokrasiye ve hukuka olan inancın azalması ne kadar tehlikeliyse, bir toplum için organik tarım ve organik ürünlerden şüphe edilmesi ve insanın içine kurt düşmesi de o kadar tehlikelidir" diye konuştu