Atlasjet Adana'ya üç seferle başladı
Atlasjet, 11 Ocak Cuma günü itibarıyla haftanın her günü İstanbul Atatürk Havalimanından Adanaya günde üç sefer uçmaya başladı.
 
Günde karşılıklı olarak üç sefer ile Adana uçuşlarına başlayan Atlasjet, Adananın ardından İstanbul Atatürk Havalimanından 15 Ocakta Gaziantepe, 18 Ocakta Kayseriye, İstanbul Sabiha Gökçen Havalimanından 22 Ocakta Vana, 29 Ocakta Karsa; Ankaradan ise Nisan ayı itibarıyla Diyarbakıra ve Vana uçmaya başlayacak.  
Mersinli olarak Adana hat açılışının kendisi için ayrıca önemli olduğunu söyleyen Atlasjet İcra Kurulu Başkanı Sami Alan, Mimarların çok beğendiğim sözü vardır; bir medeniyeti anlamak isterseniz yollarına bakınız, yollar size o medteniyet hakkında fikir verir. Yeni bir medeniyet yaratmak istiyorsanız, o zaman yol yapınız. O yol medeniyet olarak doğacaktır. Biz de İstanbul'dan Adana'ya yeni bir yol açtık. Diyeceksiniz ki; zaten vardı yollar, diğer havayolları İstanbul'dan Adana'ya uçuyorlar , siz farklı olarak ne getirdiniz? Biz yolcumuz ne istiyorsa, ona en çok kulak kabartan havayoluyuz." dedi.  
THYnin ardından Bussines Class hizmeti sunan tek havayolu olduğuna da dikkat çeken Alan, konuşmasına şöyle devam etti: BusinessClass, bizden talep edilen bir hizmet ve biz de bu hizmeti sunan tek özel havayoluyuz. Koltuk aralıklarımızın 77 santimetre olduğunu her defasında vurguluyoruz. Bugün en büyük ihtiyaçlardan biri, indiğiniz yerlerde araç kiralamak. Uçtuğumuz her noktada 7 gün önce alınan rezarvasyonlarda 49 liraya araç kiralıyoruz. Son gün olursa sadece 69 lira. Bussines Class ile uçtunuz, biraz üst sınıf beklentiniz var, üst segment bir araç kiralamak istiyorsunuz. Günlük 99 liraya istediğiniz yerde araç kiralayabiliyorsunuz. Bir başka özelliğimiz daha, onu yeni başlayacağız, İndiğiniz yerde araç kiralamak istemiyorsunuz, bir işiniz var görüp geleceksiniz. Şoförlü VIP araç tahsis ediyoruz. İster sizi evinizden alıyor, isterseniz ineceğiniz yerde sizi gideceğiniz yere bırakıyoruz. Bunun için ücret almıyoruz. Bir başka ayırt edici farkımız, 10 kere uçtunuz biri ücretsiz oluyor. Bunları yaparken, bunun fiyatı nedir dediğiniz de Ekonomiplus'ta bilet satıyoruz 100 biletten 90'ı 2 basamaklı. Yani 99 lira ve altı. 7 gün önce uçarsanız 77 lirayı garanti ediyoruz. Bussines Class ürünü de sadece o anki ekonomi fiyatı neyse onun üzerine bir 100 lira daha koyuyorsunuz.