TEMe Kocaeli geçişinde, 2 kardeş otoyol daha
SANAYİ kenti olmasının yanı sıra İstanbulu Anadoluya bağlayan köprü konumundaki Kocaelide, her gün biraz daha içinden çıkılmaz hale gelen ulaşım sorunu TEMin yanı sıra Kuzey ve Güney Marmara Otoyolları ile çözülecek.
Kocaeli Büyükşehir Belediyesi 2023 Vizyonu adı altında hazırlanan projeye göre artık tercihli yol olması tartışılır hale gelen TEMe alternatif Kuzey Marmara Otoyolu ihale aşamasına geldi, Güney Otoyolunun projelendirme çalışmaları da devam ediyor. Yüksek Hızlı Tren için İzmitin yanı sıra bir istasyon da Gebzeye yaptırılacak, ayrıca Sabiha Gökçen Havalimanına kadar ulaşacak olan İstanbul Metrosunun da Gebze ve Dilovasına kadar uzatılması için plan kararı alındı.

Kocaeli Büyükşehir Belediye Başkanı İbrahim Karaosmanoğlu, 2023 Vizyonu adı altında gerçekleştirdiği toplantıda, yapılan ve yapılmakta olan hizmetleri anlattı. Kocaeli Ticaret Odası binasında gerçekleştirilen toplantıda yaptığı açıklamalarda, yeni Büyükşehir Yasası ile ilin her metrekaresinin planlandığını, çevre ve nazım imar planlarının tamamlanmasının ardından ulaşım ana planlarını yaptıklarını söyledi.

TEM TRAFİK YÜKÜNÜ KALDIRAMAZ HALE GELDİ

Kocaelinin hem sanayi bölgesi, hem İstanbulu Anadoluya bağlayan köprü konumunda olması nedeniyle trafik sorunu yaşadığını, TEM Otoyolunun yetmediğini, bir kaza olduğunda yolun saatlerce ulaşıma kapandığını ve alternatifi bulunmadığını hatırlatan Karaosmanoğlu, bu sorunun iki yeni otoyolla çözüleceğini anlattı.

Kentin kuzeyinden geçecek olan Kuzey Marmara Otoyolunun ihale aşamasına geldiğini, bununla birlikte güneyden geçecek olan Güney Marmara Otoyolunun da planlanmakta olduğunu belirten Karaosmanoğlu bu projelerin tamamlanmasının uzun bir süreç olduğunu ve 2023ün hedeflendiğini de söyledi. 

Karaosmanoğlu şöyle devam etti:
 

KUZEY VE GÜNEYDE İKİ OTOYOL

"Kentin trafik yoğunluklarını Kuzey Marmara Otoyoluna aktarmak için bağlantı yolları planlanmasına karar verdik. Bu bağlantı yollarını, Ulaştırma Bakanlığı ile paylaştık. Aldığımız plan kararları değerlendirildi, taleplerimiz doğrultusunda otoyol projesi üzerinde gerekli düzenlemeler yapıldı. Plan kararları doğrultusunda ve karayolları ile eşgüdüm içinde TEM ve D-100 üzerinde, yeni yol ve kavşaklar planladık. Gebze OSB, Derince Limanı, Tüpraş bağlantılarını bu kapsamda projelendirdik. Ana Karayolu projelerimiz arasında diğer bir madde, Güney Otoyoludur. Karayollarının planlamasında, burada da bir devlet yolu öngörülmekteydi. Ulaşım Ana Planımız bu yolun gerekli, ama yetersiz olduğunu tespit etmiştir. Karayolları Genel Müdürlüğü de tespitlerimizi dikkate alarak bu yol projesini de otoyol olarak revize etmiş, proje ihale çalışmalarına başlamıştır."

BAĞLANTILAR VE ESKİ İSTANBUL YOLU

Karaosmanoğlu, Gölcük Serbest Bölge, Ford Otosan ve sanayi alanlarından kaynaklanan trafik yükünün de, yüksek kapasiteli bir bağlantı ile Güney Otoyoluna aktarılacağını söyledi. Açıklamaya göre, Güney Otoyoluna ikinci bağlantı, TEM ve D-130 arasında yapılacak. Bu iki otoyolun yanı sıra, İzmitin kuzeyinden geçen ve şu anda sadece köy yolu olarak kullanılan Eski İstanbul yolu da Kocaelinin trafik yükünü azalması için 2 x 2 duble yol hale getirilecek.