AB'den İsrail'e büyük şok!
ABden İsrail malına ilk ambargo geldi. Ölü Denizden elde edilen kozmetik ürünlerin yanı sıra bölgeye özgü zeytin ve şarapları Avrupaya ihracatın büyük kısmını oluşturuyor.
Avrupa Birliği, İsrailin Batı Şeria ve Doğu Kudüsteki Yahudi yerleşimlerinde üretilen ürünlerin İsrail malı (Made in Israel) etiketiyle satmasına karşı harekete geçiyor. Almanyada yayımlanan Der Spiegel dergisinin haberine göre, geçen aralık ayında AB üyesi 27 ülkenin dışişleri bakanlarının bir araya gelerek bu konuyu tartıştı. Zirvede İsrailin işgal ettiği bölgelerde üretilen ürünleri İsrail malı etiketiyle satmasına yasak getirilmesi kararı alındı.

İsrail büyük zarar görecek
Bakanlar bu ürünlerin satışlarını, etiketler değiştirilene kadar durdurmayı planlıyor. Satışların durdurulması halinde İsrail ekonomisi büyük ölçüde zarar görecek. Zira, Yahudi yerleşimlerinden ABye yapılan yıllık ihracatın değeri 220 milyon euroyu buluyor. Konuyla ilgili Der Spiegele konuşan İsrailin Berlin Büyükelçiliği dünyanın her yerinde işgal topraklarında benzer durumların yaşandığını, yasağın sadece İsraile uygulanmaması gerektiğini belirtti.

Yahudi yerleşimlerinde üretilen ürünleri İsrail malı etiketiyle satan Ahava adlı kozmetik firması ise etiketleri değiştirmeyeceklerini söyledi. Firma yetkilileri, yasal bir şekilde çalıştıklarını dile getirdi. Daha önce Kanada ve Sudan, Yahudi yerleşimlerinde üretilen ürünlerin İşgal atındaki toprakların malı ifadesi ile satılmaması durumunda ambargo uygulama kararı almıştı.