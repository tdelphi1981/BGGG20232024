ABDli dedektifler medya takibinde
Türkiyede 20 milyon dolarlık büyüklüğe ulaşan medya takip sektörünün iki dev şirketi verilere haksız erişim iddiasıyla mahkemelik oldu. Ajans Press, rakibi Medya Takip Merkezinin (MTM) verilerini çaldığını iddia ederek, kendisini 5.5 milyon dolarlık zarara uğrattığını iddia etti. MTM ise, Ajans Pressi piyasada tekel olmaya çalışmakla suçladı.
MEDYA takibinin iki dev ismi verilere haksız erişim iddiası sonucunda mahkemelik oldu. Kurum ve kuruluşlara medya takibi hizmeti veren Ajans Press, Medya Takip Merkezini (MTM), Antalya Büyükşehir Belediyesine bağlı Konyaaltı Belediyesinin serverları üzerinden sistemlerine sızıp, verilerini çaldıkları iddiasıyla mahkemeye verdi. Ajans Press Yönetim Kurulu Başkanı Mehmet Ali Özkan, MTM yüzünden 5.5 milyon dolarlık zarara uğradıklarını öne sürerken, MTM Genel Müdürü Halef Remzi ise Biz biraz daha teknolojik olarak öne çıkınca, tekel olma yolundaki bu şirket rahatsız oldu. İddialar tamamen bize karşı kurulmuş bir tuzak savunmasını yaptı. 
ÜÇTE BİR FİYAT TEKLİFİ 
MTMnin Konyaaltı Belediyesinin hesap numaralarını kullanarak Ajans Presse ait medya verilerin çaldığını anlatan Mehmet Ali Özkan, Hesaba giriş yapan IP adresinin MTMye ait olduğunu tespit ettik dedi. Yıl başında Ajans Pressten ayrılan M.Ö ve F.Bnin MTM ile çalışmaya başladığını anlatan Özkan, konuşmasını şöyle sürdürdü: MTMde kadrolu çalışan olarak görülmeyen ancak dışardan danışman gibi hizmet veren bu kişiler kendilerini MTMnin Müşteri Temsilcisi olarak tanıtmaya başladı. Ayrılmadan önce bize ait olan müşteri veri tabanımızdaki bütün bilgileri yedekleyen ve casus yazılımlarla yeni verilere ulaşabilen bu şahıslar, bütün müşterilerimizle iletişime geçip 3te 1i fiyatına size medya takibi sağlayabiliriz diye teklif vermiş. 
E-posta üzerinden teklif verilen bazı firmalarla, M.Ö ve F.B.nin MTM adına teklif verdiğinin tespit edildiğini anlatan Özkan, iddialarını şöyle sürdürdü: ABDde siber suçları araştıran Cyber Diligence firması ile görüştük. Bilişim uzmanı ekibin yaptığı araştırmalar sonucunda, bu kişilerin müşteri bilgileri ve e-posta yazışmaları dahil sistemlerinde yer alan bilgileri, casus uygulamalara ilaveten oluşturulan gizli ve sahte hesaplarla takip ettiğini ve MTM firması aracılığıyla müşterilerine daha düşük teklifler vererek haksız kazanç sağladıklarını ortaya çıkardık. Yapılan bu veri hırsızlığı, bize aylık 750 bin dolar yani toplamda 5.5 milyon dolarlık maddi zararın yaşanmasına neden oldu. 
MTM: Hırsızlık yapmaya ihtiyacımız yok 
KENDİLERİNE karşı büyük bir tuzak hazırlandığını söyleyen Medya Takip Merkezi (MTM) Genel Müdürü Halef Remzi ise Veri denilen şey gazete kupürü. Bu her yerde olan bir şey. Bizim şirketimizde 150ye yakın çalışanımız var. Böyle bir hırsızlığa ihtiyaç duymamız çok saçma. Bunlar zaten kolay ulaşılabilecek şeyler. Bizim haberimiz olmadan bilirkişi raporu alınmış. İnsanların algılamasını istedikleri şeyleri söylüyorlar. Biz dün kurulmuş bir şirket değiliz. 14 yıldır bu sektörde faaliyet gösteriyoruz. Son zamanlarda teknolojik olarak öne çıktığımız için tekel olmak isteyen bir şirketin tuzağına çekilmeye çalışıyoruz savunmasını yaptı.  
SEKTÖR 20 MİLYON DOLAR 
Medya takip sektörünün 20 milyon dolarlık büyüklüğe sahip olduğunu, bu nedenle Ajans Pressin 5.5 milyon dolarlık zarara uğramasının mümkün olmadığını ifade eden Remzi, konuşmasını şöyle sürdürdü: Burada biz dahil 4 tane şirket var. Ajans Press ve PRNet zaten ortak şirketler. Interpress de onların amca çocuklarına ait. Her türlü iş birliği yapılıp bizim üzerimize geliyorlar. Bize bilgi sızdırdığı iddia edilen kişiler oradan ayrıldıktan sonra birlikte iş birliği yaptığımız profesyonel temsizcilerimiz. Her şey yasal ve resmi. Bu yaşananlar bizim de itibarımızda çok ciddi bir sorun oluşturdu. 
İddialar bir yıl  önce başladı 
Ajans Press,  1  yıl önce Antalya Büyükşehir Belediyesine bağlı bir ilçe belediyesine ait IP adresinden, çok sayıda müşteri şifresiyle sistemlerine girildiğini ve veri çekildiğini tespit etti. Belediyenin sistemindeki bir güvenlik açığı kullanılarak belediyeye ait IP adresi üzerinden sisteme girildiği anlaşıldı. Savcılık, Bilişim Suçlar Daire Başkanlığı ve Türk Telekom ile yapılan resmi yazışmalar sonucu Ajans Press, verilen IP adresinin rakipleri MTM Medya Takip Yayıncılık ve İletişim Merkezi Limited Şirketine ait olduğunu belirledi ve Cumhuriyet Savcılığına suç duyurusunda bulundu.  
Büyük bir sanayi casusluğu 
ABDde New York Emniyet Müdürlüğü Bilgisayar Suçları araştırma bölümünü kuran emekli polis şefi ve bağımsız adli uluslararası bilişim suçları araştırma şirketi Cyber Diligencein kurucusu Yalkın Demirkaya da olayın büyük bir sanayi casusluğu olduğunu iddia etti. Adı geçen kişiler ve iddiaların odağı MTM şirketinin bağlantılarını araştırıp delillendirdiklerini anlatan Demirkaya, şu değerlendirmeyi yaptı: Deliler rakip firma için çalışan kişilerin, Ajans Press verilerini çalarak, üzerine kendi verilerini de koyup ve müşterilerin tekliflerine sızarak, çalıntı verileri ucuz fiyatlarla sattıklarını gösteriyor. Şu ana kadar elimize geçen delil ve bulgular sonucunda olayın büyük bir sanayi casusluğu olduğunu söyleyebilirim. Türkiyede bu büyüklükte bir dosyanın olacağını tahmin etmiyordum.