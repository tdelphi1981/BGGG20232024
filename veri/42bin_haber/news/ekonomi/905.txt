EGD geleneksel yılbaşı buluşması gerçekleşti
Ekonomi Gazetecileri Derneği'nin (EGD) geleneksel yılbaşı buluşmasında meslekte 20 yıllarını dolduran gazetecilere ekonomi gazeteciliğine katkılarından dolayı ödül verildi.
EGD'nin geleneksel yılbaşı buluşması Türkiye İhracatçılar Meclisi'nin Çobançeşme'deki merkezinde Ekonomi Bakanı Zafer Çağlayan, Avrupa Birliği Bakanı ve Başmüzakereci Egemen Bağış, iş ve siyaset dünyasından misafir ve gazetecilerin katılımıyla gerçekleştirildi.

Çağlayan, törende Başbakan Recep Tayyip Erdoğan'ın olduğu toplantılarda kısa konuşmayı öğrendiğini belirterek, İnovasyon haftasında Başbakanımızın katıldığı toplantıda kısa bir konuşma yaptım. 'Bu da bir inovasyondur' dedim. Bu akşam da aynısını gerçekleştireceğim diye konuştu. Böyle bir etkinlikte olmayı onur kabul ettiğini ifade eden Çağlayan, Gücümün, aklımın, kuvvetimin yettiği her zaman sizlerle birlikte olmayı görev ve şeref kabul ediyorum. Kısa bir süre önce yeğenimin ifadesiyle bana iki tane madalya takıldı, ama bu 'stent' şeklinde bir madalyaydı. Allah'a şükürler olsun ki damarımızdaki tıkanıklığı kalp krizi geçirmeden önce fark ettik. Gördüm ki sevenim, dostlarım, dualar çok değerlendirmesinde bulundu.

Bugün hükümetin promosyonu var. Bir bakan davetine iki bakan icabet etti

Avrupa Birliği Bakanı ve Başmüzakereci Egemen Bağış da, Bugün hükümetin bir promosyonu var. Bir bakan davetine iki bakan icabet ediyor şeklinde espri yaptı.

TİM Başkanı Mehmet Büyükekşi ise, bu yılın artık bitirildiğini söyleyerek, Bol kazançlı sağlıklı, mutlu, 2013 yılı diliyorum. Türkiye'nin özellikle ekonomi basını son derece saygıdeğer. 2013 yılında da desteklerini sürdürmelerini temenni ediyorum dedi.

AA'dan Hasan Arslan'a da plaket

Egemen Bağış, Anadolu Ajansı'ndan Hasan Arslan ile Murat Gülderen, Uğur Küçük, Kaan Zenginli, Metin Can, Ceyhun Kuburlu, Zeynep Ceylan, Ayşegül Sakarya Pehlivan, Burçin Göktan, Burak Karagöz, Burcu Göksüzoğlu, Erkan Zing, Meltem Ersoy ile Gönül Yıldırım'dan oluşan Seçici Kurul üyelerine plaketlerini verdi.

Ekonomi Bakanı Zafer Çağlayan da Anadolu Ajansı'ndan Ali Bayaslan'ın da aralarında bulunduğu meslekte 20 yılını dolduran gazetecilere ekonomi gazeteciliğine katkılarından dolayı ödül verdi.

Ödül alan diğer gazeteciler ve kurumları şöyle:
Oğuz Demir (Para Dergisi), Ömer Türkdönmez (Dünya Gazetesi), Cengiz Çambel (Retail Türkiye), Talat Yeşiloğlu (Ekonomist), İbrahim Ekinci (Dünya Gazetesi), Emine Munyar (Star TV), Nedim Şener (Posta Gazetesi), İsmail Yanmaz (emekli gazeteci), Serpil Yılmaz (Habertürk), Emin Çapa (CNN Türk), Kerem Alkin (Bloomberg HT), İdil Taraklı (Para Dergisi), Bülent Ekimci (Para Dergisi), İsmail Altunsoy (Zaman Gazetesi)