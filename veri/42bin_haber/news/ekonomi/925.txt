Astsubaylar için intibak teklifi Meclis'te
Emekli olmuş veya halen görevli olan ortaokul, lise veya dengi okullardan mezun astsubayların, 2 yıllık Astsubay Meslek Yüksekokulu mezunu kabul edilmesi içi kanun teklifi hazırlandı.
CHP Adana Milletvekili Ali Demirçalı tarafından Meclis Başkanlığı'na sunulan kanun teklifinin gerekçesinde 6318 Sayılı yasa ile 4 yıllık fakülte mezunu olan subay ve astsubaylara 1'inci derecenin dördüncü kademesine yükselme imkanı tanındığı ancak yasada ek gösterge değişikliği yapılmadığı içi bu yükselmenin emekli maaşlarına bir yansımasının bulunmadığı belirtildi. 

 Astsubaylar için intibak yasasının bir türlü çıkartılamadığı kaydedilerek, "Subay yetiştiren harp okulları 1963 yılına kadar 2 yıl, 1971 yılında 3 yıl, 1974 yılında ise 4 yıl olarak düzenlenmiştir. Eğitim süresi arttıkça yeni eğitim yılının özlük hakları bakımından getirdiği avantajlar, geçmişte mezun olan çalışan ve emekli personelin özlük hakları ile intibak ettirilerek eskilerin mağduriyeti giderilmiştir. Aynısı geçmişte astsubay okullarının eğitim süreleri arttıkça astsubaylara da verilmiştir. Ancak 2002 yılında astsubay okulları Meslek Yüksek Okulları'na dönüştürülerek eğitim süresi 2 yıla yükseltilmiş ve bu düzenlemeden dolayı yeni bir intibak düzenlemesi yapılmamıştır." denildi. 

 Kanun teklifi, eşit işe eşit ücret ve Anayasa'nın eşitlik ilkesi gereği çalışan ve emekli olmuş astsubayların, 2 yıllık meslek yüksekokul mezunu kabul edilerek intibaklarının yapılmasını öngörülüyor.