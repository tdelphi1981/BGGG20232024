Toyota ile birlikte kasa değiştiriyorum
Toyota, yeni tasarım stratejisiyle dünyanın en büyük otomotiv üreticisi olma ünvanını korumaya çalışıyor.
2009 yılında dünya genelinde gerçekleştirdiği geri çağırma operasyonu, Japonyadaki tsunami ve Taylanddaki sel felaketi nedeniyle büyük darbe yiyen ve hem finansal hem de marka imajı anlamında önemli kayıplara uğrayan Toyota, yeni tasarım stratejisiyle dünyanın en büyük otomotiv üreticisi olma ünvanını korumaya çalışıyor. Ürettiği yeni modellerinde sportif imajını markanın öncelikleri arasında ilk sıraya oturtan Toyota, GT86 modeli ile başladığı dinamik çizgisini kompakt sınıftaki yeni temsilcisi Auris ile sürdürüyor. Markanın sportif imaj sürecinin kendisini de etkilediğini söyleyen Toyota Türkiye CEOsu Ali Haydar Bozkurt, Toyota komple kasa değiştiriyor, ben de Toyota ile birlikte spor yaparak kasa değiştiriyorum. Bu süreçte tam 23 kilo verdim dedi.  
SATACAK ARAÇ BULAMIYORUZ 
Toyotanın 2007 yılında Corollanın hatchback versiyonu imajından kurtararak tanıttığı Auris, ikinci nesli ile Türkiyede satışa sunuluyor. 5 yıl boyunca Toyotanın Adapazarı fabrikasında üretilen Auris, yeni Corolla üretiminin Türkiyeye kaydırılmasıyla birlikte artık İngiltereden ithal edilecek. Ancak yeni modele olan aşırı talebin, Türkiyede ulaşılabilecek gerçek satış hedefinin yarısı kadar araç alabilmelerine neden olduğunu ve satacak otomobil bulma sıkıntısı çektiklerini anlatan Ali Haydar Bozkurt şunları söyledi: 2012de gerçekleştirdiğimiz 34 bin 567 adet araç satışı ile Avrupanın en fazla Toyota satan 5 büyük ülkesinden biri olduk. 2007 yılında satışa sunduğumuz Auristen de bugüne kadar Türkiyede 41 bin 015 adet sattık. 2012 yılında 12 bin adetlik Auris satışı gerçekleştirdik. Bu yıl da en az bu kadar satış gerçekleştirmeyi hedefliyorduk. Ancak yeni Auris Avrupada ciddi bir taleple karşılaştı. Bu nedenle 7 bin adet Auris aloke edebildik. 
Yeni Auris yola hazır 
YENİ Auris Türkiyede 39 bin 900 TLden başlayan fiyatlarla şubat ayından itibaren satışa sunuluyor. Markanın Keskin Bakış farlarıyla birlikte gündüz LED farları aracın iddialı bir görünüşe sahip olmasını sağlıyor. Bir önceki nesile göre boyu 30 mm uzayan ve yüksekliği 55 mm düşürülen araç, zemine hakim, güvenli ve sağlam bir görüntü kazandı. Life, Active, Advance ve Premium olmak üzere 4 farklı donanım seviyesinin sunulduğu yeni Auriste 1.3 ve 1.6 litre benzinli ve 1.4 litre dizel motor seçenekleri görev yapıyor. Benzinli versiyonda CVT otomatik vites, dizel motorlu Auriste ise  MultiMode otomatik vites isteğe bağlı olarak alınabiliyor.  
Yerli Corolla, 6 Nisanda vitrine çıkıyor 
160 milyon Euroluk yatırımla Türkiyede üretilecek ve 6 Haziranda  ilk kez Türk basınına  tanıtılacak olan yeni Corolla ile 2014 yılına iddialı bir giriş yapacaklarını söyleyen Bozkurt konuşmasını şöyle sürdürdü: Bu yıl Toyota olarak 36 bin adetlik satış gerçekleştirmeyi hedefliyoruz. Ancak yeni Corollanın da ürün gamına eklenmesiyle birlikte 2014 yılına iddialı bir giriş yapıp, 50 bin adetin üzerinde satışa ulaşacağız. Bütün hazırlığımızı buna göre yapıyoruz.