Kredi kartı borcu olanlara kötü haber!
Kart borçlarına uygulanan yüksek faizlerden sonra borcu olan müşteriler için bankadan bir masraf daha çıktı.
Kredi kartı borcunu geciktiren müşteriye banka ihtarname gönderiyor. İhtarnamede, borcun ödenmesi aksi taktirde yasal takibin başlatılacağı bildiriliyor. Ancak bu bildirimin de ücretsiz olmadığı kısa sürede anlaşılıyor. Noter kanalı ile gönderilen ihtarnameler için de 60 TL'yi bulan bir ücret alınıyor.

Benzer sorunu yaşayan yüzlerce kişi, yaşadıklarını sikayetvar.com isimli siteye bildirdi. Aynı şikâyeti konu edinen yüzlerce banka müşterisi aynı noktaya işaret ediyor.

Kredi kartı ödemesi gecikmeye giren kart sahiplerine bankalardan ihtarname gönderilerek yasal sürecin başlayacağı bildiriliyor. Kartı sahiplerini asıl şoke eden ise bankaların gönderdiği ihtarname yazısına 60 TLye varanihtarname ücreti alması oldu. 

Bankalar ise bu durumu şu şekilde açıklıyor: "İhtarname bireysel kredi kartlarında yaklaşık 80'inci günde 4ncü ekstre ile birlikte, ticari kredi kartlarında ve kredilerde 67nci günde basılmakta. İhtarname işlemleri noter aracılığı ile yapılmakta olup ihtarname masrafları müşterilerinden tahsil edilmekte."

İHTARNAME ÜCRETİ 59 TL

Banka müşterilerinin konuya ilişkin paylaştıkları şikâyetlerden bazıları şöyle:

Bankadan aldığım kredi kartını yaklaşık 1 yıldır kullanmaktayım. Belirli dönemlerde iş değişikliği nedeniyle kredi kartı borcu ödemesinde gecikmeler yaşandı. Bu gecikmelere istinaden bankanın ihtarname ücreti adı altında tahsil ettiği tutar 59.29 TL. Anlayamadığım konu şu sadece normal A4 bir kağıda bu kadar bir masrafın alınması normal değil.Zaten gecikmeden dolayı faizimi ödüyorum ki gecikme bildirim ücreti toplam dönem faizi limit aşım faizi, gecikme faizi, bu kadar faizi ödüyor iken neden birde gecikmeden dolayı ihtarname ücretini bana ödetiyorlar. Bu ücretin iadesini istiyorum. Aksi taktirde mahkemeye başvuracağım.

"BU MASRAF DA NEREDEN ÇIKTI!"

Banka kredi kartımın gecikmedeki bakiyesi için noter yoluyla bana ihtarname çekiyor. İhtarname ücretini de benden istiyor . Bende bankaya diyorum ki en son noktada ihtarname çekilir. Bankalar bu ücreti alabilmek ne telefon edip müşterisini uyarıyor ne de diğer yöntemlerle müşterisini uyarma zahmetinde bulunuyor. Bankanın benden ihtarname ücretini alması için mahkeme kararı alması gerekiyor tüketici yasalarında bankanın ihtarname ücretini tüketici öder diye bir kanun yok. Taraflar anlaşamaz ise mahkemeye gidilir denir mahkemenin kararı tarafları memnun etmez ise temyiz yolu açık olmak üzere son kararı Yargıtay verir.

ÜCRETİ YATIRMALI MIYIM?

Kredi kartımdaki ödeme düzensizliği nedeniyle adıma ihtarname gönderildi ve bana verdikleri güne kadar borcumu ödemezsem avukata devrolunacağı söylendi. Bende borcumu verdikleri süre içinde ödedim. Banka borcumdan ayrı olarak 60 TLlik ihtarname ücreti yatırmam gerektiğini söyledi. Gerçekten bu ücreti yatırıp yatırmamam gerektiğini bilmiyorum.