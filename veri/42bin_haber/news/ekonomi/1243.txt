Vergi artınca istasyona dönüş başladı
KAMYON ve otobüslerin depoları, mazot fiyatlarındaki yükseliş nedeniyle 10 numara yağ ile doluyordu. Akaryakıt kaçağını önlemek için madeni yağlara getirilen vergi artışı, olumlu sonuçlar göstermeye başladı.
PİYASADA yakıt olarak kullanılan, ciddi vergi kaybı ve çevre tahribatına neden olan 10 numara yağ sorunu nedeniyle beş yılda 5 milyar liranın üzerinde vergi kaybı yaşandı. Bunu önlemek için madeni yağlara yönelik vergi artışının, 10 numara yağ satışlarını vurduğu belirtiliyor. PETDER Genel Sekreteri Erol Metin, kamyon ve otobüslerin akaryakıt istasyonlarına uğramaya başladığını, ayrıca madeni yağ satışlarında önemli düşüş meydana geldiğini anlattı. Sahadan olumlu bilgiler geldiğini ifade eden Metin, Ancak bu alanla uğraşanlar inanılmaz yöntemler keşfedebiliyor. Esas sonuçları bu yıl göreceğiz diye konuştu. 
100 MİLYARLIK SEKTÖR 
PETDER Başkanı Ahmet Erdem ile PETDER Genel Sekreteri Erol Metin, Enerji Gazetecileri ve Medya Derneğinin (EGAD) evsahipliği yaptığı toplantıda, 2012 Türkiye Petrol Sektörü değerlendirmesi yaparak, 2013 beklentilerini anlattı. 5015 sayılı Petrol Piyasası Kanunu sonrası dönemde sektörün kayıt altına alındığını ve istikrarlı büyüdüğünü vurgulayan Erdem, Sektörün sağladığı dolaylı vergi geliri 50 milyar liraya (35 milyar lira ÖTV, 15 milyar lira KDV), sektörün finansal büyüklüğü ise 100 milyar liraya ulaştı dedi.  
YÜZDE 70İ MOTORİN 
Erol Metin ise kayıt altında 12 bin 402 adet akaryakıt, 9 bin 377 adet LPG istasyonu olduğunu belirterek, 2012nin tüketim tahminlerini paylaştı. Metin, 2012de benzin tüketiminin yüzde 5.2 düştüğünü, motorin tüketiminin yüzde 5.3 artış gösterdiğini vurguladı. Metin, LPG tüketiminde gözle görünür artış kaydedildiğini ve LPGnin yüzde 4 büyüme sağladığını söyledi. Otomotiv yakıtları pazarının yüzde 71.4ünü motorin, yüzde 19unu LPG, yüzde 9.7sini benzinin oluşturduğunu söyledi.  
SATIŞ NOKTALARI KAPANIYOR 
2012de sektör için en önemli gelişmenin 10 numara yağ ile mücadele için alınan tedbirler olduğunu dile getiren Metin, uygulama öncesi litre fiyatı 3 lira olan 10 numara yağda, 3 liranın tamamının satıcının cebine kaldığını anlatarak, şimdi ise litre başına satış fiyatının yaklaşık yarısının vergi olarak ödendiğini söyledi. Ahmet Erdem ise eldeki stokların tam bitmemesi nedeniyle sorunun bittiğini söyleyemeyeceklerini belirterek, Belli nakliye alanlarında dönüşüm zaman alacak dedi.  

Kaçakçılık tanımına dikkat 
2013 yılı için beklentilerini anlatırken, akaryakıt kaçakçılığı ve hileli yakıt faaliyetlerinin önlenmesi için hazırlanan kanun tasarısının Bakanlar Kurulu tarafından onaylandığını anımsatan  PETDER Başkanı Ahmet Erdem, kaçak akaryakıta karşı ilave ve etkin önlemlerin gündemde olduğunu belirtti. Tasarıda yer alan bir maddeye yönelik endişesini ise Erdem şöyle dile getirdi: Tek başına ulusal marker seviyesinde dayalı kaçak tanımı yeterli değil. Adli işlem öncesinde ilave göstergelere de bakılmalı. Şu andaki haliyle bulunması gerektiği kadar marker olmayan her akaryakıt kaçak sayılıyor. Bu yaptırımı ağır buluyoruz. Çünkü başka göstergelere bakılmadan direkt olarak adli işlem başlatılıyor. Ancak bazen testlerin sonuçları sonradan olumlu çıkabiliyor. Seviyeyle ilgili birtakım sorunların doğrudan adli kanaldan yürütülmesi doğru değil. Sonuçta kaçakçıklık çok ağır bir suçlama ve itibarınız bir kere zedelenmiş oluyor. İlave başka teknik spesifikasyonlara bakılabilir.  
LPGde otomasyon uygulanmalı 
2012 yılında otomasyona uyum sürecinin tamamlandığını belirten Ahmet Erdem, artık tüm istasyonlardaki anlık satış hareketlerinin izlenebildiğini söyledi. Kamu sağlığı ve haksız rekabet açısından oto LPGde de otomasyon sistemi derhal uygulanmalı diyen Erdem, otomasyonun hem kamu hem de vergi kayıplarını engellemek açısından önemli olduğunu vurguladı.