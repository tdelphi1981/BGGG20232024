Fatih Ormanı Ağaoğlunun elinden alındı
Ağaoğlunun Emlak Konut GYO ile hasılat paylaşımı gerçekleştirdiği Maslak 1453 projesinde sular durulmuyor.Ağaoğlunun Fatih Ormanının kullanım hakkını elinde bulunduran AKC Petrol Ürünleri ile habersiz ortaklık kurduğunun ortaya çıkması Orman ve Su İşleri Bakanlığını harekete geçirdi. Bakanlık dün Fatih Ormanı B Tipi Mesire Yerinin işletmeciliğini yürüten AKC Petrol Ürünlerinin sözleşmesini, idareden izin almaksızın bir başka gruba hisse devri yaptığı gerekçesiyle feshetti. Depozito ve teminatları gelir kaydedilecek olan AKC Petrol, mesire yerini 10 gün içinde hasarsız olarak Bakanlığa devredecek, ayrıca 1 yıl boyuncada devlet ihalelerine giremeyecek.
MASRAFTAN KURTULDUM
Ağaoğlu Şirketler Grubu Başkanı Ali Ağaoğlu, sözleşme iptaline ilişkin şunları söyledi: Bu alanı halkın kullanımına açık, Batıdaki örneklerinde olduğu gibi, Hyde Park ya da Central Park gibi bir park yapmayı düşünüyordum. Hatta ABDde projesini bile çizdiriyordum. Oraya belki milyonlarca dolar para harcayacaktım. Bakanlık öyle uygun görmüş ben de masraftan kurtulmuş oldum. Şimdi alsın bakanlık kendisi yapsın diye konuştu. Ağaoğlu, Maslak 1453 projesine ilişkin bir iptal olmadığını da vurguladı.
Fatih Ormanının işletmesi 2009 yılında yapılan bir ihale ile AKC Petrol Ürünlerine 29 yıl süreyle devredilmiş, Ağaoğlu Aralık 2010da Bakanlıktan habersiz ortak olmuştu.