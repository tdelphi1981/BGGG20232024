Anadolu Kaplanları ödüllerini aldı
Türk Ekonomi Bankası (TEB) ve Ekonomist Dergisi işbirliği ve Turkcellin desteğiyle bu yıl 9. kez düzenlenen Anadolu Kaplanları-Anadolunun En Büyük 500 Şirketi araştırmasının ödüllerini sahiplerine Bilim, Sanayi ve Teknoloji Bakanı Nihat Ergün takdim etti.
Anadolunun En Büyük 5 Şirketi ödülünü sırasıyla Kroman Çelik Sanayi (Kocaeli), Erbakır (Denizli), Tosçelik Profil (Hatay), Tiryaki Agro Gıda Sanayi (Gaziantep) ve Yıldız Entegre Ağaç Sanayi (Kocaeli) aldı. 
KAPLANLARın BAŞARISI 
Ödül töreninde konuşan Turkcell Genel Müdürü Süreyya Ciliv, Anadolu Kaplanlarının çok büyük bir başarısı olduğunu belirterek, Türkiyenin önünde muazzam fırsatlar var. Türkiyenin insanı çok dinamik, çok hırslı, başarı için çalışmaya hazır, çok inançlı. Bu yüzden bu insanlarımız doğru bilgiye ulaşınca, ilimle, bilimle, teknolojiyle, inovasyonla çok büyük farklılıklar yaratacaklarına eminim diye konuştu.  
TEB Genel Müdürü Varol Civil ise Anadolunun her tarafında cirosu yıldan yıla artan, karları sadece Türkiye çapında değil, dünya çapında büyüyen Anadolu Kaplanlarımız var. Anadolu insanının yaratıcılığı, müteşebbisliği hakikaten çok etkileyici. Bu akşam ödül töreni onlar için az bile dedi.
         
 