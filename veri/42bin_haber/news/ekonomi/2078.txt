Fitch, S&Pye acımadı
ABDnin 5 milyar dolar tazminat istediği S&Pye bir darbe de Fitchten geldi. Fitch, S&Pnin ana şirketinin notunu kırdı.

HER zaman ülkeler ve şirketlere verdikleri notlarla gündeme gelen kredi derecelendirme kuruluşları birbirilerini ilgilendiren not indirimleriyle gündemde. Kredi derecelendirme kuruluşu Fitch, en büyük rakibi S&Pnin ana şirketi McGraw-Hillin notunu bir basamak düşürerek BBB+ya indirdi. Fitchin not indiriminin ABD Adalet Bakanlığının S&Pye karşı açtığı 5 milyar dolarlık davayla ilgili olduğu ifade edildi. Fitch davanın sürecine bağlı olarak şirket için daha fazla not indiriminin gündeme gelebileceğine işaret etti. ABD Adalet Bakanlığı, 2008 konut krizi öncesinde emlak kredileriyle bağlantılı varlıklara verdiği notlarda riskleri göz ardı edip kazanca odaklandığı gerekçesiyle kuruma karşı dava açtı. ABD hükümeti S&Pden 5 milyar dolar tazminat talep ediyor.
İç yazışmalara bakıldı
ABD Adalet Bakanlığının konut kredilerine verilen notlarla ilgili başlattığı araştırmalar, S&P çalışanlarının iç yazışmalarında önemli detayları gündeme getirmişti. Bir S&P çalışanının yaptıkları işleri eleştirirken, Her şeyi notluyoruz. Anlaşmaların inekler tarafından yapılmış olmasının bile bir önemi yok dediği ortaya çıkmıştı.