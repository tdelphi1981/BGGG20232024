"Biz de biliyoruz boğazda yalıda oturmayı ama..."
TAV Havalimanları Holding ve AKFEN Holding Yönetim Kurulu Başkanı Hamdi Akın, İş hayatında tempolu ve çok çalışıldığı takdirde başarısız olma ihtimalinin kalmayacağını vurgulayaRAK, "Şans derler... Şans da şanssızlık da sürekli değildir, hayatta hep vardır. Şans belki de geldi ama siz tatilde güneşte yatıyorsunuz. Biz de biliyoruz boğazda yalıda oturmayı ama Ankara'da oturduk uzun süre" dedi.
Akın, Türkiye Odalar ve Borsalar Birliği (TOBB) Ekonomi ve Teknoloji Üniversitesi'nde (ETÜ) Ekonomi ve Politika Topluluğu öğrencilerinin düzenlediği Rol Modelim-İş'te Adamım toplantısının konuğu olarak, öğrencilerle bir araya geldi. 
İş hayatına girmek için insan ilişkilerinin son derece önemli olduğuna değinen Akın, Herşeyin başlangıçta para olmadığını düşünebilmek lazım. O nedenle iş hayatına atılırken en önemli şey, insan sermayesi kazanmak dedi. 
Dostluğun sıfır sermayeyle birçok tecrübeye ortak olabildiğini ifade eden Akın, kurulacak dostlukların iş hayatında yükselmede de faydalı olacağını kaydetti. 
Akın, öğrencilere yabancı dilleri geliştirmeleri gerektiği tavsiyesinde bulunarak, Yabancı diliniz yoksa piyasaya çıkamayacaksınız. İyi derecede öğrenmeniz gerekiyor. Yapmazsanız kazanç farkı oluşuyor. Ülke olarak uluslararası iş adamlarına ihtiyacımız var, yerel insanlara ihtiyacımız yok. Bunun acısını en fazla yaşamış insanlardan biriyim. İş beyninize girmeden, önce bir İngilizce'yi sokun diye konuştu.

Biz de biliyoruz boğazda yalıda oturmayı ama...

İş hayatında tempolu ve çok çalışıldığı takdirde başarısız olma ihtimalinin kalmayacağını vurgulayan Akın, Şans derler... Şans da şanssızlık da sürekli değildir, hayatta hep vardır. Şans belki de geldi ama siz tatilde güneşte yatıyorsunuz. Biz de biliyoruz boğazda yalıda oturmayı ama Ankara'da oturduk uzun süre ifadeleri kullandı. 
Sektördeki faaliyetleri hakkında da öğrencilere bilgi veren Akın, TAV İnşaat olarak, sadece havaalanları konusunda uzmanlaşmış bir şirket yaratmak istediklerini, bunu da kısa süre içinde başardıklarını dile getirdi. Şu anda dünyanın 3'üncü büyük havaalanı şirketi olduklarını ve bununla gurur duyduklarını ifade eden Akın, 40 bin civarında çalışanları olduğunu söyledi. 
İstanbul'a yeni havalimanı yapılması konusunda hükumetin kararlı olduğunu da hatırlatan Akın, Biz normal ihalesine giren şirketlerden birisi olacağız ve almak için uğraşacağız dedi.

Türkiye gerçek anlamda 10 senesini kaybetti

Türkiye'nin 1990 ve 2000 yılları arasında gerçek anlamda 10 senesini kaybettiğini vurgulayan Akın, şöyle konuştu: 
O devri bir daha Allah başımıza vermesin. Üçlü, ikili koalisyonlar filan zamanın nasıl geçtiğini anlaşılamadı. Bizim gençliğimiz de orada gitti. Ben o zamanki siyasetçileri affetmiyorum. Çünkü biz o zaman da dinamiktik, iş yapabilirdik ama ülke buna müsait değildi. Siyasi istikrar olacak ki, o istikrarın içinde biz iş adamları ne yapabileceğimizi bilelim. Siyaset yolları yapar, biz de o yolların üzerinde basar gaza gideriz. Ama yolların açık olması lazım. Herşey kapalıydı. 
Akın, siyasi ilişkilerin altında ekonominin yattığını ifade ederek, Savaşlar da ekonomi için olur. Sanmayın ki ABD, Irak'a sadece demokrasiyi getirmek için girdi. Buna asla inanmayın. Elbette demokrasinin gelmesi tercih edilen bir yönetimdir ama ilişkilerin altında yatan herşey ekonomiktir ifadelerini kullandı. 
Konuşmasının ardından Akın'a çeşitli hediyeler verildi ve Akın, öğrenciler ile birlikte hatıra fotoğrafı çektirdi.