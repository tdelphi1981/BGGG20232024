Ceyhana yeni boru hattı şart
Irak Bölgesel Kürt Hükümeti Tabii Kaynaklar Bakanı Ashti Hawrami, Irakın ve özellikle Kuzey Irak bölgesinin önümüzdeki yıllarda hızla artacak doğalgaz ve petrol kapasitesine bağlı olarak Türkiye ile yeni boru hatlarına ihtiyaç duyduğunu vurguladı.
TÜRKİYE ile Kuzey Irak arasında yapılacağı konuşulan yeni petrol ve doğalgaz boru hatlarının 2014 yılında tamamlanması planlanıyor. Irakın hedeflerine göre, ülkenin tamamından 2015 yılında günlük 3.75 milyon varil, 2017 yılında ise günlük 6 milyon varil petrol ihracatı öngörülüyor. Irak Bölgesel Kürt Hükümeti Tabii Kaynaklar Bakanı Ashti Hawrami, Kuzey Irak bölgesinden Türkiyeye gelecek ana boru hatlarının 2014 ilk yarısında tamamlanmasını öngörüyoruz dedi. 
2014te biter 
14. Uluslararası Enerji Arenasına (STEAM) konuşmacı olarak katılan Hawrami, gazetecilerin sorularını yanıtladı. Kuzey Iraktan Türkiyeye yapılacak yeni boru hatlarının takvimini sorduğumuzda Hawrami, 2014ün ilk yarısı tarihini telaffuz ederek, yeni hatlardan yapacakları ihracat miktarlarına yönelik Doğalgaz ihracatı Türkiyenin iç tüketimine yönelik olarak belirlenecek, henüz miktarı somutlaşmış değil. Petrolde günlük 1 milyon varil ihracat olacak dedi. Irakın yeni hat üzerinden yapacağı 1 milyon varil petrol ihracatı, Ceyhandan dünya piyasalarına satılacak.  
Siyah Kalem faktörü 
Hawrami, Türkiyeye doğalgaz ihracatının, doğalgazla çalışan elektrik santrallerine de bağlı olduğunu belirterek, Gaz boru hattının yeni santraller devreye girmeden önce tamamlanmış olması gerekiyor. Doğalgaz santrallarının kullanımından artan doğalgazı, Türkiyedeki iç piyasaya verebileceğimizi düşünüyoruz diye konuştu. Hawraminin sözünü ettiği doğalgaz santralının Siyah Kalem şirketinin kuracağı doğalgaz santralı olduğu düşünülüyor. Siyah Kalem şirketi 2014 yılından itibaren Iraktan yıllık 700 milyon metreküp gaz getirecek. Bu miktarın daha sonra 3.2 milyon metreküpe çıkacağı söyleniyor. Bir enerji uzmanı, şirketin bu ithalatının temel amacının Irak sınırına yakın bir yerde kuracağı doğalgaz santralı olduğunu belirterek, Iraktan gelecek doğalgazla bu santralde üretilecek elektrik, daha sonra Kuzey Iraka satılacak. Yeni hattan gelecek fazla doğalgaz ise Türkiyenin iç piyasasına verilecek diye konuştu.  
Shell de mi anlaşacak 
EXXON, Gazprom, Chevron, Total gibi dünya enerji devleriyle ardı ardına anlaşmalar imzalayan Özerk Kürt Yönetiminin Shell ile yeni bir anlaşma imzalamak üzere olduğu söylentilerini hatırlattığımızda Hawrami, Bu doğru veya değil diyemem. Birkaç şirketle görüşmelerimiz var diye konuştu.  
Bağdat ilk ödemeyi haftaya yapacak 
BAĞDAT hükümetiyle yapılan yeni anlaşmanın geçici bir anlaşma olduğunu vurgulayan Hawrami, bu konuda şunları söyledi: Bu anlaşma, petrol ve doğalgaz kanunları çıkmadan önce petrol şirketlerinin kontratlarına bağlı olarak tazmin edilmesini sağlıyor. Anlaşmaya sadık kalındığı sürece petrol ihracatında herhangi bir kesinti olacağını düşünmüyorum. Eğer ödemeler bir şekilde yapılmazsa, o zaman bir engelimiz var demektir. Ancak böyle olacağını düşünmüyorum. Bağdatın petrol üreticilerine yapacağı 1 trilyon dinarlık (858 milyon dolar) ilk ödemenin önümüzdeki hafta tamamlanmış olacağını düşünüyoruz. Kuzey Irak Bölgesinin ihracatı ekim ayında günlük 200 bin varille başlayacak ve bu seviyede yılsonuna kadar devam edecek. Irakın merkezi hükümeti ile özerk Kürt Yönetimi arasındaki anlaşmazlık, Kürtlerin petrol ihracatına devam etme sözü vermeleri, Bağdatın ise bu bölgede faaliyet gösteren yabancı şirketlerin hak ettikleri parayı ödemeyi kabul etmesi üzerine uzlaşmayla sonuçlanmıştı. Bu uzlaşma, iki taraf arasında halen süren petrol ve arazi anlaşmazlığının tümü olmasa da bir bölümünü gidermiş oluyor.