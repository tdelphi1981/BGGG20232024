Termonükleer barış
Appleın efsanevi kurucu CEOsu Steve Jobsun, termonükleer savaş başlatacağını söylediği Samsung konusunda yerini devrettiği Tim Cook ile ters düştüğü ortaya çıktı.
Teknoloji şirketleri arasındaki patent rekabetinin en büyük ayağını oluşturan Apple ve Samsungun asılnda birer iş ortağı olduğunu hatırlatan Cookun bu savaşa karşı olduğu için Jobs ile görüş zıtlığına düştüğü, bu konuyu barış yoluyla sonlandırmaya çalıştığı ifade edildi. Cookun, Samsungu Apple ürünlerini kopyalamakla suçlayan Jobsa karşı çıktığı ve Samsungun önemli bir tedarikçi olduğunu hatırlatarak iPad ve iPhone için hayati öneme sahip bir rakip dediği ifade edildi.  
ZEYTİN DALI UZATTI 
Her iki isme yakın kaynaklar tarafından ortaya atılan bu iddiaların ardından konuşan Tim Cook da, geçmişte yaşananları doğrularcasına, Davalardan her zaman nefret ederdim. Hala da nefret ediyorum açıklamasını yaptı. 2012 yılında rakibi Samsungdan 8 milyar dolarlık parça alımı yapan Appleın, insanların kendi ürünlerini icat etmesini desteklediğini söyleyen Cook, Eğer karşılıklı bir anlaşmaya varmış olsaydık, şu anda ne durumda olurduk bunu merak ediyorum. Kesinlikle savaş yerine bu hesabı kapatma taraftarıyım diyerek başta Samsung olmak üzere davalı olduğu rakiplerine zeytin dalı uzattı. 
Son söz Beyaz Saraydan 
Apple, iPhone ve iPad modelleri için ekran, pil ve işlemcilerin tamamı bir süre öncesine kadar Samsung cephesinde tedarik ediliyordu. Jobs ölmeden önce, Cookun karşı çıkmasına rağmen davaların sürmesi gerektiğini belirtmiş ve kendisine sunulan teklifi reddetmiş. İkili arasında dünyanın birçok noktasında patent davaları sürerken, bunların en önemli ayağı ise Amerikada halen devam ediyor. Apple, ülkede Samsung telefonların ithalatını yasaklamak istiyor. Mahkemenin bu yönde karar vermesi durumunda son sözü eylül döneminde Beyaz Saray söyleyecek.