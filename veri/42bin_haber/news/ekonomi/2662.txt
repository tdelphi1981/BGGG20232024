Mısır'a elma ihracatına vergi engeli
TÜRKİYE Sebze ve Meyve Komisyoncuları Federasyonu (TÜSEMKOM) Başkan Vekili Halil Öztürk, Mısırlı işadamlarıyla yaptıkları elma ihracatı anlaşmasının, yüksek gümrük vergisi nedeniyle iptal olduğunu belirtti.
Denizliyi tanıtmak amacıyla bir süre önce Mısıra giderek işadamlarıyla görüşmeler yaptığını dile geçiren Denizli Yaş Meyve Sebze Komisyoncuları Derneği Başkanı ve aynı zamanda TÜSEMKOM Başkan Vekili Halil Öztürk, yüksek gümrük vergisinin işlerini engellediğini savundu.  
Öztürk, "Mısırın Kahire ve İskenderiye kentlerinde sebze ve meyve sektörüyle ilgili temaslarda bulundum. Yeterli tanıtımı yapamadığımız için Mısırlı işadamları özellikle elma ve çerez ürünlerini Suriye üzerinden alıyor. Yani bizim ihracatçımız önce malı Adanaya, ardından Hataya gönderiyor. Suriye üzerinden de ancak Mısır pazarına ulaşıyor" dedi. 

Mısıra yaptığı ziyaret sonrası işadamlarını Denizliye davet ettiğini kaydeden Öztürk, "Geçen hafta bir grup Mısırlı işadamı Denizliye geldi. İşadamlarını önce Çivrile ardından da Serinhisar ilçelerimize götürdüm. İşadamları özellikle Çivril elması ve Serinhisar leblebisine hayran kaldı. İlk etapta 500 ton toplamda da 5 bin ton elma ihracatı için anlaşmaya vardık. Ancak, Türk ürünlerine uygulanan yüzde 21lik gümrük vergisi nedeniyle anlaşma iptal oldu. Mısır pazarına gümrük vergisinden muaf olan Yunanistan hakim" diye konuştu.

Türk hükümetinin Mısırla gümrük vergisi sorununu biran önce çözmesi gerektiğini sözlerine ekleyen Öztürk, "Arap baharı adı altında Mısırda yaşanan yönetim değişikliğinde en çok bu ülkeye biz yardım ettik. Biz kucak açtık. Ekonomi Bakanlığımız, Dışişleri Bakanlığımızın biran önce harekete geçerek gümrük sorununu çözüme kavuşturmalarını istiyoruz. Çünkü Mısır Türkiye için oldukça önemli bir pazar. Türk ürünlerine yoğun ilgi ve talep var. Tek sorun yüksek gümrük vergisi. Hükümetin bir an önce bu sorunu gidermesi gerekiyor" dedi.