17 milyon araç sahibini ilgilendiren haber
İşte dar kapsamlı sigortanın 'mini hasar paketi'
Türkiyede yaklaşık 17 milyon araç sahibini ilgilendiren yeni kasko sisteminde, 100 liralık dar kaskonun ne tür hasarları karşılayacağı netleşti. Buna göre, dar kasko, aracın yanma, çalınma, grev, lokavt, halk hareketleri, terör, deprem, sel ve su baskını nedeniyle uğrayacağı zararları karşılayacak. Aynı kasko çerçevesinde, araç sahiplerine 7 maddelik bir de hasar onarım imkanı sağlanacak. Prim bedeli 100 lira olması planlanan dar kasko ile yaptırılabilecek tamirler şöyle: 

-Boya Hasarlı Kaporta Göçük Düzeltme: 10 cm çapa kadar boya ve hasarlı kaporta düzeltme.
-Boya Tamiri: 30 cm kadar, tampon ve kaportada meydana gelen çizik ve sıyrıkların kapatılması.
-Kaporta Göçük Düzeltme: Boyanın zarar görmediği durumlarda kaportanın düzeltilmesi.
-İç Döşeme Tamiri: Kumaş, halı, deri, plastik cinsi iç döşemelerde meydana gelen küçük hasarların giderilmesi.
-Leke Çıkarma: İç döşemelerde meydana gelen lekelerin çıkarılması.
-Ön Cam Tamiri: Ön cam yüzeyinde oluşan 10 cmye kadar kırık ve çiziklerin giderilmesi.
-Plastik Tampon Tamiri: Plastik ön ve arka tamponların hafif ve orta şiddetli darbeler sonucu uğrayacağı hasarların giderilmesi.