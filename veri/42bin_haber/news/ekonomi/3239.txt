Maraşa 75 milyona dondurma fabrikası
Türkiyede 2003te girdiği dondurma pazarında 10 yıldır faaliyet gösteren Ülker Golf, Bursadaki fabrikasından sonra ikinci fabrikasını Kahramanmaraşta 2014te açıyor.
Yaklaşık 75 milyon lira yatırımla gerçekleştirilecek fabrikanın üretim kapasitesi 40 milyon litre olacak. Kahramanmaraştaki fabrikanın, Ülker Golfün yıllık dondurma üretiminin yüzde 25ini karşılayacağını ifade eden Ülker Golf Genel Müdürü Ender Buruk, Bursa fabrikasında 120 milyon litre üretim kapasitemiz var. 2014 yılında hizmete açılacak olan yeni tesis ile Ülker Golfün toplam üretim kapasitesi 160 milyon litreye çıkacak. Yeni fabrikada 250 kişiye istihdam sağlanacak diye konuştu.  
KEÇİ ÇİFTLİĞİ 
Çalışmalarına 2012 yılında başlanan Ülker Golf Keçi Çiftliğinin faaliyete geçtiği bilgisini veren Buruk, Maraş usulü dondurmaların lezzetine lezzet katmak için kullandığımız keçi sütünün tamamını artık kendi çiftliğimizden temin edeceğiz. Keçi çiftliğimizi, 24 bin metrekare toplam alanda faaliyete geçirdik. Şu anda çiftliğimizde 1000 tane keçimiz var. Çiftlik en son teknoloji oto-matik sağım sistemi ile çalışıyor diye konuştu. Buruk, çiftliğin Bursadaki fabrikaya 30 dakika uzaklıkta olduğunu belirtti.  
Suriyede üretim durdu 
YURTİÇİNE üretimin yanı sıra yakın coğrafyada da etkin bir oyuncu olma yolunda emin adımlarla ilerlediklerini belirten Buruk, Yeni fabrikayla ihracatı da arttıracağız. İhracata 2006 yılında 3 ülke ile başladık. Bu sayıyı bugün 13 ülkeye ulaştırdık. Dış satıma başladığımız günden bugüne ihracatı 4 katı arttırdık. Bugün 25 milyon dolarlık ihracat yapıyoruz dedi. Geçen yıl Suudi Arabistanda üretime başladıklarını söyleyen Buruk, 2 yıl önce Suriyede açtıkları üretim fabrikasının şu anda kapalı olduğunu söyledi. Buruk, Suriyede yaklaşık 20 milyon dolar yatırımımız var. Ancak olaylardan dolayı üretim yok. Geçen yıl Suriyede 10 milyon dolar ciro elde etmiştik diye konuştu.