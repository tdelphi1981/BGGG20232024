İMKB 100 rekor kırdı
İSTANBUL Menkul Kıymetler Borsası (İMKB) 100 endeksi sabah saatlerinde açıklanan Aralık ayı enflasyon verisinin ardından tarihinin en yüksek seviyesi olan 80.007,80 puana yükseldi.
İMKB'de endeks enflasyon verileri açıklandığı sıralarda 79.600 seviyelerindeyken, yıllık TÜFE'nin yüzde 6,16'a gerilemesinin ardından ilk olarak kısa süreli de olsa yaklaşık 200 puan geriledi. Ancak tekrar yükselişe geçti. İMKB 100 endeksi şu sıralarda 79.881 puan seviylerinde seyrediyor.

Türkiye İstatistik Kurumu (TÜİK), 2012 yılında tüketici fiyatları endeksinin (TÜFE) yüzde 6,16, üretici fiyatları endeksinin (ÜFE) ise yüzde 2,45 yükseldiğini açıkladı. TÜİK'in 2003 baz yıllı verilerine göre, geçen yılın Aralık ayında TÜFE yüzde 0,38 artış kaydederken, ÜFE de yüzde 0,12 düşüş gösterdi. Aralık ayı itibarıyla 12 aylık ortalamalara göre yıllık enflasyon ise TÜFE'de 8,89, ÜFE'de ise yüzde 6,09 olarak kaydedildi.