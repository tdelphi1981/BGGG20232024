İlk hedefimiz batık
GYODER, iflaslarla gündemde olan gayrimenkul sektöründe tüketicinin korunması için çalışacak. GYODERin yeni başkanı Aziz Torun, İnşaatı bitirememe, maketten satışta alıcının yanıltılmaması için bazı standartlar belirleyip bir çözüm bulmaya çalışacağız dedi.
GAYRİMENKUL Yatırım Ortaklığı (GYODER) konut alıcılarının mağdur olmaması ve sektörün düzene girmesi için önleyici düzenleme ve tedbirler alacak. GYODERin yeni başkanı Aziz Torun, önümüzdeki dönemde inşaatı bitirememe, maketten satışta alıcının yanıltılması, satılan ile teslim edilen arasındaki hayal kırıklıkları gibi hususların sorgulanması, haksız rekabetin önlenmesi ve alıcının güvenceye alınması için bazı standartlar belirleyeceklerini söyledi. Torun, Sektörün ana sorunlarına yönelik, diğer sektör kuruluşları ve Çevre ve Şehircilik Bakanlığı ile işbirliği içinde ortak bir çözüm bulmaya çalışacağız dedi.  
YURTDIŞI YILI OLACAK 
GYODERin yeni yönetim kurulu Aziz Torun başkanlığında, yeni hedeflerini ve çalışma programını açıkladı. GYODERin, kurulduğu günden bu yana yürüttüğü faaliyetleriyle, sadece GYOlara değil, gayrimenkul sektörünün tamamına katkılarda bulunduğunu söyleyen Aziz Torun, bugüne kadar sürdürülen zirve, fuar, konferans, seminer, panel, eğitim, endeks, rapor gibi çalışmaların daha da çeşitlendirileceğini belirtti. Torun, şunları söyledi: Görev süremizde birincil amacımız, gayrimenkul sektörünün yurtdışına tanıtılması olacak. Hisse alacak fonlar ve finans kuruluşlarına, gayrimenkul sektörü ve GYOların tanıtılmasını ve güven ortamının oluşmasını sağlayacağız. 2013 yılı bizim için yurtdışına açılma yılı olacak.  
YAYIN HAZIRLIĞINDA 
Aziz Torun, yabancıların Türkiyede gayrimenkul alımlarında yanıltılmaması ve mağdur edilmemesinin şart olduğunu ifade ederek, çalışmaları şöyle anlattı: Yatırımcıların takip edecekleri prosedürler basit ve net olmalı. Bu doğrultuda, Türkiyedeki gayrimenkul piyasası hakkında tanıtıcı, hukuk ve vergi konularında bilgilendirici bir kitapçık ve CD hazırlanacak. Bu materyaller Türkçe, İngilizce, Arapça ve Rusça hazırlanacak. Bu kitapçığı ayrıca havaalanlarında, THY bilet satış noktalarında, uçaklardaki dergilerin eklerinde potansiyel yabancı yatırımcılara ulaştıracağız. Yabancı yatırımcılara fuarlar düzenleyeceğiz. Antalyada oteller bölgesine yakın bir yerde, İstanbulda merkezi bölgelerde sabit fuar oluşturmaya çalışacağız. Bu sayede yabancı yatırımcılara İstanbuldaki projeleri tek bir çatı altında görme, tanıma ve bilgi alma fırsatı sunacağız. Yabancılara oturma izni verilmesi için çalışma yapacaklarını da açıklayan Torun, yabancıya gayrimenkul satışının ihracat sayılmasını istediklerini söyledi.  
GYOların payı yüzde 2 
TÜRKİYEde İMKBde işlem gören GYOların tutarının 16.7 milyar dolar olduğunu ifade eden Aziz Torun, şu bilgileri verdi: Yüzdesel olarak ise yüzde 2.8 paya sahip. Türkiyede borsada işlem gören GYO sayısı 25dir. Gelişmiş ülkelere baktığımızda bu oran yüzde 5 ila yüzde 10 arasında değişiyor. Türkiyede İMKBnin GSYİHye oranı yüzde 26dır. Hükümetin 2023 hedeflerinin 2 trilyon dolara ulaşması halinde borsada işlem gören şirketlerin de 1 trilyon dolara yükselmesi gerekir. Bu hedefleri yakalamak için ciddi bir ekonomik büyüklük yaratan inşaat şirketlerinin bu doğrultuda halka açılmalarını teşvik etmek gerekir.  
2013 daha iyi olacak 
2012de inşaat sektörünün Türkiyenin genel büyümesinin altında kaldığını hatırlatan Aziz Torun, Oysa inşaat sektörü yan sektörleriyle birlikte lokomotif bir sektör. 2013 için inşat sektörünün KDV oranlarının ve konut kredisi faiz oranlarının düşmesinin bir talep yaratacağına inanıyoruz. 2013ün inşaat sektörü için 2012den daha iyi olacağını ve mütekabiliyetle birlikte yabancı yatırımcıların da gelmeye devam edeceğini düşünüyoruz diye konuştu. 
KDV hakkaniyetli olmadı 
GYODER Başkanı Aziz Torun, KDV artışına yönelik şu değerlendirmeyi yaptı: KDV çok tartışılan bir konuydu, nihayet bir düzenleme yapılarak belirsizlik ortadan kalkmış oldu ama bu düzenlemenin sektör için gereken hakkaniyette olduğuna inanmıyoruz. Uzun yıllar kayıt dışında kaldıktan sonra büyük çabalarla kayıt içine alınan sektörün tekrar kayıt dışına itilmemesi için KDV oranın yüzde 8lere inmesi daha olumlu olacak. Bir mahallede iki sokağın farklı emlak beyan değerleri var. Bu önemli sorunlar doğurabilir. KDV düzenlemesi 2013ü önemli ölçüde etkilemez ancak yeni projeler rötarlı başlayabilir.