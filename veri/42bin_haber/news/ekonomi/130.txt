Tapuda kentsel dönüşüm alarmı
Türkiye genelinde yaklaşık 7 milyon binanın elden geçeceği kentsel dönüşüm için Tapu ve Kadastro Müdürlükleri de alarma geçti. Tapu kayıtları, dijital ortamda Tapu ve Kadastro Bilgi Sistemine (TAKBİS) aktarıldı, çalışanlara 45 günlük TAKBİS eğitimi verildi.
İstanbul Tapu ve Kadastro 2. Bölge Müdürü Sedat Cömertoğlu alarm durumunu şöyle anlattı: TAKBİS, e-devlet uygulamasının tapu-kadastro yönünü oluşturuyor. Nasıl nüfusta MERNİS, adliyede UYAP varsa, tapu-kadastronunki de TAKBİS. Vatandaşlar tapu-kadastro bilgilerine internet üzerinden ulaşabilsinler diye uygulandı. Şu an İstanbulda 67, Türkiye genelinde 957 tapu müdürlüğü bu sisteme geçti. Çalışmalar modernizasyon çalışmalarıyla sınırlı değil. Her türlü envanteri yeniledik. Personelimizin niteliğini yükseltmeye çalışıyoruz.   
BEKLEMEYE SON 
TAKBİS sistemi kapsamında SMSle takip sistemi ve online randevu sistemini uygulamaya koyduk. Vatandaşlarımızın vakit öldürmesinin önüne geçtik. Vatandaşlara SMS sistemi ile yapmaları 
gereken şeyleri adım adım anlatıyor, işlemlerini kolaylaştırıyoruz. Yaptığımız anketlerde, bu çalışmalar sayesinde vatandaşlarımızın memnuniyet oranı yüzde 70ten, yüzde 97ye çıktığını gördük. Hedefimiz yüzde 99a çıkartmak. 
İŞLEMLER BEDAVA 
Kentsel dönüşüm ve 2B arazileri kapsamında, yüzde yüze varan yük artışı bekliyoruz. Ama biz hazırız. Kentsel dönüşüm ve 2B arazilerinin satışı, damga vergisi, tapu ve kadastro harçları, döner sermaye ücretleri ile her türlü harçlardan muaf. Vatandaşlar bu işlemleri hiçbir ücret ödemeden yapabilirler.