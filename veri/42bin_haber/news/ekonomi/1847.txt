Konya ile ABDnin patates kavgası
Konya merkezli Beta Ziraat ve Ticaret A.Ş. ürünlerine marka olarak aynı zamanda ABDde bir eyaletin adı olan IDAHOyu seçince diplomatik kriz çıktı.
Konyadan neredeyse 10,400 kilometre uzakta bulunan, patatesleriyle ünlü Idaho eyaletinden marka başvurusuna tepki geldi. Idaho Eyalet Senatosu, Idaho Patates Komisyonunun başvurusuyla gündeme aldığı konuyu dün acil görüştü. Oturumun ardından oybirliğiyle alınan itiraz kararının ardından, Senato Tarım Komitesi Başkanı Cumhuriyetçi Senatör Steve Bair, Eğer Türk Patent Enstitüsü, bu şirkete Idahoyu marka olarak kullanma izni verirse, şirket hem Türkiyede hem de uluslararası piyasada Idaho adını kullanarak satış yapabilecekler dedi.  
ÇOK KIYMETLİ 
Idaho Statesman haber sitesinin aktardığına göre Bair, Idaho adının bizim için çok kıymetli olduğunu anlamaları gerekiyor diye konuştu. Haberde şirketin başvurusuna 12 Şubata kadar itiraz süresi olduğu da belirtiliyor.  
Hakkımızı koruruz 
Kendisi de bir patates üreticisi olan Bair, bu durumun kendisini çok üzdüğünü çünkü Idahonun Türkiyeyle mükemmel bir ilişkisi olduğunu söyleyerek, Amacımız buna zarar vermek değil ama fikri mülkiyet hakkımızı korumalıyız. Marka konusunda en başarılı işi çıkaran Famous Potatoes markasının sahibi Patates Komisyonudur dedi.