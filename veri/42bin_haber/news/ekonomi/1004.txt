ÖİB'den Hazine'ye 4.2 milyar lira
Maliye Bakanı Mehmet Şimşek, özelleştirme uygulamaları sonucu elde edilen 4.2 milyar liralık kaynağın bugün itibariyle Özelleştirme İdaresi Başkanlığı (ÖİB) tarafından Hazine'ye aktarılacağını söyledi.
Şimşek, "Söz konusu tutar bugün itibariyle Hazine Müsteşarlığı hesaplarına aktarılıyor. Bu sene özelleştirmeden beklenen bütçedeki hedef 4 milyar lira iken yılın başında tek seferde 4.2 milyar liralık özelleştirme gelirini Hazine'ye aktarmış oluyoruz" dedi. 
Söz konusu kaynak Halk Bankası'nın ikincil halka arzından elde edilen gelirin yanı sıra elektrik dağıtım şirketlerinin özelleştirmesinden sağlanan taksitlerin tahsilatı ve bazı gayrimenkul satışlarından elde edildi.