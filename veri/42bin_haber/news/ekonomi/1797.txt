Baraj 4 çocuk
Başbakan Erdoğanın nüfus artış hızında yaşanan düşmeyle birlikte çalışılması için talimat verdiği çocuk teşviki uygulamasının detayları belli oluyor. Bilim Sanayi ve Teknoloji Bakanı Nihat Ergün, çocuk teşviğinde barajlı sistemin olacağını belirterek, İlk 3-4 çocuğa teşvik verilecek. 4 çocuk üstüne düşünülmüyor. Ayrıca teşvik amaca ulaşınca kalkacak dedi.
BİLİM Sanayi ve Teknoloji Bakanı Nihat Ergün, Başbakan Tayyip Erdoğanın talimatıyla Türkiyenin nüfus artış hızının düşük çıkması üzerine, çocuk teşviki konusunda başlatılan çalışmayla ilgili bilgi verdi. Ergün, teşviğinin belli bir çocuk sayısına kadar uygunabileceğini, amaca ulaşınca da teşviğin ortadan kalkabileceğini söyledi. Hürriyetin Ankara bürosunu ziyaret eden Ergün, sanayi ve ekonomi konularında önemli açıklamalarda bulundu.  
DİNAMİZM KAYBOLUYOR     
Türkiye yaş ortalamasının 30.1e yükselmesinin bir tehlike olduğunu söyleyen Ergün, önlem alınmadığı takdirde 20 sene sonra bu ortalamanın 40 olacağını ve toplumun dinamizmini kaybedeceğini bildirdi. Ergün, son Bakanlar Kurulunda gündeme gelen çocuk teşviği ile ilgili olarak, Bu nedenle kendimize özgü bir formül bulacağız. Belli sayıdaki çocuğa teşvik gibi. Örneğin ilk üç-dört çocuğa teşvik verirsiniz. Özellikle eğitimli ailelerde çocuk sayısı az. Nitelikli nüfusu arttırmak için teşviği belli bir çocuk sayısına göre vermek gerekir. Tabii bunun bir süresi olur. Nüfus artış hızıyla ilgili sorun çözüldüğünde veya insanların belli bir alışkanlık edinmesini sağladıktan sonra teşviki kaldırırsınız dedi.  
SİBER ORDU GELİYOR 
Ergün, bakanlığının çalışma alanına giren konular ve son Bilim ve Teknoloji Yüksek Kurulunda alınan kararlarla ilgili olarak da şu değerlendirmelerde bulundu: Gün geçtikçe tüm sistemler dijital hale geliyor. Bu işlerimizi kolaylaştırıyor, ancak tehlikeleri de beraberinde getiriyor. Yarın şehirlerin altyapıları tamamen elektronik ortama, dijital ortama taşınacak. Ancak birisi siber saldırıda bulunsa kimsenin suyu akmaz. Bu adımlar atılırken geç kalmadan mutlaka güvenlik sistemlerinin oluşturulması gerekiyor. Hatta askeri mekanizmalar bile çalışamaz hale gelir. Amerikan ordusu bile Özel Siber Komutanlığı kurdu. 
200 KİŞİYİ GEÇECEK 
Bu komutanlığın birkaç ay önce Türkiyede de kurulduğunu kaydeden Ergün, Güvenlik yazılımları üzerinde çalışan güvenlik açıklarını bulmaya çalışan bir yer. Biz de TÜBİTAK bünyesinde Siber Güvenlik Enstitüsü kurduk. İlk etapta 70-80 çocuğu istihdam ediyoruz. Bunların sayısı 200ü geçecek. Yanlış işler yapmayan, güvenlik sistemleri üzerinde çalışan çocuklar. Onları yetiştiriyoruz. 
Futbolda işler çok karanlık 
BİLİM Sanayi ve Teknoloji Bakanı Nihat Ergün bir yıl boyunca Kocaeli Sporda yöneticilik yaptığını ancak futbolda yönetim ve ilişkileri karanlık bulduğu için yönetimden çekildiğini söyledi. Ergün, Bıraktım, bu işle sevenler ilgilensin, sorunu sevenler çözsün dedi. Ergün şöyle devam etti: Futbolda finansal ilişkiler karanlık. Maliyetler lüzumsuz yere çok yükseltiliyor. Bu tribünlerin taşıyacağı bir yük değil. Taşıyamayınca yanlış yollara başvuruyorlar. Oysa tribünün ve yayın gelirlerinin sistemi finanse etmesi lazım. Futbolun cari açığı var. Bazı işler yapalım, düzeltelim arayışı var tabii ki. Futbol için niye bu durumdayız diye bir çalıştay yapılmalı. Profesyonel futbol masaya yatırılmalı. Daha geçtiğimiz dönemde bir şike konusu oldu. Bu gerçekten insanın yüzünü kızartıyor. 
YÖK katılmadı hacklendi 
SİBER Güvenlik Tatbikatları yaptıklarını kaydeden Nihat Ergün, Kurumların açıklarını belirliyoruz. Kurumları bu tatbikatlara alıyoruz. Tatbikatlarda kurumlara gerçek saldırılar düzenleniyor, açıklarını kendilerine gösteriyoruz. Bazıları açıkları ortaya çıkmasın diye tatbikata katılmıyor. Oysa biz senin düşmanın değiliz ki. Örneğin YÖK bu tatbikatlara katılmadı. Bir kaç gün sonra saldırıya uğradı. Bir döneme ait soruşturma bilgileri sisteminden çalındı. Herkes kendi verisini korumaya çalışıyor ama verilerin birkaç merkezde toplanması çok önemli. Amerika 300-400 veri merkezini kapatacak, birkaç merkeze indirecek. Veri merkezleri oluşturup belli noktalarda toplayacağız. Veri merkezlerinin inşasını Ulaştırma Bakanlığı yapacak. Sistemlerini TÜBİTAK kuracak dedi.