Suudi Arabistan prensinin serveti katlanarak arttı
Suudi Arabistan Prensi Sultan bin Muhammed bin Saud el Kabirin sahibi olduğu gıda üretim şirketi Almarainin kazancı son beş yılda üçe katlanarak 2 milyar dolara yaklaştı. Bugüne kadar hiçbir uluslararası listeye girmeyen gizli milyarder prensin serveti ise yaklaşık 3 milyar dolara ulaştı.
Basra körfezindeki en büyük süt ürünleri üreticisi olan şirket geçen sene yaklaşık 900 milyon litre süt üretimi yaptı. Şirket sütün yanında peynir, işlenmiş tavuk, pişirilmiş ürünler de üretiyor. Şirketin başkent Riyadın 100 km kuzeyindeki bir çölün ortasında hayvanların klimalı ortamda barındığı modern bir çiftliği bulunuyor.    
2005de halka açılan Almairanın hisseleri bu zamandan beri yüzde 125 oranında arttı. Prens el Kabirin şirketteki hisse payı ise yüzde 28.6.   
Suudi Arabistan Kralı Abdullah, Arap Baharının kendi ülkesine sıçramasını engelleyebilmek için 2011in şubat ve martında 130 milyar dolarlık ekstra harcama paketi açıkladı. Bunun ardından tüketicilerin harcama oranı rekor kırarak 47 milyar dolara yükseldi. Harcamalardan en büyük payı ise Almarainın da içinde olduğu perakende sektörü aldı.  
2009da içecek devi Pepsi ile ortaklık yapan Almarainin 2011deki kazancının neredeyse tamamı Suudi Arabistan ve diğer körfez ülkelerinden elde etti. 