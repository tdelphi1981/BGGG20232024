Stratejik madende 13 katlık artış
Türkiyede son 10 yılda 136 bin ton olan bor üretimi yüzde 1350 oranında artarak 1.8 milyon tona çıktı.
2002de 186 milyon dolarlık bor satışı yapan Türkiye, bu stratejik madenden 2012nin ilk 9 ayında 855 milyon dolar kazandı.Enerji ve Tabii Kaynaklar Bakanlığınca hazırlanan 10 yıllık enerji istatistiklerine göre, dünyada tüketimi bir önceki yıla göre yüzde 32 artış gösteren stratejik maden borun üretiminde ve ihracatında büyük artış oldu. Yapılan tespitlere göre 2.2 milyar tonluk bor rezervi bulunan Türkiyenin bor üretim kapasitesini 2013 yılında 2,2 milyon tona çıkarması bekleniyor.  
YENİ ALANLARDA KULLANILMALI 
Aynı rapora göre bor talebi Kuzey Amerikada artarken, kriz yaşayan Avrupada azalma gösterdi. Türkiyenin ticarette yeni rotası olan Asya ülkelerinde ise bor talebinde patlama yaşandı. Bor ürünleri cam, seramik, deterjan, kozmetik ve tarım sektöründe kullanılıyor. Dünyada 4 milyar ton bor rezervi bulunurken, bor tüketimi yıllık 4 milyon tona ulaşıyor. Yapılan hesaplamalara göre dünya üzerinde bin yıl yetecek bor rezervi bulunuyor.