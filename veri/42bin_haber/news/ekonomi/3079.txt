2 yılda 46 milyonluk kaçak sigara
Son yıllarda sigara vergisindeki artış kaçak ürünleri de tetikledi.
Gümrük ve Ticaret Bakanı Hayati Yazıcı, 2011 ve 2012 yılında piyasa değeri 46 milyon lira olan 9 milyon 158 bin 923 paket kaçak sigara ele geçirildiğini açıkladı. Maliye Bakanı Mehmet Şimşek de Türkiyedeki sigara kaçakçılığının önemli sebebinin komşu ülkelerde fiyatların düşük olmasına bağladı. Şimşek, sigarada ÖTV ve KDV oranının düşürülmesi yönünde herhangi bir çalışma olmadığını da söyledi. MHP Kütahya Milletvekili Alim Işık Bakan Yazıcıya, MHP Kocaeli Milletvekili Lütfü Türkkan ise Bakan Şimşeke soru önergesiyle sigara kaçakçılığıyla ile ilgili sorular yöneltti. Yazıcı, kaçak sigaralar ile ilgili şunları aktardı:
2011de ele geçirilen kaçak sigara miktarı 4 milyon 572 bin 308 paket, 2012 yılında ise 4 milyon 586 bin 615 pakettir. Bahsi geçen yıllarda ele geçirilen kaçak sigaraların toplam değerinin yaklaşık 46 milyon Türk Lirası olduğu değerlendirilmektedir.  
Çamaşır makinasında 30 bin kaçak sigara 
Ankara polisi, İrandan Türkiyeye kaçak sigara sevkiyatı yapılacağını belirledi. Ekiplerin takibe aldığı, kamyonda, faturaları kesilmiş çamaşır makinaları bulundu. Detaylı aramalarda ise makinaların içine gizlenmiş 30 bin kaçak sigara ortaya çıkarıldı.