Google ve Facebook'un hayali gerçekleşiyor
AB üyeleri, Facebook, Google gibi internet devlerinin Avrupadaki reklam gelirlerinin artmasındaki en büyük engellerden biri olan özel hayatın gizliliği kurallarının yumuşatılması için Brüksel üzerinde baskı kurulmaya çalışıyor.
Financial Timesın haberine göre veri koruma alanında ABD ve AB arasında ayrımın kalmasının gelecek senelerde yeni bir ticaret anlaşmasına yol açabileceği ve bunun da iki bölge arasındaki ticaret potansiyelini önemli ölçüde arttırabileceği belirtiliyor. 
Araların Almanya, İngiltere, İsveç ve Belçikanın da bulunduğu en az dokuz AB üyesi ülkenin anlaşması halinde henüz yürürlüğe girmeyen kurallar yumuşatılacak. 
AB üyesi ülkeler söz konusu teknoloji şirketlerinin krizde olan ekonomiyi canlandırabileceğini düşünüyor.  
Yüzde 2 oranında ceza 
Bir AB diplomatı da birliğe üye birçok ülkenin kuralların yumuşatılması gerektiği görüşünü savunduğunu belirtti.  
Özel hayatın gizliliği hakkında teklif edilen düzenlemeler arasında, kuralların ihlali halinde global gelirlerin yüzde 2si kadar ceza ödeme zorunluluğu da bulunuyor. Washington daha önce birkaç kez bu kuralların özellikle ABD firmalarını hedeflediğini öne sürmüştü.  
Şirketler bazı kuralları desteklemiyor 
Avrupa Komisyonu tarafından teklif edilen düzenlemede standart bir gizlilik politikası yaratılmak isteniyor. Şirketler, kuralların bir kısmını desteklese de bireylerin korunmasına ilişkin bazı kurallara karşı çıkılıyor. Bu kurallar arasında bireylere bilgilerinin internet üzerinde silinme hakkı, unutulma hakkı bulunuyor.