ABDli bankalar stres yapmadı
ABD Merkez Bankası (FED), 18 bankaya uyguladığı stres testinden biri hariç tüm bankaların başarılı çıktığını açıkladı.
Ülkenin en büyük bankalarının ciddi bir ekonomik sarsıntıya karşı koymaya yetecek sermayeye sahip olduklarını açıklayan FED, Ally Financial hariç, kurumların tamamı yüzde 5lik minimum sermaye yükümlülüğü şartını karşılayarak sermayesinin gücünü kanıtlamayı başardığını duyurdu. 
DAHA GÜÇLÜ ÇIKTILAR 
FEDden yapılan yazılı açıklamada, Ülkenin en büyük bankacılık kuruluşları topluca küresel finans krizi öncesinde olduklarından daha güçlü bir sermaye konumuna sahipler denildi. ABDnin en büyük dört bankasından Bank of America BAC.N, Wells Fargo WFC.N ve Citigroupun C.N Seviye 1 sermaye oranlarında geçen yılki testlere kıyasla iyileşme görülürken, JPMorgan Chasedeki JPM.N oran yüzde 6.3 ile yatay kaldı. Citigroup ise ilk dörde giren bankalar arasında yüzde 8.3 ile en yüksek seviyede yer aldı. Finans krizinden sonra stres testleri sektörü destekleme çabalarında vazgeçilemez bir yer aldı. Stres testleri sonuçları, bankaların hissedarlarına temettü ya da hisse geri alımı yoluyla para verip veremeyeceklerini görmek için kullanacak. 
ECB faizi daha da aşağı çekmeli 
ULUSLARARASI Para Fonu (IMF) Başkanı Christine Lagarde, Avrupa Merkez Bankasının (ECB) politika faizini daha da aşağı çekmesi, Almanya gibi güçlü ekonomilerin de yüksek enflasyon ve ücret artışlarına izin vermeleri gerektiğini söyledi. Lagarde İrlanda ziyareti sırasında, ECBnin hâlâ faizleri biraz daha aşağı çekecek alanının bulunduğu görüşündeyiz dedi.