İmar Kanunu düzenlemesi TBMM gündemine geliyor
Çevre ve Şehircilik Bakanı Erdoğan Bayraktar, İmar Kanunundaki düzenlemede belirli bir noktaya geldiklerini, yakın zamanda kanunun önce Bakanlar Kuruluna, daha sonra TBMM gündemine geleceğini söyledi.

Bakan Erdoğan Bayraktar yaptığı açıklamada, İmar Kanunu çalışmalarında sona yaklaşıldığını ifade etti.  Günün şartlarına uygun kanun hazırlamak için çalıştıklarını ifade eden Bayraktar, İleri ülkelerin imar kanunu inceliyoruz. Belediyeler, belediyeler birliğinden ve sektörden gerekli bilgi desteğini almak için çalışıyoruz dedi. 
Türkiyede yatırımın önünün tıkanmaması gerektiğini ifade eden Bayraktar şunları söyledi:
Kolaylaştırmak, basitleştirmek, ama denetimi artırmak lazım. Yeni İmar Kanununu TBMMnin gündemine taşıyacağız. Şu anda taslağın ana çatısı oluştu. Önce Bakanlar Kuruluna sunacağız, sonra Meclisin gündemine getireceğiz. Bu kanunla beraber Yapı Denetim, Çevre Kanunu, Tapu Kanunu gibi kanunlarda değişiklikler yapılacak. 
Ruhsat yanlışsa düzeltilmesi gerek
Ruhsat konusuna da değinen Erdoğan Bayraktar, verilen ruhsatların genel hukukun hükümlerine göre müktesep hak olduğunu söyledi. Bayraktar, Verilen ruhsat yanlışsa, düzeltilmesi gerekiyorsa, ruhsatı versen bile kamulaştırma yoluyla düzeltmen gerek. Bile bile kamulaştıracağın yere sen bu inşaat yap devletin malı,  kamunun malı, özel sektörün malı yatırım olsun diye havaya gitsin. Sonrada kamulaştırılsın. Bu yanlış bir şey dedi. 
Zararın neresinden dönülürse kardır
Kamulaştırmasız el atma davaları nedeniyle belediyelerin zorlandığını yatırım yapamaz hale geldiğini söyleyen Bayraktar, Zararın neresinden dönülse kardır. Ruhsat ver de ben yanlış inşaatı bitireyim. Devlet gelsin kamulaştırsın. Devlet bizim devletimiz, vatan bizim vatanımız. Bunları dengeli götürmek lazım diye konuştu.