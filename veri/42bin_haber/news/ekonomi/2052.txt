Çiftçi vergi ödemedi, destek elden gitti
GIDA Tarım ve Hayvancılık Bakanlığı geçen yıl arpa, buğday ve mercimek eken Batmanlı çiftçilere ödediği 12 milyon liralık destekleme primini, yüzde 18lik stopaj vergisinin ödenmediği gerekçesiyle geri istedi.
Bakanlık, stopaj ödemediğini tespit ettiği yaklaşık 7 bin çiftçiye tebligat yaparak, yüzde 18lik stopaj vergisini yatırmamaları halinde toplam 12 milyon liralık destek priminin iadesi için savcılığa suç duyurusunda bulunacağını bildirdi. Batmanda 2012 yılında hububat ekimi yapan ve ton başına 50 liralık destek primi alan çiftçiler, sattıkları ürünü alan firmaların yüzde 18lik stopaj vergisini yatırmaması üzerine zor duruma düştü. Devletin ton başına 50 liralık destekleme priminden yararlanmak isteyen çiftçinin sattığı ürünü alan firmaların, devlete yatırması gereken yüzde 18lik stopaj vergisini yatırmadığı ortaya çıktı. 
7 BİN ÇİFTÇİYE TEBLİGAT 
Stopajların yatırılmadığını belirleyen Gıda Tarım ve Hayvancılık Bakanlığı ile Maliye Müfettişleri, destekleme adı altında ekim yapan Batmanlı yaklaşık 7 bin çiftçiye tebligat gönderdi. Batman Gıda Tarım ve Hayvancılık İl Müdürü Ömer Tezcan, maliye müfettişlerinin tespit ettiği çiftçilerin listelerinin kendilerine ulaştığını söyledi. Stopaj vergisi vermeyen çiftçilerin geri ödeme yapmaması halinde Cumhuriyet Savcılığına suç duyurusunda bulunacaklarını belirten Tezcan şöyle dedi: Bu sadece Batman için değil, bölgede bir çok ilde ortaya çıkan bir tablodur. Batmanda yaklaşık 12 milyon lira civarında geri prim ödemesinin yapılması için Maliye ve Tarım Bakanlığı geniş çaplı soruşturma başlattı. Valilik Tahkim Kurulunun kararıyla, geçen yıl alınan primlerin geri ödemesinin yapılması için çiftçiyi uyardık. Primi geri veren üretici hakkında her hangi bir işlem yapılmayacak. Ama prim ödemesini yapmayan üreticiye 5 yıl süreyle ceza verilecek. Hiçbir prim ve destekten yararlanmayacak ve 5 yıl boyunca ekim yapamayacak. Üreticilere en kısa sürede tebligatları ulaştıracağız.  
 