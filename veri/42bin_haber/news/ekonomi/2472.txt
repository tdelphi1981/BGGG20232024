Tamirci çırağıydı krala otobüs yaptı
KİŞİYE özel lüks oto iç tasarım firmalarından Dizayn Tasarım Ltd.in sahibi Erbakan Malkoç, bir krala öyle bir otobüs tasarımı yaptı ki görenin gözleri kamaşıyor. 80 kişilik ekibiyle Malkoç, Almanya, Rusya ve Körfez ülkelerinden ihraç kaydıyla getirilen lüks otomobil ve minibüsleri adeta yeniden yaratıyor ve ortalama 4 misli fiyata ihraç ediyor.
TÜRKİYE yerli otomobil üretimini tartışadursun, ilkokul mezunu bir girişimcimiz, Körfez ülkelerinden, Avrupadan ve Rusyadan ihraç kaydıyla getirilen lüks otomobil, minibüs ve otobüslerin içlerini yeniden tasarlıyor, araçların bazılarını ortadan kesip uzatıyor, kendi ekibinin geliştiridiği yazılımlarla ve elektronik devrelerle cep telefonunda hükmedilir hale getiriyor ve ortalama 4 misli fiyatla ihraç ediyor. Müşterileri arasında bir kral, prensler, ünlü siyaset adamları, işadamları, futbolcu ve şarkıcılar da olan ilkokul mezunu Erbakan Malkoçun, Avcılardaki 4 bin metrekarelik tasarım ve uygulama fabrikasında tamamı trafik ve güvenlik için tip onaylı işlemleri uygulamak için 80 kişilik bir kadro çalışıyor. Dizayn Elektronik Görüntü Müzik ve Vip Tasarım Merkezi Ltd.in (Dizayn Tasarım Ltd.) sahibi Erbakan Malkoç, şöyle anlatıyor öyküsünü: 
11 ÇOCUKLU AİLENİN TAMİRCİ OĞLU 
·  Ardahanın Göle ilçesine bağlı Dengeli köyünde, 11 çocuklu bir ailenin çocuğu olarak hayata atıldım. Babam çiftçi, annem ev kadınıydı. Ben ilkokulu köyde bitirdim. Sonra da İstanbuldaki elektrikli ev aletleri tamircisi ağabeyimin yanına geldim. Annem rahmetli olmuştu. Kısa süre sonra da babam vefat etti. 1988de Ergül ağabeyimin yanına geldiğimde o da kendini ancak geçindiriyordu. Bana sen ne olmak istersin dedi. Ben de meslek, zanaat, kolumda bir altın bilezik olsun abi dedim. Otomobilleri çok sevdiğimi ağabeyim biliyordu. 
İŞTE, KRALA BU OTOBÜSÜ YAPTI-FOTO GALERİ  
LÜKS SEMTTEKİ TAMİRCİDE ÇIRAK 
·  Ağabeyim beni Yeşilyurtta bir otomobil tamircisine çırak verdi. Tamirhane lüks semtteydi ve ağabeyime para yok, sanat öğrenecek dediler. Ağabeyim sağolsun oğlum boşver parayı sen sanat öğren dedi ve iyi ki de öyle ısrar etti. Çünkü orası çok iyi bir tamirhaneydi. Mercedes, BMW, 4x4ler envai çeşit en lüks araçlar hakkında birkaç yıl içinde iyice uzmanlaştım. Çok sert ustalarımız vardı, çok dayak da yedim. İyi bir kalfa oldum.  
KALFALIKTAN ORTAKLIĞA TERFİ 
·  16-17 yaşlarına gelmiştim ve 1992nin ortalarında bir ortaklık teklifi geldi. Murat Usta diye bir ağabey, kendisi Arabistanda çalışıyormuş. Yeşilköyde dükkanı varmış gel seni ortak alayım, dükkanı sen işlet dedi. Haftalıkla çalışan bir kalfa olan bana ortağım ol diyordu. Kabul ettim. Askerliği kadar bu dükkanı ortak işlettim. Askere gidince dükkanı kapattık. Askerden dönünce 1997 ortalarında kendi dükkanımı açtım. Profesyonel müzik sistemleri, araç telefonları, yeni alarm sistemlerinin montajını yapmaya başladık. Ben araçlara televizyon da takmaya başladım. Lüks araçların içindeki her şeyle oynamaya başladım. Konsol yapıp takıyordum. Koltukları değiştiriyordum. Tavanlarla oynuyorum v.s.  
Vip Dizaynın bazı müşterileri 
· Ajda Pekkan, Mazhar Alanson, Bülent Ersoy, Metin Şentürk, Oktay Kaynarca, Petek Dinçöz v.s.
· Ömer Sabancı, Ahmet Çalık, Abdülkadir Konukoğlu, Kaya Çilingiroğlu, Gaspromun patronunun eşi v.s. 
· Bir kral, Katar, Kuveyt, Bahreynden prensler, Iraktan petrol zengini işadamları v.s.
· Almanya, Fransa, İtalya ve İngiltereden çok sayıda kişiye özel yeniden tasarlanmış Volkwagen ve Mercedes minibüs ve lüks oto siparişi. 
Sanayici olmak için büyük dükkân tuttum 
DİZAYN Tasarım Ltd.in sahibi Erbakan Malkoç, Yeşilköydeki 20 metrekarelik dükkanında çok seçkin lüks otomobil sahibi müşteri kitlesine ulaştığını anlatıyor ve şöyle devam ediyor: Tasarımda çok iyi bir noktaya gelmiştim. Futbolcular, sanatçılar, işadamları araçlarını bana getiriyordu. 4x4ler Ferrariler Porschelar kapıda sıra bekliyordu. Bir gün abilerimi topladım ve Artık kendim araç alıp tasarlayıp pazarlayacağım. Bunun için kendime büyük bir yer yapacağım dedim. Avcılarda yer kiraladım bir katı bin metrekarelik bir dükkân. Siparişler yağmaya başladı. 2009a kadar artık sanayici olmuştum.   
TÜV geldi, tip onayı ihracatın kapısını açtı 
ERBAKAN Malkoç, 2009 yılında, işinin neredeyse sonu olacak bir gelişmeyi nasıl aştığını da şöyle özetliyor: Türkiyede trafik araç muayenesinde TÜV standartları gelince benim iş riske girdi. Çünkü araçlarda yaptığım işlemlere TÜV onay veremiyordu. Ya işi bırakacaktım ya da dünyada bu iş nasıl yapılıyorsa öyle yapacaktım. Almanyaya kadar gittim. Benim araçlarda yaptığım işlemlerle ilgili test raporlarını alıp geldim. En iyi servislerde TÜV için ve markalar için testler yapıldı ve hepsinden geçtik. 19 konuda tip onayları tamamlandı. Bu bürokrasi 8.5 ay sürdü. Ama sonuç öyle güzel oldu ki Avrupaya ve dolayısıyla dünyaya ihracat kapısı ardına kadar açılmış oldu. Yılda 300 araçlık kapasite raporum ve tip onaylarımla, ihraç kaydıyla gelen araçlara uygulamalarımızı yapıp ihracata başladım. İhracatımız yılda ortalama 3-4 milyon Euroyu buluyor. 
Bursada tekstil için Ar-Ge Proje Pazarı 
ULUDAĞ Tekstil İhracatçıları Birliği (UTİB) tarafından organize edilen Türkiye Tekstil ve Konfeksiyon Sektöründe 5. Uluslararası Ar-Ge Proje Pazarı Zirvesi ve 3. Türkiye Ev Tekstili Tasarım Yarışması 4-5 Nisan tarihlerinde, Bursada yapılacak. UTİB Başkanı İbrahim Burkay, TÜBİTAK destekleriyle düzenlenen zirvenin çok sayıda yabancı üniversite ve enstitünün işbirliğiylegerçekleşeceğini kaydetti.