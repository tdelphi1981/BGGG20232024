NATA Holding vakıf kurdu
News Record (ENR) tarafından açıklanan Dünyanın En Büyük 225 Uluslararası Müteahhidi listesinde 33 Türk firma arasında yer alan NATA Holding, vakıf kurdu.
NATA Holding açıklamasına göre, NATA Holding Yönetim Kurulu Başkanı Namık Tanık'ın en büyük hayalim dediği NATA Eğitim Kültür ve Sağlık Vakfı, hayata geçti. 
Ankaralı iş adamı Namık Tanık, vakfın amacının özellikle çocuklar için kalıcı çözümler sağlayabilmek olduğunu belirtti.
Vakfın, toplumunun kültürel, bilimsel ve sosyal gelişimine hizmet ederek, verimli, etkin ve yüksek düzeyde eğitim ve sağlık hizmetlerinin yerine getirilmesine katkıda bulunacağını belirten Namık Tanık, şunları kaydetti: 
Amacımız, çağdaş ve cumhuriyet ilkelerine bağlı Türk Milleti'nin milli ahlaki manevi ve kültürel değerlerini benimseyen koruyan ve geliştiren insan haklarına ve Anayasa'nın başlangıcındaki temel ilkelere dayanan demokratik laik ve sosyal bir hukuk devleti olan Türkiye Cumhuriyeti'ne karşın görev ve sorumluluklarını bilen, eğitim çerçevesi içinde katılımcı bir sivil toplum hareketi eğitimli ve sağlıklı nesiller yetiştirmektir.