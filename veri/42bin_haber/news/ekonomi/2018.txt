130 milyar dolar yatırıma enerji borsası dopingi
Ülkelerin enerji sistemlerini, ekonomik, çevresel ve enerji güvenliği perspektifinde değerlendirerek, bir nevi enerji karnesi hazırlayan Dünya Ekonomik Forumunun (WEF), bu yılki listesinde Türkiye 44. sırada yer alıyor.Listenin hazırlanmasında WEF ile işbirliği yapan Accentureun Türkiye Enerji Sektörü Başkanı Hakan Irgıt, Türkiyenin 2023 yılına kadar 100-130 milyar dolar arası enerji yatırımı gerekiyor. Kurulması planlanan enerji borsasının bu yatırımı çekme konusunda büyük yardımı olacağına inanıyorum dedi. Küresel Enerji Mimarisi Performans İndeksi-2013 Raporunun sonuçlarını da paylaşan Irgıt, Türkiyede kişi başı enerji tüketiminin 18 bin kilovatsaat düzeyinde olduğunu, bunun da Avrupanın 1950lerdeki rakamlarına denk geldiğini söyledi. Türkiyenin bugünkü enerji tüketiminin yüzde 70ini ithal, yüzde 30unu ise yerli kaynaklarla karşıladığını söyleyen Irgıt, şöyle konuştu: İthal kaynakların yüzde 42sini petrol, yüzde 40ını doğalgaz ve yüzde 18ini kömür oluşturuyor. Arama çalışmalarının artırılması, LNG ve doğalgaz tesislerinin kurulması, yerli kömüre dayalı teşviklerin olması ve yurtdışında kömür maden yatırımlarının desteklenmesi arz güvenliği açısından önemli adımlar olacak.