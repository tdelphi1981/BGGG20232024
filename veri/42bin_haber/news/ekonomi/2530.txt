Harran 9 bin kilometre boruyla Guinnesse girecek
Gıda, Tarım ve Hayvancılık Bakanı Mehdi Eker, Şanlıurfada yanlış sulama nedeniyle tuzlulaşan arazilerin tarıma kazandırılmasına yönelik Harran Ovasına 9 bin kilometre boru döşendiğini söyledi.
Harran Ovasında, bilinçsiz sulama sonucu 50 bin hektar arazide tuzlulaşma ve çoraklık probleminin ortaya çıktığını bunun için yer altında kapalı drenaj kanallarının kurulduğunu söyleyen Bakan Eker, açılan kanallara 9 bin kilometre boru döşendiğini ifade etti. Başarılı sonuçlar alınan proje ile 50 bin hektar arazinin yeniden tarıma kazandırıldığını, aynı zamanda kanallara döşenen borular ile rekor kırıldığını da aktaran Eker şöyle konuştu: 
BÖYLE PROJE YOK 
Araştırmamız sırasında; dünyada 9 bin kilometre boru döşenen başka bir proje yapılmadığını fark ettik. Bu nedenle arkadaşlarımız konuyla ilgili Guinness Rekorlar Kitabına girmek için başvuru yaptılar. Onlar gelip inceledi ve tespitleri bir projede daha uzun boru kullanımı olmadığını gördü. Önümüzdeki günlerde başvuru sonucu açıklanacak ve Türkiye arazilerini kurtardığı proje sırasında döşediği boru uzunluğu ile rekora da imza atmış olacak. 
ŞANLIURFA ÖNEMLİ 
Bakan Eker, Çalışma ve Sosyal Güvenlik Bakanı Faruk Çelik ile Müstakil Sanayici ve İşadamları Derneği (MÜSİAD) Şanlıurfa Şube üyeleriyle bir araya geldi. Eker, Şanlıurfanın, bakanlığı için önemli bir yeri olduğunu, kentteki çiftçilere yılda 700 milyon TLye yakın destekleme ödemesi yaptıklarını ifade etti. Türkiyenin en büyük organize besi sanayi bölgesinin de Şanlıurfada kurulacağını vurgulayan Eker, Şanlıurfada hayvancılığın geliştirilmesi ve modern bir yapıya kavuşturulmasının çok önemli olduğunu kaydetti.