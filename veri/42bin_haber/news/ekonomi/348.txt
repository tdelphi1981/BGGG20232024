Borsa güne yükselişle başladı
İstanbul Menkul Kıymetler Borsası (İMKB) 100 endeksi güne 223,06 puanlık yükselişle 70.149,13 puandan başladı. İMKB'de hisse senetleri önceki kapanışa göre ortalama yüzde 0,32 oranında değer kazanırken, banka hisselerinin ortalama yükselişi yüzde 0,39 oldu.
Analistler küresel piyasalarda artan risk iştahına rağmen İMKB'nin 71.000 direncini kıramadığını, bu yüzden aralıklı olarak satış baskılarının etkisini artırdığına dikkati çekerek, haftanın son işlem gününde de 70.000 - 71.000 bandı arasındaki dalgalı hareketin devam edebileceğini kaydediyor.

Bu bant dışına çıkıldığında hareketin ivme kazanabileceğini ifade eden analistler Avrupa hisse senedi piyasalarının seyrinin takip edileceğini belirtiyor.