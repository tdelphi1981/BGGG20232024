Asya borsaları sert düştü
Asya borsalarında, ABD'deki mali uçurum endişelerinin yanı sıra Çin Komünist Partisi'nin (ÇKP) yeni yöneticilerinin belirleneceği ve 1 hafta sürecek ÇKP 18. Ulusal Kongresi'nin başlamasıyla sert satışlar yaşandı.
Japonya Nikkei 225 Endeksi yüzde 1,5 azalarak 8.837 puandan, Güney Kore'de Kospi Endeksi yüzde 1,2 değer kaybederek 1.914 puandan, Çin'de Sangay Bileşik Endeksi de yüzde 1,6 gerileyerek 2.071 puandan kapandı. 
Hong Kong'da Hang Seng Endeksi yüzde 2'lik düşüşle 21.653,24 puanda, Hindistan'da Sensex Endeksi de yüzde 0,5'lik azalışla 18.812 puanda seyrediyor.