Forint, euro karşısında en zayıf döneminde
Macar para birimi Forint, pazartesi ve salı euro karşısında düşüşe devam ederek son 9 ayın en düşük seviyesini gördü. Euro başına salı günü 307 Forint civarında değer biçilirken, Macar para biriminin daha da zayıflaması bekleniyor.

Ekonomik krizle boğuşan ülkede işsizliğin artması,bankalara döviz üzerinden borçlanan binlerce ailenin banka kredilerini ödeyemeyecek durama gelmesi, yeni seçilen Merkez Bankası (MNB) Başkanı György Matolcsi'nin 6 Mart 2013 tarihinde resmi olarak yemin ederek görevine gelmesinden sonra Merkez Bankası'nın bağımsızlığına gölge düşürdüğü tartışmaları ve Avrupa Birliği ülkelerinin krizi derinden yaşaması Macar para biriminin ve Macar ekonomisinin zayıflamaya devam etme etkenlerinden olduğu ifade ediliyor.

Avrupa Birliği'nin Macaristan yeni anayasasını sert dille eleştirerek özgürlüklerin kısıtlanması durumunda ekonomik yaptırımlar uygulaya bileceğinin konuşulması da Macar ekonomisinin geleceği hakkında belirsizliklerin devam edeceği düşüncesini güçlendiriyor.