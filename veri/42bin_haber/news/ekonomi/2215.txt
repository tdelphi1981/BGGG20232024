10 milyar dolarlık birleşme
ŞİRKET evlilikleri ve satın almalar ile hareketli bir hafta geçiren ABDde, bir haber de havayolu sektöründen geldi.
American Airlinesa bağlı AMR ve US Airwaysın birleşme görüşmelerinde artık son detayların konuşulduğu belirtildi. Anlaşma sağlanırsa yeni firma dünyanın en büyük havayolu şirketi olacak. Şirketin değerinin ise 10 milyar doların üzerinde olması bekleniyor. Anlaşmanın mevcut şeklinde American Airlines hissedarlarının yüzde 72, US Airways hissedarlarının ise yüzde 28 pay alacağı belirtildi. Wall Streetin haberine göre hissedarlığın bölüşümü, yönetimin sınıflandırılması halen tartışılıyor. American Airlinesın iflas korumadan çıkmasının ardından bağımsız olmak istemesinin anlaşmayı suya düşürebileceği belirtildi. Anlaşma sağlanırsa yeni şirket ABD hava trafiğinde en büyük şirketi olan United Continentaldan hava trafiği bakımından yüzde 2.2 daha büyük olacak. 