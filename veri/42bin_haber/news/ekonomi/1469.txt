Telekom'daki devlet payı özelleştiriliyor
 
 Bakanlar Kurulu’nun konuya ilişkin kararı, Resmi Gazete’nin bugünkü sayısında yayımlandı. Buna göre, toplam yüzde 6,68 oranındaki Türk Telekomünikasyon Anonim Şirketi (Türk Telekom) hissesinin satış yöntemiyle özelleştirilmesi, satışın halka arz suretiyle gerçekleştirilmesi ve halka arz işleminin 31 Aralık 2013 tarihine kadar tamamlanmasına karar verildi. 
 Ayrıca halka arz edilecek hisselerin yüzde 10’unun Türk Telekom ve PTT Genel Müdürlüğü çalışanları ile küçük tasarruf sahiplerine ayrılacağı belirtildi. 
 Halk arz işleminde yurtiçi ve/veya yurtdışı sermaye piyasalarında satış ile buna ilişkin zamanlamanın piyasa şartlarına göre tespiti ve ek satış hakkının kullanılabilmesi hususları Türk Telekom İhale Komisyonu tarafından belirlenecek. 
 DHA