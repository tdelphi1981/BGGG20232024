YESİDEF'ten çocuklar için proje
TÜRKİYE Yemek Sanayicileri Dernekleri Federasyonu (YESİDEF) okul çağına gelmiş çocukları fast food ile beslenmeden kurtarmak için müthiş bir proje hazırladı.Endüstriyel yemek sanayinin yöneticileri, patronları, "Yeni Neslin Beslenmesi" konulu öğrenciler ve velilerin de yer aldığı kahvaltılı toplantıda Okullara Ücretsiz öğle yemeği" verilmesini istediler. Toplantıya ev sahipliği yapan İstanbul Yemek Sanayicileri Derneği (İYSAD) Başkanı Sedat Zincirkıran "Cumhuriyet tarihimizin en önemli kararlarından birini almak için burada bir araya geldik. Gelecek neslimizin daha sağlıklı olması, sağlıklı gıdaya kavuşabilmesi için okullarda ücretsiz yemek verilmesi önemli bir adımdır." dedi.

SAĞLIKLI NESİLLER İÇİN

Toplantıya katılan Ak Partinin AR-GEden Sorumlu Genel Başkan Yardımcısı Süleyman Soylu, "YESİDEF ve üyeleri çok hayırlı bir işe soyunmuş. YESİDEF Başkanımız Bozdağın dile getirdiği gibi çocuklarımızı test-tost arasına daha fazla sıkıştırmamalıyız." diye konuştu.

BAŞKA ÜLKELERDEN ÖRNEKLER

Dünyaya bir bakalım. İngilterede genç aşçı Jamie Oliver okul yemeklerinin daha sağlıklı olması için büyük bir kampanya başlattı. Rusyada Putin imkanları sağladı, okul yemekleri ile ilgili Concord adında büyük bir yemek fabrikası kurdular. Yemekler kantin üzerinden okullara kabul edilebilinmektedir. Biz diyoruz ki okullarda kantin olsun ama yemek işini yemek sanayicisi yapsın. Okul yönetimiyle otursun anlaşsın.

Diğer bir şey de bu çocukların beslenmeleri demek yalnız fizyolojik ihtiyaçları değil aynı zamanda yemek yeme adabı, beraber sofrada oturma adabı, bunun getireceği kültürel birtakım gelişmeler, imk?nı olanın, olmayanın aynı masada benzer yemekleri yemesi çocukların gelişiminde bir ilerleme göstereceği akademisyenler tarafından ayrıca belirtilmiştir. Çocuklarımız en iyi şekilde beslenmeyi hak etmektedirler. Baktığımız zaman belki de bu proje ve yeni bir beslenme metodolojisi oluşturma, çocuklarımız için belki de Cumhuriyet tarihimizin bu konuda yapılmış en büyük girişimi olacaktır. Osmanlı zamanında o zamanki medreselerde ve eğitim kurumlarında muhakkak öğrencinin yemek problemi öğrencinin yemek yeme imk?nı her zaman sunulmuştur, medreselerin içinde mutfaklar hazırlanmıştır, mutfaklar yapılmıştır ve bu birtakım sefer tası ile günümüzde taşıma yemek sistemi o zamanlar da uygulanmıştır. Osmanlı zamanında da çocukların okul şartlarındaki beslenmeleri son derece üstünde durularak yapılmıştır. Cumhuriyetin 90.yıl dönümünü kutlamaya hazırlandığımız günlerde bu kadar gelişmiş yemek endüstrisi olmasına rağmen, ülkemizde bu işi çözemez durumdayız."

PROJENİN DETAYLARI

"Süt Evet Ama Yetmez, Yemek de Vermeliyiz" Sloganı ile yola çıkan YESİDEF Genel Başkanı Hüseyin Bozdağ da, projelerinin detaylarını şöyle anlattı: "Biz 81 ilde örgütlenmiş olan 3300 yemek sanayicimizle ortalama her gün 22 milyon insanımıza yemek hazırlamaktayız. Kadrolarımızda bulunan gıda mühendisleri, diyetisyenler gibi uzmanlar eşliğinde hazırladığımız sağlıklı yemeklerimizi şimdi de okullardaki çocuklarımızla buluşturmak istiyoruz. Okul öncesi anne babanın kontrolünde beslenen çocuklarımız maalesef okul döneminde beslenme, sağlıklı gıdaya ulaşma ile ilgili birçok sorunla karşı karşıya kalmakta. Bu sorunların başında da okullarda çocuklarımıza yemek hizmetlerinin verilememesi yer almakta. YESİDEF olarak bu sorunun uzun zamandır farkında idik. Okullardaki çocuklarımızı gıda mühendislerinin, diyetisyenlerin ve uzmanların kontrolünde hazırlanmış sağlıklı gıda ve yemeklerle buluşturma ile ilgili önemli bir proje hazırladık. Başta sağlık bakanlığı olmak üzere Milli Eğitim, Aile ve Sosyal Politikalar Bakanlığının Yeni nesli nasıl sağlıklı besleriz? soruna önemli cevaplar oluşturan projemiz ile 69 bin okulumuzdaki 17 milyon öğrencimiz ve 555 bin öğretmenimize her gün 3 çeşit öğle yemeği vermeyi, sağlıklı gıdaya ulaşmayı taahhüt etmekteyiz.

OKULLARA ÜCRETSİZ MUTFAKLAR KURULACAK

Proje kapsamında okullarımıza 3 yıl içerisinde ücretsiz olarak mutfaklar kuracağız. Her gün öğle yemeklerinde çocuklarımızı 3 çeşit yemek ile buluşturacağız. Tabi? ki hemen akla şu soru gelmekte: Peki bu işin bütçesi nasıl karşılanacak?. Her yıl ülkemizde kalp, obezite, diyabet gibi hastalıklara 60 milyar TL harcamaktayız. Biz sadece bu bütçenin yüzde 20si (12 milyar TL) ile çocuklarımızı sağlıklı besleyebilir, bozuk ve yetersiz beslenme kaynaklı sağlıklı sorunlarına son vererek 60 milyar TLlik ağır yükten kurtulabiliriz. Okullarda vereceğimiz bir öğün yemek hem bedenen hem de ruhen sağlıklı çocuklar yetiştirmemizi sağlarken sosyal barışı, Türk Mutfağının yaşamasını, başta tarım olmak üzere birçok alanda da ekonominin önemli ölçüde canlanmasına neden olacaktır. Çocuklarımızın sağlıklı gıdaya ve yemeklere ulaşabilmesinin bir devlet politikası olabilmesi için projemizi özellikle AR-GEden sorumlu Genel Başkan Yardımcımız Sayın Süleyman Soyluya sunmak istedik. Biz yemek sanayicileri olarak okul kantinlerine karşı değiliz. Tam tersine okullarda kantinlerin devam etmesini önemsiyoruz ama bir farkla; kantinci kantinciliğini yapmalı yani pişmiş gıda değil paketli gıda satmalı, yemekçi de yemekçiliğini yapmalı yani pişmiş, işlenmiş gıda satmalı. Test verin çözsünler, tost verin yesinler neslinin sona erdirilip sağlıklı nesiller yetiştirmek için yemek sanayicilerinin üzerlerine düşen görevi yerine getirmeye hazır olduklarını bir kez daha belirtmek isterim.