Ağaç ve orman sektörü Biyomas Enerjiye karşı
Yerli ve yabancı 19 firmanın Biyomas Enerji Santralı kurmak için Orman Bakanlığının kapısını çalması, ağaç ve orman sektörünü tedirgin etti. Türkiyede odun bulmakta zorlanan sektör temsilcileri, orman atıkları ile çalışan Biyomas Enerji Santralının odun fiyatlarını tetikleyeceği endişesinde.
Aralarında Fransız ve Alman iş adamlarının da bunduğu 19 firma temsilcisinin Biyomas Enerji Santralı kurmak için Orman Bakanlığının kapısını çalması, ağaç mamülleri ve orman ürünleri sektörünü endişelendirdi.  
Sektörün yıllardır Türkiyede odun yetersizliğinden şikayet ettiğini, buna rağmen, ihtiyacı olan odunun yüzde 35 - 40ını ithal etmek zorunda kaldıklarını belirten İstanbul Ağaç Mamülleri ve Orman Ürünleri İhracatçıları Birliği Başkanı Abdullah Tever, Bizim odun bulamadığımız bir ortamda, orman artıkları ile çalışan Biyomas Enerji Santralı, odun fiyatlarının artmasına neden olacaktır.  
Almanyadaki ağaç orman sektörü son 2 yıldır bu sorunla boğuşuyor. Aynı sıkıntıları yaşamak istemiyoruz. Orman Bakanlığı olumsuz tavrını sürdürmeli dedi. Sektör yıllık 13.5 milyon tonluk odun ihtiyacının yaklaşık 5 milyon tonluk kısmını Orman işletmeleri Genel Müdürlüğünden, 2.6 milyon tonluk kısmını köylülerden 800 bin ton kısım özel kesim kavak gibi ağaçlardan, geri kalan 5.1 milyon tonluk kısmını ise ABD, Şili, Arjantin, Kanadadan odun yongası cips halinde, Ukrayna, Bulgaristan, Romanya ve Bulgaristandan odun olarak ithalat yoluyla karşılıyor. 
İhracat rekor kırdılar, ancak sevinemediler 
Kasım ayında ihracatında yüzde 35.5 oranında bir artış yakalayarak, yeni bir rekora imza atan ağaç ve orman sektörünün sevinci kursağında kaldı. Yerli ve yabancı 19 firma temsilcisinin T.C. Orman ve Su İşleri Bakanlığı Orman İşletmeleri Genel Müdürlüğüne Biyomas Enerji Santralı kurmak amacı ile müracatta bulunduklarını açıklayan Abdullah Tever, Orman Bakanlığının konuya sıcak bakmadığını biliyoruz, ancak şirketlerin bu konuda lobi faaliyetleri yürüteceklerini düşünüyoruz dedi.  
Biyomas Enerji Santralının odun atığı, kabuk, yonga, kırpıntı talaş gibi orman atıkları ile çalıştığına dikkat çeken Abdullah Tever, Türkiyede çok fazla orman atığı olmadığı için bu santraların ülkemizde kurulması da doğru değil. Birlik olarak Orman Bakanlığına hassasiyetimizi bildirdik. Bakanlığının bu konudaki olumsuz tavrını sürdürmesini bekliyoruz dedi. 
Almanya denedi, odun fiyatları uçtu 
Biyomas Enerji ile ilgili en büyük sorunu Almanyanın yaşadığına dikkat çeken Abdullah Tever, Temiz enerji olarak bilinen Biyomas Enerji, Almanyada ağaç ve orman sektörünü büyük bir sıkıntıya soktu. Orman atığı bulmakta zorlanan santraller, iç piyasadan normal odunları satın almaya başlayınca,. Almanyada 25-30 Euro olan odun fiyatı bir anda 40 Euroya kadar çıktı. Dolayısıyla odun fiyatında yaşanan bir artış, maliyetlere yansıyınca satışlar oldukça geriledi dedi. Türk ağaç ve orman sektörünün üzerinde yeteri kadar yük olduğunu ve odun fiyatında artış gibi yeni bir yükü kaldıramayacağını bildiren Abdullah Tever, Türkiyede şu anda odunun ton fiyatı 90 Euro. Biyomas Enerji Santralı kurulduğu anda bu rakam 100 Euroyu aşacaktır. Bu da maliyet hesaplarımızı alt üst edecektir. Zaten pahalıya mal eteğimiz ürünlerin daha da pahalı olmasına ve hem içerde hem de dışarıda gerçekleştirilen satışlarımızın düşmesine neden olacaktır şeklinde konuştu.  
  
 