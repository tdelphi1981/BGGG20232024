Toyota'dan 1 milyar dolarlık tazminat
Dünyanın en büyük otomobil üreticilerinden Toyota, 2009'da ortaya çıkan 'ani hızlanma' sorunu sebebiyle açılan davada 1.1 milyar dolarlık tazminat ödemeyi kabul etti. Japon firması, iddia yargıç önüne gelmeden önce davalı tarafla anlaşma yolunu seçti.
Toyota'nın ödeyeceği tazminat, ani hızlanma sonucu kaza yapan araç sahiplerine, bu araçları satan kişilere ve yeni fren sisteminin takılmasına harcanacak. Toyota Motor Kuzey Amerika Yasal İşler Büro Başkanı Christopher Reynolds, yaptığı yazılı açıklamada, "Bu zor bir karar oldu. Özellikle yapılan bilimsel araştırmalar ve bağımsız değerlendirme kurumları, Toyota'nın ürettiği araçlarda hızlanma sisteminde bir sorun olmadığını ortaya koyduktan sonra. Buna rağmen temiz sayfa açmak adına attığımız bu adımın şirketimiz, çalışanlarımız, galerilerimiz ve özellikle müşterilerimiz için olumlu bir adım olduğunu sonucuna vardık" dedi. 

ABD'de 2009'da ortaya çıkan iddialara göre, Toyota'nın bazı modelleri sürücünün isteği dışında ani bir şekilde hızlanıyordu. Toyota, bu iddialara karşılık ilk olarak arabaları bakımdan geçirmeye karar verdi. Bunun ardından başka modellerde de benzer bir sorunun olduğu, paspasın aracın fren pedalına sıkıştığı fark edilmişti. Bunun ardından harekete geçen ABD Kongresi, yaptığı araştırma sonucunda Toyota'ya 50 milyar dolarlık bir ceza kesmişti. Ayrıca Toyota yönetim kurulu başkanı Akio Toyoda da tüm müşterilerinden özür dilemişti.