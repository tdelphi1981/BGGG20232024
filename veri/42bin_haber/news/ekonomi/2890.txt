31 milyar liralık 'sanal pazar operasyonu'
Vergi Denetim Kurulu'nun, 6 aydır devam eden sanal pazar çalışmasını tamamladı. Ortaya çıkan çarpıcı rapora göre, e-ticaret ortamı, vergi kaçırma yöntemi olarak kullanılıyor. Kanunla yetki verilen kuruluşlar haricinde, sanal ortamda oynatılan bahis oyunları, şans oyunları vergisi, KDV ve dolaysız hiçbir vergiye tabi tutulamıyor. Maliye Bakanı Şimşek, Sektöre vergi incelemesini bugünlerde başlatıyoruz açıklaması yaptı. Maliye görevlilerinin bu hafta sahaya inmeleri bekleniyor. Çalışmanın yürütüleceği robotun ismi ise Xenon.
Maliye Bakanı Mehmet Şimşek, önümüzdeki günlerde internet üzerinden ticarete (e-ticaret) yönelik vergi incelemelerinin başlatılacağını bildirdi. 
Maliye Bakanı Mehmet Simsek, 10 numara yağ, lüks otomobil, sigara ve jet yakıtından sonra, toplam büyüklüğü 2012 yılı sonunda yaklaşık 31 milyar liraya ulaşan ve 2015'te 62 milyar liraya çıkması beklenen sanal pazar alanında yaşanan vergi kaybı için düğmeye bastı. 
Maliye Bakanı Şimşek'in talimatıyla yaklaşık 6 ay önce harekete geçen Vergi Denetim Kurulu'nun (VDK), e-ticaret alanında oluşan vergi kayıp ve kaçağının tespiti ve önlenmesine yönelik çalışmaların ilk etabını tamamladığı öğrenildi. 
E-ticaret nedeniyle oluşan vergisel kaybın araştırılması, konuya ilişkin yürürlükte bulunan mevzuatın tüm yönleriyle tetkik edilmesi ve vergi mevzuatıyla ilişkilendirilmesi suretiyle çözüm önerileri geliştirilmesine yönelik Ankara Organize Vergi Kaçakçılığıyla Mücadele Grup Başkanlığı'nca bir rapor hazırlandı. 
 
Raporda yer alan çarpıcı tespitler 
 
Raporda, sadece 2011 yılında internet üzerinden yerli kartlar kullanılarak yurtiçinde yaklaşık 20 milyar lira tutarında alışveriş yapıldığı tespitine yer verildi. 
Raporda yer alan diğer tespitler: 
-e-ticaret yapan mükellefler tarafından tahsilat aracı olarak yurtdışındaki bankalardan alınan sanal posların kullanılması halinde, hasılatın tamamı gizlenebiliyor.  
-Yapılan satışların tahsilatında, banka dışı aracılara ait sanal posların kullanılması halinde, yapılan satışların izlenmesi açısından zorluklar yaşanıyor. 
-Banka havalesi, EFT veya posta çeki yoluyla yapılan tahsilatlarda, hesabın özel/kişisel amaçlarla da kullanılabilmesi nedeniyle, e-ticaretten elde edilen hasılatın takibi zorlaşıyor. 
-Bazı e-ticaret sitelerinde satıcıya ilişkin ticaret unvanı, adres ve iletişim bilgileri gibi hususlara yer verilmemesinin, mükellefin tespitinde zorluklar yaşanmasına, bu   Xenondan kaçış yok 
Bu arada, Maliye Bakanı Mehmet Şimşek de 20 Şubat'ta düzenlediği basın toplantısında 2012 yılında pazarın büyüklüğünün yaklaşık 31 milyar lira olarak gerçekleştiğine dikkat çekmişti.  
Şimşek, anılan toplantıda Hollanda'nın, elektronik ticaretin izlenmesi, denetimi ve bu kayıt dışılığın engellenmesi konusunda en ileri ülkelerden bir tanesi olduğunu ifade ederek, hükümetler arası işbirliği programı kapsamında geçen yıl Hollanda Gümrük ve Gelir İdaresi ile işbirliği yaptıklarını, böylece kayıt dışı elektronik ticaret faaliyetlerinin kavranmasına yönelik etkin ve sürdürülebilir bir strateji oluşturmada önemli adım attıklarını bildirmişti.  
Hollanda'dan aldıkları Xenon isimli robot program sayesinde sanal ortamda ticaret yapan tüm firmaları otomatik olarak tespit ettiklerini belirten Şimşek, bunların faaliyetlerini kayıt altına alacaklarını söylemişti. sitelerden alışveriş yapan vatandaşların satın aldıkları ürünlerin ayıplı çıkması veya malın hiç gönderilmemesi halinde haklarını takip etmelerinde zorluklarla karşılaşmalarına neden oluyor. 
 
Mükellef için vergi kaçırma yöntemi olabiliyor 
 
Raporda, en çarpıcı ifade ise e-platform siteleri üzerinden güvenli ticaret yöntemi kullanılarak yapılan işlemlerde, tahsilatın e-platformun sanal posları aracılığı ile gerçekleştirilmesi durumunda, kimlerin ne kadar satış gerçekleştirdiğinin etkin bir şekilde tespit edilemediği ve bu durumun da mükellefler tarafından vergi kaçırma yöntemi olarak kullanılabildiği tespitinin yer alması oldu. 
Fırsat siteleri tarafından gerçekleştirilen kupon satışlarında, müşteriler tarafından kullanılmayan kupon bedelleri nedeniyle vergi kayıp ve kaçağına sebebiyet verildiği belirtilen raporda, yurt dışında bulunan firmalar tarafından Türkiye'deki nihai tüketicilere internet üzerinden verilen hizmetlerde de vergi kaybına neden olduğuna dikkat çekildi. 
Bir diğer önemli kayıpta, kanunla yetki verilen kuruluşlar haricinde, karşılığı nakit olmak üzere sanal ortamda bahis oynatıldığı, bu bahislerden elde edilen hasılat/kazancın, şans oyunları vergisi, KDV ve dolaysız hiçbir vergiye tabi tutulamamasından kaynaklanıyor. 
 
-Maliye, ilgili kurumları da uyaracak 
 
Vergi Denetim Kurulu tarafından 6 ay süren saha çalışmalarının ardından hazırlanan raporda yer alan tespitler doğrultusunda, Gümrük ve Ticaret Bakanlığı, Bankacılık Düzenleme ve Denetleme Kurumu ile Merkez Bankası'na sorunların çözümüne yönelik kurumlarınca alınması gereken önlemler konusunda yazılar gönderilecek. 
 
-Şimşek: Vergi incelemeleri başlatıyoruz 
 
AA muhabirine konuya ilişkin açıklamalarda bulunan Maliye Bakanı Mehmet Şimşek, Vergi Denetim Kurulu'nun yaptığı incelemeye göre e-ticaret alanında ciddi vergi kayıplarının olduğunun tespit edildiğini kaydetti. 
Devlet kaybediyor ama vatandaş da kaybediyor diyen Bakan Şimşek, Vergi Denetim Kurulu Başkanlığı'nca en kısa süre içerisinde, raporda yer alan tespitler doğrultusunda, sektörde faaliyet gösteren mükellefler nezdinde, vergi kaybına neden olup olmadıkları yönünde vergi incelemeleri başlatılacağını bildirdi. 
Şimşek, ilgili kamu kurumlarından yapılması talep edilen düzenlemeler ve Vergi Denetim Kurulu tarafından başlatılan vergi incelemeleriyle, sektör üzerinde etkin bir denetim ve gözetim sisteminin kurulması, sektördeki faaliyetlerin kayıt altına alınması ve suistimale sebebiyet veren mükellefler üzerindeki caydırıcılığının artırılmasının hedeflendiğini sözlerine ekledi. 
 
 