Akşamcıya enflasyon zammı kapıda
Sigaraya yapılan yüzde 10 ila yüzde 20'lik vergi zammının ardından sırada şimdi de alkollü içeçekler var. Eylül ayındaki yüksek vergi artışının ardından şimdi de enflasyon zammıyla içkinin fiyatı artacak. Alkollü içeceklerden alınan Özel Tüketim Vergisi, 6 aylık ÜFE oranında, yani yüzde 2.7 artacak. Şirketler, vergideki artışın fiyatlara yansıması konusunda hesaba başladılar.
Hükümet, Eylül ayında aldığı kararla biradan alınan asgari maktu vergiyi 9 kuruş, rakıda 11,6 lira, votka ve cinde 12 lira, likörde ise 30 lira artırmıştı.  
Temmuz ayında çıkan yasa gereği alkol ve sigara üzerinden alınan vergiler, 6 ayda bir ÜFE oranında artacağından, bugün açıklanan enflasyon rakamları içkilerden alınan vergi artışını da belirlemiş oldu. Buna göre alkollü içeceklerden alınan ÖTV miktarları 6 aylık ÜFE olan yüzde 2,7 oranında artış gösterecek.  
VATANDAŞ AHMET'E 6 KÖTÜ HABER BİRDEN 
Biradan alınan asgari maktu ÖTV 53 kuruştan yüzde 2.7'lik artışla 54,4 kuruşa; üzüm şarabından alınan ÖTV 2,94 liradan 3 liraya; rakıda 63,48 liradan 65,2 liraya; cin ve votkada 70,35 liradan 72,25 liraya yükseldi.  
Vergideki bu artışın fiyatlara ne kadarlık zam olarak yansıyacağı ise firmaların yapacağı hesabın ardından önümüzdeki günlerde belli olacak.    İŞTE ZAMMIN TİRYAKİYE FATURASI  
ayalp@hurriyet.com.tr 
 