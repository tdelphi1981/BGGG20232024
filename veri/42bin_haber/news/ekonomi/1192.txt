Obama: Borçları ödemezsek felaket olur
ABD Başkanı Obama, "Kongre borç tavanını yükseltmek zorunda, borçlarımızı ödemezsek sonucu felaket olur" dedi.
ABD'de borç tavanı gündemin ilk konusu oldu.

ABD Başkanı Barack Obama, "Kongre borç tavanını yükseltmek zorunda, borçlarımızı ödemezsek sonucu felaket olur" dedi.

Obama, cumhuriyetçilerin borç tavanı yükseltilmesini harcama artışı olarak algılamaması gerektiğini belirtti.


Başkan, tavanın yükseltilmesi halinde "Cumhuriyetçiler ekonomiyi batırmadıkları için vergi avantajı beklemesin, ekonomi için fidye ödemeyiz" diye konuştu.

ABD Başkanı zamanın giderek azaldığına vurgu yaparak "ABD'nin inanç ve kredisi bahis konusu değildir" dedi.

Obama'nın konuşmasında borç tavanı yükseltilmezse durdurulacak ödemeler arasında tahvilleri saymaması, ABD'nin temerrüde düşme ihtimalini bir seçenek olarak görmediği yönünde yorumlandı.

BERNANKE: BORÇLANMA TAVANI YÜKSELTİLMELİ
ABD Merkez Bankası (FED) Başkanı Ben Bernanke de, borçların ödenebilmesi için Kongre'nin borçlanma tavanını yükseltmesi gerektiğini söyledi.

Bernanke, Michigan Üniversitesi'nde yaptığı konuşmada, Kongre'nin düzenli olarak borç tavanını yükseltmesi gerektiğini belirterek, 'Bu, hükümete mevcut borçları ödeme imkanı sağlar. Borç tavanının yükseltilmesi yeni açık oluşturmaz, yeni harcama yapılacağı anlamına gelmez. Kongre'nin gerekli adımları atarak hükümetin borçları ödeyemeyeceği bir duruma gelmesini önlemesi gerekir' dedi.