Okul sütü tanıtım toplantısı protesto edildi
Ulusal Süt Konseyi'nin bu sabah düzenlediği 'okul sütü bilgilendirme toplantısı' protesto edildi. Liseli Genç Umut olarak kendilerini tanıtan grup üyeleri taşıdıkları pankartlarla kampanyayı protesto etti.
Hükümetin eğitim politikalarını protesto ettiklerini açıklayan grup üyeleri "AKP elini eğitimden çek",  "Okul sütü zehir küpü" gibi sloganlar attı. 
7 kişilik grup daha sonra salonu terk etti. Grup üyelerinin protestosu sırasında, ihaleyi kazanan firma yetkilileri ise eylemin bitmesini beklemeyi tercih etti. 
Salondan çıktıkları sırada, otelin güvenlik görevlileri öğrencilerle bir süre tartıştı. Öğrenci grubun asıl amaçlarının Gıda Tarım ve Hayvancılı Bakanı Mehdi Eker'i protesto etmekti; ancak Bakan toplantıya katılmayınca eylem Ulusal Süt Konseyi'ne yönelik yapıldı.  
Protestodan önce bir konuşma yapan Ulusal Süt Konseyi Başkanı Harun Çallı, öğrencilere dağıtılacak okul sütünün market reyonlarından güvenle satın alınan sütlerden hiçbir farkının olmadığını, okullara sağlık açısından tam güvenilir sütün dağıtılacağını söyledi.  
Okul Sütü Programının detaylarının görüşüleceği toplantıya süt dağıtımı yapacak firmalar arasında yer alan Pınar Süt Genel Müdürü Gürkan Hekimoğlu, Sütaş Genel Müdürü Hasan Tolgar, Ak Gıda Süt Alım ve Kalite Direktörü Halil Çukutli ve A-Ge Direktörü Ali Ulvi Akyürek, Danone Genel Müdür Yardımcısı Adnan Çavuş, Sek Süt İşletmeleri Grup Yöneticisi Murat Hocalar, Aynes Gıda Yönetim Kurulu Başkanı Mehmet Ali Özkan ve Ulusal Süt Konseyi Yönetim Kurulu Üyesi Prof. Dr. Muhittin Özder katıldı. 
3 GÜN SÜT DAĞITILACAK 
11 Şubatta başlayacak Okul süt programında 30 bin 885 okulda, 6 milyon 290 bin 977 ilköğretim ve ana sınıfı öğrencisine haftada 3 gün süt dağıtılacak. Tepkilerini taşıdıkları dövizlerle dile getirdiler. 
  
  
  OKUL SÜTÜ İHALESİ ONAYLANDI