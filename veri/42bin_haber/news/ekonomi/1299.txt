Altın fiyatlarında sert yükseliş
Altının ons fiyatı gün içinde ABD'de işsizlik verisinin beklentilerden oldukça iyi gelmesinin ardından düşüşe geçerek 1.666 dolara kadar geriledikten sonra sert bir şekilde yükselişe geçti ve şu dakikalarda 1,687 dolar seviyelerinden işlem görüyor.
HSBC Portföy Yönetimi Stratejisti Ali Çakıroğlu'na göre altın fiyatlarındaki sert artışta IamGold şirketinin CEO'su Letwin'in açıklamalarının ciddi etkisi bulunuyor.

Çakıroğlu değerlendirmesinde, dünyanın önde gelen altın üreticilerinden IamGold şirketinin üst yöneticisi (CEO) Steve Letwin'in 'Saf altın çıkartmanın maliyeti arttı. Mevcut altın talebinin 2013 yılında devam etmesi durumunda altın fiyatlarının 2.500 dolar seviyelerini bulabileceğini tahmin ediyorum' açıklamasının altının onsunun yükselişini tetiklediğini kaydetti.

Çakıroğlu yaptığı değerlendirmede ayrıca altının onsunda 1.690 - 1.695 seviyelerinin önemli bir direnç bölgesi olduğunu hatırlatırken, bu seviyelerin yukarı yönlü aşılması durumunda altın fiyatlarındaki yükseliş hareketinin belirginleşebileceği kaydetti.