Gazetelerin Google zaferi Avrupa geneline yayılacak
Googleın medya kuruluşlarına Fransada 60 milyon euro vermeyi kabul etmesinden sonra Almanya, Belçika, İtalya, Portekiz ve İsviçre de haber içeriklerinin kullanılması karşılığında bedel ödenmesine yönelik yasa hazırlıyor.
FRANSAda kullandığı haberler için medya kuruluşlarına 60 milyon euro vermeyi kabul eden Google, çok yakında yaşlı kıtanın yarısından fazlasında aynı ödemeyi yapmak zorunda kalabilir. Financial Times gazetesinin haberine göre Almanya, Belçika, İtalya, Portekiz ve hatta İsviçre de haber içeriklerinin kullanılması karşılığında bedel ödenmesine yönelik yasa hazırlıkları içinde. Habere göre kriz nedeniyle likidite sıkıntısı had safhaya varan gazete ve televizyonlara kaynak yaratma arayışındaki hükümetler Fransanın araladığı kapıyı sonuna kadar açmaya kararlı.
Bu ülkeler arasında Googleı en çok başını ağrıtacak olan kuşkusuz Almanya. Çünkü Angela Merkel hükümeti Hollandeın Google ile pazarlıkta ileri sürdüğü vergi kartını oynamaya hazırlanıyor. Merkelin lideri olduğu Hıristiyan Demokrat Parti, arama motorlarından kullandıkları haber kaynaklarına lisans ücreti ödemesi yönünde bir yasa taslağını aylar önce hazırlamıştı. Bundan haberdar olan Google ise Bundestag üyelerini, böyle bir adımın haber alma özgürlüğüne ağır darbe vuracağı yönünde uyarmıştı. Ancak aynı uyarıyı Fransada yapan Google sonunda elini cebine atmak zorunda kaldı. 
Ancak Googleun kime ne kadar ödeme yapacağı henüz netleşmedi. Fransa medyası için söz verilen 60 milyon euronun bir kereye mahsus mu olduğu yoksa düzenli bir ödeme olduğu bile belli değil. Fransız medyasının bu parayı nasıl paylaşacağı konusunda da henüz bir fikir birliği oluşmadı. Diğer ülkelerin taleplerini dile getirmesinden sonra, arama motorlarından elde edilecek gelirin adil dağıtılabilmesi için  düzenlemenin AB çerçevesinde yapılması yönünde çalışma yapıldığını da ileri sürdü.  
TEHDİT İŞE YARAMADI 
Fransız medyası, kendilerine ödeme yapmadan haberlerini kullanan Googledan uzun süredir telif hakkı talep ediyordu. Ancak ödeme yapmaya yanaşmayan Google, Biz de Fransız gazetelerinin haberlerini kullanmayız. Sonuçta bizim sayemizde haberleriniz daha çok okunuyor tehdidini savurmuştu.
Bunun üzerine Googleın patronu Schmidti Elyseeye çağıran Fransa Cumhurbaşkanı Hollande, Googledan Fransız basınına 1 Şubata kadar tazminat ödemesi, aksi takdirde, Fransada gazete haberlerini kullanan internet kuruluşlarından para alınmasını düzenleyen bir yasa çıkaracağını söyledi.
İki ay süren çetin pazarlıkların ardından dün Googleın patronu Schmidt, Kültür Bakanı Aurelie Filippetti, basın örgütleri ve hükümet tarafından belirlenen arabulucu Marc Sachwartz, Elysee Sarayında yapılan toplantıda uzlaştı. Hollande, Googledan, Fransız basının dijital ortama adapte olmasını kolaylaştırmak için kullanılmak üzere 60 milyon Euro koparmayı başardı. Google ayrıca, arama motorları aracılığıyla haberlerini kullandığını gazetelere ticari ilişkilerinde daha cazip öneriler getirmeyi de kabul etti. 
Fransa ilke imza attı 
Googleın patronu Schmidt, Bu Fransız halkının yararına tarihi bir anlaşma oldu. Anlaşma her zaman yasadan daha iyi. Bu doğru bir yaklaşımdı dedi. Hollande da, yazılı bir açıklama yaparak, Bugün dünyada ilk kez gerçekleşen bir anlaşmaya vardık. Bu anlaşma hem Fransız basını, hem bilgilerin içeriği, hem de Google için iyi bir anlaşmadır. Dünyada başka örneği olmayan bu anlaşmayı gerçekleştirmekten gurur duyuyoruz dedi.