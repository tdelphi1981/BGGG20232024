İlk ULAK Aselsan
2016 yılında tamamlanacak Dördüncü Nesil (4G) Haberleşme Teknolojisi Geliştirme Projesinde (ULAK) ilk imzalar atıldı. 4G bağlantı hizmetinin yerli baz istasyonlarıyla tahsis edileceği belirtildi.
ASKERİ haberleşme ve elektronik alanlarında faaliyet gösteren ASELSAN, Dördüncü Nesil (4G) Haberleşme Teknolojisi Geliştirme (ULAK) Projesini geliştirmek üzere 47 milyon dolarlık sözleşmeye imza attı. Aselsan, Netaş ve Türk Telekom bünyesindeki Argelanın işbirliğiyle yapılacak olan ULAK Projesinde yerli imkanlarla geliştirilen baz istasyonları kullanılacak. 2016 yılında tamamlanacak ULAK Projesiyle ortaya çıkacak 4G bağlantı hizmetinin, telefon operatörleriyle kamunun ihtiyacı olan güvenlik ve acil haberleşme hizmetlerine tahsis edileceğini söyleyen Ulaştırma, Denizcilik ve Haberleşme Bakanı Binali Yıldırım, Bununla da yetinmeyip bu teknolojiyi satıp, başka ülkelerin ihtiyacını da karşılayacağız dedi.
Türkiyenin bilgi ve iletişim konusunda aman bekleyelim de görelim sonra bir şey yapalım diyecek bir lüksü olmadığını vurgulayan Binali Yıldırım, şunları söyledi: Geç kalmanın çok ağır sonuçları var. Biz bir tek 3üncü nesilde bekledik. Arkadaşlarımız geç kaldık dediler. Ben inat ettim vermedim. Şimdi doğru yaptığımızı ortaya çıktı. Bu 4G ihalesiyle ilgili bir program değil. 4G henüz bizim gündemimizde yok. Bugün anlaşması imzalanan proje, 4G teknolojisine altlık teşkil edecek ürünlerin geliştirilmesine yönelik bir iştir. Dolayısı ile bunu bir 4G lisansının başlangıcı gibi değerlendirmek yanlış olur. Yerli ürünlerimizi eğer biz 4G teknolojisini lisanslarını vermeye karar verdiğimizde, o zaman yatırımın boyutu ortaya çıkar. 4G işinde mutfağa da girdik. Yemek olduğunda lisanslarını da vereceğiz. Yerli kaynaklarımızı kullanarak, biz de varız diyeceğiz. 
MOBİL OPERATÖRLERE SUNULACAK 
Aselsan Yönetim Kurulu Başkanı Necemettin Baykul da, ULAK Projesinin Türkiyede ilk kez 4G baz istasyonlarını, yurtiçindeki yazılım ve donanım bileşenleri ile birlikte geliştirilerek, telekom ve mobil operatörlerin kullanımına sunacaklarını söyledi. Baykul, konuşmasını şöyle sürdürdü: 4G iletişim teknolojisinde kazanılacak yetenekler, sırasıyla beşinci ve daha sonraki nesil kablosuz iletişim teknolojilerini de takip edebilmeye imkan verecek. 
Köprüde gece bakımı olacak 
BOĞAZİÇİ Köprüsünde bu yıl içinde bakım çalışmalarının yapılacağını söyleyen Binali Yıldırım, Bakıma alınması için program yapıldı. Burada sınırlı bir şekilde köprünün kapatılması değil, ağırlıklı olarak gece çalışmaları yapmak ve öte yandan da trafiğin akışını sağlayacak şekilde bir iş programı uygulanacak dedi. Köprünün bakımı ve büyük onarımı yapılırken, trafik açısından yaşanacak sıkıntının minimum düzeyde tutulması için çalışacaklarını söyleyen Yıldırım, Biz buna yoğunlaşıyoruz ve bunun için gerekli tedbirleri aldık ifadesini kullandı.  
  
  
  
 