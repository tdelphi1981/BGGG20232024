300 milyonluk oyun
İstanbul Eyüpte 600 bin metrekarelik alanda kurulacak temalı park Vialandde inşaat çalışmaları devam ederken, roller-coaster (hız treni) dahil eğlence üniteleri ve oyunlar kurulmaya başlandı. Vialand Genel Müdürü Mehmet Emeç, projedeki 50ye yakın eğlence ünitesine 300 milyon lira yatırım yaptıklarını söyledi.
İSTANBUL Eyüpte 600 bin metrekarelik alanda kurulacak temalı park Vialand, 23 Nisan 2013te kapılarını açacak. İstanbul Büyükşehir Belediyesine ait arazi üzerinde, Bayraktar&Gürsoy tarafından yap-işlet-devret modeliyle geliştirilen Vialand, 1 milyar 150 milyon liralık yatırımla hayata geçiyor. 60 milyon lira ve cironun yüzde 10.5i karşılığında 30 yıllık kiralama modeliyle uygulanan Vialand, temalı park, gösteri merkezi ve alışveriş caddeleri konseptini bir arada buluşturuyor. İnşaat çalışmaları devam eden Vialandde, yurtdışından ithal edilen eğlence üniteleri de kurulmaya başlandı. Vialand Genel Müdürü Mehmet Emeç, projedeki 50ye yakın eğlence ünitesine yaklaşık 300 milyon lira yatırım yaptıklarını söyledi.
OYUNCAKLAR ALMANYADAN
Vialandin çalışmalarını anlatmak üzere dün düzenlenen toplantıya, İstanbul Büyükşehir Belediye Başkanı Dr. Kadir Topbaş, Gürsoy Grup CEOsu Abdurrahman Gürsoy, Via Grup Yönetim Kurulu Başkanı Coşkun Bayraktar ve Vialand Genel Müdürü Mehmet Emeç katıldı. Proje hakkında bilgi veren Mehmet Emeç, Vialandda yer alacak eğlence ünitelerinin Disneylandda da yer alan üniteler olduğunu belirterek, Ünitelerin yüzde 90ını Almanyadan aldık. İngiltere, İtalyadan da getirdiğimiz eğlence üniteleri var. Bunlar için 300 milyon lira yatırım yaptık diye konuştu.
HIZLI TREN GELİYOR
Vialandda 5 adet roller-coasterın (hız treni) yer aldığını anlatan Emeç, 3 saniyede 110 kilometreyi aşan hızıyla Avrupanın en çok ilgi gören roller coasterı olacak. Bunun dışında ailelere ve çocuklara uygun 4 adet hızlı tren daha olacak. Şu anda hızlı trenler için inşaat alanına raylar kuruluyor. Bunun dışında King Kong ünitesi ve İstanbulun fethinin canlandırıldığı Fatih Dark Ride eğlence ünitesi de olacak diye konuştu. Emeç, projenin ikinci fazı için yeni bir roller-coaster alma hazırlığında olduklarını anlattı. 
30 MİLYON ZİYARETÇİ
Temalı parkların ülkeler için stabilizasyon sembolü ve şehirler için cazibe artırıcı bir nokta olduğunu anlatan Emeç, şunları söyledi: Vialandin yapımına eylül ayında başladık. Projenin inşaat aşamasında 1000 kişi çalışıyor. Tamamlandığında ise 4 bin kişiye istihdam sağlayacak. Vialanda yıllık 30 milyon ziyaretçi bekliyoruz ve bu mütevazı bir rakam. Özellikle turistler açısından da önemli. İlk etapta yakın coğrafyada tanıtım yapacağız. Yurtdışından iki şovla da anlaşmak üzereyiz. Emeç, alışveriş caddesinde büyük metrekareli mağazaları kiralayacaklarını söyledi.  
Bölgeye  katkı sağlayacak 
İSTANBUL Büyükşehir Belediye Başkanı Kadir Topbaş, projeyle ilgili şunları söyledi: Dünyada artık ülkeler yarışmıyor, şehirler yarışıyor. İstanbulu da bu yarışa sokmak için hareket ediyoruz. Bu proje, bölgenin gelişimi açısından da önemli katkı sağlayacak. Bunu hemen gördük, etraftaki değerlerin nasıl değiştiğini, halkın heyecanlandığını gördük. Bu aynı zamanda sosyal bir proje. İstanbula gelen turist sayısı 9 milyonu geçti. Bu proje, bunun daha da geçmesini sağlayacak.