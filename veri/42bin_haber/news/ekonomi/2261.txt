Vehbi Koç Vakfından model okul geliyor
VEHBİ Koç Vakfı Genel Müdürü Erdal Yıldırım, vakfın yatırım yoğun yıllarında yaklaşık 200 milyon lira gider bütçelerinin bulunduğunu, sadece Koç Üniversitesinin işletme açığının 45 milyon lirayı bulduğunu belirterek, İyi ki Koç Topluluğu var. Her yıl Koç Topluluğu şirketlerinden önemli ölçüde bağış alıyoruz dedi.
Vehbi Koç Vakfının (VKV) tarihini, eğitim, sağlık ve kültür alanındaki çalışmalarını ve gelecek dönem vizyonunu anlatan Yıldırım, VKVnin Koç Topluluğunun önemli bir parçası olduğunu ama bir Koç Topluluğu şirketi olmadığını vurguladı. Yıldırım, VKVnin bugün yaklaşık 1.52 milyar dolar mertebesinde bir büyüklüğe sahip olduğunu, bunun da Avrupa ve ABD standartlarında büyük bir vakıf olduklarını gösterdiğini dile getirdi. Koç Holding ve Milli Eğitim Bakanlığı ile Meslek Lisesi Memleket Meselesi Projesinin yürütücüleri arasında olduklarını anımsatan Yıldırım, şöyle devam etti: Önemli bir başka projemiz Model Okul inşa etmekti. Amacımız bir ilköğretim okulu inşa etmekti. 4+4+4 ile birlikte projeyi ilköğretim okulu değil ortaokul olarak yeniden revize ettik. İl Milli Eğitim Müdürlüğüne sunumu yaptık. Şimdi Bakanlığa aktaracağız. Proje İstanbulda çok heyecan yarattı. Ankarada da aynı heyecanı yaratacağımıza inanıyoruz.