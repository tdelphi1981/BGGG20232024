Doğuş Istanbul Doors Grupa ortak oldu
Ferit Şahenk'in patronluğundaki Doğuş Grubu, yeme içme sektöründeki yatırımlarına devam ediyor. Doğuş şimdi de 20 marka ile 3.5 milyon kişiye hizmet veren Istanbul Doors Grupun yüzde 74 hissesini satın aldı. Doğuş'un bünyesinde Nusr-et Steakhouse, Kiva, Armani Ristorante, Kahve Dünyası ve Go Mongo markaları bulunuyor.
Doğuş Grubunun bir iştiraki olarak Mart 2012de kurulan D.ream ile yeme-içme sektörünün lider firması İstanbul Doors Grubu arasında ortaklık anlaşması imzalandı.  
Ortaklık anlaşması ile birlikte D.ream, İstanbul Doors Grubu ortaklarından International Restaurant Groupun hisselerinin tamamı ve kurucu ortakların hisselerinin bir kısmını alarak şirketin yüzde 74,25lik hissesine sahip oldu. 
D.ream CEOsu Levent Veziroğlu, İstanbul Doors Grubu ile ortaklık anlaşması imzaladıklarını duyururken, bu ortaklığın Türkiyedeki eğlence, yeme-içme sektöründe yepyeni bir sayfanın açacağını belirtti. Veziroğlu şöyle konuştu:  
"Bu ortaklık sayesinde iki şirketin güçlerini birleştirmesi ile sektörde yeni bir geleceğin başlangıcı yaşanacak. İstanbul Doors Grubu sektördeki 19 yıllık serüveninde birbirinden farklı konseptlerde çok başarılı 20 marka yarattı. Ortaklığımız ile, hem bu markaları yurtiçi ve yurtdışında daha da genişletecek, hem de yepyeni konseptler ve markalar ile sektörü büyütmeye devam edeceğiz. Özellikle ülkemiz mutfağının uluslararası bilinirliğini ve saygınlığını artırmaya gayret edeceğiz." 
DÖRT MARKA VAR 
D.ream'in bünyesinde Nusr-et Steakhouse, Kiva, Armani Ristorante, Kahve Dünyası ve Go Mongo markaları bulunuyor. Yakın zamanda hizmete girecek GQ Bar Restoran için de çalışmalar sürüyor. 
DOORS GRUP 3.5 MİLYON KİŞİYE HİZMET VERİYOR 
İstanbul Doors Grup ise 1993 yılında Da Mario ile yeme-içme ve eğlence sektörüne kapılarını açtı. Farklı konseptlerde yarattığı Vogue, Anjelique, Kitchenette, Gina, Ajia, Zuma, Mama, Carlotta, Poupon, Cadoro, Gigi, Foodist Catering, Tom Aikens Restaurant, Toms Kitchen, Toms Deli, Raika, Wanna Pop gibi 20 marka ile Türkiyede sektörünün lideri olan grup, bugün Türkiye, İngiltere, Rusya ve Azerbaycanda 40 lokasyonda, yılda 3,5 milyon kişiye hizmet veriyor. 
 