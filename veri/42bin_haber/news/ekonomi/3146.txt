Brent petrol 111 doların altında
Çin'de şubat ayında enflasyonun yükselmesi, sanayi üretimi ve perakende satışlardaki yavaşlamayla Brent petrol 111 doların altına geriledi.
Londra Brent tipi ham petrolün varil fiyatı şu dakikalarda 13 sent azalarak 110,47 dolardan, ABD ham petrolünün varil fiyatı ise 18 sent azalarak 91,77 dolardan işlem görüyor. 
Çin'de bugün açıklanan verilere göre, ocak ayında yıllık bazda yüzde 2 artan enflasyon şubat ayında 3,2'ye yükselerek geçen yılın nisan ayından bu yana en yüksek seviyeyi gördü. Yılın ilk iki ayında yıllık bazda yüzde 9,9 artan sanayi üretimi ve yüzde 12,3 artan perakende satışlar beklentilerin altında kaldı.