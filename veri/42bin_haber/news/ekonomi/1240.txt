Cezayirle LNG kontratı 10 yıl daha uzatılıyor
CEZAYİR ile devam eden sıvılaştırılmış doğalgaz kontratının 10 yıl daha uzatılması için mutabakata varıldı.Bakan Taner Yıldız, bu ülkeyle petrol ve yenilenebilir enerji alanlarında da işbirliği yapılacağını söyledi.
ENERJİ ve Tabii Kaynaklar Bakanı Taner Yıldız, Cezayir ile devam eden 4 milyar metreküplük sıvılaştırılmış doğalgaz (LNG) kontratının 10 yıl daha uzatılması konusunda mutabakata varıldığını söyledi. Kontratın süresi 2014 yılının ekim ayında sona erecekti.
Cezayir, Libya ve Katar temaslarının ilk durağı olan Cezayirde, Enerji ve Madenler Bakanı Youcef Yousfi ile görüşen Bakan Yıldız, Cezayir ile LNG kontratının 10 yıl daha uzatılması konusunda mutabakata vardık. Ayrıca, petrol ve yenilenebilir enerji alanlarında da işbirliği fırsatlarını ele aldık diye konuştu. Cezayirli Bakan Yousfi ise Türkiyeye verdikleri doğalgazın miktarını 6 milyar metreküpe kadar çıkarabileceklerini söyledi. 
KATARDAN LNG TESİSİ 
Cezayir yolunda uçakta gazetecilerle sohbet eden Yıldız, Cezayirden 54 kargodan oluşan normal kontratımız dışında spot olarak en az 2 LNG kargosu almak istediklerini söyledi. Spot LNG alımlarının Katardan da yapılmaya devam edileceğini bildiren Yıldız, şöyle konuştu: Katardan Türkiyede yatırım yapmasını talep edeceğiz. Türkiyede bir LNG tesisi kurulmasını isteyeceğiz. Özel sektör bu konuyla ilgileniyor. Özel sektörün yapmaması durumunda, kamu bu yatırımı yapacak. Halen LNG yatırımı için lisans alanlar ve almaya çalışan şirketler var. Türkiyenin ihtiyaçlarını sorunsuz şekilde karşılaması için Saros kıyılarında bir LNG tesisi kurmasının, hem kendisine hem bölgesine yararlı olacağını düşünüyoruz. Bu boğazlardaki gemi trafiğini de rahatlatır. Yunanistan ve Bulgaristan için de bu iyi olur. Yıllık minimum 56 milyar metreküplük LNG tesisi uygun olabilir. 
İrana karşı Libya 
YILDIZ, Libya konusunda ise Türkiyenin Libyada yeni petrol sahaları alması gerektiğini vurgulayarak, TPAOnun mevcut sahaları var zaten. Fizan Bölgesinde yeni sahalar istedik. İrandan azalan miktarı buradan karşılayabiliriz. Şu anda 1 milyon ton alıyoruz ama bunun üzerine çıkaracağız dedi.  
  
 