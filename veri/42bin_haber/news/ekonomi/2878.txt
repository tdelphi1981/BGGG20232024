Radikal Canlı Kırmızıda bir ilk
Gazete ve dergi reklamlarında yaratıcılığın desteklenmesi amacıyla 10 yıldır aralıksız sürdürülen Kırmızı Basında En İyiler Reklam Ödüllerinde her yıl tören sırasında canlı olarak gerçekleştirilen Radikal Canlı Kırmızı Ödülünde bu yıl bir ilk yaşandı.
Radikal Canlı Kırmızının tarihinde ilk kez gerçek bir marka için brief konusu verilirken; katılımcı ekipler Vodafone Red markası için sadece kâğıt ve kalem kullanarak reklam eskizi hazırladılar. Bu eskizler arasından tören misafirlerinin oylarıyla Leo Burnett İstanbuldan Volkan Bintepe ve Volkan Andaç üçüncü, BIG 34ten Taylan Özgü Akçam ve Fatih Mehmet Yılmaz ikinci, TBWA İstanbuldan Cihan Akköse ve Tolga Ülkümen birinci seçildi.  
BİZİ BİZ YAPAN REKLAMLAR 
775i aşkın başvurunun yer aldığı reklamların da sergilendiği, iş ve reklam dünyasından 1000i aşkın davetlinin katıldığı Küçük Çiftlik Parktaki ödül töreni geçtiğimiz perşembe akşamı gerçekleşti. Kırmızının bu yıl 10uncu yılını kutlaması nedeniyle, daha önce Kıpkırmızı ödülü almış olan markaların yöneticileri de törene katıldı. Eczacıbaşı Topluluğu CEOsu Erdal Karamercan, 2004 ve 2006da Topluluğun iştiraklerinden Girişim Pazarlamanın Okey ve Detan markalarına dönük ilanları ile büyük ödül Kıpkırmızıyı aldıklarını hatırlatarak, özellikle yaratıcılığın değerlendirildiği Kırmızı Ödüllerinin son derece kritik bir önemi olduğunu belirtti. Karamercan, Bizi biz yapan markalarımızı bugünlere getiren reklamcılara teşekkür etmemiz gerekiyor dedi.  
TÜM SEKTÖRE YAYILDI 
2008de yazarlarını tanıttığı ilan ile Kıpkırmızıyı kazanan Akşam gazetesinin Genel Yayın Yönetmeni İsmail Küçükkaya ise, törendeki konuşmasında, şunları söyledi: 2008de Kıpkırmızı ödülünü almak bizim için çok önemliydi. O dönemde bizim için çok teşvik edici oldu. Ama bunun dışında ayrıca çok daha önemli bir şeyi de bize gösterdi. Bundan dolayı özellikle Ayşe Sözeri Cemal ve Hürriyet gazetesine, Kırmızıyı bir grubun mecrası olarak değerlendirmeyip tüm sektöre mal edecek şekilde hareket ettikleri için teşekkür etmek istiyorum.