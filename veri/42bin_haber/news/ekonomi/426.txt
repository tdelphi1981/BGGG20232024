Bursa'da deniz otobüsü seferleri başlıyor
BURSA Büyükşehir Belediyesi tarafından İDOya alternatif olarak Bursa ile İstanbul arasında deniz ulaşımını sağlamak amacıyla kurulan Bursa Deniz Otobüsleri İşletmesinin (BUDO) kullanacağı iki iskeleden biri olan İstanbul Kabataş İskelesinde, son rötuşlar yapılıyor. Mudanya İskelesinin de Kabataş İskelesi gibi tamamlanmak üzere olduğunu kaydeden Büyükşehir Belediye Başkanı Ak Partili Recep Altepe, iki şehir arasında karşılıklı seferlerin Aralık ayı içerisinde başlayacağını söyledi.Özelleştirmenin ardından İDOda yaşanan esnek fiyat tarifelerine yönelik olarak artan tepkiler üzerine Bursa ile İstanbul arasında deniz ulaşımını sağlamak amacıyla çalışma başlatan Bursa Büyükşehir Belediyesi, İstanbul Büyükşehir Belediyesi Şehir Hatları İşletmesinden Kabataş iskelesinin kullanımına yönelik sözleşmenin imzalanmasının ardından ilk gemiyi de satın aldı. Norveçten icra yoluyla alınan 319 yolcu kapasiteli Hüdavendigar adı verilen deniz otobüsü, İstanbul Haydarpaşa Limanına getirildi. Burada gümrük kontrolleri yapılan gemi, daha sonra bakım için Tuzla Tersanesine götürüldü. Tuzladaki bakım çalışmaları tamamlanan ve Bursanın ulaşım araçlarında kullanılan yeşil renge boyanan deniz otobüsü, geçen hafta keşif ve deneme amacıyla Mudanyaya sefer düzenledi.

ÜÇÜNCÜ GEMİNİN ANLAŞMASI YAPILIYOR

Deniz otobüsünün sefer yapacağı noktalardan biri olan İstanbul Kabataş İskelesinde sürdürülen hazırlıkları yerinde denetleyen Başkan Altepe, Bursa ile İstanbul arasında deniz ulaşımını sağlamak amacıyla başlatılan çalışmaların hızla sürdüğünü ifade etti. BUDO için alınan ilk geminin ardından ikinci gemiyle ilgili prosedürleri de tamamladıklarını, üçüncü geminin de anlaşmasını en kısa zamanda bitireceklerini söyleyen Başkan Altepe, "Hedefimiz en kısa zamanda seferleri başlatmak" dedi. 

Bu amaçla önce Mudanya İskelesinin ardından da Kabataş İskelesinin yapım çalışmalarını başlattıklarını hatırlatan Başkan Altepe, "Kabataş İskelesi için yapılan hazırlıkları yerinde inceledik. Yolcu salonunun düzenlemesinin çoğunlukla bittiğini görüyoruz. Tabelaları ve diğer düzenlemeleriyle birlikte, hemen hemen kullanılabilecek duruma getirilmiş. Çalışmalarda emeği geçen tüm arkadaşlarıma teşekkür ediyorum" diye konuştu. 

HEDEF, SEFERLERİ ARALIK AYI İÇİNDE BAŞLATMAK

Büyükşehir Belediyesi Genel Sekreteri Seyfettin Avşar, Burulaş Genel Müdürü Levent Fidansoy ve Başkan Danışmanı Taha Aydının da hazır bulunduğu inceleme gezisinde turnike sistemlerini de yerinde gören Başkan Altepe, Mudanya ve Kabataş iskelelerinin kısa zamanda yolcu taşıyabilecek seviyeye getireceklerini kaydetti. Başkan Altepe, "Önümüzdeki birkaç gün içinde tüm işlemlerin biteceğini tahmin ediyoruz. Hedefimiz inşallah Aralık ayı içerisinde seferlerin başlaması. Bu konuda çalışmalarımız yoğun şekilde sürüyor. Şimdiden Bursaya ve İstanbula, insanımıza hayırlı uğurlu olsun" dedi.