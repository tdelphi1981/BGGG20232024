2 haftada 2.9 milyar dolar
Aşkabat Uluslararası Havalimanı projesinin anahtar teslimi ihalesini 2 milyar 253 milyon dolara kazanan Polimeks İnşaat sayesinde Türk müteahhitlik şirketleri 2013e rekorla girdi. Sektör sadece iki haftada 2.9 milyar dolarlık iş aldı.
YURTDIŞINDA faaliyetleri bulunan Türk müteahhitlik şirketleri 2013e hızlı girdi. Ekonomi Bakanı Zafer Çağlayan, müteahhitlik sektörünün 2013 yılına rekorla başladığını belirterek, sektörün yılın ilk iki haftasında Türkmenistan, Kazakistan ve Gürcistanda 2,9 milyar dolar değerinde proje üstlendiğini açıkladı. Çağlayan, dünyanın en büyük müteahhitlik firmalarının yer aldığı 225 firma sıralamasında 33 firmayla ikinci sırada yer alan Türk müteahhitlik sektörünün, 2013 yılına vites yükselterek rekorla başladığını vurguladı. Türkmenistanda Aşkabat Uluslararası Havalimanı inşaatının ihalesini 2 milyar 253 milyon dolara alan Polimeks, Türk müteahhit şirketlerinin yurtdışında tek kalemde aldığı en büyük işin de sahibi oldu.  
KATMA DEĞERİ EN YOĞUN 
Türk müteahhitlik sektörünün gözde ülkelerinden olan Türkmenistanda müteahhitlik sektörünün her geçen gün başarılarına yeni başarılar eklediğini kaydeden Çağlayan, Müteahhitlik sektörümüz Türkmenistandaki başarılarına bir yenisini daha ekledi. Polimeks firması 2013 yılının ilk günlerinde 2 milyar 253 milyon dolar değerindeki Türkmenistan Aşkabat Havalimanı Projesini üstlenmesi önemli bir adım. Bu rakam, bir Türk firmasının Türkmenistanda tek kalemde üstlendiği en büyük proje bedelidir ve bu ülkede üstlenilen katma değeri en yoğun projelerden biridir dedi. 
TÜRKMENİSTAN BAŞROLDE 
Türkiye için 2012 yılında 4.9 milyar dolarla en fazla proje üstlenilen ülkenin Türkmenistan, olduğunu kaydeden Çağlayan, şöyle konuştu: 2013 yılında da başlıca pazarlarımızdan bir tanesi olacaktır. Türk müteahhitlerince bugüne kadar Türkmenistanda üstlenilen projelerin toplam tutarı 31 milyar doları aştı. Türkmenistan, Rusya Federasyonunundan sonra Türk müteahhitlik sektörünün en fazla proje üstlendiği 2inci ülke konumunda. Türkmenistanda sürdürülen yatırım programı kapsamında Türk firmalarınca teklif verilen projeler arasında Hazar Denizi kıyısında inşa edilecek liman tesislerinin, Türkmenistan karayolu ağının yenilenmesinin, yeni konut bölgelerinin ve sanayi tesislerinin kurulmasına yönelik projelerin yer alıyor. 
Çağlayan, bu projeler dolayısıyla önümüzdeki günlerde Türkmenistandan pek çok yeni yatırım haberinin gelebileceğini söyledi. Türkiyedeki müteahhitlik sektörüne ilişkin diğer sevindirici haberin Kazakistandan geldiğini belirten Çağlayan, Alsim Alarko Sanayi Tesisleri ve Ticaret A.Şnin Kazakistanda 633 milyon dolar değerinde Aktogay Bakır İşleme Tesisi Projesini üstlendiğini kaydetti. 
2.2 milyar dolarlık Aşkabat Havalimanını Polimeks yapacak 
AŞKABAT Uluslararası Havalimanı projesinin anahtar teslimi ihalesini 2 milyar 253 milyon dolara kazanan Polimeks İnşaat, bu ihale ile Türk müteahhit şirketlerinin yurtdışında tek kalemde aldığı en büyük işin de sahibi oldu. Türkmenistanın milli sembol ve değerlerinden esinlenerek tasarlanan yeni havaalanının inşasına 2013 Ocak ayında başlanarak 2016 yılında tamamlanması hedefleniyor. 
Polimeksin 2012de inşaat sektörün prestijli yayınlarından biri olarak kabul edilen uluslararası Engineering News Record (ENR) Dergisi tarafından yayınlanan Dünyanın En Büyük 225 Uluslararası Müteahhidi sıralamasında 56ıncı, Türk firmaları arasında ise birinci sırada yer aldığını hatırlatan Polimeks İnşaat Yönetim Kurulu Başkanı Erol Tabanca, projenin yaklaşık 350 bin metrekare kapalı alanıyla yılda 14 milyon yolcuyu ağırlayacağı bilgisini verdi. 
Tabanca, Aşkabat Uluslararası Havalimanı projesinin, tamamlandığında sadece Türkmenistanın değil dünyanın da önemli havalimanları arasında yer alacağını vurguladı. Yaklaşık 17 yıldır Türkmenistandaki birçok projenin inşasına imza attıklarını hatırlatan Tabanca, kuruldukları günden bu yana toplam 120 projeye imza attıklarını kaydetti. Türkmenistanda daha önce de bir havaalanı inşa ettiklerini hatırlatan Tabanca şöyle konuştu: Halihazırda toplam büyüklüğü 3.69 milyar dolar olan Aşkabat Olimpiyat Kompleksi, Aşkabat Teknoloji Merkezi ve Awaza Kongre Merkezi gibi projelerin inşasına devam etmekteyiz.  Bu projenin inşasıda yaklaşık 20 bin kişinin istihdam edilmesi hedefleniyor. 
350 bin metrekare kapalı alan  
PROJEde bir adet yolcu terminali, bir adet VIP Terminali, Hava Trafik Kontrol Kulesi, 3 bin araç kapasiteli açık ve kapalı otopark, yılda 200 bin ton yük kapasiteli Kargo Terminali, üç uçak kapasiteli Uçak Bakım Hangarı, Catering Binası, yeni Yakıt İkmal Tesisleri, İtfaiye Binaları, Bakım-Onarım ve Ambar Tesisleri, Sivil Havacılık Okulu, Uçuş ve Kabin Eğitim Simülatör Binası, Hastane, Yurt Binası ve Kapalı Spor Salonu inşa edilecek.   
241 milyar dolarlık proje  
TÜRK müteahhitlik sektörünün bugüne kadar dünyada 241 milyar 300 milyon dolar değerinde proje üstlendiğini kaydeden Zafer Çağlayan şunları söyledi: Şirketlerimizin 2013 yılında da başarılarına başarı katacağı ve yeni rekorlara imza atacağına inanıyorum. Müteahhitlik sektörümüzün ilk göz ağrısı olan Libyada düzenin tam tesis edilmesiyle, bu ülkede ve dünyanın diğer ülkelerinde üstlenilecek projelerle birlikte 2013 yılında müteahhitlik sektörümüz, istihdam sağlayarak, inşaat sanayi ihracatımızı artırarak Türkiye ekonomisine döviz kazandırmaya devam edecektir. Alınan projelerin hayırlı olmasını diliyor, müteahhitlik sektörümüzü başarılarından dolayı tebrik ediyorum.