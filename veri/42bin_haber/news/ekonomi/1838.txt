ABdeki kayıp durunca ihracat aylık rekor kırdı
İhracat ocakta yüzde 5.6 artarak 11 milyar dolar olarak gerçekleşti. Artışta Avrupa pazarlarında yaşanan kan kaybının durması etkili oldu.

İHRACATÇILAR yeni yıla da rekorla başladı. Ocak ayında Türkiyenin ihracat yüzde 5.6 artarak 11 milyar 25 milyon dolar olarak gerçekleşti. İhracatta yaşanan artışta ABdeki kan kaybının durması etkili oldu. Türkiye İhracatçılar Meclisi (TİM) Başkanı Mehmet Büyükekşinin, Orman ve Su İşleri Bakanı Veysel Eroğlunun da katıldığı toplantıyla Afyonkarahisarda açıkladığı verilere göre geçen yıl ihracatın yüzde 7 düştüğü Avrupa pazarı, yılın ilk ayında yüzde 6 artıya geçti.
Afrikaya ihracat yüzde 16 arttı
Büyükekşi İhracatçılarımız kendilerine duyulan güveni boşa çıkarmıyor. Okyanusları boşuna aşmıyoruz; çabalarımız rakamlara da yansıyor. Ocak ayında BDTye ihracatımız yüzde 23, Okyanusya ülkelerine yüzde 18, Afrika ülkelerine yüzde 16 artış gösterdi. Ocak ayında ABye ihracatımız da yüzde 6 artış gösterdi dedi. Orman ve Su İşleri Bakanı Veysel Eroğlu da rakamları sevindirici olarak nitelerken, İhracatçıya her türlü desteği veriyoruz. Bürokrasiyi azaltacağız dedi.
Çağlayan: 97 ülkede rekor kırdık
OCAK ayı verilerini değerlendiren Ekonomi Bakanı Zafer Çağlayan, en yüksek ocak ihracatı yapıldığını söyledi. Çağlayan 2012 resmi dış ticaret verilerimiz 152.6 milyar dolar ile mal ihracatında tarihi bir rekor kırdığımızı, ihracatın ithalatı karşılama oranının yüzde 64.5e yükseldiğini gösterdi. Gelişmiş ve gelişmekte olan 97 ülkeye ihracatımız rekor kırdı. 45 ilimiz tarihimizdeki en yüksek ihracat düzeyine ulaştı. Yeni yıla da yine bir güzel haber ile başlıyoruz. İhracatımız 11 milyar dolara ulaşarak, şimdiye kadar ocak ayları içinde ulaştığımız en yüksek düzeye çıktı dedi.