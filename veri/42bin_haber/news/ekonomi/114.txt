Şişliden sonra ikinci şok Yenimahalle
Büyükşehir Kanun Tasarısı, İstanbul Şişliden sonra Ankaranın en büyük üçüncü ilçesi olan Yenimahalleyi vurdu. TBMM Genel Kurulunda yapılan görüşmelerde İçişleri Bakanı İdris Naim Şahin, Yenimahalle Belediyesine bağlı bazı mahallelerin Etimesgut ve Çankaya Belediyelerine bağlanmasına ilişkin önerge verdi.
ŞİŞLİ KURTARAMADI 
TBMM Genel Kurulunda Büyükşehir Belediyesi Kanunu ile Bazı Kanun ve KHKlarda Değişiklik Yapan Kanun Tasarısı görüşüldü. İstanbul Şişlinin Ayazağa, Maslak ve Huzur mahallelerinin Sarıyere bağlanmasına ilişkin hüküm de kabul edilen bölüm içinde yer aldı. Yine İstanbul Arnavutköy ilçesine bağlı Nakkaş ve Bahşayış Mahalleleri ile Büyükçekmece İlçesine bağlı Muratbey Mahallesi, Çatalca Belediyesine katılacak. 
ÖNERGE BAKANDAN GELDİ 
Tasarı üzerindeki görüşmelerde, İçişleri Bakanı İdris Naim Şahin imzasıyla Ankaranın Yenimahalle ilçesindeki bazı mahallelerinin Çankaya ve Etimesgut ilçelerine bağlanmasına ilişkin önerge verildi. CHP Ankara Milletvekili Levent Gök, önergenin bir gece yarısı operasyonu olduğunu savunarak, Yenimahalle ilçesi paramparça edilmektedir. Hangi hakla bölüyorsunuz? Saygısız bu tutumu kınıyorum dedi. 
NEDENİNİ KAPUSUZ AÇIKLADI 
Aranın ardından söz alan Ak Parti Ankara Milletvekili Salih Kapusuz, Yenimahallenin, fiziki olarak birbiri ile irtibatı olmayan iki bölgeden oluştuğunu, önergeyle bu durumun ortadan kaldırıldığını söyledi. Kapusuz, Yenimahalledeki bazı mahallelerin bağlanacağı ilçenin birinin CHPli belediyenin bulunduğu Çankaya; diğerinin MHPli belediyenin bulunduğu Etimesgut olduğunu vurguladı. 
İŞTE O MAHALLELER 
Konuşmaların ardından Yenimahalle ilçesine ilişkin önerge kabul edildi. Buna göre, Yenimahalle ilçesine bağlı Dodurga ve Alacaatlı Mahallelerinin çevre yolu dışında kalan kısımları Şehitali Mahallesi ile birleşecek. Şehitali, Aşağıyurtçu, Yukarıyurtçu, Ballıkuyumcu ve Fevziye Mahalleleri Etimesguta bağlanacak. Yenimahallenin Dodurga ve Alacaatlı mahallelerinin çevre yolu içinde kalan kısmı ile Çayyolu, Ahmet Taner Kışlalı, Ümit, Koru, Konutkent ve Yaşamkent Mahalleleri Çankayaya katılacak. 669 bin nüfusuyla Yenimahalle, Keçiören ve Çankayadan sonra Ankaranın en büyük üçüncü ilçesi. Ancak bu bölünmenin ardından sıralama değişmiş olacak. 
Köyler mahalle oluyor 
TEMEL Kanun olarak iki bölüm halinde görüşülen tasarıyla Aydın, Balıkesir, Denizli, Hatay, Malatya, Manisa, Kahramanmaraş, Mardin, Muğla, Tekirdağ, Trabzon, Şanlıurfa ve Van büyükşehir olacak. Adana, Ankara, Antalya, Bursa, Diyarbakır, Eskişehir, Erzurum, Gaziantep, İzmir, Kayseri, Konya, Mersin, Sakarya ve Samsun büyükşehir belediyelerinin sınırları, il mülki sınırı olarak belirlenecek. Bu illere bağlı ilçelerin mülki sınırları içinde yer alan köy ve belde belediyelerinin tüzel kişiliği sona erecek. Köyler mahalle olacak. Belediyeler ise belde ismiyle, tek mahalle olarak, bağlı bulundukları ilçenin belediyesine katılacak.