İMKB uçurumla rekor yeniledi
ABDde mali uçurum krizine son veren anlaşmanın sağlanmasının verdiği olumlu havayla dün Avrupa ve ABD borsaları yüzde 2nin üzerinde yükselişler kaydederken, yılın ilk işlem gününde İMKB de bankalar öncülüğünde yüzde 1.8 yükselerek yeni tarihi zirvesinden kapandı.Gayrimenkul Yatırım Ortaklığı şirketlerinin hisselerinde ise konutta vergi düzenlemesinin etkisiyle düşüşler gözlendi. İMKB-100 endeksi gün içinde 79 bin 689 puana kadar çıkmasının ardından yüzde 1.8 yükselişle 79 bin 618 puanda kapanırken, bankacılık endeksi yüzde 2.52 yükseldi. Gayrimenkul endeksi  ise yüzde 1.95 düştü. Yurtdışı borsaları ABDde mali uçurum krizine son veren anlaşmanın son anda sağlanmasının ardından beş ayın en yüksek seviyesine ulaştı. Avrupanın önde gelen borsaları günü yüzde 2 civarından artışlarla tamamladı.