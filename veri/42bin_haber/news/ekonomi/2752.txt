Klavye ve kalemin sonu geliyor
Geliştirilen yüksek teknolojiye sahip bu eldivenle insanların boşluğa yazdıkları, dijital ortama aktarılabiliyor.
Alman bilim adamları klavyenin yanı sıra kalemin de sonunu getirecek bir buluşa imza attılar. Geliştirilen yüksek teknolojiye sahip eldivenle insanların boşluğa yazdıkları dijital ortama aktarılabiliyor. 'Airwriter' adı verilen sistem kullanıcının el pozisyonlarını takip ediyor.
Eldivendeki sensörler sayesinde havaya çizilen harfler tanınabiliyor. Sistem ayrıca, Google'ın piyasaya sunmaya hazırlandığı Google gözlükleriyle de birleştirilebilecek.Ürünü geliştiren bilim adamları, gelecekte sistemin giyisilere enregre edilmesiyle insanların her an istedikleri heryerde klavyeye ihtiyaç duymaksızın yazı yazabileceklerini iddia ediyor. Almanya'daki Karlsruhe Institute'de 'Airwriter'ı geliştirenlerden doktora öğrencisi Christoph Amma, ürünün mesaj ve e-mail yazımında kolaylık sağlayacağını söyledi. Eldivenin çıkarılmamasıyla gün içinde istenilen heran bilgisayara veri girişi sağlanabileceğini kaydeden Amma "Eldivendeki sensörler, gündelik el hareketlerini göz ardı ediyor ve bunları veri olarak girmiyor. Sistem şimdilik büyük harflerle yazılmış kelimeleri tanıyor ve şu an için 8 bin kelimelik bir kelime hazinesi bulunuyor. Yüzde 11 bir hata oranına sahip olan sistem, kullanıcının kişisel yazı stiline adapte edildiğinde hata oranı yüzde üçe kadar geriliyor" dedi.