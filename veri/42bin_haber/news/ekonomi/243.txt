Tasarım öğrencilerine destek
2013 yılında 10'uncu yıl dönümlerini kutlamaya hazırlanan Saraciye Sanayicileri Derneği'nin başkanı Ahmet Hacısoyu, yeni yılda derneklerinin öncelikli planlarının arasında yeni sektörel tasarımcılar yetiştirmek olduğunu söyledi.
Geçen yıldan bu yana  derneklerinin çatısı altında bulunan muhtelif  firmalar tarafından Yıldız Teknik Üniversitesi  Endüstriyel Tasarım bölümü öğrencilerine malzeme yardımı sağlandığını ve  öğrencilerin meydana getirdikleri tasarımları fuarlarda sergilediklerini  belirten Hacısoyu, tasarımları firmalar tarafından beğenilen öğrenciler ile daha ciddi çalışarak  yeni iş imkanları sağlayacaklarını vurguladı.  
Hacısoyu, Türkiye'den uluslararası alanda başarı sağlayacak ve tanınacak tasarımcılar çıkarmak istediklerini kaydetti.