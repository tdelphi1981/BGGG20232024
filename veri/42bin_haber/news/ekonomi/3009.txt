Mipimin açılışını Nef yapacak
Fransanın Cannes şehrinde 12-15 Mart tarihleri arasında düzenlenecek dünyanın en büyük gayrimenkul fuarı Mipimin açılış organizasyonunun sponsorluğunu Nef markasıyla tanınan Timur Gayrimenkul üstlendi.
Böylece Timur Gayrimenkul, Zorlu Gayrimenkulden sonra fuarın tarihinde açılışa sponsor olan ikinci Türk firması oldu. Dünyada 27 trilyon dolarlık gayrimenkul pazarına hitap eden ve bu yıl Türkiyenin Onur Ülkesi seçildiği fuara 20 binden fazla ziyaretçinin katılacağını söyleyen Timur Gayrimenkul Yönetim Kurulu Üyesi Erden Timur, Kültür ve Turizm Bakanlığının da desteğiyle, bir Rus şirketi yerine seçildik. Açılışa Türkiyenin adını yazdıracağız. Bunun haklı gururunu yaşıyoruz dedi. 
AÇILIŞI RUSLARA KAPTIRMADI 
Erden Timur, bir Türk şirketinin ikinci kez açılışa sponsor olmasının önemine dikkati çekerek, Mipime bu yıl 80den fazla ülkeden 20 binden fazla uluslararası karar verici, 1850 şirket, 4 bin 300 yatırımcı, 1650 CEO ve üst düzey yönetici katılıyor. Sırf bu rakamlar bu organizasyonun dünya çapındaki önemini ve böyle bir organizasyonda bu yıl Onur Ülkesi seçilen Türkiyeye potansiyel faydasını ortaya koymaya yetiyor. Kültür ve Turizm Bakanlığının da desteğiyle, fuara katılan binlerce katılımcıya açılışta ev sahipliği yapma fırsatını elde ettik. Böylece aylar öncesinden açılışa sponsor olmak için hazırlık yapan bir Rus şirketi yerine, Türk gayrimenkul sektörünün önemli bir oyuncusu olarak Nef açılışı gerçekleştirecek ve açılışa Türkiyenin adını yazdıracaktır diye konuştu.  
PROJELERDE SATIŞLAR SÜRÜYOR 
Timur, projeleri hakkında şu bilgileri verdi: Nef 04 Kemerburgaz projesinde 5 konutun satışı sürüyor. Nef İki Haliç projesinde arsa sahibine ait 70-80 daireyi satışa çıkaracağız. Nef Offices Dörtlevent 09 projesinde satışa açık 19 ofisin fiyatı 270 bin ile 780 bin dolar arasında.