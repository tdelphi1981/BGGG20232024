İtalyada mafya eğitimi
İtalya, işletmeleri mafyadan kurtarmak için, mafya dilinden anlayan işletmeci yetiştiren okul açtı. Okulda, mafya ile bağlantısı olan çalışanların nasıl işten çıkarılması gerektiği ve mafya ile yapılan anlaşmaların nasıl yeniden düzenlenebileceği eğitimi veriliyor.
İTALYAnın özel yetkilerle donatılmış özerk bölgelerinde mafya kontrolünden kurtulmak isteyen işletmeler, mafya okulundan eğitim alıyor. Yerel bir mahkeme tarafından 19 yıl önce Palermoda mafya kontrolündeki 14 katlı 283 odalı bir oteli işletmek için atanan Luigi Torchio ile başlayan eğitimler sayesinde, işletmelerde mafya ile bağlantısı olan kişiler tespit ederek uzaklaştırıyor. Mafya ile daha önceden yapılmış sözleşmeleri de yeniden düzenleyen mafya okulu mezunu işletmeciler, aynı zamanda mafya ile başı dertte olan kişilere mafya yönetimi dersleri de veriyor. 
250 BAŞVURU GELDİ 
Bölgenin 1 milyondan fazla nüfusa sahip önemli şehirlerinden Palermoda, 1600den fazla işletme mafya kontrolü altında bulunuyor. İşletme okullarında Mafya işletmelerini yönetme amaçlı bir yüksek lisans eğitim programı başlattan İtalyanlar, bunu ülke geneline yaymayı hedefliyor. İşletmeleri kapatmak yerine, devlet tarafından idare altına alındıktan sonra onları geliştirmek için profesyonel yöneticilere devretmeyi amaçlayan okullar, bunun için mafya karşısında durabilen yöneticileri yetiştiriyor. Okullara 5 ayda 63 şehirden 250 başvurunun yapıldığı belirtiliyor.  
EKONOMİYE ZARAR VERİYOR 
Yılda 150 milyar euroluk ekonomiyi yönettiği tahmin edilen İtalyan mafyasının, ülke ekonomisine daha fazla zarar vermesini istemeyen hükümet, mafya okularını destekliyor. Programda kara para aklamanın nasıl olduğundan, mafyanın psikolojik olarak nasıl idare edileceğine kadar pek çok bilgi işletmecilere veriliyor. Ancak hükümet, bu yöneticileri bölgelere yerleştirememesi halinde başarılı olamayacağını savunuyor.  
Neler öğretiliyor 
· Neredeyse İtalyancadan  farklı bir dil olan mafya jargonu öğrencilere öğretiliyor.
· Mafya hakkında yerel bilgiler veriliyor.
· Düzene uymak gerektiği ve hızlı bir düzen değişikliği için yapılacak uygulamaların mafyanın şantajla karşılık vermesine neden olabileceği hatırlatılıyor. 
Mafya ile mücadele merkezi olacak 
İTALYAnın başkenti Romada düzenlenen Uluslararası Polis Teşkilatının (Interpol) 81inci Olağan Genel Kurulunda konuşma yapan İtalyan polisinin bir numaralı ismi Antonio Manganelli, dünyanın mafya ile mücadele eğitimini verecek resmi bir kuruma ihtiyaç duyduğunu belirtti. Manganelli, Interpol üyesi ülkelere açık olacak merkezde, dünyanın dört bir tarafından organize suç ve mafya ile mücadelede uzmanlaşmış kişilerin ders vereceğini ifade etti. İtalyan Polis Şefi Manganelli, mafya ile mücadele merkezinin, Napoli kenti yakınlarındaki Casertada olacağı bilgisini verdi.