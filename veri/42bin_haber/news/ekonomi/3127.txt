BESte devlet katkısı gecikiyor
Devlet katkılı sistemin başlamasıyla bireysel emekliliğe katılım artarken, mart ayı gelmesine rağmen katkının hesaplara geçmemesi endişe yarattı. Yapı Kredi Emeklilik Genel Müdürü Taylan Türkölmez, devlet katkısının mayısta yatacağını açıkladı.
BİREYSEL emeklilik sisteminde (BES) devlet katkısı gecikecek, yüzde 25lik ilk devlet katkısı katılımcıların hesabına Mayıs ayında yatacak. 1 Ocakta başlayan devlet katkılı sistem bir taraftan bireysel emekliliğe katılımı artırırken, diğer taraftan Mart ayı gelmesine rağmen halen devlet katkısının hesaplara geçmemesi endişe yarattı. Şubat sonu itibariyle bireysel emeklilik sistemine giren yaklaşık 3,3 milyon kişi yüzde 25lik devlet katkısının ne zaman yatacağını merakla bekliyor.   
HAZİNE ONAYI GEREKİYOR 
Yapı Kredi Emeklilik Genel Müdürü Taylan Türkölmez, devlet katkısının gecikeceğini ve Ocak ayına ait katkının Mayıs ayında katılımcıların hesabına yatacağını açıkladı. Türkölmez, bugün için sisteme ciddi oranda yeni katılımcı girdiğini, diğer yandan emeklilik şirketlerinin yeni sisteme hazırlıklarının sürdüğünü belirterek, Her ay sonu itibariyle şirketler kendi üyeleri tarafından yapılan tahsilat bilgilerini Emeklilik Gözetim Merkezine (EGM) aktaracak. Şirketler ile EGM mutabakat sağlanması gerekiyor. Sonra Hazineye gerekli bilgiler gidecek ve Hazinenin onayı ile devlet katkısı şirketlere aktarılacak. Şirketler de katılımcıların hesabına geçecek dedi. Taylan Türkölmez, sistemin başlangıcında bir-iki aylık gecikme olacağını ifade ederek, Ocak ayı devlet katkısının tahsilatını Mayıs gibi alabiliriz. Ama iş başladıktan sonra her ayın üstüne iki ay koyduktan sonra devlet katkıları yatacak. Yani, Mayıs ayında katkı payını ödeyen Temmuzda devlet katkısını alabilecek dedi. 
YANLIŞ HESAPLAMA YAPILMAYACAK 
Taylan Türkölmez, hükümetin, Meclise gönderdiği Torba Kanunda devlet katkısı ile ilgili yeni düzenleme yapıldığına değinerek, yanlış hesaplamaların sorumluluğunun şirketlere ait olacağını kaydetti. Türkölmez, sözlerini şöyle sürdürdü: Bu kadar yoğun işlemin olduğu bir yerde mutlaka yanlışlık da olabilir. Mesela, müşterimizin kredi kartından bin lira yerine, 3 bin lira çekmiş olabiliriz. Müşterimiz de fazla çekilen miktarı geri isteyebilir. Bunun devlet katkısı hesaplanmış olabilir. Yeni çıkacak Torba Kanundaki madde, bu sorumluluğu şirketlere veriyor. Böyle hatalar olursa ve geri dönülemiyorsa hatanın bedelini şirketler ödeyecek, müşteri mağdur olmayacak.
Türkölmez, bireysel emeklilikte devlet katkısı uygulanmaya başladıktan sonra sisteme yoğun ilgi olduğunu da söyledi. 2013ün ilk iki ayında 210 bin kişinin sisteme girdiğini belirten Türkölmez, Çok hızlı bir giriş yaşıyoruz. Beklentim, devlet katkıları sözleşmelere yansımaya başladıktan sonra bu ivmenin hızlanacağı. Bu yıl 700-800 binlik artış yaşarız dedi. 
Katılım arttı çıkışlar azalmadı 
TAYLAN Türkölmez, bireysel emekliliğe ciddi katılım olduğunu ancak, sistemden çıkışların da azalmadığını belirterek, şunları söyledi: Bir taraftan sisteme hızlı giriş oluyor, diğer taraftan sistemden çıkışlar da durmadı. Anaparadan değil de getiri üzerinden stopaj kesintisi yapılması çıkışları kolaylaştırdı. Bir de 2012de ekonomide durgunluk vardı ve kişiler nakit ihtiyaçları olduğunda hemen bireysel emeklilik birikimlerine müracaat ediyorlar. Bireysel emeklilik, kolay çıkılan ürün haline geldi. Bu sistemden çıkmamayı, nakit ihtiyacında bu sisteme başvurmamayı öğrenmemiz gerekiyor. 
Garanti Emeklilik katılımcı sayısında ilk sırada 
Garanti Emeklilik, Emeklilik Gözetim Merkezi (EGM) tarafından açıklanan son verilere göre en çok tercih edilen bireysel emeklilik şirketi oldu. 1 Mart itibariyle 656 bin 766 katılımcı sayısına ve yüzde 19,77 pazar payına ulaşarak, emeklilik şirketleri arasında birinciliğe yerleşen Garanti Emeklilik, her 5 kişiden 1i tarafından tercih edildi. Garanti Emeklilik Genel Müdürü Cemal Onaran, yeni sistemde hedef kitlenin 25 milyondan 50 milyona çıktığını belirterek, 18 yaşının üzerindeki herkes devlet katkısı avantajından yararlanacak. Bu nedenle sisteme yeni girişler beklentilerin üzerinde arttı. Katılımcı sayısının yılsonuna kadar 3,8 milyona ulaşacağını öngörüyoruz. Birkaç ay içinde de 700 bin katılımcıya ulaşan ilk emeklilik şirketi olmayı hedefliyoruz dedi. 
Cemal Onaran,  Yeni yasa ile uzaktan satış yapılabilmesi sayesinde çağrı merkezi ve internet üzerinden satışlara yoğunlaşacağız dedi.