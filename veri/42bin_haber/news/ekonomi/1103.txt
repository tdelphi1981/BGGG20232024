'Boşalan pazarlara girme zamanı'
Ulusal Zeytin ve Zeytinyağı Konseyi Başkanı (UZZK) Mustafa Tan, Dünyada yağ yokken ambalajlı ihracatımızı daha da artıralım. İtalyanlardan, İspanyollardan boşalan pazarlara girmenin zamanı dedi.
Tan, Edremit Ziraat Odası'nı ziyaretinde yaptığı açıklamada, ambalajlı zeytinyağıyla piyasaya girmenin tam zamanı olduğunu söyledi. 
İhracatçının sürdürülebilir ihracat yapması gerektiğini dile getiren Tan, Bizim ihracatçımız dökme ihracatçı. Alışkanlık var. Ambalajlı ihracat da yapılıyor, yapılmıyor değil. 3-4 yıldan bu yana 20 bin ton ihracat yapıldı. Gelin böyle bir yılda, hele dünyada da yağ yokken ambalajlı ihracatımızı daha da artıralım. İtalyanlardan, İspanyollardan boşalan pazarlara girmenin zamanı. Ama dökme yağla giremezsin diye konuştu. 
Tan, ambalajlı olmadıktan sonra ihracatın yapılmış sayılmayacağını ifade ederek, Bugün fiyat düştü, ihracat patladı. Rekora gidiyor ihracat ifadesini kullandı.