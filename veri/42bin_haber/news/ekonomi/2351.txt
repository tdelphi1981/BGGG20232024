10 milyar TL havaya savruluyor
KYK Yapı Kimyasalları Yönetim Kurulu Başkanı Onur Sürmeli, yalıtım sektöründeki büyümeye rağmen Türkiyedeki konutların yüzde 88inde ısı yalıtımı bulunmadığını kaydetti.
Sürmeli, yalıtım bedelinin ortalama 3 yıl içinde amorti edildiğini, yapılmamasının bedelinin ise yıllık yaklaşık 10 milyar TLyi bulduğunu vurguladı.  
100 metrekarelik bir evde yaşayan bir ailenin ısınma maliyetinin ısı yalıtımı sonrasında ne kadar azaldığına göre hesaplama yapıldığında, ısı yalıtımı yapılmamasının ne kadar büyük kayıplara yol açtığı görülüyor. Sürmeli, Örneğin, 100 metrekarelik bir konutun aylık ısınma maliyeti 200 TL ise ısı yalıtımı sonrasında bu 100 TLye kadar düşebiliyor. Yalıtım sonrasında 6 ayda elde edilen kazanç 600 TL civarında oluyor. Böyle bir konutun yalıtım maliyetinin 2 bin TL civarında olduğunu göz önünde bulundurduğumuzda, yalıtım maliyetlerini 3 yıl içerisinde amorti edilebileceğini görebiliyoruz dedi. 
Yalıtımın getirileri konusunda hem uygulamacıların, hem de halkın bilincinin artmasının önemli olduğunu belirten Sürmeli, Bir eğitim seferberliği başlattık. Doğru uygulamanın etkin sonuçlar alınmasındaki öneminin bilinciyle bayilerimize teorik pratik teknik desteğin yanı sıra eğitim de veriyoruz. Ayrıca KYK Eğitim Tırı projemizle uygulamacılar ile geleceğin sektör profesyonelleri olacak olan mimar, inşaat mühendisleri adaylarının yapı kimyasalları konusundaki mesleki yeterliliklerinin geliştirilmesine yönelik eğitim faaliyetlerimiz de var. Eğitim hizmetlerimizi Türkiyenin dört bir yanına götürüyor, her yıl 15.000 uygulamacıya seminer vererek sektörün bilinçlenmesine katkıda bulunuyoruz şeklinde konuştu.