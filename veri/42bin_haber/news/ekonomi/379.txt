Bakanların kayıp-kaçak çarpışması
Milli Savunma Bakanlığı kayıp-kaçak elektrik kullanımının vatandaşa yansıtılmaması için Danıştaya dava açınca Enerji Bakanlığı devreye girdi. Enerji Bakanı Yıldız, Böyle bir girişim olmuş. Çözüm için temaslarımız oldu dedi.
ELEKTİRİKTE hatlardan ve kaçak kullanımdan kaynaklanan bedelin vatandaşların faturasına yansıtılmasına ilişkin tartışmalar büyüyerek devam ediyor. Milli Savunma Bakanlığının (MSB) bu konuda Danıştaya dava açtığının öğrenilmesinin ardından Enerji Bakanlığı, devreye girdi. Enerji Bakanlığı, daha önce de Aile ve Sosyal İşler Bakanlığının çalışanlarına yönelik, İsterseniz hakkınızı mahkemede arayabilirsiniz genelgesinden vazgeçmesini sağlamıştı.  
BAKAN YILDIZ DOĞRULADI 
Enerji ve Tabi Kaynaklar Bakanı Taner Yıldız, gelişmeleri Hürriyete doğrularken, Bu miktarı almaktan vazgeçemeyiz ama azaltmak için çalışmalarımız var dedi. Yıldız, şunları söyledi:
MSBnin böyle bir girişimi olmuş. Bu sorunun çözümü için temaslarımız oldu. Çözeceğiz, hallediyoruz. Aile ve Sosyal İşler Bakanlığınınki dava değildi, onlar vazgeçti zaten.
Biliyorsunuz, genel aydınlatma giderleri vatandaşlarımızın vergisinden karşılanıyor. Ulusal tarife dediğimiz bir tarife uyguluyoruz. Artı-eksi bir havuzda toplanıyor. Örneğin, Atatürk Barajında ürettiğimiz elektiriği Mani-sada kulla-nıyoruz. Bin kilometrelik bir mesafeden söz ettiğimiz için hattan kayıplar oluyor.  
EN UZUN ŞEBEKEDE ÜÇÜNCÜYÜZ 
Bu tamamen coğrafyamızdan kaynaklanan bir durum. Avrupada elektrik böylesine uzak mesafelere aktarılmıyor. Türkiye, Avrupa ülkeleri arasında en uzun şebekeye sahip üçüncü ülke. Fiili kayıplar Avrupa ülkelerinde yüzde 3,5-4 oranında ortalama. Bizde ise mesafelerden kaynaklı olarak bu oran yüzde 6-7ye çıkıyor. 
HEDEF YÜZDE DOKUZ 
Kaçak kullanım ise farklı bir konu. Kaçak kullanımın yüzde 2,5lük bölümünü çözdük. Üretimden sorumlu özel şirketlere bunu ya azaltırsınız ya da parasını verirsiniz dedik. Bu nedenle bu bölüm artık vatandaştan çıkmıyor. Şu anda kaçak toplamı yüzde 5-6 civarında. Kayıp ve kaçak ortalaması Türkiyede yüzde 15e ulaşıyor. Bir vaadimiz var, 2015 yılına kadar bu oranı Avrupa ülkelerinde olduğu gibi yüzde 9a indireceğiz. Bu sıfır noktası olarak kabul edilebilir bir orandır. 
Kamu kamudan şikâyetçi 
AİLE ve Sosyal İlişkiler Bakanlığının geri çektiği girişimin ardından Milli Savunma Bakanlığı da bir süre önce Danıştay 13. Dairesinde, Enerji Piyasası Düzenleme Kurumunun (EPDK) kayıp-kaçağın elektrik faturalarına yansıtılması kararının iptali istemiyle dava açmıştı. Danıştayın kararı iptal etmesi durumunda, elektrik faturalarına kayıp-kaçak bedelinin yansıtılmasından vazgeçilmesi bekleniyordu. Elektrik dağıtım şirketleri, halen abonelerden kayıp-kaçak bedeli tahsil ediyor. Ancak, abone tepkisi nedeniyle bu bedeli faturada göstermemeyi tercih ediyorlar. Faturalarda, kayıp-kaçak için ayrılan bölümlerin karşılığı boş tutuluyor. Enerji Bakanlığı, bu miktarın her faturada 3-5 lira olduğunu, sektörü uzmanları ise 8-9 lira olduğunu iddia ediyor.