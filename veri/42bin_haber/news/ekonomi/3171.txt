Bir depoyla 2 bin kilometre gidiyor
Yeni Renault Symbol'ün, 100 kilometreyi 2,9 litre tükettiği noter huzurunda tescillendi.
Renault'tan yapılan açıklamaya göre, noter ve İTÜ Otomotiv Laboratuarı yetkilileriyle birlikte düzenlenen 'Renault Symbol Eco-Challenge maratonunda', Yeni Renault Symbol 1.5 dCi 75bg modeli 100 kilometrede 2,9 litre (103g CO2/km) tüketim değeri sergiledi. Bu rakam bir depo yakıtla toplam 2 bin kilometrelik bir menzile karşılık geliyor.

Yeni Symbol, 1.339 kilometrelik parkuru sadece 39 litre yakıtla tamamladı. Bu sonuçlar noter gözetimi altında gerçekleştirildi ve İTÜ Otomotiv Laboratuarı tarafından onaylandı.