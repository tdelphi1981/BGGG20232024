Merkez Bankası rezervlerinde tarihi zirve
Merkez Bankasının brüt döviz rezervleri geçen hafta 217 milyon dolar artarak, 8 Şubat itibariyle 105 milyar 529 milyon dolara yükseldi. Bankanın toplam rezervleri 125 milyar 451 milyon dolar oldu.
Brüt döviz rezervleri 1 Şubat'ta 105 milyar 312 milyon dolar düzeyindeydi. 
Merkez Bankasının 1 Şubat itibariyle 125 milyar 234 milyon dolar olan toplam rezervleri ise 8 Şubat itibariyle 125 milyar 451 milyon dolara ulaştı. Toplam rezervin 19 milyar 922 milyon dolarını altın rezervi oluşturdu. Altın rezervi 1 Şubat haftasında da 19 milyar 922 milyon dolar düzeyindeydi.