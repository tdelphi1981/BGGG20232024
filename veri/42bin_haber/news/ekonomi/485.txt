En büyük değerimiz müteşebbis ruhumuz ve genç yöneticilerimiz
Dünyanın büyük ekonomileri arasına girdik, küresel ekonomik krizlere karşı sağlam durduk. Herkes bize gıpta etti. Petrolümüz, zengin doğal kaynaklarımız yok diyen Doğan Holding Onursal Başkanı Aydın Doğan, Türkiyenin sahip olduğu en büyük değerin müteşebbis ruhu ve iyi yetişmiş genç yöneticileri olduğunu söyledi.

DOĞAN Holding Onursal Başkanı Aydın Doğan, genç yöneticilere sahip olmanın Türkiye için büyük bir kazanç olduğunu söyledi.  
Aydın Doğan, Başarıya Yürüyenler: Türkiyenin En Başarılı Genç Genel Müdürleri ödül töreninde yaptığı konuşmada, yöneticileri birer müteşebbis gibi gördüğünü belirterek Türkiyenin sahip olduğu en büyük değerin ülkenin müteşebbis ruhu ve iyi yetişmiş genç yöneticileri olduğunu vurguladı.  
BAŞARIYA YÜRÜYENLER BELLİ OLDU / FOTO GALERİ 
Doğan, konuşmasında şunları söyledi: 
Şirketlerimiz giderek kurumsallaşıyor. Gençlerin önü açılıyor. Değişim ve yenilik kaçınılmaz oluyor. Ben yöneticilere ve profesyonel kadrolara birer müteşebbis gibi bakıyorum. Yöneticiler, sadece kendilerine verilen görev ve talimatları harfi harfine yerine getiren kişiler olamaz ve olmamalıdır. Bir girişimci gibi inisiyatif almalı, para kazanmayı bilmeli ve bir vizyona sahip olmalıdır. Girişimci ile profesyonel yöneticinin uyumu, birlikte düşünme kabiliyeti başarının ön şartıdır. 
Son on yılda Türkiyenin başarılı bir ekonomik performans gösterdiğini ifade eden Aydın Doğan, Dünyanın büyük ekonomileri arasına girdik, küresel ekonomik krizlere karşı sağlam durduk. Herkes bize gıpta etti. Petrolümüz, zengin doğal kaynaklarımız yok. Sahip olduğumuz en büyük değer müteşebbis ruhumuz ve iyi yetişmiş genç yöneticilerimizdir dedi.  
HAYATA KARŞI ÖNÜNE GEÇİLMEZ BİR MERAK DUYDUM 
Aydın Doğan, genç yöneticilere seslendiği konuşmasında kendi çocukluk ve gençlik döneminden anekdotlara da yer verdi. Doğan, henüz bir çocukken dahi hayatı kavramaktan çekinmediğini, bilindik kalıpların dışında düşünerek olayları değişik açılardan görmeye çalıştığını ve hayata karşı önüne geçilmez bir merak duyduğunu belirtti. Çok genç yaşta iş hayatına atıldığını ve hep işinin başında olduğunu vurgulayan doğan Çalışmaktan kaçınmadım, iş seçmedim. Bakmaktan öte anlamaya, öğrenmeye çalıştım. Yaptığım işi en iyi şekilde yapmaya, orada bir yenilik ve farklılık yaratmaya çok çalıştım dedi. 

GENÇLERE TECRÜBELERİNİ AKTARDI 
Aydın Doğan, konuşmasında genç yöneticilerle 50yi aşkın yıllık çalışma hayatında edindiği tecrübelerini paylaştı. Doğan, şunları söyledi: 
Girişimciliğin yaşı yoktur. Elbette çok değerli, çok vasıflı arkadaşlarla çalıştım. Her birinden çok şey öğrendim. Başkalarına danışmayı, her fikre açık olmayı adeta bir kural haline getirdim. Hiçbir zaman Ben her şeyi bilirim havasına girmedim. Ama yöneticilik bir noktada yalnızlıktır. Sorumluluktan kaçamazsınız. Verdiğiniz karar sizi hep takip eder. Bunlardan ürküp karar alamazsanız yöneticilik yapamazsınız. 
Cesareti olmayanın yöneticilik yapamayacağını kaydeden Doğan, genç yöneticileri başarı kadar başarısızlığın da beklediğini vurguladı. Doğan, başarısızlığı çok genç yaşta tattığını, yılmayıp tekrar denediğini belirterek şöyle konuştu:  
Başarı azim gerektirir. Önemli olan hatalardan ders almak, hatta yeterince hata yapmak, ancak aynı hatayı ikinci kez yapmamaktır. Kendinizi değiştirme gücünüzü hiçbir zaman hafife almayın, atak ve cesur olun. Elbette bir yönetici veya girişimci sınırsız risk alamaz. Ancak ölçülmüş, hesaplanmış risk almadan da başarıyı yakalamak mümkün değildir. Uçurumlar küçük adımlarla aşılmaz. Uçurumları aşmak için büyük adımlar atmalısınız. Yeterli sermayeniz olmamasını hiçbir zaman dert etmeyin. Sınırlı imkanlar bir lütuftur. Yaratıcılığı hiçbir şey bu kadar teşvik edemez. Hayattaki başarınızda şansın rolü de önemlidir. Onun için şansınıza güvenin. İşi şansa bırakın, demiyorum, dikkat edin. Şans kapıyı çaldığında onu yakalamaya çalışın. Kimbilir, belki de şansınız fırsatları önünüze çıkaracaktır. Geçmişe şöyle bir baktığımda en baş köşeye oturttuğum değer, güvendir. Gerek iş gerek aile ilişkilerinde güven duygusu pek çok yanlışı giderir ve yola devam etmenizi sağlar. 
Aydın Doğandan genç yöneticilere tavsiyeler 

1. Girişimciliğin yaşı yoktur.  
2. Cesareti olmayan yöneticilik yapamaz. 
3. Genç yöneticileri başarı kadar başarısızlık da bekler. 
4. Başarı azim gerektirir. 
5. Aynı hatayı iki kez yapmayın. 
6. Atak ve cesur olun. 
7. Ölçülü risk almadan başarı yakalanmaz. 
8. Uçurumlar küçük adımlarla aşılmaz. 
9. Sınırlı olanaklar lütuftur. Yaratıcılığı tetikler. 
10. Bilgiyi, başarıyı, kazancı paylaşmayı öğrenmelisiniz. 
11. Ahlaki temelden yoksun başarılar sabun köpüğü gibidir. Elinizden kayar gider. 
12. Farklılık yaratmak için teknoloji ve bilimde öncülük edin. 
  
VERGİSİNİ DÜRÜST VERMEYEN VATANPERVERLİK SINAVINDAN GEÇEMEZ 

Aydın Doğan, kişisel tecrübelerini aktardığı konuşmasında da bilgiyi, başarıyı ve kazancı paylaşmanın önemine değinirken şunları söyledi: 
Devlet vergisini mutlaka almalıdır. Vergisini dürüst şekilde vermeyenler bana göre vatanperverlik sınavından geçemez. Çalışanlar emeklerinin, müteşebbisler risklerinin ve sermayelerinin karşılığını almalıdır. Sağlıklı, sosyal, adil ve kalıcı bir ekonomik yapı ancak bu şekilde kurulur. Bir işadamı olarak serbest piyasa ekonomisine inanıyorum. Ama inandığım kuralsızlık değildir. Hele hele ahlaki değerlerin hiçe sayıldığı bir düzen beni ciddi şekilde rahatsız eder. Ahlaki temelden yoksun başarılar sabun köpüğü gibidir, elinizden kayar gider. Piyasa ekonomisinin düzgün işlemesi için oyunun kuralları açık ve şeffaf olmalıdır. Adil rekabet sağlanmalı ve hukuki güvenceler tam olarak işlemelidir. Düzenleyici kurumların tarafsız olmaları da bu sistemin iyi işlemesini sağlar. Böyle bir ekonomik yapının ve adil rekabet ortamının, hem girişimciye ve tüketiciye hem de ülkeye fayda sağlayacağına inanıyorum. Yaşadığımız küreselleşme sürecinde teknoloji ve bilimde öncülük edenler rekabette en büyük farklılığı yaratıyor. Genç yöneticiler olarak bunun bilinci içinde olduğunuza şüphem yok. Sizden beklenen, yönettiğiniz kurumları bu doğrultuda dönüştürecek atılımları cesaretle yapmaktır. 
En başarılı genç genel müdür Uğur Genç 
CAPITAL ve Johnnie Walker işbirliğinde düzenlenen Türkiyenin 40 yaş altındaki en başarılı genel müdürlerini seçen organizasyonun sonuçları Esma Sultan Yalısında açıklandı. Geceye Doğan Holding Onursal Başkanı Aydın Doğan ve eşi Sema Doğanın yanı sıra, Doğan Holding Yönetim Kurulu Başkanı Begümhan Doğan Faralyalı, Doğan TV Holding Yönetim Kurulu Başkanı Arzuhan Doğan Yalçındağ, Hürriyet Gazetecilik Yönetim Kurulu Başkanı Vuslat Doğan Sabancı, Pegasus Airlines Yönetim Kurulu Başkanı Ali Sabancı, Doğan Holding CEOsu Yahya Üzdiyen, Capital Dergisi Yayın Direktörü Rauf Ateş, Hürriyet Gazetesi Genel Yayın Yönetmeni Enis Berberoğlu, Radikal Gazetesi Genel Yayın Yönetmeni Eyüp Can Sağlık, Hürriyet Daily News Genel Yayın Yönetmeni Murat Yetkin, Hürriyet Gazetesi Yazarı Ertuğrul Özkök ve iş dünyasından önemli isimler katıldı. 
Frank Sinatranın sevilen şarkıları geceye renk kattı. Frank Sinatra şarkıları eşliğinde yenilen yemeği takiben ödül töreni gerçekleştirildi. Birinci olan Memorial Sağlık Grubu CEOsu Uğur Genç ödülünü Doğan Holding Onursal Başkanı Aydın Doğan, ikinci olan ING Bank Türkiye Genel Müdürü Pınar Abaya ödülünü MEY İçki Pazarlama Direktörü Levent Kömür, üçüncü olan Master Card Güneydoğu Avrupa Genel Müdürü Mete Güney ise ödülünü Capital Dergisi Yayın Yönetmeni Sedef Seçkin Büyükün elinden aldı. 
Gecenin açılış konuşmasını Capital Dergisi Yayın Direktörü Rauf Ateş gerçekleştirdi. 40a yakın adayın yarıştığını belirten Ateş, Önemli bölümü genç, 30 yaşlarında. Fakat Türkiyenin dünyanın yoğun rekabet ve krizlerden geçtiği dönemde hakikaten çok üstün performans gösterip adeta karanlıkta kulaç atıp yolunu bulup rekora gidercesine yol aldılar. Hepsi birbirinden değerliydi ama bu gibi yarışmalarda mutlaka jüri değerlendirmesi sübjektifliğe giriyordur. Yine de başından beri aynı jüri üyeleriyle yol aldığımız düşünürsek, başından beri değerlendirmeler aynı kriterler aynı duygularla gerçekleşti dedi. 
Ateşin ardından söz alan MEY İçki Pazarlama Direktörü Levent Kömür ise Bugün burada Capital dergisinin bu büyük organizasyonu yaratmasıyla doğan başarıya yürüyenleri bir kez daha ödüllendiriyoruz. Her biri çok önemli işlere imza atmış değerli yöneticilerimiz arasından ödüle layık görülen tüm meslektaşlarımı gönülden kutlarım. Ayrıca Capital Dergisi ve Doğan Holdinge de yıllardır süren bu işbirliğimiz adına bir kez daha teşekkürlerimi sunarım şeklinde konuştu.