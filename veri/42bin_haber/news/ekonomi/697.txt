'Aracınıza uygun HGS alın'
PTT, Kartlı Geçiş Sistemi (KGS) hizmetinin 31 Aralık'ta sona ereceği ve yerini Hızlı Geçiş Sistemi'nin (HGS) alacağını hatırlatarak, sürücüleri, araçlarının sınıfına uygun HGS etiketleri almaları yönünde uyardı.
PTT'den yapılan yazılı açıklamada, PTT olarak 172 yıldır hizmet ürettiği ve sunduğu müşterilerine her zaman daha yakın olmak ve daha kaliteli hizmet verebilmeyi hedeflediği ifade edildi.  
Bu amaçla HGS hizmetini kullanıma sokulduğu belirtilen açıklamada, HGS hizmetinin, ekonomik ve uzun ömürlü olması, pilsiz HGS Kart ve Etiketlerinin çalışma enerjisini radyo frekans teknolojisinden alması ve kopyalanamaz özelliğe sahip olmasının, sağlayacağı ön önemli faydalar olduğu vurgulandı. 
HGS'ye üye sürücülerin, cezalı geçiş kategorisinde olmayan her geçişlerini yüzde 20 indirimli yapacağı belirtilen açıklamada, sistem sayesinde araçların durmaksızın geçiş yapabilecekleri, bunun da trafik sıkışıklığını azaltmada etkili olacağına dikkat çekildi. 
Köprü ve otoyollarda araçların 5 sınıf üzerinden ücretlendirildiğine işaret edilen açıklamada, sürücüler, araçlarının sınıfına uygun HGS etiketleri almaları yönünde uyarıldı.