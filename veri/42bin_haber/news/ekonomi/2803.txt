Teknolojide kartopu etkisi
Endeavor Türkiyenin teknoloji odaklı girişimcilik haritasına göre son iki yılda sektörde oyuncular arası etkileşim hız ve çeşitlilik kazandı. Bu dönemde yatırım ve mentorluk aktiviteleri ile seri girişimcilikte büyük bir artış yaşanıyor. Son yıllarda sistemde ilham faktörü de devrede.
ENDEAVOR Türkiye Derneği, teknoloji odaklı girişimcilik ekosisteminin haritasını çıkardı. Endeavor, maddi sermaye kadar manevi sermayenin de bu ekosistemdeki çarpan etkisini ölçeklendirebilmek amacıyla kapsamlı bir araştırmaya imza attı. Türkiyede 100ün üzerinde sektör temsilcisi arasında yapılan araştırmaya göre; Endeavorın seçip desteklediği Etkin Girişimciler rol model, mentor, yatırımcı, teşvik eden ve seri girişimci olarak yarattıkları etkileşimlerle sektörün yüzde 57sini oluşturuyor. 
GİRİŞİMLER NASIL HIZLANDI 
Endeavor Türkiyenin yaptığı çalışmada ilk zamanlarda inovasyon odaklı yazılım firmalarından oluşan sektöre, 1994te Türkiyeye internet ve küresel mobil teknolojisinin gelişiyle e-ticaret ve telekomünikasyon firmaları eklendi. Bu akım, haritanın ikinci katmanı olarak 1999-2004 arasında daha da artış göstererek; ilk yatırımlar ve ikinci şirket kuruluşlarının oluşmasına zemin hazırladı. Araştırmanın üçüncü katmanı olan 2005-2009a geldiğinde ise firma profillerine dijital medya ve web firmaları da eklenerek yatırım ve seri girişimcilik hızlandı. Son dönem 2010-2012ye gelindiğinde ise şirket kurmanın kolaylaşmasıyla birlikte sektör oyuncu sayısı ve oyuncular arası etkileşim oldukça hız ve çeşitlilik kazandı. Bu dönem içerisinde gerek yatırım ve mentorluk aktiviteleri, gerekse seri girişimcilikte büyük bir artış yaşanmasının yanı sıra sistemde ilham faktörünün devreye girdiği göze çarpıyor.  
ENDEAVORIN ROLÜ ARTTI 
Sektördeki şirketlerin yüzde 60ına mentorluk ve yatırım yapan aynı zamanda ilham kaynağı olan Endeavor Girişimcilerinin, ekosisteme pozitif bir etki sağladığı biliniyor. Endeavorın desteklediği Etkin Girişimciler, seçildikten sonra kendilerine sağlanan rehberlik ve mentorluk ile daha çok büyüyüp kendileri de birer mentor ve yatırımcı haline gelerek ekosistemin farklı kollarının oluşmasını sağlıyor. Bugüne kadar aralarında Yemeksepeti, Pozitron, Airties gibi 32 Endeavor girişimcinin bulunduğu şirketlerin 2011 yılı toplam cirosu 160 milyon dolar olup, yarattıkları istihdam 2 bin 177 kişiye ulaştı. Bu sayede Endeavor Girişimcileri aldıkları destekle büyüyerek kendi hayatlarının yanı sıra, bulunduğu topluluğu ve dünyayı değiştirme potansiyeline sahip olma şansı elde diyorlar.  
Tahincioğlunun yerine Özyeğin 
TÜRKİYEde altıncı yılını dolduran ve girişimcilere ekonomik ivme kazandırmayı amaçlayan Endeavorun destek verdiği şirket sayısı 32ye, bunların temsil ettiği ciro da 160 milyon dolara ulaştı. Endeavor Yönetim Kurulu Başkanı Özcan Tahincioğlu, mart sonunda görevi yardımcısı Murat Özyeğine bırakacak. Endeavor Türkiyenin Nisan 2011den bu yana Yönetim Kurulu Özcan Tahincioğlu başkanlğında Ali Koç, Alp Saul, Bülent Çelebi, Ebru Özdemir, Ersin Akarlılar, Ferit Şahenk, Hayri Çulhacı, Işık Keçeci Aşur, Mahmut Ünlü, Murat Özyeğin, Mustafa Say, Özcan Tahincioğlu, Suzan Sabancı Dinçer, Vuslat Doğan Sabancı ve Onursal Üye Selçuk 
Teşvikler önemli 
ARAŞTIRMADA STKlar, kuluçka merkezleri, eğitim merkezleri, yatırım şirketleri, risk sermaye fonları ve devlet teşviklerinin sektör oluşumundaki tamamlayıcı rolü göze çarpıyor. Paydaşların katkıları ile araştırmada görülen deneyim kazanmış girişimciler ve birbirleri arasındaki etkileşimleri girişimcilik ekosisteminin oluşumunda kritik rol oynuyor.