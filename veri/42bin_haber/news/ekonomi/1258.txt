Bu kavunlar ağaçta yetişiyor
 
 Anavatanı Asya olan turunçgiller familyasından halk arasında "ağaç kavunu" olarak da olarak bilinen "şadok"un özellikle narenciye üreticisi tarafından alternatif ürün olarak değerlendirebileceği bildirildi. 
 Gıda, Tarım ve Hayvancılık Tarsus İlçe Müdürlüğü’nde görevli Ziraat Mühendisi Tamer Doğancılı, bir turunçgil çeşidi olan şadoku üreticilerin çok fazla tanımadığını belirterek, bu ürünün narenciye üreticilerince alternatif ürün olarak değerlendirilmesi halinde ekonomik kazancının yüksek olacağını söyledi 
 . Şadok fidanlarının dikiminden sonra ortalama 3 yıllık bir sürede ürün verdiğini ve uzun ömürlü bir ağaç olduğunu dile getiren Doğancılı, "Meyveleri de uzun ömürlüdür. 
 Soğuğa dayanıklı ve raf ömrü çok yüksek bir meyve. Meyvemizin tane ağırlığı 4 5 kilo arasında değişiyor. Soğuk hava depolarına bile ihtiyaç duymadan aylarca dayanabilmesi meyvemizin en iyi yanlarından biridir. Bir ağaçtan 150 kilogram kadar ürün alınıyor" diye konuştu. Doğancılı, şadoku narenciye üreticilerine alternatif bir tür olarak önerdiklerine dikkati çekerek, şunları kaydetti: "Şadok, bir turunçgil meyvesi. Daha çok greyfurta benziyor. Greyfurttan ayırt edilen yanı daha büyük, kabuğunun çok kalın ve içinin aroma bakımından greyfurta göre daha güzel ve kolay yenebiliyor olması. 
 Bölgemizde ekimi yavaş yavaş yaygınlaşıyor. Tarsus bölgesinde yaklaşık 40-45 dönüm arasında yetiştirildiğini tahmin ediyoruz. Üreticilerimize portakal ve greyfurta alternatif olarak öneriyoruz. 
 Çünkü bu meyve greyfurttan daha verimli ve ekonomik getirisi daha yüksek. Üreticiler bu meyveyi tanıyıp bahçelerinde şadok ekip tesis ederlerse daha iyi para kazanacağından eminiz." Şadok’un birçok rahatsızlığa iyi gelmesiyle de tanındığını vurgulayan Doğancılı, ağaç kavununun kilosunun piyasada 1.5-2 lira arasında alıcı bulduğunu sözlerine ekledi. 
 ÜRETİCİ MUTLU
  
 İlçede şadok üretimi yapan Hakkı Ekincioğlu ise, hasadına başlanan ürüne gösterilen ilginin artmasını beklediklerini belirterek, "Benim ağaçlarım 5 yaşında. Bin ağacım var. Hasat döneminde 150 ton rekolte bekliyorum. Kilogramını 80-90 kuruşa satıyorum. 
 Herkese tavsiye ederim" dedi. Meyvenin tüketiciye 1.5 liradan satıldığını ifade eden Ekincioğlu, meyvenin alternatif ürünler içinde yer alması için çalışmaların yaygınlaştırılması gerektiğini kaydetti.  
 AA