Borsacılara peynir soruşturması
Konyalı bir peynir firmasına ait kamyon Anadolu yakasındaki Çamlıca Gişesinde durduruldu. Ulaştırma Bakanlığı personeli, araçta bir dizi evrak eksik olduğu gerekçesiyle ceza kesti. Ancak cezanın uygulanmaması için, o anda devreye, aynı noktada görevli İstanbul Ticaret Borsasının (İTB) 2 memuru girdi. İddiaya göre 2 memur, şoförden 750 liranın yanı sıra peynir ve zeytin aldı. Kesilen ceza 15 gün sonra firmaya gidince şirket sahibi ve şoför soluğu Çamlıca Gişesinde aldı. Yapılan yüzleştirme sonrası parayı ve peynirleri alan kişilerin İTB memurları G.Ç. ve E. Y. olduğu belirlendi. Kadıköy Cumhuriyet Savcılığı olay ile ilgili soruşturma yürütürken, Ulaştırma Bölge Müdürlüğü de İTBye tahsis ettiği odaları boşalttırdı. İTB ise memurlarına "uyarı" cezası verdi.
Çamlıca ve Mahmutbeydeki gişelerde, Emniyet ve Ulaştırma Bakanlığı görevlileri yanı sıra İTB memurları da görev yapıyor. Borsa memurlarının görevi, gişelerde geçiş yapan gıda yüklü firmaların taşıdıkları yüke ilişkin irsaliyelerin birer fotokopisini almak. Çamlıca Gişelerinde de İTB 2 memur görevlendirmişti. Kadıköy Savcılığının geçtiğimiz yıl ortasında başlattığı soruşturmaya konu olay şöyle gelişti: 
CEZAYI İPTAL EDERİZ RÜŞVETİ 
Konyalı bir gıda firmasına ait peynir-zeytin yüklü araç Çamlıca Gişesindeki Denetim İstasyonunda durduruldu. Araçta eksik evrak bulunması nedeni ile Ulaştırma Bakanlığı görevlileri ceza kesti. Ancak aynı noktada görev yapan Borsanın 2 memuru, kamyon şoförüne yardımcı olacaklarını, kesilen cezayı iptal edebileceklerini söyledi. 2 memur, 750 liranın yanı sıra bir miktar peynir ve zeytin aldıktan sonra şoförü gönderdi.  
Ancak olaydan 15 gün kadar sonra kesilen ceza şirkete ulaştı. Şirket sahibi şoförü yanına çağırdı. Zira şoför, şirkete, kesilen cezayı rüşvet vererek durdurduğunu söylemişti. Şirket sahibi ve şoför soluğu Çamlıca Gişesinde aldı. 10-12 görevlinin olduğu yerde olay çıkaran şirket sahibi Hem rüşvet alıyorsunuz hem ceza kesiyorsunuz şeklinde bir süre bağırdıktan sonra ortam sakinleştirildi. 
PEYNİRİ KİM ALDI TEŞHİSİ 
Durum, yapılan yüzleştirme sonrası ortaya çıktı. Görevli 10-12 kişi sıraya dizildi. Şoförden, para ve peynir alan kişileri teşhis etmesi istendi. Şoför, kendisinden para alan kişilerin söz konusu kişiler arasında olmadığı söyledi. Bu kez, şoförden tarif yapması istendi. Yapılan tarif sonrası söz konusu kişilerin İTB görevlileri G.Ç. ve E. Y olduğu anlaşıldı. 
SAVCILIK SORUŞTUMA AÇTI  
Olayın ortaya çıkması sonrası Kadıköy Cumhuriyet Savcılığının başlattığı soruşturma devam ediyor. Devam eden soruşturma kapsamında, İTBnin bağlı olduğu Gümrük ve Ticaret Bakanlığı Müfettişinin hazırlayacağı raporun savcılık dosyasına sunulması bekleniyor. Konu ile ilgili İTB de 2 memuru hakkında soruşturma açtı. Yapılan soruşturma sonrası 2 memura uyarı cezası verildi; görev yerleri değiştirildi. 
BAKANLIK ODALARI BOŞALTIRDI 
Yaşanan olay sonrası Ulaştırma Bakanlığı Bölge Müdürlüğü ise, İTBye tahsis ettiği odaların boşaltılmasını istedi. Bölge Müdürü Vekili Hamza Demirdelen imzası ile geçtiğimiz 6 Temmuzda Borsaya gönderilen yazıda Bölge Müdürlüğümüz sorumluluğunda işletilmekte olan Yol Kenarı Denetim İstasyonlarında bu gibi olumsuz vakalar, Bakanlığımızın itibarını zedeleyici ve üçüncü kişiler üzerinde olumsuz kanaatler oluşmasına sebep olmaktadır denildi.  Yazıda, olay nedeni ile Bakanlığın kendilerine verdiği talimat gereğince, Mahmutbey ve Çamlıca Gişelerinde İTBye tahsis edilen 3 odanın da 3 gün içinde boşaltılması istendi. 
dgokce@hurriyet.com.tr 
 