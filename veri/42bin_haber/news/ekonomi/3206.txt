Bakandan kritik OGS açıklaması
Ulaştırma Bakanı Binali Yıldırım, HGS'ye geçme sürecinde elinde OGS kartı bulunan vatandaşların, bu kartlar için daha önce bankalara ödemiş oldukları cihaz bedelleriyle ilgili olarak, "Bu bankalar ile cihazı alan vatandaşlar arsındaki bir durum. Bizim yapacağımız şey mağduriyeti ne kadar önleyebiliriz. O olacak" dedi.
Yıldırım konuyla ilgili basın mensuplarına yaptığı açıklamada şöyle dedi:

"HGS kullanılmaya başladıktan sonra OGS için para alınırken şimdi bazı bankaların para almadan OGS dağıtmaya başlaması üzerinde düşünülmesi gereken bir husus.Eğer bu ücretsiz verilebiliyorsa o gün neden verilmedi de şimdi ücretsiz verilebiliyor. Bunun hesabını bankalar müşterilerine vermek zorunda.

Bu parayı kim almış? Banklalar. Kimden almış? Cihazı alanlardan. Bu nedenle konu bankayla OGSyi alan arasındadır. Vatandaş mağdur olduğunu söylüyor. Bu da doğru bir şey. Bizim yapacağımız bu mağduriyeti ne kadar önleyebiliriz. Bu konuyla ilgili bankalarla görüşeceğiz."