Mahalle avcıları
Markalı konut üreticileri, kurdukları kentsel dönüşüm ekipleri ile İstanbul, Ankara, İzmir, Konya, Denizli gibi illerde mahalleleri inceliyor.
HAFTALIK ekonomi dergisi Ekonomistin haberine göre, müteahhitler kentsel dönüşüm projelerinde en kârlı mahalleleri bulmak için ekipler kurdu. Hükümetin 2B Yasası, Afet Yasası, mütekabiliyet gibi önemli hukuki adımlarıyla cazip hale gelen kentsel dönüşümün hızlanacağını gören müteahhitler, İstanbul, Ankara, İzmir, Konya, Bursa, Şanlıurfa gibi birçok kentte kentsel dönüşüm timleri ile araştırma yapıyorlar.  
KİM HANGİ SEMTE YÖNELDİ
Kentsel yenilenmeden pay almak isteyen bu müteahhitlik şirketleri; İstanbul, Ankara, Denizli, Şanlıurfa gibi kentlerde merkezi lokasyonlar ile ilgileniyorlar. Bu süreçte de İstanbulda merkezi konumda olan ancak varoş niteliği taşıyan ya da eski yapıların yoğun olduğu Gültepe, Kağıthane, Gaziosmanpaşa gibi merkezi semtler mercek altına alınmış durumda. 
SOKAK SOKAK GEZİYORLAR
Ağaoğlundan Pera Yapıya, Mesadan Taşyapıya kadar markalı konut üreticilerinin kentsel dönüşüm timleri, potansiyel gördükleri semtleri mercek altına alıp sokak sokak geziyor. Bu süreçte inşaat şirketlerine Fikirtepe örneğinde olduğu gibi vatandaşlardan da kentsel yenilenme yapmaları konusunda teklifler geliyor. Kimi zaman gelen projeleri değerlendiren bu timler çoğu zaman da ağırlıklı İstanbul olmak üzere, kentsel dönüşümün yapılabileceği, çok sorun yaratmadan proje üretecekleri semtleri sürekli kolaçan edip parsel toplamaya çalışıyor. Bu süreçte Kağıthane, Sarıyer, Küçükçekmece gibi ilçelerin belediyeleri de kentsel dönüşümde yapılacak çalışmalara büyük destek veriyor.  
YÜZLERCE TEKLİF ALIYOR
Fikirtepe örneğinde olduğu gibi İstanbulun birçok semtinde de vatandaşlar bir araya gelip parsellerini birleştirip konut üreticilerine teklifler veriyorlar. Mesa Yönetim Kurulu Başkanı Erhan Boysanoğlu, kentsel dönüşüm çalışmalarıyla ilgilendiklerini hatta vatandaşlardan şimdiye kadar yüzlerce teklif altıklarını söylüyor. İnsanların Mesa markasına güvendiklerini, bu nedenle başka inşaat şirketlerine göre Mesanın daha düşük tekliflerine bile evet demeye hazır olduklarını belirten Boysanoğlu, 2014ten itibaren projelerimizin ağırlığı kentsel dönüşüm projeleri yönünde olacak. Ankarada kentsel dönüşüm yapmıştık şimdi İstanbulda yapacağız. Küçükçekmeceye dönük çalışmalarımız olacak diyor. Feriköy-Kağıthane aksında yerler bakan İnanlar İnşaat Yönetim Kurulu Başkanı Serdar İnan da, Doğru projeyi doğru lokasyonda yapınca satış konusunda herhangi bir sıkıntı yaşanmıyor. Kentsel dönüşümde de bu böyle olacaktır. Gelişen bölgeleri tespit edip ona göre hareket ediyoruz diyor. 
Gözde semtler 
KENTSEL dönüşümde İstanbulun ciddi potansiyeli olduğuna işaret ediliyor. Kartal, Maltepe, Kağıthane, Eyüp, Sütlüce, Gültepe, Çeliktepe, Çağlayan, Güneşli, Küçükçekmece, gibi semtlerin ön plana çıktığına dikkat çekiliyor. Bu semtlerde yaşayan insanların dönüşümden olumlu etkilenecekleri ve konutlarının prim yapacağı vurgulanıyor.     
Fabrikalar da hedefte 
KENTSEL dönüşümde merkezi ve gelişen lokasyonlardaki fabrikaların dönüşümü de ön plana çıkmaya başladı. Kağıthanedeki fabrikalar dönüşüme konu oluyor. Kartal, Güneşli ve İkitellide de aynı değişim gözleniyor.  Teknik Yapı Holding Yönetim Kurulu Başkanı Nazmi Durbakayım, İkitellide yer alan Bahariye Halı fabrikasını rezidans projesine dönüştürme çalışmaları yaptıklarını söylüyor. Durbakayım, Son yıllarda birçok semtte fabrika bölgeleri ofis ya da konut alanları haline dönüştü. Bu trend kentsel dönüşümde daha da hızlanacak gibi gözüküyor diyor.