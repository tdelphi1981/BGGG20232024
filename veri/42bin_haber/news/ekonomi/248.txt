Türkiye üzerinden K.Iraka gireceğiz
İtalyada yaşanan ekonomik krizden hiç etkilenmediği gibi kötümser şartlara karşın sektörün en sağlıklısı olarak kârını artıran UniCredit, Türkiyede ortağı Yapı Kredi aracılığı ile alt yapı yatırımlarını arttıracağını, yeni şubeler açacağını ayrıca yine Türkiye üzerinden Kuzey Irak pazarına gireceğini açıkladı.
KOÇLA UYUMLUYUZ 
Türkİtalyan Diyalog Forumunda konuşan UniCreditin CEOsu Federico Ghizzoni Türkiye bünyemizde ki büyüme stratejimizde yatırım yapmayı hep gündemde tuttuğumuz ve planladığımız 3-4 ülkeden biri. Alt yapı yatırımlarımızın Türkiyede ne denli doğru olduğu aşikar. Beklentilerimizden fazlasını elde ettik. 2 milyar euroluk yatırımda bulunduk ve ortağımız Yapı Krediden de Koç ailesinden çok memnunuz ve uyum içerisindeyiz dedi. 
İTALYA DA BİLİYOR 
Ghizzoni piyasa değerlendirmelerini beklemeye gerek kalmadan Türkiyede şube sayısını arttıracaklarını böylece daha da büyüyeceklerini hatırlatarak şunları söyledi: Yapı ve Kredi sayesinde UniCredit her yönden sağlıklı bir dönem geçiriyor. Türkiyede bulunmak bizim için çok önemli. Çünkü burada Yapı Kredi sayesinde ağımızı genişletiyoruz. Kuzey Irak pazarı ile yakından ilgileniyoruz. Bakın Azerbaycanda da birinci banka konumuna geldik. Türkiyenin bizim için önemini artık İtalyadaki bankacılık sektörü de biliyor. 
UniCreditin Türkiye faaliyeti 
YAPI Kredinin Koç Holding ile birlikte yüzde 50 hissedarı olan UniCredit Group, Türkiyeye yatırımlarını arttırıyor. Yılın üçüncü çeyreğinde net kârı bir önceki döneme göre yüzde 51 artarak 639 milyon liraya çıkan Yapı Kredinin, maddi öz kaynak kârlılığı ise yüzde 16.8e ulaştı. Bankanın toplam gelirleri 5 milyar 116 milyon TL olarak gerçekleşti.