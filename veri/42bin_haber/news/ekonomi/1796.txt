Maalesef sadece 6 kuruş kaldı
Benzine bir hafta içerisinde ikinci kez zam geldi. Böylece benzin fiyatlarının kritik seviye olarak görülen 5 liraya ulaşmasına sadece 6 kuruş kaldı.
Benzin fiyatları bir diğer önemli sınır olan 4 liraya Şubat 2011'de ulaşmıştı.  
Rafineri çıkış fiyatında dün akşam yapılan artırımın ardından akaryakıt şirketleri, 95 ve 97 oktan kurşunsuz benzinin litre fiyatına 10 kuruşluk zam yaptı. 
Zammın ardından Ankara ve İzmir'de litresi 4,74 ila 4,75 liradan satılan 95 oktan kurşunsuz benzinin fiyatı 4,85 ila 4,86 lira aralığında satılmaya başladı. İstanbul'da 4,73 ila 4,74 lira liradan satılan 95 oktan kurşunsuz benzinin litresi ise 4,84 ila 4,85 lira arasında satılıyor. 
Üç büyük ilde zam öncesinde 4,83-4,84 lira aralığında satılan 97 oktan kurşunsuz benzinin litre fiyatı da 4,94-4,95 lira aralığında satılmaya başlandı. 
Dağıtım firmalarının belirlediği tavan fiyatlar, rekabet ve serbesti nedeniyle, şirketler ve kentlere göre küçük çaplı değişiklikler gösteriyor. 
Benzine, 24 Ocak'ta 8-10 kuruş zam yapılmıştı. 
Böylece benzine son 3 yılda gelen zam yüzde 31'e yükselmiş oldu.