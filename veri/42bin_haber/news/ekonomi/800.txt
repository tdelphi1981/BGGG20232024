Euler Hermes'e 'en iyi' ödülü
Kredi sigorta markası Euler Hermes, Global Finance tarafından 2012 yılının En İyi Ticari Kredi Sigorta Şirketi seçildi.
Euler Hermes Grup Yönetim Kurulu Başkanı Wilfried Verstraete, müşteri odaklı hizmet ve yaklaşımlarının dünya genelindeki  meslektaşları tarafından fark edilmesinin bir onur olduğunu belirterek Ticari kredi sigortası, işletmelerin en doğru müşterilerinin belirlenmesinde ve şirket faaliyetleri için gerekli nakit akışının korunması ile sürdürülebilirliğinin sağlanmasında çok değerli bir finansal yönetim aracıdır dedi.  
Euler Hermes Türkiye Genel Müdürü Özlem Özüner de konuyla ilgili yaptığı açıklamada, "Euler Hermes ticari kredi sigortasında yüzde 34.9 pazar payı ve 50den fazla ülkedeki faaliyeti ile liderliğini devam ettiriyor. Kapasite, innovasyon, fiyatlandırma ve finansal güvenilirlik gibi kriterlerin esas alındığı bu yarışmada birinciliği elde etmek, bizi ve tüm Euler Hermes çalışanlarını gururlandırdı" dedi. 
En iyi sigorta firmaları; genel ölçekte ve bölgesel olarak da aralarında ABD/Kanada, Avrupa, Orta/Doğu Avrupa, Latin Amerika, Karayipler, Pasifik Asya ve Orta Doğu/Afrikanın da bulunduğu altı bölgede değerlendirildi. Kazananlar, dünyanın ilgili bölgelerinde büyük şirketlerde risk yönetimi ve finansal alanlarda yöneticilik yapan 14 kişinin oluşturduğu bir panel ile okuyucular arasında düzenlenen bir anketle belirlendi.