BERTO ileTEB kredi anlaşması yaptı
BERTO Yönetim Kurulu Başkan Yardımcısı Erkan Evrenkaya ve Yönetim Kurulu üyesi Feridun Duymaz'ın karşılayıp başkanlık odasında ağırladığı TEB Şube Müdürü Deniz Çelik ve şube yetkilileri, ayrıntılı olarak sunacakları hizmet ve avantajlardan bahsetti.
İzmirin Bergama ilçesinde yeni şube açan Türk Ekonomi Bankası (TEB) ile Bergama Ticaret Odası(BERTO)arasında, üyelere avantaj sağlayacak kredi protokolü imzalandı.

BERTO Yönetim Kurulu Başkan Yardımcısı Erkan Evrenkaya ve Yönetim Kurulu üyesi Feridun Duymaz'ın karşılayıp başkanlık odasında ağırladığı TEB Şube Müdürü Deniz Çelik ve şube yetkilileri, ayrıntılı olarak sunacakları hizmet ve avantajlardan bahsetti.

Erkan Evrenkaya ve Deniz Çelikin imzaladığı protokol ile BERTO üyelerine özel 'KOBİ'lere Nefes Aldıran Kredi' sayesinde küçük ve orta büyüklükteki işletme sahipleri 6 aya kadar ödemesiz 5 bin liraya kadar 36 ay vadeli olarak, düşük faiz oranları ile kredi kullanabilecek. Bunun yanı sıra tarımla uğraşanlar için hasattan hasada ödeme imkanı sunan tarım kredileri ve Harman Kart gibi çözümler de sunduklarını belirten TEB Müdür Deniz Çelik, yüzde 0,89 a varan faiz oranlarıyla Bergama-Dikili-Kınıktaki oda üyelerinin yüzünü güldüreceklerinin sözünü verdi. İmzalanan protokolün kağıt üzerinde kalmayıp BERTO üyelerinin olabildikçe istifade edebilmesi temennisinde bulunan BERTO yönetim kurulu başkan yardımcısı Erkan Evrenkaya, yeni banka şubesinin bölge halkı ve esnafı için hayırlı olması dileklerini iletti.