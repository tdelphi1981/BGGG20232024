Kırmızı et üretimi arttı
Kurban Bayramının gerçekleştiği IV.Çeyrek döneminde toplam kırmızı et üretimi 365 bin 255 ton olarak tahmin edildi
Türkiye'nin kırmızı et üretimi 2012 yılının dördüncü döneminde (Ekim-Kasım-Aralık) bir önceki döneme göre yüzde 86.3, bir önceki yılın aynı dönemine göre ise yüzde 33.2 oranında artış gösterdi.

Türkiye İstatistik Kurumu (TÜİK), 2012'nin dördüncü dönemine ait kırmızı et üretim istatistiklerini açıkladı.

TÜİK Diyarbakır Bölge Müdürlüğünden alınan verilere göre, Kurban Bayramının gerçekleştiği IV.Çeyrek döneminde sığır eti üretimi 317 bin 100 ton olarak tahmin edildi

Sığır eti üretimi, bir önceki döneme göre yüzde 83,1 oranında artarken, bir önceki yılın aynı dönemine göre yüzde 42,8 oranında arttı.

Kurban Bayramının gerçekleştiği IV.Çeyrek döneminde koyun eti üretimi 38 bin 903 ton olarak tahmin edildi

Koyun eti üretimi, bir önceki döneme göre yüzde 85,4 oranında artarken, bir önceki yılın aynı dönemine göre yüzde 2,2 oranında azaldı.