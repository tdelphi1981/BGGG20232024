Mondi Tire Kutsan üretim kapasitesini artırdı
Türkiyede oluklu mukavva ambalaj sektörünün lider tedarikçisi konumunda bulunan Mondi Tire Kutsan, İzmit fabrikasının teknolojik altyapısını yeniledi.
Fabrikanın yerleşimi optimize edilirken, yeni bir Otomatik Konveyör Sistemi ile Beş Renkli  Rotary Kalıp Kesim Makinesi kurularak üretim kapasitesinin yüzde 12 artırılması hedefleniyor.  
Konuyla ilgili bir açıklama yapan Mondi Tire Kutsan CEOsu Carsten Lange "Bu adımlarla İzmit fabrikamız daha da modernleşti, bizler ise müşterilerimizin ihtiyaçlarını daha iyi karşılayabilir olduk ve Marmara Bölgesinin lider oluklu mukavva ambalaj tedarikçisi olarak konumumuzu daha da pekiştirdik" dedi.
 
Mondi Grubunun Oluklu Mukavva Ambalaj iş kolunda faaliyet gösteren Mondi Tire Kutsan, Türkiyede 6 adet kutu ve 1 adet kâğıt fabrikası ve  1200 çalışanı ile faaliyet gösteriyor. Şirket Türkiyenin en büyük 500 sanayi kuruluşu arasında 182nci sırada yer alıyor.