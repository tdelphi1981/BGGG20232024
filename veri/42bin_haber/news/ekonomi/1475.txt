GYODER'in yeni Başkanı Aziz Torun
Türkiye'nin Gayrimenkul Platformu GYODER'de yeni yönetimi belli oldu. GYODER'in 13. Olağan Genel Kurul Toplantısı'nda 2013 - 2014 dönemi yönetimi seçildi, yeni Başkan Aziz Torun oldu.
Gayrimenkul sektörünün merakla beklediği GYODER'in yeni Başkanı ve Yönetim Kurulu belli oldu. GYODER'in 23 Ocak Çarşamba günü Tekfen Towers Konferans Salonu'nda gerçekleştirilen 13. Olağan Genel Kurul Toplantısı'nda yeni yönetim belirlendi.  
Aziz Torun'un GYODER Başkanlığa getirildiği Yönetim Kurulu şu isimlerden oluştu; Ahmet Akbalık, Musa Aykaç, Ersun Bayraktaroğlu, Dr. M. Emre Çamlıbel, Neşecan Çekici, Ömer Faruk Çelik, Uğur Dumankaya, Özlem Gökçe, Işık Gökkaya, Hakan Kodal, Haluk Sur, Özcan Tahincioğlu, Turgay Tanes, Doç. Dr. Feyzullah Yetgin.  
Yönetim Kurulu Yedek Üyelikleri'ne ise Füsun Yılmaz, Melda Bayraktaroğlu, Prof. Dr. Gürsel Öngören, Cansel Turgut Yazıcı ve Pınar Ersin Kollu seçildiler. 
GYODER daha da güçleniyor 
Yeni Yönetim Kurulu'nun oluşturulduğu GYODER 13. Olağan Genel Kurulu'nda kabul edilen Tüzük değişikliği ile derneğin yapısı da genişletildi ve geliştirildi. GYODER, sektörü oluşturan tüm oyuncuları bünyesine katarak, daha da güçlendi. Bu kapsamda Başkan Yardımcılıkları ve Yönetim Kurulu Üye sayıları arttırıldı. Ayrıca Yürütme Kurulu ve İstişare Kurulu organları oluşturularak, daha güçlü bir yapıya kavuşturuldu. 
Aziz Torun: "GYODER katkılarını arttırarak sürdürecek" 
GÖREVİ GÖKKAYA'DAN DEVRALDI 
Genel Kurul'da GYODER Yönetim Kurulu Başkanlığı görevini Işık Gökkaya'dan devralan Aziz Torun; "GYODER, kuruluşundan bugüne gerçekleştirdiği başarılı ve çok önemli çalışmalarla zaman içinde Türkiye'nin Gayrimenkul Platformu oldu. Yıllardır ulusal ve uluslararası alanda gerçekleştirdiği zirveler, fuarlar, konferanslar, seminerler, paneller, eğitimler ve hazırladığı çok sayıdaki raporlar ile Türkiye gayrimenkul sektörünün gelişiminde çok önemli bir rol oynadı ve oynamaya devam edecektir.. GYODER'in katkıları sırf gayrimenkul sektörü ile sınırlı kalmamış, başta kamu ve kamuoyu da dahil olmak üzere tüm Türkiye'ye yansımıştır." açıklamasında bulundu.  
  
 