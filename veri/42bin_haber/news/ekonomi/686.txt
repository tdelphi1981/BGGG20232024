En büyük ikinci özelleştirme oldu
Sadece 25 dakika süren ve açık artırmanın ilk turunda sona eren dünkü ihale 4.1 milyar dolarlık Tüpraş ihalesini solladı.
KÖPRÜ ve otoyolların özelleştirmesi, Türkiyede bugüne kadar gerçekleşen en yüksek fiyatlı ikinci ihale oldu. Köprü ve otoyollar, Türk Telekoma verilen 6.55 milyar doların ardından, 5.7 milyar dolarla Türkiye tarihinin en yüksek bedelli ikinci özelleştirmesi oldu. Dün düzenlenen ihalede oluşan rakamın, Türk Telekomu geçmesi bekleniyordu. 
TÜRK TELEKOM BİRİNCİ 
Türkiyenin özelleştirme tarihinde en yüksek rakam Türk Telekomda oluştu. 11 Kasım 2005te yüzde 55 hissesi 6 milyar 550 milyon dolara özelleşen Türk Telekomun ihalesini Suudi merkezli Oger kazanmıştı. İhaleye o dönemde, Etisalat Ortak Girişim Grubu, Koç Holding Ortak Girişim Grubu, Oger Telecoms Ortak Girişim Grubu ve Turktell Ortak Girişim Grubu katılmıştı. İhalede, teklif zarflarının açılmasının ardından, en yüksek teklifi veren Oger Telecoms Ortak Girişim Grubu ve ikinci sıradaki Etisalat Ortak Girişim Grubu finale kalmıştı. Pazarlık görüşmelerinin sonunda en yüksek teklif 6 milyar 550 milyon dolar olmuş ve en yüksek özelleştirme rakamına ulaşılmıştı.Dün düzenlenen köprü ve otoyolların ihalesinin, Türk Telekomun birinciliğini elinden alması bekleniyordu ancak oluşan rakamla, özelleştirme ikinci sıraya yerleşti. Koç-UEM-Gözdenin 5 milyar 720 milyon dolar teklif verdiği ihale, bu sayede Türkiyenin ikinci büyük özelleştirmesi olarak kayıtlara geçti.   
TÜPRAŞ BİR SIRA İNDİ 
Köprü ve otoyolların özelleştirmesi, Tüpraşın özelleştirmesini de ikinciliğinden etti. 4 milyar 140 milyon dolar fiyatın oluştuğu özelleştirme, üçüncü sıraya yerleşti. Uzun yıllar bir Kamu İktisadı Teşekkülü olan Tüpraş, yüzde 51 oranındaki hissesinin blok satışı için ÖİB tarafından 12 Eylül 2005 tarihinde ihale düzenlendi. İhaleyi, 4 milyar 140 milyon dolar ile Koç-Shell Ortak Girişim Grubu kazandı. 
ERDEMİR VE HALKBANK 
Özelleştirme tarihinde, dikkat çeken bir diğer ihale de Erdemirin oldu. Erdemirin yüzde 46.12lik bölümünün blok olarak özelleştirilmesine ilişkin ihalede en yüksek teklifi 2 milyar 770 milyon dolarla Oyak verdi. Bu rakam, düne kadar üçüncü büyük özelleştirme sayılıyordu ancak Erdemirin ihalesi de dördüncü sıraya geriledi. Özelleştirmelerin ilk 5inde blok satışın dışında bir halka arz da bulunuyor. Halkbankın halka arzı özelleştirme listesinde 2.5 milyar dolar ile beşinci sırada yer alıyor. 
Tarihe geçen satarım sattırmam tartışması 
ESKİ Başbakan Turgut Özalın Kasım 1983 seçimlerine giderken ANAP Genel Başkanı olarak seçim vaatleri arasında Boğaziçi Köprüsünün gelirlerini gelir ortaklığı senedi ile satmak da vardı. Bu vaat rakip parti Halkçı Parti Genel Başkanı Necdet Calp tarafından ağır bir dille eleştirilmişti. TRTde yapılan tartışma programında Calp, satışın zenginlere gelir yaratmaktan başka işe yaramayacağını savunurken, Özal, gelirlerin satışından elde edeceği kaynakla ikinci köprüyü yapacağını söylemişti. Seçimde ANAP Yüzde 45.14, HP ise yüzde 30.4 oy almıştı. Tarihi diyalog şöyleydi:
Özal: Satarız hem de çok iyi satarız, alan da çıkar
Calp: Satamazsınız beyefendi
Özal: Satarız gayet rahat satarız
Calp: Lafla satarsınız
Özal: Gelirini satıyoruz sonuçta
Calp: Kaç yıllık geliri satıyorsunuz  ila nihaye mi
Özal: O fiyata
Calp: Güldürmeyin...