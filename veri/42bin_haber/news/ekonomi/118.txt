Eskiden işçisi olduğu fabrikayı satın aldı
Almanya'da, Sıddık Çelik, eşi ve kızıyla, eskiden işçisi olduğu iflas eden demir-çelik fabrikasını 10 ayda zirveye taşıdı. Kendisi genel müdür, eşi yönetim kurulu başkanı, kızı personel müdürü oldu.
İflas eden NWBM isimli demir-çelik işleme fabrikasını satın alan fabrikanın eski işçisi Sıddık Çelik (49), eşi Serpil Çelik ile yönettiği şirketi kısa sürede düzlüğe çıkardığı gibi işçi sayısını da yüzde yüz artırdı.  
ALMANYA demir-çelik sanayi çevreleri, iflas eden bir demir-çelik işleme fabrikasını 10 ay içinde bölgenin en büyük şirketi haline getiren ve işçi sayısını yüzde 100 artıran Sıddık  Serpil Çelik çiftinin başarısını konuşuyor. 
1977 yılında memleketi Gaziantep'ten Almanya'ya gelen üç çocuk babası Sıddık Çelik (49), 9 yıl işçisi olduğu NWBM şirketinin şimdi genel müdürü. Eşi Serpil Çelik ise şirketin sahibi. Otomobil, inşaat, uçak ve makine üretim sanayisine tam istenilen şekilde demir-çelik parçaları, platformlar ve kalıplar üreten 1948te kurulan ve uzun yıllar Kuzey Almanya'nın en büyük demir-çelik işleyicisi olan NWBM'de 1992'ye kadar torna-tesviyeci olarak çalışan Sıddık Çelik, Daha sonra Türkiye'de öğrendiğim meslek olan oto tamiri üzerine kendi işyerimi kurdum. Süreç içinde işyerimi büyüterek kaynak ve montaj birimi de oluşturdum ve eskiden çalıştığım NWBM'e taşeron iş yapmaya başladım. 2010'de NWBM krize girdi ve iflasa başvurdu. Şirketin bana 200 bin Euro borcu vardı. Eşimle ile birlikte iyice düşünüp, taşındıktan sonra, 10 ay önce şirketi iflas masasından 25 bin metrekarelik alanı ve mülküyle birlikte 2,5 milyon Euroya satın aldık. 35 işçisini de devraldım. Şirkete kendi adımızı verdik dedi. 
Şirketi satın aldıktan sonra eşi ve şimdi şirketin personel müdürü olan işletme mezunu kızı Bahar Plat (28) ile tüm eski yönetimin tuttuğu alışveriş, satış ve bilanço evraklarını en ince detayına kadar incelediklerini söyleyen Sıddık Çelik, Şirketin krize girmesinin en büyük nedenin ham maddeyi çok pahalı alması ve  giderek artan enerji giderlerine çözüm bulamaması olduğunu tespit ettik. Sağlam bir konsept ve piyasa araştırmasıyla eski yönetimin 10 Euroya aldığı ham maddeyi aynı kalitede 3 Euroya, kaynak telini 73 Euro yerine 22 Euroya temin edebildiğimiz firmalar bulduk. Ticaretin temel kuralı budur. İyi kazanç, üreteceğiniz malın ham maddesinin alışında başlar. Tabii böylece müşteriye çok daha uygun fiyat sunabildik. Birden sadece Almanya değil, tüm Avrupa'dan ve hatta Türkiye'den iş almaya başladık. İşçi sayısını 69'a çıkardık. İkinci büyük gider kalemi olan enerji giderleri için de yeni bir sistem geliştirdik. Şirket alanında kendi elektriğimizi üreteceğimiz doğalgaz tesisi kurma aşamasındayız. Bununla enerji masraflarını en az yüzde 50 düşüreceğiz. Ayrıca fazla elektrik üretimini de Neumünster Belediyesi'ne satacağız dedi. 
Asıl patron eşim 
Sıddık Çelik en büyük destekçesinin eşi Serpil Çelik olduğunu belirterek, Asıl patron zaten eşim. Demir-çelik sektörü pek bayan yöneticilerin olmadığı bir alan. Ama eşim küçük çapta kendi işyerimi kurduğum 1992'den beri işin içinde olduğu için, bu pazarı ve sektörü çok iyi tanıyor. 25 bin metrekarelik fabrikada hangi demir, hangi işe ait, ne kadarı işlenmiş, daha ne kadar işi var, bir bakışta görüyor. Konuya çok hakim. Zaten kendisi şirketin yönetim kurulu başkanı olarak benim de patronum dedi. 
Başkonsolos ve Vali'den tebrik 
Gösterdiği büyük başarıdan ötürü Hamburg Başkonsolosu Devrim Öztürk, Ticaret Ataşeleri Şevket Ilgaç, Baybars Nart Erdem ve Neumünster Valisi Friedrich-Wilhelm Strohdiek de Çelik çiftini ziyaret ederek, kendilerini tebrik etti. Başkonsolos Öztürk,  Vali Strohdiek ise 10 ay içinde iflas eden şirketi ayağa kaldırmak ve işçi sayısını ikiyi katlamak mükemmel bir başarı dedi. Vali Strohdiek yaklaşık 4 bin kadar Türk'ün yaşadığı Neumünster'in Türkiye'den bir kent ile kardeşlik bağı kurmak istediklerini ifade ederek bu konuda Öztürk'den yardım istedi.