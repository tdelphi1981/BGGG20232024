Bilgisayar oyunları pazarı hızlı büyüyor
Türkiyede, bilgisayar oyunları pazarı her yıl yüzde 20 büyüyor ve pazarın büyüklüğü bu yıl 650 milyon doları geçecek.
 
32 milyona yakın internet kullanıcısının olduğu ülkemizde, 22 milyona yakın kişi facebooktaki oyunlar başta olmak üzere çeşitli bilgisayar oyunlarını oynuyor. Buna göre, ortalama her 4 kişiden 2sinin bilgisayarda dijital oyunlar oynadığı ifade ediliyor. Türkiyedeki pazarın, Avrupa ve Amerikanın üzerinde gerçekleşen büyüme oranı nedeniyle, bilgisayar oyunları hazırlayan global şirketler, rotasını Türkiyeye çevirdi. 
Bilgisayar oyunlarında ağırlığı online oyun pazarının oluşturduğunu kaydeden Point Hotel Barbarosun bünyesindeki The Game for Big Kids İşletmecisi Faruk Akıncı, Ülkemizdeki oyun pazarı, yıllık yaklaşık yüzde 20 civarında büyüyor. Bu, Avrupa ve Amerikanın büyüme hızını geçmiş olduğumuz anlamına geliyor. Türkiye pazarını değerlendiren Amerikan firması Riot Games ile Alman firması Crytek, geçtiğimiz aylarda ülkemiz pazarına girdi. Riot Games alanında dünya lideri ve dünyada 68 milyon kullanıcıya sahip. Patronları Türk olan Crytek firması ise, 2 yıl içinde 30 milyon Euro yatırım ile yeni oyunlar hazırlayıp, mevcut pazarlarının yanı sıra Ortadoğu pazarına açılmayı da planlıyor."  
The Game for Big Kids'in hayata geçirdiği iş modeliyle, Avrupalı ve Amerikalı işadamlarının dikkatini çektiğini ve yabancı yatırımcıların bir yandan The Gamede yapılan çalışmayı incelemeye alırken, diğer yandan franchising olanaklarını değerlendirmek istediklerini belirten Akıncı, 
"The Game 365 gün, 24 saat çalışan bir yer. Yoğun olarak şirket toplantıları, ürün lansmanları, motivasyon etkinlikleri yapıyoruz ve hemen hemen boş geçen bir gün hiç yok" dedi.