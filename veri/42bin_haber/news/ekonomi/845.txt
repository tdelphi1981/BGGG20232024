Yalçıntaş: "Bir daha aday olmayacağım"
İstanbul Ticaret Odası (İTO) Yönetim Kurulu Başkanı Murat Yalçıntaş, 2013 yılı bütçesinin 191,9 milyon lira olarak bağlandığını belirterek, Bu vesileyle sizlerle paylaşmak isterim ki bir daha İTO Yönetim Kurulu başkanlığına aday olmayacağım. Vakti saati geldi diye düşünüyorum dedi.
İTO Meclisi, Oda'nın 2013 iş programı ve bütçesini İTO Meclis Salonu'nda müzakere etti. 
Toplantıda konuşan Yalçıntaş, Aralık ayının son haftasında, bütçeyi konuşup hep birlikte karara bağlayacaklarını belirterek, Odamız, şehrimiz ve ülkemiz için hayırlı bir yeni yıl için, ilk adımları bugün atacağızdedi. 
Yeni yılın herkes için hayırlara vesile olmasını dileyen Murat Yalçıntaş, sözlerini şöyle sürdürdü:
Ünlü İslam bilgini İbni Sina, 'Zaman acıları unutturur, öfkeleri yatıştırır, kinleri boğar' diyor. Bu sözün de işaret ettiği gibi üzüntü ve acı dolu her olayı, yeni yılda geride bırakıp beyaz bir sayfa açmanızı diliyorum. Yeri gelmişken bir çalışma arkadaşınız, bir dostunuz ve Başkanınız olarak size teşekkür etmek istiyorum. Biliyorsunuz, geçen hafta, Yüce Divan'da görülen davamız sonuçlandı. Suçsuzluğumuz, Yüce Mahkeme tarafından da teyit edildi. Ne var ki, tam 2 yıl bu gündemle meşgul edildik. İşte bu 2 yıl boyunca bana en büyük desteği veren sizlere, her zaman doğrunun ve adaletin yanında yer alan Meclisimize şükranlarımı sunuyorum. 
İTO'nun temelinde hizmet etme duygusu vardır

Yalçıntaş, İTO'nun 2013 şubatında seçime gideceğini belirterek, Bu vesileyle sizlerle paylaşmak isterim ki, bir daha İTO Yönetim Kurulu başkanlığına aday olmayacağım. Vakti saati geldi diye düşünüyorum. Kutsal topraklara gideceğim bana hakkınızı helal edin varsa ben de helal ediyorum diye konuştu.
İTO'nun temelinde hizmet etme duygusunun olduğunu belirten Yalçıntaş, şunları kaydetti: 
İTO'yu hem Türkiye hem dünya gündeminde önemli bir yere getirdik. Önce İstanbul'a sonra Türkiye'ye ve dünyaya hizmetlerimizi götürmeye çalıştık. 2012 yılında giderlerimiz (Aralık ayı sonu itibariyle) tahmini 171 milyon 191 bin 947 lira olmuştur. Geçen yıl gelirlerimiz ise 190 milyon 503 bin 950 liraya ulaşmıştır. Dolayısıyla 2012 yılında 19 milyon lirayı aşan bir fazla verdik. 
İki önemli başarıya da imza attık. Türkiye ekonomisi 2012'de ihracatla büyüdü. İç talep eksi ihracat artı çıktı. Bu büyümeye İTO'nun çok büyük katkısı oldu. 20'den fazla fuar yaptık. Dünyanın dört tarafında Türk ürünlerini tanıttık. Vizelerin kolaylaştırılması için bir çok ülke ile vize kolaylaştırma anlaşması yaptık. Aktif üye sayımız 337 bini geçti. 
Yalçıntaş, yıl içinde 180 panel, toplantı ve seminer gerçekleştirdiklerini ifade ederek, İTO olarak eğitime her zaman çok önem verdik. Toplam 37 bin 751 kişiye mesleki eğitim verdik. Hem Anadolu'da hem İstanbul'da çok güzel okullar yaptık. 8 okulumuzu beraber açtık. 3 okul daha açacağız diye konuştu.
Yalçıntaş, 2013 yılı bütçesinin tam olarak 191,9 milyon lira olarak bağlandığını belirterek, Bu rakam 2012 bütçesine göre 20 milyon liralık bir artış demektir dedi.