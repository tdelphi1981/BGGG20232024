Çok kirleten otoya 1.2 milyar lira ceza geldi
Maliye Bakanlığı, araçlardan çevreye saldığı emisyon oranına göre vergi almaya hazırlanırken, geçen yıl çevreyi çok kirleten araçlara da 1 milyar 237 milyon liralık ceza kesildi.
Çevre ve Şehircilik Bakanlığı, Türkiye genelinde yaptığı egzoz emisyon ölçümü denetimlerinde sürücülere ceza yağdırdı. Bakanlık, 2012 yılında normal emisyon değerini aşan bin 500 araca 1 milyar 237 milyon liralık ceza yazdı. En çok ceza İstanbul, Ankara ve İzmir gibi şehirlere kesildi.  TÜİK verilerine göre Türkiyede toplam 17 milyon araç bulunuyor. Türkiyedeki mevcut araç parkının yüzde 35ini fazla karbonmonoksit salınımı olan 16 yaş üzeri araçlardan oluşuyor. Yapılan denetimlerde, ölçüm yapılması gereken periyotlarda egzoz gazı emisyon ölçümünü yaptırmadığı tespit edilen taşıtlara 842 lira, standartlara aykırı emisyona sebep olan taşıtlara ise bin 689 lira idari para cezası uygulanıyor.