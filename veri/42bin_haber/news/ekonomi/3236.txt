Evde balona izin vermeyiz
Başbakan Yardımcısı Ali Babacan, Türkiyede gayrimenkul sektöründe balon riskinin oluşmasına izin vermeyeceklerini belirterek, Ekonominin temellerinde kopuk trend varsa o zaman gayrimenkul piyasasında da geçici sıkıntılar oluşabilir. Ama biz Türkiyede öyle bir şeye izin vermiyoruz dedi.
FRANSAnın Cannes şehrinde düzenlenen gayrimenkul fuarı Mipimin resmi açılışını yapan Başbakan Yardımcısı Ali Babacan, Türkiyede gayrimenkul sektöründe bir riskin oluşmasına izin vermeyeceklerini söyledi. Gayrimenkul sektörünün Türk ekonomisi için son derece önemli olduğunu belirten Babacan, Türkiyenin fuarda onur konuğu olması gurur duyulacak bir durum. Türkiyeye özel önem verilmesi, Türkiyenin ayrı bölümünün olması ve ilk defa çok sayıda şirketle burada temsil ediliyor olmamız ülkemiz adına gurur duyulacak bir gelişme. Projeler sadece Türkiye ile sınırlı kalmıyor. Yurtdışına pazarlanması da çok önemli diye konuştu.  
SIKINTIYA İZİN VERMEYİZ 
Türkiyedeki konut fiyatlarının yükselişinden kaynaklı balon riskinin oluşabileceğinin sorulması üzerine Ali Babacan, gayrimenkul fiyatları ile ilgili her ülkede tartışmalar yaşandığını belirterek, şunları söyledi: Devlet, makro-ekonomik dengelere dikkat ettikten sonra, ekonomi genelinde sağlam bir zeminde yürüdükten sonra gayrimenkul piyasasından korkmamak lazım. Ama ekonominin geneliyle alakalı bir dengesizlik söz konusuysa iç talepte tasarruf oranlarımızdan kopuk ve ekonominin temellerinden kopuk trend varsa o zaman gayrimenkul piyasasında da geçici sıkıntılar oluşabilir. Ama buna izin vermiyoruz.  
YENİ ENSTÜRMANLAR GEREKLİ 
Gayrimenkul sektöründe yatırımcılar için yeni finansal enstürmanlar geliştirmek gerektiğine dikkati çeken Ali Babacan, Borsa İstanbul, SPK ve sektörün birlikte çalışarak, yatırımcılara yeni enstürmanlar sunmamız faydalı olacak. Fuardaki izlenim bu oldu. Ancak bu enstürmanlar için biraz çalışmamız gerekecek dedi. Babacan, henüz Türkiyeye yatırım yapmamış dünyada çok sayıda fon olduğunu belirtti. 
Merkez Bankası yerinde kalacak 
Merkez Bankasının İstanbula, İMKBnin de Ataşehire taşınacağına yönelik tartışmaların hatırlatılması üzerine Ali Babacan, öncelikle İMKBnin yeni adının Borsa İstanbul olacağını, ilgili kanunun çıkarıldığını, ana sözleşmenin tamamlanarak yürürlüğe girmesi ve SPKnın onayıyla İMKBnin, Borsa İstanbul olacağını anımsattı. 
Vakıfbankta Halk taktiği uygulanacak 
ALİ Babacan, Ziraat Bankasının halka arzının bu yıl içerisinde gündeme gelmesiyle ilgili bir soru üzerine, bu ihtimali zayıf gördüğünü söyledi. Bu yıl önceliği Vakıfbanka verdiklerini belirten Babacan, şöyle konuştu: Sırada Vakıfbankın ikincil halka arzı var. Ancak ondan önce bir şekilde Vakıflar Genel Müdürlüğünü ilgilendiren Anayasa Mahkemesinin üzerinde durduğu birkaç konu var. O da yakında netleşecek diye bekliyoruz. Mahkemenin konuyu netleştirmesinden sonra hemen hisse devirlerini gerçekleştirip ikincil halka arzı tamamlayacağız. Vakıfbankla ilgili benim tahminim yüzde 25i yüzde 49a çıkarmak gibi bir adımı atarız. Bu yılın ilk yarısında olmayabilir. Halk Bankasında da birinci halka arzı yaptık. Sonra epey süre bekledik. Tekrar piyasa şartlarının oluştuğunu anladığımız anda da ikinci halka arzı yaptık.