Yabancı sermaye artıyor
Yılın ilk 9 ayında Türkiye'ye yabancı sermaye girişi devam etti. Doğrudan yatırım miktarı 30 milyar dolar artarken, portföy yatırımları da 41 milyar dolar arttı. Merkez Bankası verilerine göre, yılın ilk dokuz ayında Türkiye'deki toplam doğrudan yabancı yatırım miktarı 170 milyar 598 milyon dolara ulaştı.

Böylece geçen yılın sonunda 140 milyar dolar olan doğrudan yabancı sermaye 30.5 milyar dolar arttı.

Dokuz aylık dönemde portföy yatırımlarında da büyük bir artış yaşandı. Geçen yılın sonunda 109 milyar dolar olan portföy yatırımları 150.9 milyar dolara ulaştı. Burada yaşanan artış ise 41.4 milyar doları aştı.

Aynı dönemde Türklerin yurtdışındaki yatırımları da artmaya devam etti. Geçen yılın sonunda Türklerin yurtdışında 26.3 milyar dolarlık doğrudan yatırımı varken ekim sonu itibariyle bu miktar 29.5 milyar dolara ulaştı. Yani ilk dokuz ayda Türkler ülke dışına 3.1 milyar dolarlık yatırım gerçekleştirdi.