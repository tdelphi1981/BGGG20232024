Rusya KEİye düşük profil katılıyor
TÜRKİYEnin dönem başkanı olması nedeniyle bugün İstanbulda yapılacak Karadeniz Ekonomik İşbirliği Örgütünün (KEİ) 27nci Dışişleri Bakanları Toplantısına Rusya ve Ermenistan bakan yardımcısı düzeyinde katılacak.
Moskova ve Erivanın bakan yardımcısı göndermeleri nedeniyle toplantıya ev sahipliği yapacak Dışişleri Bakanı Ahmet Davutoğlunun, 2 ülkenin temsilcileriyle ikili görüşme yapması beklenmiyor. Rusyanın toplantıda, Suriye konusunu, Ermenistanın da Türkiye ve Azerbaycan ile ilişkileri yeniden canlandırmayı konuşmamak için bakan yardımcısı düzeyinde katılma kararı aldıkları bildirildi. Rusya Dışişleri Bakan Yardımcısı Vladimir Titovun Suriye meselesiyle, Ermenistan Dışişleri Bakan Yardımcısı Ashot Hovakimianın da Türkiye ve Azerbaycanla ilişkiler konusuyla ilgileri yok. Rusya Devlet Başkanı Vladimir Putinin 3 Aralıkta İstanbulda Başbakan Tayyip Erdoğanla yaptığı görüşmede Suriyede Esadsız geçiş sürecini konuşmak için her türlü uluslararası toplantıyı değerlendirmeleri kararlaştırılmıştı. 
YUNANİSTANLA GÖRÜŞME 
Davutoğlu, toplantıya katılacak Yunanistan Dışişleri Bakanı Dimitrios Avramopulos ile 2 ülke ilişkileri ve Kıbrıs sorunuyla ilgili görüş alışverişinde bulunmak için biraraya gelecek. Ermenistan ve Dağlık Karabağ sorununu da Azerbaycan Dışişleri Bakanı Elmar Memmedyarovla görüşecek.