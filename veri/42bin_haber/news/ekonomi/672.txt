Bu kez Türkler yaptı, Japonlar satın aldı
Türkiye teknolojiyi alan değil, satan ülke oldu. Ear Teknik, geliştirdiği işitme cihazlarını Japonyanın da aralarında bulunduğu 40 ülkeye ihraç ediyor. Ear Teknikin 2023 yılı hedefi ise 500 bin adetlik satış rakamına ulaşmak.

TEKNOLOJİ yatırımlarında atağa kalkan Türkiye, dünya devlerine pes dedirtiyor. Almanyadan Çine kadar olan bölgenin tek işitme cihazı üreticisi Türk firması Ear Teknikin geliştirdiği dünyanın en güçlü işitme cihazı NANO HP, Japonlardan yoğun ilgi gördü. Ear Teknik Yönetim Kurulu Başkanı Mehmet Emin Ağaç, yeni işitme cihazını Japonyanın da aralarında olduğu yaklaşık 40 ülkeye ihraç etmeye başladıklarını söyledi. Eskiden işitme kaybının yaşlı hastalığı olarak bilindiğini kaydeden Ağaç, günümüzde kulaklıkla müzik dinleme alışkanlığının giderek yaygınlaşmasıyla gençlerde de gürültü kaynaklı işitme kaybının meydana çıktığını belirtti.
Fiyatı 500-3.000 lira arasında
Dünyanın en küçük işitme cihazı unvanına sahip Earnet NANO 2den sonra Earnet NANO HPyi satışa sunduklarını kaydeden Ağaç, şimdi de NANO SP cihazını piyasaya çıkarmaya hazırlandıkarını söyledi. NANO HPnin ortam analizi yaparak otomatik geçiş yapabildiğini kaydeden Ağaç, NANO SPde ise rüzgar düşürme özelliği olacağını belirtti. Ağaç Son çıkan cihazımız Japonyadan da yoğun ilgi gördü. Şu anda aralarında Japonyanın ve Hindistanın da bulunduğunu 40 ülkeye ihracatımız var. Hedefimiz bu sayıyı gelecek yıl 45e çıkarmak. 2023 yılı hedefimiz ise 500 bin adetlik satış dedi. Müşterilerine 32 farklı seçenek sunduklarını aktaran Ağaç, cihazların fiyatlarının 500-3 bin lira arasında değiştiğini söyledi. Türkiyede 3-4 milyon kişide işitme kaybı olduğunu ancak cihaz kullanan kişi sayısının 500 bini geçmediğini belirten Ağaç Türkiyede bilinç düzeyinin yetersizliği ve sağlığa verilen değerin azlığı nedeniyle yıllık cihaz satışı 125 bin dedi. Ağaç, işitme cihazı için devlet desteğinin yetişkinlerde 530 lira, çocuklarda 900 lira olduğunu söyledi. Öte yandan Ağaç, piyasada satılan ses yükseltme cihazlarına karşı da tüketicileri uyararak, bunların kulağı imha eden bombalar olduğunu vurguladı.
Teknoloji devleri bizi taklit ediyor
Mehmet Emin Ağaç, firmanın cirosunun büyük bölümünü Ar-Ge yatırımlarına ayırdığını söyledi. Son 3 yılda sadece Earnet NANO Serisi için yaklaşık
1 milyon Euro yatırım yaptıklarını kaydeden Ağaç Teknolojik yatırımlar sonucu sektörün en gelişmiş cihazlarını üretiyoruz. Dünyada çok tanınan teknoji firmalar bile ürülerimizi taklit etmeye başladı. Örneğin, nohut büyüklüğündeki NANO2 cihazımızdan sonra tüm dünyada yeniden kanal içi işitme cihazlarına dönüş başladı dedi.