Tarihi fabrikanın kapısına kilit vuruldu
1967de temeli atıldıktan 2 yıl sonra üretime başlayan Şişecam Topluluğu bünyesindeki Topkapı Fabrikası'nın kapatılacağı resmen açıklandı. Karara tepkili olan çalışanlar, mağdur edildiklerini belirtti.
Anadolu Cam Sanayii A.Ş adına yapılan yazılı açıklamada, Topkapı Fabrikasındaki faaliyetlerin 31 Aralık itibari ile durduğu açıklandı. Şirket açıklamasında, isteyen personelin Eskişehirdeki fabrikaya kaydırılacağı ifade edildi. 
Yazılı açıklamada, İstanbul Büyükşehir Belediyesinin daha önce aldığı kararla, fabrikanın bulunduğu bölgeyi sanayi bölgesi statüsünden çıkardığı hatırlatılarak şu bilgiye yer verildi: 
Şişecam Topluluğu olarak, kurumsal değerlerimiz içerisinde yer alan, yasalara ve çalışan haklarına saygı ilkeleri çerçevesinde, Topkapı Fabrikasının faaliyetinin son bulması nedeniyle çalışanlarımıza karşı doğacak kanuni yükümlülüklerimizi her zaman olduğu gibi eksiksiz olarak yerine getirmekteyiz.    ŞİŞECAM İŞÇİLERİ AİLELERİYLE YÜRÜDÜ  
Ocak ayının ikinci yarısında faaliyete başlayacak olan Anadolu Cam Eskişehir Sanayi A.Ş. fabrikasında çalışmak isteyen Topkapı Fabrikası personelinin taleplerinin de mevcut kadrolar dahilinde değerlendirmeye alınacağı duyurulmuştur.  
135 çalışanın ayrılma kararı aldığı belirtilen açıklamada Eskişehir Fabrikası için planlanan Teknisyen kadrolarına atanmak üzere Topkapı Fabrikası saat ücretli personelinden 50 kişi ile ilgili değerlendirilme süreci ile Eskişehir Fabrikasında çalışmak isteyen diğer personelimizin  başvuruları ile ilgili süreç devam etmektedir denildi.  
Açıklamanın devamında, fabrikayı kapatma kararının sürpriz bir karar olmadığı savunularak şu ifadelere yer verildi: İlgili bütün tarafların bilgisi dahilinde ve karşılıklı müzakereyle yürütülen uzunca bir sürecin sonucunda, ekonomik, teknolojik ve çevresel faktörler yararına kaçınılmaz bir zorunluluk olarak uygulamaya konulmuş olduğunu saygıdeğer kamuoyunun bilgilerine sunarız.  
'FABRİKA TAŞINDI İŞÇİLER ORTADA KALDI' 
Kristal-İş Sendikası Genel Başkanı Bilal Çetin, düzenlenen protesto eylemi nedeni ile yaptığı açıklamada, yaptıkları tüm çağrılara rağmen taleplerinin duyulmadığını söyleyerek Şişecam, en eski fabrikalarından biri olan Anadolu Cam Sanayi Topkapı fabrikasını İstanbuldan Eskişehire taşıyor. Şişecam kapanma diyor, ama bu bir kapanma değil, taşınmadır. On yıllardır İstanbul da üretim yapan fabrikanın bacası artık Eskişehirde tütecek. 
Şişecam bu fabrikanın yerine bir başka fabrikayı üretime hazırladı. İşveren makinalarını, teçhizatını taşıyor. Ama işçileri taşımak istemiyor.  Fabrika kapanmıyor, taşınıyor. O halde işçiler de taşınmalı, işçilerin de işi korunmalıdır dedi. 
Fabrikanın kapatılacağı haberinden günler önce, işçiler aileleri ile birlikte kararı protesto eylemleri yaptı. Kristal İş Sendikasının örgütlü olduğu fabrika önünde yapılan eylemlere çeşitli sivil toplum örgütleri ve siyasi partilerden de destek gelmişti.