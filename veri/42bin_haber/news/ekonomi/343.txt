Şimşek Financial Times zirvesinde konuştu
Maliye Bakanı Mehmet Şimşek, Financial Times Türkiye Zirvesinde konuştu. Şimşek, Türkiye'nin ekonomik yapısını anlatarak, 2023 vizyonu ve hedeflerinden bahsetti.
Türkiye'de önemli değişiklikler yaptıklarını dile getirdi. Şimşek, " Bütün bu değişiklikleri herkes fark etti mi soru bu aslında. Uluslararası şirketlerin Türkiye'de çalışan sayısı 6 binden 20 bine çıktı. 80' li yıllarda 14.8 olan doğrudan sermaye yatırımları bugün 120 milyar dolar. Türkler bile yurtdışında yatırım yapmaya başladı. Bunun toplam rakamı 18 milyar dolar. Bugün Türkiye şirketleri eskiye oranla daha fazla yatırım yapıyor " dedi. Türkiye'nin hedeflerinden de bahseden Mehmet Şimşek, " Orta vadede enflasyon düşmeye başlayacak. Risklerimiz var tabii. Bunlar eurozone, ABD'nin borçları yeni gelişmekte olan ülkeler Çin vs. Bir de reformlar var. Bazılarına göre hiçbirşey yapmıyoruz. Bu doğru değil. Vergi reformu üzerinde çalışıyoruz. Kurumsal gelir reformunu yaptık. Bir de kayıtdışı ekonomi var.Bu kayıtdışı ekonomi yüzde 33'tü yüzde 27' ye düştü. OECD ortalamasına erişmeyi düşünüyoruz. Bu çalışmalarla 40 milyar lira ilave vergi geliri elde etmiş olabileceğiz " diye konuştu.  
" BU YARIŞTAN KOPMAK İSTEMİYORUZ "  
Şimşek'in konuşmasının ardından soru cevap bölümüne geçildi. Bakan Şimşek,  
" Türkiye'nin 2023 hedefleri ne kadar gerçekçi ? " şeklindeki soruyu yanıtladı. Mehmet Şimşek, " 1923 - 2002 yılları arasında hükümetlerin yaşama oranları 15 ay civarındaydı ama Başbakan uzun vadeli düşünmeyi tercih ediyor. İddialı hedefler koymak insanların bir dava etrafında birleştirilmesi demek. Önce hedefi koymak gerekir. Olaya bu çerçeveden bakmak lazım. Fert başına 25 bin dolar gelir olabilir. Reel kur yükselmesiyle bu sağlanabilir. 500 milyar dolarlık ihracat mümkün gibi görünüyor. Dolayısıyla bu uzun vadeli iddialı hedeflere bu çerçevede bakmamız gerekiyor. 2023 önemli bir tarih ama bu yıla da bakın. Biz bir yavaşlamayı başlattık. Bu kendi kendine ortaya çıkmadı. Para ve kredi politikasını sıkılaştırdık. Körü körüne devam etseydik kredilerde zorlamaya girecektik. Hepimiz hayal kurabilmeliyiz herşeyden önce. Başbakanımız muhteşem işler yaptı. Türk halkına özgüvenini geri verdi. Bir önceki Maliye Bakanı ' Bu Türk halkının bile yürüyüşü bile değişti ' derdi. Bu yarıştan kopmak istemiyoruz. Bu yarışın içindeyiz " dedi.  
"ŞU ANDA HERHANGİ BİR VERGİ İNDİRİMİ SÖZKONUSU DEĞİL "  
Nükleer enerjinin maliyetli olması ve neden yenilenebilir enerji için çalışılmadığı sorusuna Şimşek, " Tabii ki nükleer kapasite oluşturmak pahalı. Uzun dönemde kendi kendini karşılıyor. Ben bir enerji uzmanı değilim. 90' lı yılların sonunda enerji analistliği yaptım ama nükleer enerji bir kere devreye girince çok ucuz oluyor. Nükleer enerji güvenebileceğiniz bir enerji kaynağı. Evet pahalı ama enerjide yer alması laızm. İnşaa etmesi pahalı ama bir kere oldu mu çok faydalı ve makul. Bugün imalat sektörüne baktığınızda herkes evinde bir megavata kadar enerji üretimi yapabilir. Yenilenebilir enerji için izin bile almanıza gerek yok " şeklinde yanıt verdi. Telekomünikasyon sektöründe vergi oranlarının çok yüksek olduğunun hatırlatılması üzerine Bakan Mehmet Şimşek, " Bazı kalemlerde vergileri artırdık. Otomotiv, yakıt yani petrol ürünleri, tütün, alkollü ürünler. Telekomünikasyonda vergiyi artırmadık aslında azalttık. İnternet kullanımımız yüzde 25 mobil olarak yapılıyordu. Sizin sektörünüzde vergi yükü çok yüksek. Siz bana kayıtdışı faaliyeti azaltmakta yardımcı olursanız emin olun ki ilk yapacağım şey istihdamdaki vergileri azaltmak olacak. Şu anda herhangi bir vergi indirimi sözkonusu değil. Elimde mali bir alan yok bunu yapacak. Eğer ilave bir imkan doğarsa mali anlamda, bunu Türkiye'nin rekabetçi gücünü geliştirme kararlarını alarak kullanmak isteriz " şeklinde konuştu.  
MEVDUATTA VADE YAPSININ UZATILMASI : KONUYU ŞEKİLLENDİRDİK  
Maliye Bakanı Mehmet Şimşek, zirvede yaptığı konuşmanın ardından gazetecilerin sorularını yanıtladı. Şimşek, mevduatın vade yapısının uzatılmasıyla ilgili bir soruya, " Bir süredir mevduatta vadenin uzatılmasına ilişkin, çalışmaları yürütüyorduk. Biliyorsunuz buna lişkin yasal bir düzenleme yaptık. Bakanlar Kurulunda mevduatın vadesine göre farklı stopaj oranlarına tabii tutulması konusunda zaten yasal düzenlemeyi yaptık. Sayın Başbakan Yardımcımızın başkanlığında Maliye, Hazine , Merkez Bankası, BDDK, bunlar hep biraraya geldi. Teknik çalışmalar tamamlandı. Aslında konuyu üç aşağı beş yukarı şekillendirdik. Yalnız nihai kararı Bakanlar Kurulu vereceği için benim sizlerle oranları ve rakamları paylaşmam mümkün değil " dedi.  
Bakan Şimşek, zorunlu karşılıkların da bu düzenlemenin içinde yer alıp almayacağı sorusuna ise, " Zorunlu karşılıklarla ilgili konu Merkez Bankası'nın yetkisinde olan bir konu. Orada bir adım atılmıştı bildiğim kadarıyla. Tabii ki sadece ve sadece stopaj oranlarının farklılaştırılmasıyla o hedefi bulamayabiliriz. O nedenle hem Merkez Bankası'nın yetkisinde olan bazı huhuslarda hem BDDK'nın yetkisinde olan bazı hususlarda Maliye'nin yapacağı düzenlemeyle bir bütün olarak vadeyi nasıl uzatabiliriz tasarrufları nasıl artırabiliriz bunları çalıştık. Ama dediğim gibi bu konu henüz Bakanlar Kuruluna arz edilip nihai şekli verilmediği için benim gerek Maliye'nin gerekse diğer kurumların alacağı daha doğrusu teklif ettiği kararname üzerinde yorum yapmam doğru olmaz " şeklinde yanıt verdi.