Teröre inat, son sürat yatırım
TEŞVİK sistemiyle birlikte yatırımların artmaya başladığını söyleyen Ekonomi Bakanı Zafer Çağlayan, 6. Bölgeye yatırım yapılması bizim önceliklerimiz arasında. Yatırımcıların da teröre inat yatırımlara devam etme arzu içinde olduğunu görüyoruz dedi.
YENİ yatırım teşvikleri 6ncı bölgeyi hareketlendirdi. Bingöl, Diyarbakır, Mardin, Şanlıurfa gibi illeri kapsayan 6. Bölgede yeni sistemin uygulanmaya başlanmasıyla belge adedi yüzde 57lik artışla 178 adetten 280 adede, sabit yatırım tutarı yaklaşık 3 katına çıkarak 1,1 milyar liradan 3.2 milyar liraya ulaştı. Ekonomi Bakanı Zafer Çağlayan, 6. Bölgeye yatırım yapılması bizim önceliklerimiz arasında. Yatırımcıların da teröre inat yatırımlara devam etme arzu içinde olduğunu görmekten duyduğum memnuniyeti de paylaşmak isterim dedi. Çağlayan, 6. Bölgede 20 Haziran öncesinde belge başına düşen sabit yatırımın 6,3 milyon lira ve istihdamın ise 36 kişi düzeyinde olduğunu ama yeni sistemle birlikte belge başına düşen sabit yatırımın 11,5 milyon liraya istihdamın ise 56 kişiye yükseldiğini belirtti. Çağlayan, yatırımcılarla Diyarbakıra, Vana, Şanlıurfaya ve Muşa gittiğini, bölgeye yatırım için büyük ilgi oluştuğunu ifade etti.  
YÜZDE 11İ YABANCI 
Bakan Çağlayan, Yeni Yatırım Teşvik Programı 2012 Yılı Değerlendirmesi toplantısında, geçen yıl düzenlenen 4 bin 365 yatırım teşvik belgesinin yüzde 89unun (51 milyar lira) yerli yatırımcılar, yüzde 11inin (6.7 milyar lira) ise uluslararası sermayeli şirketlerce alındığını açıkladı. Çağlayan, Yeni Teşvik Sisteminin yürürlüğe girdiği 20 Haziran 2012nin milat olarak kabul edilmesiyle bu tarihten sonra düzenlenen teşvik belgelerinin adet bazında tüm yılın yüzde 58ini, sabit yatırım tutarı bazında yüzde 65ini, istihdam bazında ise yüzde 66sını oluşturduğunu kaydedetti.  
150 BİN KİŞİ İSTİHDAM 
Bakan Çağlayan, 2012de düzenlenen 4 bin 365 adet teşvik belgesinin 2 bin 81 adedinin bölgesel, 2 bin 264 adedinin genel, 19 adedinin büyük ölçekli, 1inin ise stratejik yatırımlara ait olduğunu bildirerek, şunları kaydetti: 57.7 milyar liralık öngörülen yatırımların 25.8 milyar lirasını genel, 21.7 milyar lirasını bölgesel, 3.6 milyar lirasını büyük ölçekli ve 6.6 milyar lirasını ise Star Rafinerinin petro-kimya sektöründeki yatırımı için verilen stratejik yatırım oluşturdu. Yaklaşık 150 bin kişiye istihdam sağlayacak yatırım teşvik belgelerinden 95 bin 536sı bölgesel, 47 bin 237si genel, 5 bin 925i büyük ölçekli yatırımlar için ve biraz önce de ifade ettiğim gibi 800ü de stratejik yatırım çerçevesinde olacak. 
Yerlilik oranı ithalatı geçti 
YERLİ otomobil için babayiğit arayışını sürdüren Ekonomi Bakanı Zafer Çağlayan, otomotiv sektöründe 300 milyon liranın üzerindeki yatırımları öncelikli yatırımlar kapsamına alacaklarını açıkladı. Otomobil sektöründe yerlilik oranının ithal oranının üzerine çıktığını söyleyen Çağlayan, sözlerini şöyle sürdürdü: Yapılan çalışmalar neticesinde otomotiv sektöründeki yerlilik oranında ezberler bozuldu. Otomotiv sektöründe yerlilik oranı, şimdi ithal oranının üzerine çıkmıştır. Bu sevindirici bir gelişme ancak yeterli değil. Yeterli olan, motor ve aktarma organlarında Türkiyenin daha fazla yatırım ve üretim yapmasından geçiyor. Mevcut sistemde, ana sanayide asgari yatırım tutarı 50 milyon lira ve üzerinin bölgesel teşvik sisteminden, 200 milyon lira ve üzerinin ise büyük ölçekli teşviklerden yararlanıyor. Gelinen noktada otomotiv ana sanayinde 300 milyon lira ve üzerindeki yatırımları öncelikli yatırımlar kapsamına sokacağız. 
Turizm sektörüne 4.7 milyar lira 
ÇAĞLAYAN yaklaşık 58 milyar lira olarak öngördükleri sabit yatırımın yüzde 48ini (27.7 milyar lira) imalat sanayisinin, yüzde 26sını (15.2 milyar lira) hizmetlerin, yüzde 22sini (12.5 milyar lira) enerjinin ve yüzde 4ünü (2.2 milyar Lira) ise madenciliğin oluşturduğunu bildirdi. Bakan Çağlayan, şöyle devam etti: Belge adedi birbirine yakın olmasına rağmen, sabit yatırım değeri 3 katına çıktı. Bu, daha büyük ölçekli yatırımlar yapılmaya başlandığını gösteriyor. İmalat sektörü içerisindeki yatırımların 7.9 milyar lirası kimyada, 4.3 milyar lirası dokuma ve giyimde, 2.5 milyar 
lirası otomotivde, 2.1 milyar lirası ise gıda ve içecek sektöründen oluşuyor. Hizmetler sektöründe yatırımlarda ise 4.7 milyar liralık pay ile turizm ilk sırada. Turizmi, 3.5 milyar liralık yatırımla liman ve depolama, 1.8 milyar lira ile ulaştırma takip ediyor.