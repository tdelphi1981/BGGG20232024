1200 fırın ekmek yememiz gerekiyor
Günde 6 milyon ekmeğin israf edildiği Türkiyede israfın en büyük sorumlusu olarak fırınlardaki fazla ekmek üretimi gösteriliyor. Yetkililer Türkiyede fırın sayısının normalden 1200 fazla olduğunu söylüyor. Fazla ekmeğin galetaya dönüştürülmesi ise O kadar galetayı kim yiyecek sorusunu akıllara getirdi.
BAŞBAKAN Recep Tayyip Erdoğan öncülüğünde bu yıl başlatılan Ekmek israfını bitirme projesi ardından yapılması planlanan bayat ekmeği getir, tazesini götür kampanyası tartışmaları da beraberinde getirdi. İstanbul Ekmek Üreticileri Derneği ve Türkiye Fırıncılar Odası kampanyanın yapılabilmesinin mümkün olmadığını söylerken, israfta en büyük payın fırınlardaki fazla üretimden kaynaklandığını söylüyor.  
GALETA TÜKETİMİ 
İsrafın nedenleri arasında ilk sırada İstanbuldaki fırıncılar ve ekmek fabrikaları tarafından yapılan fazla üretimin olduğunu söyleyen İstanbul Ekmek Üreticileri Derneği Genel Sekreteri Münir Kazdal, Son 15 yılda fırın sayısı İstanbulda 2 katına çıktı. 2 olan halk ekmek fabrikası sayısı 3e çıkarıldı. Son yapılan fabrika 2 milyon ekmek üretimi kapasitesine sahip. Ekmek israfı önlenmek isteniyorsa önce fazla olan üretimin önüne geçilmeli. İsrfata da en büyük pay da halk ekmeğin. Çok fazla ekmek üretiyorlar diye konuştu. Bayat ekmeklerin toplanıp galeta yapılmasının da mümkün olmadığını belirten Kazdal, Kampanya düşünülmeden hazırlandı. Türkiyedeki galeta tüketimi belli. O kadar galetayı kim yiyecek? dedi.  
FIRINLAR KAPANMALI 
Halk ekmek fabrikalarında yapılan üretimin sipariş üzerine gerçekleştiğini belirten İstanbul Halk Ekmek Genel Müdürü Salih Bekaroğlu da, Keşke küçük fırınlar kapansa da sağlıklı ve ihtiyaca göre ekmek üretilse. Onlar da birleşip fabrikalar kursa dedi. Fırıncıların zorda kaldıkça Halk Ekmeği hedef aldıklarını belirten Bekaroğlu, 16 saat boyunca üretim yapıyoruz. Siparişe göre üretim yaptığımız için halk ekmek fabrikalarında ekmek israf olmuyor. Ancak fırınlarda israf çok fazla. Çünkü talebe göre ekmek üretilmiyor diye konuştu. Türkiyede 1200 fırının fazladan çalıştığını ifade eden Türkiye Fırıncılar Federasyonu Başkanı Halil İbrahim Balcı,, 98 milyon ekmek üretilirken bunun 92 milyonu tüketiliyor dedi.  
Halka yabancı talip 
HALK Ekmeğin ve Türkiyedeki ekmek pazarının yabancı yatırımcılar tarafından büyük ilgi gördüğünü kaydeden İstanbul Halk Ekmek Genel Müdürü Salih Bekaroğlu, Özellikle İtalyanlar ve İspanyollar pazara dahil olmak istiyor. Hollandalılar da bize gelip pazarı sordu. Bİr kaç ülkeden Halk Ekmek için teklif geldi diye konuştu.