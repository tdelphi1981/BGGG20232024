Dört elektrik dağıtım bölgesi için ihaleye çıkıldı
İstanbul Anadolu Yakası Elektrik Dağıtım AŞ, Toroslar Elektrik Dağıtım AŞ, Dicle Elektrik Dağıtım AŞ ile Vangölü Elektrik Dağıtım AŞ blok satış yöntemi ile özelleştirilecek. Konuya ilişkin duyuru, Resmi Gazete'nin bugünkü sayısında yayımlandı.

Buna göre, 4046 sayılı Özelleştirme Uygulamaları Hakkında Kanun hükümleri çerçevesinde İstanbul Anadolu Yakası Elektrik Dağıtım AŞ, Toroslar Elektrik Dağıtım AŞ, Dicle Elektrik Dağıtım AŞ ile Vangölü Elektrik Dağıtım AŞ'deki yüzde 100 oranındaki hisse, blok satış yöntemi ile özelleştirilecek.

İhaleler, kapalı zarf içerisinde teklif almak ve görüşmeler yapmak suretiyle pazarlık usulü ile gerçekleştirilecek.

İhale komisyonunca gerekli görüldüğü takdirde ihaleler, pazarlık görüşmesine devam edilen teklif sahiplerinin katılımı ile açık artırma suretiyle sonuçlandırılabilecek.

Söz konusu ihalede teklifler, hisseleri satışa konu şirketler için ayrı ayrı verilecek.

Katılımcıların önyeterlilik ve ihaleye katılabilmek için istenen belgeler ile tekliflerinin, İhale Şartnamesi'nde belirtilen hususlar dikkate alınarak hazırlanıp, İstanbul Anadolu Yakası Elektrik Dağıtım AŞ, Toroslar Elektrik Dağıtım AŞ, Dicle Elektrik Dağıtım AŞ ve Vangölü Elektrik Dağıtım AŞ için ayrı ayrı olmak üzere en geç 19 Şubat saat 17.00'a kadar idarenin adresine teslim etmesi gerekiyor.

Duyuruda, ihaleye ilişkin şu detaylara da yer verildi:

Şirket Adı Görev Bölgesi Geçici Teminat Tutarı İhale Şartnamesive Tanıtım Dokümanı Tutarı İstanbul Anadolu Yakası Elektrik Dağıtım AŞ İstanbul İli, Anadolu Yakası 25 Milyon ABD Doları 10 bin ABD Doları Toroslar ElektrikDağıtım AŞ Adana, Gaziantep, Hatay, Mersin, Osmaniye, Kilis 25 Milyon ABD Doları 10 bin ABD Doları Dicle Elektrik Dağıtım AŞ Diyarbakır, Mardin, Siirt, Şanlıurfa, Batman, Şırnak 10 Milyon ABD Doları 10 bin ABD Doları Vangölü ElektrikDağıtım AŞ Bitlis, Hakkari, Muş, Van 5 Milyon ABD Doları 10 bin ABD Doları.