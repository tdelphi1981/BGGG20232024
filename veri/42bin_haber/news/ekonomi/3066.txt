Gemlik-Haliç 20 dakikaya iniyor
BURSAnın Gemlik İlçesi ile İstanbul Haliç arasında yapılacak deniz uçağı seferlerinde sona yaklaşılıyor. Seferlerde kullanılacak Sea Bird tipi uçak deneme uçuşunu başarıyla gerçekleştirdi. Önümüzdeki günlerde seferlere başlayacak 19 kişilik uçak, 20 dakikada Haliçe ulaşacak ve 100 TLye yolcu taşıyacak.
Geçen yıl Haliçten Türkiyenin 4 noktasına deniz uçağı ile hizmet vermeye başlayan Seabird Havayolları Şirketi Yönetim Kurulu Başkanı ve Genel Müdürü Kürşad Arusan ile şirket pilotlarının Gemlikte yaptıkları incelemenin ardından olumlu görüş bildirmesi üzerine başlatılan hazırlıklarla son aşamaya gelindi.   
İstanbul- Gemlik deniz uçağı seferlerinde Gemlikteki yer hizmetlerinin verileceği limandaki binalarda düzenleme çalışmaları Bursa Ulaşım-Toplu Taşım İşletmeciliği Sanayi ve Ticaret A.Ş. (BURULAŞ) tarafından tamamlanmasının ardından dün ilk deneme seferi gerçekleştirildi. 

Gemlik Belediye İskelesine inen Toskana Vadisi adlı uçak, Gemlik Belediye Başkanvekili AK Partili Refik Yılmaz ve Liman Başkanı Serkan Canlı tarafından karşılandı. 

Gemlik Belediye Başkanvekili Refik Yılmaz, deneme uçuşu gerçekleşen deniz uçağı seferlerinin bu ay içinde hizmete gireceğini söyledi. 

GÜNDE KARŞILIKLI 3 SEFER

19 kişilik Deniz Uçağının Gemlik İstanbul arasını 20 dakikaya indireceği ve 100 liraya yolcu taşıyacağı bildirildi. Günde üç gidiş ve üç geliş olmak üzere altı sefer yapacak olan deniz uçağının gün boyu ilçe halkına sergileneceği ifade edildi. Seferlerin Gemlikin marka değerini artıracağını belirten Refik Yılmaz, ulaşım konusundaki hizmetlerin devam ettiğini söyledi. 

Uçağı başarıyla indiren pilotlar da teknik açıdan Gemlik iskelesinin uygun olduğunu dile getirerek, sıkıntı yaşanmayacağını vurguladı.