Borsadaki hareket baş döndürüyor
Dün 14 ayın en sert düşüşünü yaşayan İstanbul Menkul Kıymetler Borsası 100 Endeksi, bugüne de sert satışlarla başladı. Yüzde 0.4 puan yükselişle 81 bin 196 puandan açılan borsa, daha sonra gelen sert satışlarla yaklaşık yüzde 1.35 düşerek 81 bin 100 puan seviyesine geldi. Ancak bu seviyeden gelen alımlarla yeniden artıya geçen endeks 81 bin 200 seviyesine yükseldi. Endeks saat 10.15 itibariyle yüzde 0.2 artıda seyrediyor.
Dün yüzde 4.23 düşerek 81 bin 165 puandan kapanan Endeks bugün açılışta yüzde 0.04 artarak 81 bin 196 puandan güne başladı. Ancak daha sonra dün ikinci seansta başlayan ve sert şekilde gelen satışların devam ettiği izlendi. Bu satışlarla endeks yaklaşık bin puanlık düşüşle 80 bin 100 puan seviyesine geldi. Bu seviyeden gelen alımlarla yeniden yükselişe geçen endeks kısa sürede yeniden seans açılışındaki 81 bin seviyesinin üzerine çıktı. 
MOODY'S AÇIKLADI BORSA YİNE DÜŞTÜ 
Borsa dün kredi derecelendirme kuruluşu Moody's'den kısa vadede Türkiye'nin kredi notunu artırmaya yönelik mesaj gelmemesi nedeniyle son 14 ayın en sert düşüşünü yaşamıştı. Borsadaki gerilemede, Türkiye iş Bankası AŞ Mensupları Munzam Sosyal Güvenlik ve  Yardımlaşma Vakfı'nın sahip olduğu İş Bankası (C) hisselerinde aşamalı olarak 45 milyon lotluk satış yapacağı açıklamasının bu hisseyi sert düşürmesi de etkili olmuştu.