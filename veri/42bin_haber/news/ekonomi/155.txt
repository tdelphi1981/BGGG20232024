Fransız şarabı ihracat sarhoşu
Son 15 yılda 2 kat büyüyen dünya şarap ticaretinde, ihracat miktarı açısından üçüncü olmasına rağmen, 8.3 milyar dolarlık gelirle zirvede bulunan Fransa, şarapçılıktaki gelirlerini artırmanın peşinde. Fransanın 825 bin hektar bağına karşılık, 505 bin hektar bağa sahip Türkiye ise 7.4 milyon dolarlık ihracata razı oluyor.
DÜNYADA şarap ticareti ekonomik ve siyasi krizlere aldırmadan istikrarlı artışını sürdürüyor. 1998de 65 milyon hektolitre olan dünya şarap ticareti 2011de 100 milyon hektolitreyi geçti. Eğitimden tadımlara pek çok yan gelir alanları olan şarapçılığın sadece ihracat rakamı 2011de 23.4 milyar dolara çıktı. Eski ve yeni dünya arasında kıyasıya rekabete tanıklık eden şarap üretim ve ihracat rakamları ilginç bir tablo ortaya koyuyor. 825 bin hektar alan ile dünyanın bağcılıkta en büyük üçüncü ülkesi olah Fransa, 13 milyon hektolitre şarap ihracatına karşılık 8.3 milyar dolar gelir ile zirvede bulunuyor. Tek başına sektörün neredeyse yarısını domine eden Fransa, ihracatını daha da artırmanın yollarını arıyor. Toplam şarap üretimi 45.3 milyon hektolitre olan Fransa, ihracatının neredeyse iki katı şarabı iç piyasada tüketiyor. 
KISKANAN İTALYA VE İSPANYA 
798 bin hektar bağ alanına sahip İtalya, 20.6 milyon hekto litrelik ihracatına karşılık 5.3 milyar dolar gelir elde ediyor. Fransanın ihracatının çok üzerinde olmasına rağmen gelirde gerisinda kalan İtalyanlar da kâr oranı daha yüksek ihtacatın peşindeler. İspanya ise 1.1 milyon hektar bağ alanıyla dünyanın en büyüğü olmasına rağmen 17.7 milyon hektolitre ihracatına karşılık 2.5 milyar dolar ihracat gelirinde kalıyor.  
TÜRKİYE LİSTEDE SONDA 
Avustralya 7.8 milyon litre ihracatından 2.3 milyar dolar, Şili 7.3 milyon litre ihracatından 1.5 milyar dolar, ABD (Kaliforniya) 4.1 milyon litre ihracatından 1.1 milyar dolar gelir elde ediyor. Yeni Zelandanın şarap ihracatı 868 milyon dolar, Arjantinin, 864 milyon dolar ve Güney Afrikanın ise 550 milyon dolar. Türkiye ise 505 bin hektar bağ alanı ile dünyada dördüncü olsa da şarapçılıkta son sıralarda yer alıyor. 25 bin lire ihracatının parasal karşılığı sadece 7.4 milyon dolar.  Wines of Turkey (Türk Şarapları Platformu) Direktörü Taner Öğütoğlu, Türkiyenin bağ alanı Yeni Zelandanın 33 katı ama onlar bizden 117 kat fazla ihracat yapıyor dedi. Öğütçen, şarapçılığın doğduğu topraklar arasında yer alan Türkiyenin bu potansiyeli iyi değerlendiremediğini söyledi. 
Ege Bölgesi şarabın yüzde 52sini üretiyor 
İZMİRde düzenlenen Uluslararası Dijital Şarap İletişimi Konferansına yurtdışından ve Türkiyeden yaklaşık 300 konuk katılıyor. Bugün sona eren ve Hürriyet Gazetesinin de sponsorları arasında bulunduğu konferansın İzmirde yapılmasının nedeni, Türkiyede şarabın yüzde 52.2sinin Ege Bölgesinde üretilmesi. Konferansın İzmirin yurtdışında tanıtımına ve gastronomide öne çıkmasına katkı sağlaması da bekleniyor. 
Şarap üstatları İzmirde buluştu 
İZMİRde düzenlenen Dijital Şarap İletişimi Konferansı, bugün sona eriyor.  Konferansa Türkiyede yetiştirilen 800den fazla yerli üzüm çeşidinin tanıtılmasını amaçlandı. Konferans kapsamında şarap ticaretinin önemli isimlerinin yanı sıra 6 master of wine  (MW-şarap üstadı) da İzmirdeydi; Caro Maurer, Christy Canterbury,         Joel Butler, Justin Howard-Sneyd, Rosemary George, Sarah Abbott, Tim Atkin etkinliğe katılan MWler. 