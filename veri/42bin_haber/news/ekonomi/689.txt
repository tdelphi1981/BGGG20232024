600 bin işçinin gözü bu pazarlıkta
Türk Metalden ezber bozan çıkış. Toplu sözleşme masasına yüzde 24 zam talebiyle oturan Türk-Metal, Türkiyenin dev şirketlerinden işçiler için bir de bireysel emeklilik istedi. Otomotiv, beyaz eşya, demir-çelik sektörünün en büyük sendikası olan Türk-Metalin talepleri yalnızca 114 bin işçiyi değil, diğer sektörlerdeki 600 bin işçinin sözleşmesine de emsal olacak.
Yeni Sendikalar Kanunu çıkmadığı için 2012 yılında toplu sözleşme masasına oturamayan ve zam alamayan yaklaşık 600 bin sendikalı işçinin gözü, Türk-Metalin Türkiye Metal Sanayicileri Sendikası (MESS) ile yapacağı pazarlığa çevrildi. Türkiyenin en fazla üyeye sahip sendikası olan Türk Metalin alacağı zam oranı ve sosyal haklar diğer sendikalar için de baz oluşturacak.   
Türk-Metal Sendikası Başkanı Pevrul Kavlak, Türkiyenin çalışanına en yüksek maaş veren üçüncü sektörünün metal sektörü olduğunu belirterek, ücret ortalamasının net 1.300 TL olduğunu söyledi. Düşünebiliyor musunuz 1300 TL? İstanbulda ya da Bursada oturuyorsunuz, 600 lira kira veriyorsunuz. İyi ihtimalle 4 kişilik bir ailesiniz ve ayda 700 lirayla eğitim, ulaşım, elektrik, su, gıda masraflarınızı karşılamaya çalışıyorsunuz dedi.  
Kavlak, 2006 yılında sektörde ortalama maaşın 970 lira olduğunu ondan sonra 6 ayda bir yapılan zamlarla ortalama maaşın bugün 1.600-1700 lira olması gerekirken 1.300 lira olduğuna dikkat çekti. Kavlak, Çünkü sektör büyürken yeni elemanlar aldı ve aldığı yeni elemanları düşük maaşla, örneğin 900 lirayla başlattı. Böylece bizim 2006 yılında aldığımız yüzde 21 zammın ortalaması yüzde 7ye düştü dedi.  
İŞÇİYİ SEVİNDİRECEK TALEPLER 
Başkan Kavlak, 2012-2014 yıllarına kapsayacak 3 yıllık toplu sözleşme masasında öncelikle maaşı düşük olan yani saat ücreti 5.5 liranın altında kalan 50 bin işçiye aylık 120 lira seyyanen zam isteyecek. Bunun üstüne diğer 64 bin kişiyle birlikte yüzde 18 maaş zammı talep edilecek.  
2012nin ilk yarısında enflasyon yüzde 1.1 çıkmışken siz nasıl böylesine yüksek bir talepte bulunursunuz sorusuna Kavlak, Bizi bu enflasyon ilgilendirmiyor. Biz gıda, giyim, kira, enerji, eğitim ve ulaşımın yer aldığı 6 kalemden oluşan enflasyona bakıyoruz dedi.  
EMEKLİLİK İSTEYECEK 
Türk-Metal, üyeleri için ayrıca bireysel emeklilik isteyecek. İşverenin işçisi adına sisteme, her ay 6 saatlik ücreti kadar emeklilik primi yatırmasını talep edecek. 114 bin işçi adına yapılacak talep kabul ettirilebilirse, hem 600 bin işçi hem de sendikalı milyonlarca memur için benzer şans ortaya çıkmış olacak.  
Başkan Kavlak, bireysel emekliliğin işverene maliyetinin yüzde 2 olduğunu belirtirken, düşük maaşlılara seyyanen zam, yüzde 18 genel zamla birlikte 2012 yılı için istedikleri toplam zam talebinin yüzde 24 olduğunu söyledi. Ancak bu oranın maaşı düşük 50 bin işçi için yüzde 28,6ya ulaştığını vurguladı.  
TÜRKİYENİN DEVLERİYLE PAZARLIK EDECEK 
ERDEMİR,  Mercedes, MAN, Renault, TOFAŞ, Ford, Otokar, Karsan, Türk Traktör, BMC, DELPHİ, HEMA, ARÇELİK, Çolakoğlu, BOSH gibi Türkiyedeki otomotiv şirketlerinin yüzde 95inde, beyaz eşyanın yüzde 90ında ve demir-çeliğin de yüzde 85inde örgütlü bulunuyor.  
BİZ DURURSAK SANAYİ DURUR 
Taleplerinin kabul görmemesi halinde ne yapacakları sorusuna ise Kavlak, Üretimden gelen gücümüzü kullanacağız, greve gideceğiz. Eğer Türk Metal greve giderse Türkiyede sanayi durur. Beyaz eşya, otomotiv ve demir çelik üretimi yapılamaz. Bu gücümüzü biliyoruz ve masaya gücümüzün farkında olarak oturuyoruz dedi.  
 