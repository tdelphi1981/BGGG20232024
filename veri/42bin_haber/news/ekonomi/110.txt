Araç takibinde 10 ülkeye yayıldı
Türkiyede 110 bin aboneye ulaşan FiloTürk firmasının araç takip sistemi İsveç dahil 10 ülkede kullanılacak. FiloTürk Genel Müdürü Adil Masaracıoğlu, 350 binin üzerinde araca bu sistem takıldı. 6 yılda toplam 1.5 milyon adet araca ulaşacağız diye konuştu.
ARAÇ Takip Sisteminde 110 bin aboneye ulaşan FiloTürk Firması, uluslararası pazara açıldı. Müşterilerinin sektörlerine göre özel çözümler geliştiren firma yetkilileri, öğrenci servislerinde ani durma hareketlerinin bile aileler tarafından izlenebildiğini açıkladı.
Araç takip sistemlerinde 20 yıllık deneyime sahip Levent Aydoğan ve Adil Masaracıoğlu tarafından 2004 yılında kurulan Mobiliz, FiloTürk ismiyle Türkiyenin ilk mobil takip operatörünü oluşturdu. Mobiliz Firmasının Genel Müdürü Levent Aydoğan, ciddi deneyime sahip olan FiloTürkün 110 bin abone sayısına ulaştığını söyledi.   
YAKIT TASARRUFU 
Araç takip sisteminin, gelişmiş ülkelerin yatırım yapmaya karar verdiği en kritik 10 teknoloji arasında bulunduğunu kaydeden Aydoğan, Sistemi kullanan firmalar akaryakıtta aylık yüzde 15lik bir tasarruf sağlıyor diye konuştu. 
Ürünün her sektöre özel çözümler sunduğunu belirten Aydoğan, Bir araba nerede sorusunun yanı sıra örneğin et taşıyan soğuk zincir aracının deposundaki ısı derecesinin düşmesinden tutun da, bankaların zırhlı araç kapısının sadece ATM ve şubelerde açılmasının da takip edildiğini ve ihlal bilgilerinini ilgili yöneticilere ulaştırılmasına kadar farklı talepleri karşılayabiliyoruz. 
Hatta öğrenci servislerinin kamera ile izlenmesi dahil olmak üzere ani duruşların, sert hareketlerin de bilgisi ailelere ulaşıyor. Sistemimiz ile aracın nerede olduğu bilgisi gerçek zamanlı bildirilebiliyor şeklinde konuştu. 
24 saat takip mümkün 
Araçlara takılan birimler sayesinde GPS uydularından alınan konum bilgilerinin 7 gün 24 saat internet üzerinden takip ve kontrol edilmesi olarak tanımlanan araç takip sistemlerinin, hem şirketlere hem de bireylere dönük önemli faydaları var. Zamandan ve yakıttan tasarruf sağlayan, araçların trafikteki hareketlerini raporlamalarla ortaya koyarak sürücülerin dikkatsiz ve yanlış araç kullanımını önleyen araç takip sistemleri, pek çok alanda artı değer yaratıyor. 
10 ülke kullanacak 
Mobiliz olarak bu yıl uluslararası faaliyetlerde de bulunduklarını anlatan Aydoğan, İsveç dahil olmak üzere 10 ülke bizim sistemimizi kullanacak. İngilterenin büyük operatörlerinden biri, teknik bir sıkıntının çözümü için bizden destek istedi. Bu gurur verici bir durum. Tabi başarımızdaki en önemli katkı Türkiyede 81 ilde çok kaliteli bayi ve yetkili servise sahip olmamız dedi. Aydoğan şöyle devam etti:  Bugün Mediterra ile ortaklık imzaladık. Bu özel girişim fonu ile birlikte ciddi bir sermaye artışı gerçekleşecek. Bu durum hem Ar-Gemizin gelişmesine ve abone sayımızın artmasını da sağlayacak.  
1.5 milyon araç izlenecek 
FiloTürk Genel Müdürü Adil Masaracıoğlu, Türkiyede trafiğe kayıtlı 16 milyon araç bulunduğunu, bu araçların 8 milyonunun ticari, geri kalan araçların ise şahıslara ait olduğunu belirterek, 350 binin üzerinde araca bu sistem takıldı. 6 yılda toplam 1.5 milyon adet araca bu sistem takılmış olacak diye konuştu.