Gürallar da inşaatçı oldu
1948den bu yana Türk sanayisinin önemli aktörlerinden biri olan Gürallar Grubu, gayrimenkul geliştirme alanındaki ilk projesi Lapis Hanı Çırağan Palas Kempinskide düzenlediği basın toplantısı ile kamuoyuna duyurdu.
Gürallar Grubu, gayrimenkul geliştirme alanındaki ilk projesini açıkladı. Gürallar Grubu Yönetim Kurulu Başkan Vekili Esin Güral Argat ve Gürallar Yapı Genel Müdürü Evrim Karayelin tanıtımını gerçekleştirdiği 200 Milyon TL değerindeki Lapis Han projesi, Kartalda yer alıyor. 32.000 metrekare inşaat alanına sahip olan projede, farklı büyüklüklerde 160 adet ticari ofis alanı yer alırken bünyesindeki kreş ve etüd odaları ile de bir ilke imza atıyor.
Çatı kaplama sistemleri, makine imalatının yanı sıra cam ve turizm alanında faaliyet gösteren ve sofra camı alanında dünyanın altıncı büyük kapasitesine sahip olduklarını belirten Gürallar Grubu Yönetim Kurulu Başkan Vekili Esin Güral Argat, Güralların Türk sanayi sektörü ve turizm sektöründeki prensiplerini gayrimenkul sektörüne de taşıyacaklarını belirterek Çevreye ve doğaya saygılı; sürdürülebilir, insanların yaşamaktan, çalışmaktan ve sosyal hayatlarını geçirmekten mutlu olacağı gayrimenkul projelerine imza atmak için yola çıktık. Ve gayrimenkul geliştirme alanına ilk olarak ofis ile başladık dedi. 

Bugüne kadar 340.000 metrekare inşaat alanı gerçekleştirildi
Güralların, inşaat sektörüne yabancı olmadığını söyleyen Esin Güral Argat, bugüne kadar yaklaşık 340.000 metrekare inşaat alanı gerçekleştirdiklerini belirterek Grubumuz bugüne kadar fabrikalarını ve 5 yıldızlı tatil köylerini kendisi inşaa etti. Tamamladığımız projeler arasında dünyaca ünlü Ali Bey Otelleri, ArtCraft Fabrikaları, çeşitli konut ve okul inşaatları yer alıyor. Dolayısıyla bugüne kadar kendimiz için kullandığımız yeteneğimizi ve birikimimizi şimdi gayrimenkul alanında kullanmaya başlıyoruz. dedi. 
Sanayici bir aile olarak gayrimenkul geliştirme alanında faaliyet gösterme nedenlerini de açıklayan Esin Güral Argat, konuşmasını şöyle sürdürdü:

Gayrimenkul sektörü altın çağına hazırlanıyor
Gayrimenkul sektörü önümüzdeki 10 yıl içinde altın çağını yaşayacak. Türkiye'nin büyüme hedefleri, kentleşme oranı öngörüleri, çalışma çağı nüfusunun her geçen gün genişlemesi, bunlara bağlı olarak yaşam şekillerindeki değişimler, gayrimenkul sektörü için çok parlak bir gelecek vaad ediyor. Bütün bu ekonomik göstergelere kentsel dönüşüm projelerinin başlaması da eklenince, gayrimenkul sektörünün tüm alanları için yeni ufuklar açılıyor. Hem konutta, hem ofiste hem de alışveriş merkezleri alanında yeni ihtiyaçlar doğuyor. Bu imkanlar, sektöre aynı zamanda büyük sorumluluklar da yüklüyor, sürdürülebilir bir kentleşme için mimarisinden teknolojisine kadar çok daha özenli ve duyarlı yapılar yaratma zorunluluğu doğuyor. 

Gayrimenkul sektörüne Gürallar imzası
Gayrimenkul sektöründe ofis piyasasının aktif bir pazar olduğunu söyleyen Esin Güral Argat, önümüzdeki süreçte yerli ve yabancı kurumların İstanbulda, özellikle de Anadolu yakasında ofis talebinin gelişeceğini belirtti. 
Gayrimenkul sektörüne Gürallar imzasını atacağız diyen Esin Güral Argat, şunları söyledi:
Lapis Hanın yanı sıra ofis ve konut alanında gayrimenkul geliştirme çalışmalarımızı sürdürüyoruz. Projelerimizi önümüzdeki günlerde sizlerle paylaşmayı sürdüreceğiz. Gürallar Yapı öncelikli olarak İstanbul, İzmir, bir de tabi Kütahyada faaliyet gösterecek. Kütahya ile var olan, kökleri Kütahyada bulunan bir grup olarak prestij projelerimizde Kütahyaya öncelik tanıyacağız.

Metro istasyonunun çıktığı noktada yer alıyor
Gürallar Yapı Genel Müdürü Evrim Karayel ise Lapis Hanla ilgili bilgi verdi. 
Karayel, Lapis Hanı Kartalda inşaa etme nedenlerini anlatırken, Kartalın, İstanbulun en önemli merkezi iş alanları bölgesi ve kültür-sanat merkezi olarak tasarlandığını söyledi.
Karayel, Sayın Başbakanın İstanbula 2 yeni şehir projesinin Anadolu yakası ayağı Kartaldan başlıyor. Bir başka deyişle Kartal, Anadolu Yakası'nın yeni merkezi olacak. Kartal Kentsel Dönüşüm Projesi; Kartal sahil, Kartal Merkez ve E-5i de içine alan 555 hektarlık bir alanda yapılacak. Bu proje Kartalda merkezi nitelikli bir iş alanının yaratılması için önemli bir fırsat yaratıyor. Bölgedeki kent dışına taşınacak olan yüzlerce fabrikalık sanayi alanı, yerini hizmet sektörüne terk edecek dedi. 
Kartalda E-5 aksı üstünde tam Soğanlık metro istasyonunun çıktığı noktada yer alan Lapis Han, dünyanın en büyük adalet sarayı olarak kabul edilen İstanbul Anadolu Adalet Sarayına 700 metre mesafede bulunuyor. 

Farklı büyüklüklerde 160 adet ticari ofis 
32.000 metrekare inşaat alanına sahip olan Lapis Handa farklı büyüklüklerde 160 adet ticari ofis yer alıyor. 57 metrekareden başlayıp, 2.000 metrekareye kadar birleşebilir ofis alanlarından oluşan Lapis Hanı çağdaş mimarinin önemli temsilcilerinden Nevzat Sayın tasarladı. 
Çok güçlü bir geliştirme kadrosunun Nevzat Sayına arka planda destek verdiğini belirten Evrim Karayel, yangınla ilgili danışmanlık hizmetlerini İTÜden, coğrafi etkilerle ilgili danışmanlık hizmetlerini ise Yıldız Teknik Üniversitesinden aldıklarını söyledi.

Çalışan dostu ofis binası

Karayel, Lapis Hanla ilgili şunları söyledi:
57 metrekareden başlayıp, 2.000 metrekareye kadar birleşebilir ofis alanlarından oluşacak. Ofislerde çok sık kullanılmayan toplantı ve video konferans odalarını, ücretsiz olarak kullanıcıların hizmetine sunuyoruz. Ayrıca, yine her katta bulunan arşiv odalarında her ofis sahibine bir özel arşiv alanını veriyoruz. Yine Lapis Handa bulunan ofis sahipleri, dilerlerse asistan hizmetini kullanarak seyahatlerini planlayacak veya rezervasyonlarını yaptırabilecekler. Tüm bu hizmetlerin yanında, isteyen ofis sahipleri de, mülklerini kiralamak veya yeniden satmak isterlerse, kendilerine 2.el yönetimi hizmetini de sunacağız. 8 kattan oluşan projemizin alt katında da restoran/kafeterya alanı ve alışveriş üniteleri yer alacak. Lapis Handa çalışanlar, binadan çıkmadan, yeme/içme, kırtasiye, banka gibi tüm ihtiyaçlarını karşılayabilecekler.
Lapis Han, 15 ay gibi kısa bir sürede son kullanıcının hizmetine sunulacak.
İnsanların zamanının çok büyük bir kısmını geçirdiği işyerinde rahat edebileceği alanlar yaratmak için yola çıktık. Lapis Han; geniş iç avluları, dikey bahçeleri, yatay bahçeleri ve terasları ile çalışanlara yeşil ve ferah bir iş ortamı vaad ediyor. Yaşayarak çalışacağımız ofisler istedik. Hem farklılık yaratmak hem kullanıcılara daha iyi ortamlar sağlamak, daha mutlu ve daha verimli çalışanlar yaratmak için çalıştık. Lapis Handa günlük ihtiyaca cevap verecek pek çok imkan var. Öncelikle hizmet sektöründe, ofis ortamında çalışanların en önemli sorunlarından biri olduğuna inandığımız, kreş, çocuk bakıcısı gibi sorunları ortadan kaldırmak istedik. Bünyemizde bir kreş ve etüd odalarına yer verdik. Aslına bakarsanız çalışan dostu bir ofise imza atıyoruz, desem abartı olmaz.

Gayrimenkul sektörüne kadın eli değdi

Esin Güral Argatın isteğiyle Lapis Han bünyesinde kreş ve etüd odalarına yer verdiklerini söyleyen Evrim Karayel, Gayrimenkul sektörüne kadın eli değdi artık. 
Biz Lapis Hanı çalışma hayatındaki kadınları gözeterek tasarladık. Bu demek değil ki, bu kreş kadın çalışanlara hizmet verecek. Erkek çalışanların da çocuklarının sorumluluklarını daha fazla almalarını sağlayacak. Kapalı yüzme havuzu, fitness center, sauna ile bünyemizde geniş bir spor alanı yarattık. Ayrıca çalışanların tüm ihtiyaçlarını karşılayacakları alışveriş üniteleri yer alacak. Kafe ve restoranlar, yine çalışanların sosyal hayatına büyük katkı sağlayacak dedi.

Gürallar Grubu

Cam alanında faaliyet gösteren Gürallar ArtCraft, sofra camı üretiminde dünyanın altıncı büyük kapasitesine sahip, hali hazırda 130 ülkeye ihracat yapıyor.
Gürallar çatısı altında faaliyet gösteren Gürallar Kiremit, 1982 yılından bu yana faaliyet gösteriyor. Toplam kapalı alanları 19.000 metrekare olan fabrikalarda, 500'den fazla çalışanıyla yılda 40 milyon kiremit üretiyor.
Gürallar Makine Sanayi, Kütahyada 3.000 metrekarelik alanda faaliyet gösteriyor ve Gürallar Grubu Sanayi Tesislerinin makine ihtiyacını çözmekte ve Gürallar teknolojisinin gelişmesine destek oluyor. 
Gürallar, turizmde ise ikisi Manavgat'ta, biri ise Side'de bulunan Ali Bey Hotel Resorts'larla hizmet veriyor.