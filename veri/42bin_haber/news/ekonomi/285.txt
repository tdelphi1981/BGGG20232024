BP, milyarlarca dolar ceza ödeyecek
İngiliz petrol devi BP'nin, Meksika Körfezi'nde 2010 yılındaki petrol sızıntısı nedeniyle milyarlarca dolar ceza ödemeyi kabul ettiği bildirildi. AP'nin haberine göre, anlaşmadan haberdar olan bir kaynak, BP'nin milyarlarca dolar ceza ödemeyi kabul ettiğini söyledi, ancak cezanın ne kadar olduğuna ilişkin net bilgi vermedi.

Adının gizli tutulmasını isteyen kaynak ayrıca, 2 BP PLC çalışanının da 11 kişinin ölümüyle ilgili olarak adam öldürme suçlamasıyla karşı karşıya olduğunu kaydetti.

Meksika Körfezi'nde Nisan 2010'daki patlama sonucunda 11 BP çalışanı hayatını kaybetmiş ve 757 milyon litreden fazla petrol denize yayılmıştı.