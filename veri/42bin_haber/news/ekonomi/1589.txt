Başkentgaza 1.1 milyar dolar
Başkent Doğalgazın özelleştirme ihalesi Torunlar Gıda kazandı.
Altı dev firmanın yarıştığı Başkent Doğalgazın özelleştirme ihalesinin nihai pazarlık görüşmelerinde ilk olarak kapalı elemesiz teklifler alındı. İlk elemeli yazılı turda en düşük teklifi veren Zorlu Holding A.Ş. elendi. Bu turda en yüksek tutar 935 milyon dolar oldu. İkinci elemeli turda ise en düşük teklifi veren Eksim Yatırım Holding AŞ-GENPA Telekomünikasyon ve İletişim Hizmetleri Sanayi ve Ticaret AŞ-MKS Marmara Entegre Kimya Sanayi AŞ konsorsiyumu ihale dışı kaldı. İki turun ardından kalan dört firmayla açık artırmaya geçildi. Açık artırmada, başlangıç tutarı 1 milyar 56 milyon dolar, artırım aralığı ise 2 milyon dolar olarak belirlendi. Açık artırmada en yüksek teklifi 1 milyar 162 milyon dolarla Torunlar Gıda Sanayi ve Ticaret AŞ verdi. Böylece nihai pazarlık görüşmeleri teknik olarak sonuçlanmış oldu.Abone sayısı 1,4 milyon olan şirketin tarifesi, devir sözleşmesinin imza tarihinden itibaren 8 yıl süreyle geçerli olacak.  
PROBLEMLERİ GİDERECEĞİZ 
İhalede en yüksek teklifi veren Torunlar Gıda Yönetim Kurulu Başkanı Mehmet Torun, şirketi devraldıktan sonra mevcut problemleri zamanla gidereceklerini söyledi. Başkentgaza yatırım yapacaklarını açıklayan Torun, şöyle konuştu:
Türk ekonomisine faydalı olacak bir ortaklık yaparız. Ama sırf ortaklık yapmak için ortaklık yapmayız. Zam yapılacak denile denile alıştırılıyoruz, sonra da zam gelince sanki normalmiş gibi oluyor. Doğalgaz ithal bir ürün. Kurlar iyi, önümüzdeki dönemde doğalgaza zam yapılacağını sanmıyorum. Kar edeceğimizi umarak bu işe giriyoruz. Kar ederken halkımıza da hizmet etmek. Hizmetin sonunda kar etmek. 
2.3 milyar metreküp satış hacmi 1.4 milyon abone  
TÜRKİYENİN ikinci büyük doğalgaz dağıtım şirketi olan Başkent Doğalgaz, 9 bin 161 kilometre dağıtım hattına, bin 100ün üzerinde basınç düşürme istasyonuna, esnek ring sistemiyle düşük basınçlı güvenli dağıtım özelliğine sahip. Şirketin, 2037 yılına kadar geçerli dağıtım lisansı bulunuyor. 1.4 milyonu aşkın abonesi bulunan Başkent Doğalgazın devralmış olduğu Baymina Doğalgaz Çevirim Santrali ile mevcut dağıtım hacmini de 3.6 milyar metreküpe yükseltti. Başkentgazın, 2,3 milyar metreküpü aşan satış hacmi, yıllık 3,6 milyar metreküpün üzerinde  dağıtım hacmi var. 
3 kez ihaleye çıktı, 207 milyon dolar yandı 
BAŞKENTGAZ, 2008-2012 yılları arasında 3 kez ihaleye çıkmıştı. Ancak her üç ihale de çeşitli nedenlerle iptal edilmişti. 2011 de yapılan ihalede Mehmet Kazancı ve Mehmet Emin Karamehmet Başkentgaza 1.2 milyar dolar vermiş ancak peşinat yatırmadığı için ihale iptal edilmişti. Geçen yıl yapılan ihale ise 580 milyon dolarlık teklif düşük kaldığı için iptal edildi.  Başkent Doğalgazın bugüne kadar yapılan ihalelerinde 207 milyon dolarlık teminat yakıldı.