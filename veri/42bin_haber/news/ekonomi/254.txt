Şahenk kapıdan girip imzayı attı
Yeme-içme sektörüne mart ayında D.ream markasıyla giriş yapan Doğuş Holding, bu alandaki yatırımlarına devam ediyor.
Eylül ayından bu yana lüks restoran zinciri İstanbul Doors (kapılar) Groupun yabancı ortağının satışa çıkardığı hisseleri almak için görüşen D.ream, dün ortaklık anlaşmasını imzaladı. Anlaşma ile birlikte D.ream, İstanbul Doors Grubu ortaklarından International Restaurant Groupun hisselerinin tamamı ve kurucu ortakların hisselerinin bir kısmını alarak şirketin yüzde 74.25lik hissesine sahip oldu. 
EN BÜYÜK SATINALMA 
İstanbul Doors Yönetim Kurulu Başkanı Levent Büyükuğur, Doğuş Holdinge sattıkları hisseden sonra kendilerinde yüzde 26 hisse kaldığını belirterek, Yönetimde de herhangi bir değişiklik olmayacak. Birlikte yönetmeye devam edeceğiz dedi. Söz konusu işlemin Türkiyede bugüne kadar restorancılık alanında gerçekleşen en büyük satın alma olduğunu vurgulayan Levent Büyükuğur, bir Türk restoranını dünyaya açma hayalini Doğuş grubu ile birlikte gerçekleştireceklerini söyledi.
Doğuş Holding Yönetim Kurulu Başkanı Ferit Şahenkin İstanbul Doors Groupu beğendiğini ifade etmesi, hisselere talip olduğunu ortaya koymuş, iki taraf arasındaki görüşmeler eylül ayında başlamıştı. Anlaşma hakkında konuşan D.ream CEOsu Levent Veziroğlu, Bu ortaklık eğlence, yeme-içme sektöründe yepyeni bir sayfa açacak, yeni bir geleceğin başlangıcı yaşanacak dedi.