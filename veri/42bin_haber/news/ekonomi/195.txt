Ağaoğlu: Usul hatası yaptık
İşadamı Ali Ağaoğlu, Fatih Ormanı'na yönelik bakanlığın iptal kararını değerlendirdi. Usul hatası yaptıklarını belirten Ağaoğlu, Bakanlığın fesih kararını saygıyla karşıladıklarını kaydetti 
 Orman ve Su işleri Bakanlığı'nın Fatih Ormanı'nın devrine ilişkin sözleşmeyi feshetmesi sonrasında Maslak 1453 Projesi'nin sahibi Ağaoğlu Grubu'nun Yönetim Kurulu Başkanı Ali Ağaoğlu basın toplantısı düzenledi.
 
 Ağaoğlu şunları söyledi: "Bakanlığın iptal kararını saygıyla karşılıyorum. 2 yıl sonra devir için Bakanlık izni gerekiyordu, usul hatası yaptık. Biz maalesef burada işlerimizin yoğunluğundan hata yaptık. Bakanlığın tasarrufuna saygı duyarız.
 
 >> DÜNKÜ SÖZLERİ: ALSIN BAKANLIK KENDİ YAPSIN
  
 İŞADAMI Ali Ağaoğlu Maslak’ta yapılan ve Fatih Ormanı nedeniyle gündemde olan Maslak 1453 projesiyle ilgili bir basın toplantısı düzenledi. Ali Ağaoğlu, "Usül hatası şurada yaptık. İki sene sonra devredebilir ama bakanlığın iznine tabi. Biz maalesef burada usul hatası yaptık. Bakanlığın bu yetkisi var. Biz buna saygı duyarız. Dün akşam saat 18.00’ da noterden ihtarname geldi. 10 gün içinde teslim etmemiz gerekiyor. Bugüne kadar 3.5 milyonun üzerinde yatırım yaptım. Ben yarın itibariyle yeri bakanlığa teslim etmeye hazırım. Belki haklıyımdır haksızımdır ama tartışma konusu dahi yapmıyorum. Orman bakanlığına devretmeye hazırım " dedi. 
 Basın toplantısına Ali Ağaoğlu’nun yanı sıra, Emlak Gayrimenkul Yatırım Ortaklığı Genel Müdürü Murat Kurum da katıldı. Ağaoğlu basın toplantısında Fatih Ormanı ile ilgili Orman ve Su İşleri Bakanlığı’nın Fatih Ormanı’nın işletme hakkı sözleşmesinin feshiyle ilgili konuştu. 
 "2 BİN 600 DAİRE VARDI. 2 BİN 100’ÜNÜ SATTIK " 
  
 Ağaoğlu, konuşmasında Maslak 1453 projesiyle ilgili bilgiler vererek başladı. Ağaoğlu, "Yaklaşık 1.5 senenin üzerinden çok yoğun bir emek çalışmasıyla Maslak 1453 projesini tamamlayıp ruhsat alıp satışa sunduk. Projenin adının 1453 olmasının sebebi, yeni bir konsept tasarlamaktı. Eski İstanbul’un cadde ve sokak kültürünü buraya taşımaktı " dedi. Ağaoğlu, " 1. ve 2. etap olmak üzere 2 bin 700 daire vardı. Bu dairelerin 2 bin 100’ ünün satışı gerçekleşti. Para, Emlak GYO’ nun hesabına yattı. Bir kısmı da krediyle alım aşamasında. Yaklaşık 1.2 milyar liralık bir satış gerçekleşti " diye konuştu. startFlvPlayer_Posta("divFlvPlayer8166","8166","201211","8166-8.jpg"); 
   
 "1 MİLYAR 250 MİLYON TAMAMI HESAPLARIMIZA GİRDİ " 
  
 Emlak GYO Genel Müdürü Murat Kurum ise, Maslak 1453 projesinin ihale süreciyle ilgili verirken şunları söyledi: "Bu işin ihale sürecine bir bakacak olursak, bu işin 29 Eylül 2010’ da ihalesini gerçekleştirdik. İlk oturumuna 10’ un üzerinde firma ikinci oturumuna 7 firma katıldı ve bu oturumda en iyi teklifi veren firma yükümlülüğünü yerine getirmeyince, ikinci firma olan Akdeniz İnşaatla sözleşme imzalandı. 
 Bu yılın Eylül ayı itibariyle Dubai’de satışa çıkardık. Bu proje toplamda 5 bin 321 bağımsız bölümden oluşuyor. Akdeniz inşaatın taahhüt ettiği gelir 3 milyar 250 bin lira, Emlak GYO’ nun payı ise, yüzde 35. Akdeniz İnşaat’ın bize taahhüt ettiği rakam, 1 milyar 150 milyon lira. İstanbul’un finans merkezi diyebileceğimiz bölgede daha önce Toplu Konut İdaresinden satın aldığımız ve Toplu Konutun yaptığı karakollara karşılık Milli Savunma Bakanlığı’ndan aldığı bir arazi. Bu arazi üzerinde bir planlama yapıldı ve bugün Maslak 1453’ ü gerçekleştiriyoruz. Projede 1 milyar 250 milyon liranın büyük bir bölümü hesaplarımıza girdi. Tamamı peşin hiçbirinde vadeli bir satış yok." Kentsel dönüşüm ve mütekabiliyet yasasının emlak sektörünü hareketlendirdiğini söyleyen Kurum, " Biliyorsunuz Mütekabiliyet Yasası çıktı. Yabancıya satışın bir nevi önü açıldı. Daha önce 56 ülkeye yapılan uygulama bu yasayla Rusya ve Ortadoğu ülkelerini de kapsayan 180 ülkeye çıktı. 2012 yılında yabancıya satış sayısı 500’e ulaştı. Bu projeden ise, 144 tane yabancıya satış yapıldı" dedi. 
 AĞAOĞLU’NUN BAŞBAKAN İLE GÖRÜŞMESİ
  
 Konuşmaların ardından gazeteciler Ağaoğlu’na projeyle ilgili sorular yöneltti. Ağaoğlu, Maslak 1453 projesinden önce Başbakan Recep Tayyip Erdoğan’ın Beşiktaş’taki ofisindeki görüşmesinde yardım isteyip istemediği sorusuna, " Evet Sayın Başbakanımızdan randevu istemiştim. Randevunun amacı Maslak 1453 projesinin tanıtımını Dubai’deki Emlak Fuarı’nda yaptık. Bu daveti kendsine iletmek üzere randevu istemiştim. Yarım saatik bir randevu talebimdi bu, görüşme 1.5 saat sürdü. Hem proje hakkında bilgi verdim hem de fuar davetiyesini kendisine verdim. O dönem hatırlıyorsunuz Ak Parti Genel Kongresi vardı. Yoğun olduğunu katılamayacağını bana söylemişti. Benim aynı dönemde Diyarbakır’da bir seyahatim olmuştu. Diyarbakırla ilgili izlenimlerimi kendilerine aktarma fırsatım oldu. Bir de piyasanın genel yapısından konuştuk. Yardıma ihtiyacım yok ki yardım talep edeyim. Altımda 3 milyon liralık araba vardı giderken " yanıtını verdi. 
 BİLİRKİŞİNİN ’ARAZİ JEOLOJİK AÇIDAN PROBLEMLİ’ RAPORU
  
 Bir gazetecinin bilirkişiden Maslak 1453 projesine onay çıkmadığını ve alanın jeolojik açıdan problemli olduğunu hatırlatması üzerine Ağaoğlu, şöyle konuştu: "Bu arazi daha önce askeri alan olarak atış poligonu olarak kullanılan bir alandı. Kısmen de dolgu alanı olarak kullanılan bir alandı. Maslak bölgesi zemin olarak en sağlam yerlerden biridir. Üniversiteden teknik elemanlarla burada çalışarak, 4 milyon metrekarelik hafriyat yaptık. Binamızı en sağlam şekilde yapıyoruz. Arazide tabii ki eğim var. Eğimli bir yerde inşaat yapılamaz. Düz alanda yapılıyor gibi bir görüş bence son derece yanlış bir görüş. Bu bir yasal süreçtir. Devam ediyor. Arazi zaten devletin ve TOKİ’nin ve Emlak Konutun tapulu arazisi. Biz bütün bu şartları görerek bu ihaleyi aldık. Dava açıp iptal ettirmekle değil, dersin ki planın şurası yanlış o zaman ben şapka çıkarırım. Öper başımızn üzerine koyarım. Her yapılan plan kötü. Bu olmaz. Bence burada bu görüşün altında başka birşey aramak lazım diye düşünüyorum." Emlak GYO Genel Müdürü Murat Kurum ise, "Planla igili davadan bahsettiniz. Evet dava, evet var. Dava süreci devam ediyor. Bu açılmış dava bir önceki plana açılmış davadır. Şu anki plana açılmış bir dava yok. Biz kanuni yollardan hakkımızı arıyoruz. Açıldığı zaman bu iş sıkıntıya girecek diye düşünmemek gerekiyor. Ataşehirde de birçok dava açıldı ama davalardaki eleştirileri de dikkate alarak sürecimizi bitirdik. Burası Akdeniz İnşaatın dışında Emlak Konutundur. Alıcılara karşı bizim bir taahhüdümüz var taahhüdümüzü her ne şart altında olursa olsun gerçekleştireceğiz " dedi. 
 "REKLAM BİRAZ İDDİALI BİRAZ DA KİBİRLİ OLDU " 
  
 Ali Ağaoğlu bir gazetecinin " Şişli Belediyesi’nin Maslak 1453 projesine engel olmaya çalıştığı ve Başbakan’ın devreye girip bu ruhsatı verdirdiği belirtiliyor" iddiasının hatırlatılması üzerine, " Şişli Belediyesinde ne böyle bir toplantı tertip edildi ne de Sayın Başbakan devreye girdi. Ne bir toplantı yapıldı ne de böyle bir talep gündeme geldi. Proje ruhsatını aldık ve inşaat devam ediyor. Sayın Başbakan’ın bu projeye dahil olmasını bile düşünemiyorum. Bu kadar kuyruklu bir yalanı görmedim" dedi. Ali Ağaoğlu, Maslak 1453 projesinin reklamında Fatih Ormanı ile ilgili alıcılara kullanım hakkı vaadedilmesiyle ilgili bir soruya ise, şu yanıtı verdi: "Orman Bakanlığı’nın düşüncesine son derece katılıyorum. Bizim buradaki en büyük avantajımız nedir ? Arabana binip ormana gitmektir. Reklam biraz iddialı biraz da kibirli oldu. Bunu kabul ediyorum. Orada söylediğim şey şudur. ’Evinizin yanında böyle bir ormanı kullanmak istemez misiniz ? ’ Bir tek bunu kullandık. Bizim insanlara vurgu yaptığımız konu budur. Hiçbir proje bu kadar tartışılmamıştır. Benim burada sevindiğim nokta insanların bu kadar çevreye saygılı olması. İnsanların bu duygusu yanlış yönlendiriliyor." 
 "BİZ BURADA USUL HATASI YAPTIK " 
  
 Ali Ağaoğlu, Fatih Ormanı’nın işletmesini 2009 yılındaki ihaleyle alan AKC Petrol ile yaptığı hisse devri anlaşmasını bakanlığa bildirmemesi ve bakanlığın da işletme hakkını iptal etmesiyle ilgili de şöyle konuştu: "Park Orman’ı Sayın Serdar Bilgili’nin sahip olduğu bir şirket kiraladı. Buranın Master Planını yapıyor. Orman Bakanlığı bunu onaylarsa Sayın Bilgili de orayı bir mesire yeri haline getirecek. Fatih Ormanları Park Ormanın bitişiğidir. Bunlar aslında bir bütündür. Biz gittik Serdar Bilgili ile de görüştük ’burayı nasıl beraber geliştirebiliriz?’ diye ama anlaşamadık. Onunla anlaşamayınca TOKİ burayı almadan önce AKC Petrol burayı işletiyordu. Muammer Bey ile temas kurduk. ’Burayı kent ormanı haline getirelim’ dedik. Bugün Londra’da Hyde Park, New York’ ta Central Park var. Bunun gibi bir proje nasıl yapabiliriz, diye düşündük. 
 Dünyanın önde gelen bir peyzaj mimarıyla bir taslak avam proje hazırladık. ’Bunu Orman Bakanlığına sunarız Orman Bakanlığı uygun görürse bunu yaparız’ dedik. Biz İstanbul hatta 75 milyonun faydalanabileceği mülkiyeti Orman Bakanlığına ait olan burayı İstanbul’a nasıl kazandırırız diye düşündük. Bakanlığın iptal kararını ben saygıyla karşılıyorum. Biz burada usül hatası yaptık. Biz Serdar Bilgili ile konuştuk. Sözleşmeyi inceledik. Sözleşmede şöyle bir madde var. İki sene içinde devredemez. Biz o maddeyi gördük. Biz orayı devraldığımızda bu süre dolmuştu. Usül hatası şurada yaptık. İki sene sonra devredebilir ama bakanlığın iznine tabi. Biz maalesef burada usul hatası yaptık. Bakanlığın bu yetkisi var. Biz buna saygı duyarız. Dün akşam saat 18.00’ de noterden ihtarname geldi. 10 gün içinde teslim etmemiz gerekiyor. Bugüne kadar buraya 3.5 milyonun üzerinde yatırım yaptım. Ben yarın itibariyle yeri bakanlığa teslim etmeye hazırım. Belki haklıyımdır haksızımdır ama tartışma konusu dahi yapmıyorum. Orman Bakanlığına devretmeye hazırım." 
 HYDE PARK PROJESİ: AHMET YAPMAZSA MEHMET YAPAR
  
 Ağaoğlu, çıkan haberler üzerine projede iadeler veya satışta azalma olup olmadığı sorusuna ise, " Satışımızda bir olumsuzluk olmamıştır. Satışın geldiği nokta ortadadır. Ne kadar etkilendiğine siz karar verdin. Yasal hakkımızı arayacağız " yanıtını verdi. Ağaoğlu, "İTÜ mensuplarına daire ya da indirim vaadiniz oldu mu ? " sorusuna ise, "İTÜ’ye öyle bir imtiyaz yok. Burası bizim kendi arazimiz değil Emlak GYO ile hasılat paylaşımıyla hayata geçirilen bir proje. İndirim kararı Emlak GYO’nun kararıdır. Bizim de indirim yapma yetkimiz yok. İTÜ ile 1980’ li senelerden beri beraber çalışıyoruz. 
 Statik konusunda Türkiye’nin en önemli üniversitelerinden biridir. Sayın rektörümüzün böyle bir talebi olmuştu. Sınırlı sayıda daire için bir talep sağlamıştım " yanıtını verdi. Fatih Ormanı’nda Hyde Park benzeri bir alan yapacağına dair açıklamaları hatırlatılan Ağaoğlu, " Bu projemizi bu alan için hazırlamıştık. Şu anda öyle bir düşüncemiz yok. ’Bizim projemiz değer katacak’ diye düşünüyorduk. İptal olunca buna da saygı duyuyoruz. Biz yapmazsak onu Orman Bakanlığı başka birine yaptıracak. Ahmet yapmazsa Mehmet yapacak " dedi. 
 DHA