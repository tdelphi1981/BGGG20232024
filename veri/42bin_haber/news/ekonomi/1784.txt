İşçiye yüzde 90 zam sendikayı da şaşırttı
Ayaş Belediyesi ile Belediye İş Sendikası arasında bir süreden beri devam eden görüşmeler olumlu sonuçlandı. Sendika tarafı yüzde 10-15lik bir zam beklerken Belediye Başkanı Ali Başkaraağaç, maaşlara yüzde 90 zam yapacaklarını açıkladı. Sendika tarafını da şaşırtan teklifle, 986 liralık maaşlar 1850 liraya çıktı.
Ayaş, Ankaranın en küçük ilçelerinden biri. İlçenin nüfusu 13 bin kadar. Belediyenin toplam personel sayısı ise 96. Söz konusu çalışanların önemli bir bölümünü temizlik görevlileri oluşturuyor. 
ÜCRETLER EŞİT SEVİYEYE GELDİ
Sendika ile belediye arasında devam eden görüşmelerde beklenmedik bir zam kararı çıktı.
Belediye, işçilerin maaşlarını tek kalemde yüzde 90 seviyesinde arttırdı. Sosyal belediyecilik anlayışını savunduklarını ifade eden CHPli Başkan Ali Başkaraağaç Yüzde 90lık zamla, personelimiz arasındaki ücret uçurumunu önemli oranda azalttık.  
Park-bahçe temizliği yapan, çöp toplayan veya belediyede temizlik işi yapan çalışanlarımız daha önce 986 lira alırken şimdi 1850 lira alacaklar. Bu sayede, daha zor koşullarda çalışan arkadaşlarımız da emeğinin karşılığını almış olacak. Personelin maaşı birbirine yakın seviyeye geldi. Dışarıda çalışan ile içeride çalışanı ücret konusunda aynı seviyeye taşımayı amaçladık. Ancak 20-30 yıllık memurlar 200-300 lira daha fazla almaya devam edecekler dedi. 
İŞÇİLERİN DURUMUNU BİLİRİM
Başkan Başkaraağaç "Ben emekçiden yana bir belediye başkanıyım. Açlık sınırının 2 bin liraya dayandığı bir ülkede işçilerimin bu zammı fazlasıyla hak ettiğine inanıyorum. İşçilerimle her zaman gönül gönüle, el ele vererek doğduğumuz ve doyduğumuz bu toprak için hizmet ediyoruz. Onların yüzlerinde tebessüm olması beni mutlu ediyor.  
Gücümüzü biz halktan alırız. Halkımızın huzuru ve mutluluğu için, işçilerimizle birlikte gece gündüz, yağmur çamur demeden çalışıyoruz. Sendika bizim için amaç değil araçtır. İşçilerimin durumunu en iyi ben bilirim. Çünkü biz büyük bir aileyiz. İşçiler benim yeni yılımı kutlamışlardı. Bu zam da benim onlara yeni yıl armağanım olsun" dedi. 
"BU ZAMMI BABA OĞLUNA VERMEZ" 
Belediye-İş Sendikası Ankara Çevre Belediyeler Şube Başkanı Mehmet Güngören ise konuşmasında, "Genelde belediye başkanları yüzde 10-15 zam verir. Başkan, 'İşçilere yüzde 90 zam' deyince çok şaşırdım. 26 yıldır sendika başkanıyım. İşçinin hakkını işçiye veren, emeği böylesine takdir eden bir başkana rastlamadım.  
Bu zammı babası oğluna vermez. İlk defa biz istemeden bu denli büyük bir zam geldi" dedi. Başkan Başkaraağaç' ın makamında, Belediye Başkanı Ali Başkaraağaç ve Sendika Başkanı ile hatıra fotoğrafı çektiren işçiler başkana teşekkür ederek görev yerlerine dağıldı. 
 Herkes masadan mutlu kalktı.