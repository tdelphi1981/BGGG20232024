İspanya'da önemli karar
İspanya hükümeti, bazı ev sahiplerinin mortgage kredi ödemelerini 2 yıllığına erteleyen bir kararname çıkardı. Uygulama küçük yaşta çocuk olan, engelli, uzun zamandan beri işsiz olan ve yıllık geliri 24 bin eurodan az olan aileleri kapsayacak.
İspanya Başbakan Yardımcısı Soraya Saenz de Santamaria, hükümetin insani sebeplerden dolayı böyle bir karar aldığını açıkladı. Santamaria, kredi borçlarını ödeyemediklerinden dolayı evlerinden çıkartılan kişiler için düşük fiyatlı kiralık evlerin sayısını arttıracaklarını belirtti.   
Ülkede son zamanlarda kredi borçlarını ödeyemedikleri gerekçesiyle evlerinden çıkartılanların sayısı artarken, geçen hafta Amaia Egana isimli bir kadın sokakta kalmak yerine intihar ederek tüm ülkede şok etkisi yaratmıştı.   
 