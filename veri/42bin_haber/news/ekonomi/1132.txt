İstanbul Florence Nightingale açıldı
Florence Nightingale Grubu'nun 4. hastanesi olarak hizmete giren İstanbul Florence Nightingale Hastanesi, Başbakan Recep Tayyip Erdoğan'ın katılımıyla açıldı. 
 Grup Florence Nightingale Yönetim Kurulu Başkanı Prof. Dr. Cemşid Demiroğlu, açılışı yapılan İstanbul Florence Nightingale Hastanesi’nin, sağlık hizmetlerinde çağı yakalamayı amaçlayan bir kurum olduğunu bildirdi.
 
 Açılış töreninde konuşan Demiroğlu, sağlık sektöründe heyecanlanma ve yenilenme vizyonunu hiç kaybetmediklerini söyledi.
 
 Florence Nightingale’in Türkiye’nin ilk özel hastanelerinden biri olduğunu kaydeden Demiroğlu, hastanenin 1989’dan beri özellikle kalp cerrahisi ve hastalıkları konusunda ihtisasıyla ortaya çıktığını kaydetti.
 
 Cemşid Demiroğlu, Şişli’deki hastanenin babası Cem’i Demiroğlu tarafından kurulduğunu ve adının dünyadaki modern hemşireliğin kurucusundan geldiğini anlatan Demiroğlu, o dönemde Türk hastalarının şifa bulmak için yurt dışındaki hastaneleri tercih ettiğini anlattı.
 
 Bugün, ortopediden organ nakline kadar tüm branşlarda dünya standartlarında sağlık hizmeti verdiklerini kaydeden Demiroğlu, şunları söyledi:
 
 "Diğer hastanelerimizi de günün en gelişmiş teknolojisiyle hizmete sokarak hastanelerimizin toplam yatak sayısını 550’ye çıkarmayı başardık. Grubumuz bugün, Doğu Avrupa, Orta Asya, Orta Doğu ve Afrika ülkelerine sağlık hizmeti verir hale gelmiştir. Sağlık turizminde Başbakanımızın Türkiye’yi bir cazibe merkezi yapma hedefini takip ediyoruz. Yoğun talep üzerine Makedonya, Bulgaristan, Kuzey Irak ofislerimiz faaliyete geçmiştir. Şu an için hastanelerimizde tedavi olan hastaların yüzde 10’u yabancıdır. 2013 yılındaki hedefimiz bu oranı 25’e çıkarmadır. Sağlık hizmetlerinde çağı yakalamayı amaçlayan bir kurumu açıyoruz."
 
 AA