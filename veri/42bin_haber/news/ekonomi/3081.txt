20 kuruş ikramiye AHİMye gidiyor
SGKnın, 10 yıl 5 aylık memuriyetine karşılık 75 yaşındaki emekli Saim Güre çıkardığı 20 kuruşluk ikramiye AHİMye gidiyor.
20 kuruş ikramiyesini 4 kuruşluk gecikme faiziyle birlikte alan Gür, Hürriyete, SGKnın bu kararına karşı Türkiyede gerekli yargı yollarına başvuracağını söyledi. Gür, Hakkımı sonuna kadar arayacağım, eğer ülkemde bir sonuç alamazsam AHİMye başvurarak konuyu Avrupaya götüreceğim dedi. Aslında devletin bizleri mahkeme kapılarında dolaştırıp fuzuli yere para harcatmak yerine bir yasal düzenleme ile bu işi halletmesi gerekir. Çünkü bu iş vicdan işi. Ellerini vicdanlarına koyarak bu işe bir çözüm bulmaları gerekir diyen Gür şöyle konuştu: Başbakanlıktan Cumhurbaşkanlığına kadar her yere başvurarak durumumu anlatmıştım. Cumhurbaşkanlığından da cevap geldi. 20 kuruş ikramiye çıkaran SGKdan aldıkları yazıyı bir üst yazıyla bana göndermişler. Cumhurbaşkanının, 20 kuruş ikramiye nasıl olur, bu ayıp diye sorması gerekirdi, sormamış. Türkiyeye gelen Suriyelilere bedava çadırın, yatağın, yemeğin yanında aylık da 400 lira veriliyor. Bize layık görülen ise 20 kuruş. 10 yıllık hizmetim olduğu dikkate alınırsa demek ki yıllığım 2 kuruşa geliyor. 