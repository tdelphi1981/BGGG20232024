Masraf pazarlığı
GÜMRÜK Bakanı Hayati Yazıcı ve bankalar kredi kartı ücreti ve masraf kesintileriyle ilgili yeni düzenlemeleri ve şikâyetleri görüşmek üzere ilk kez bir araya geldi. Bankacılar, kesintilerin maliyet şeklinde tek bir kalem altında toplanmasına sıcak bakarken, Yazıcı bunların şeffaf ve net şekilde açıklanmasını söyledi.
BANKALARIN tüketiciden aldıkları masraf ve komisyonların yeniden düzenlendiği Tüketicinin Korunması Hakkında Kanun tasarısıyla ilgili olarak banka genel müdürleri, Bankacılık Düzenleme ve Denetleme Kurumu Başkanı Mukim Öztekin ve Gümrük Ticaret Bakanı Hayati Yazıcının bir araya geldiği toplantıya, masraf pazarlığı damgasını vurdu. Kanun tasarısının sektörün görüşüne açılmasından bu yana banka genel müdürleriyle ilk kez bir araya gelen Gümrük Bakanı Yazıcı, genel müdürlerin görüşlerini dinledi, not aldı. Toplantıda bankacılar, uygulanan masraf ve kesintilere yönelik düzenleme getirilmesine bir itarazları olmadığını dile getirerek, Biz bu konuda zaten banka politikası olarak doğru uygulamaları benimsiyoruz. Yapılan masraf kesintilerinin mutlaka gerekli olduğu, hepsinin makul bir gerekçesi olduğu bilinmeli mesajını verdiler.  
ÜCRETE ÜST LİMİT YOK 
Toplantıda dile getirilen özellike bireysel kredi kullanımında uygulanan kesintilerin, kredi maliyeti şeklinde tek bir kalem altında birleştirilmesi, bu ücretin net ve şeffaf bir şekilde tüketiciye ilan edilmesi, bu konudaki reklamların yeterince aydınlatıcı olması önerisi genel kabul gördü. Bir bankanın genel müdürü toplantıda ücret ve komisyonların açıkca yazılması, şeffaf olunması konusunda ortak bir fikir oluştuğunu belirterek, Bankalar da bankaların faiz oranlarının yanı sıra toplam kredi maliyetlerinin açıkca belirtilmesi konusunda hemfikir oldu diye konuştu. Bankaların sıcak baktığı bu görüş kapsamında, beklendiği gibi bankaların uyguladığı kesintilere bir üst limit getirilmesinin söz konusu olmadığı kaydedildi.  
SERBEST REKABET ORTAMI 
Bankacılar ayrıca Tüketicinin Korunması Hakkında Kanun tasarısında yer aldığı şekilde kart aidatı ve tüketici kredilerinde uygulanan dosya masrafının tamamen ortadan kaldırılması yönündeki hükmün ortak çalışma gruplarının görüşleri doğrultusunda tasarıdan çıkarılmasını Dünyadaki uygulamaların da örnek verildiği toplantıda, bankaların ve BDDKnın üzerinde anlaştığı görüş ise, kart ücreti veya dosya masrafı gibi kesintilerin serbest rekabet ortamında belirlenmesi oldu. Bankacılar, serbest rekabet ortamının tüketicinin daha fazla yararına olacağı görüşünü savundu.  
KAMU VE ÖZEL BANKALAR 
İstanbulda düzenlenen Finans Sektöründe Tüketici Hukuku ve Uygulama Alanları Sempozyumunun ardından basına kapalı olarak gerçekleşen toplantıya, Türkiye Bankalar Birliği(TBB) Başkanı ve Ziraat Bankası Genel Müdürü Hüseyin Aydın, İş Bankası Genel Müdürü Adnan Bali, Garanti Bankası Genel Müdürü Ergun Özen, Yapı Kredi Bankası Genel Müdürü Faik Açıkalın, Vakıfbank Genel Müdürü Süleyman Kalkan, Şekerbank Genel Müdürü Meriç Uluşahin, Akbank Genel Müdür Yardımcısı Galip Tözge, Türk Ekonomi Bankası (TEB) Genel Müdür Yardımcısı Gökhan Mendi katıldı.  
Tüketiciyi kimseye ezdirmeyeceğiz 
HAYATİ Yazıcı bankaların faiz dışı gelirlerine ilişkin, 31 kalemin tamamen kalkacağı yönünde bir beklenti oluştuğunu belirterek, bu alğının yanlış olduğunu vurguladı. Hazırlanan yeni kanunla kriterlerin ortaya konduğunu söyleyen Yazıcı şöyle konuştu: Bu kapsamda tüketiciyi kimseye ezdirmeyeceğiz. Hiç kimseye de angarya yüklemeyeceğiz. Biz doğru olan neyse adalet ölçüsü içerisinde onu gerçekleştirmeyi hedefliyoruz. Diyoruz ki bunlar açık ve şeffaf olsun. Tüketici ne ödediğini, ne kadar ödeyeceğini, karşılaşacağı riskin ne olduğunu bilecek durumda olsun. Biz hiç kimseden bedelsiz bir hizmet sunmasını beklemiyoruz.   
Toplam maliyet nedir söylensin  
BANKALARIN aldığı ücretin hakka, kurallara uygun olması gerektiğini ifade eden Hayati Yazıcı, şunları kaydetti: Müşterinin anlamayacağı bir lisanla gizlenmiş bir tarzla müşterinin önüne ilerde fatura edilecek ücret ve ödeme yaklaşımlarının doğru olmadığını düşünüyoruz. Bir banka diyor ki alınan faiz yüzde 0.89 Ama irdelediğin zaman birtakım başka unsurlarla topladığınız zaman yüzde alınan faiz 1.50ye geliyor.  
TBB: Objektif, makul ve adil ücret  
? TÜRKİYE Bankalar Birliği (TBB) Başkanı Hüseyin Aydın, Bankalar faiz geliri dışında 31 kalemden ücret ve komisyon almaya devam edecek mi? soruya da şu yanıtı verdİ: Sadece Türkiyede değil, Batı da böyledir, Amerikada da böyledir. Türkiyeye yeni bankaların, yeni oyuncuların girmesini istediğimiz bir dönemde Türk bankacılık sektörü veya Türkiyede bankacılık yapanlar ücret ve komisyon geliri almasın diyemeyiz. Bu ücret ve komisyon gelirinin objektif, makul, adil ve önceden bilgilendirilerek yerine getirilmesi lazım. Bizim ürettiğimiz ürünlerden fevkalade memnun olan milyonlarca tüketici var. Bunun da göz ardı edilmemesini rica ediyoruz. 
Bankaları vurun abalıya durumuna düşürmeyelim  
BANKACILIK Düzenleme ve Denetleme Kurumu (BDDK) Başkanı Mukim Öztekin, bankacılık kesiminin çok göz önünde olduğunu belirterek, Bu sektörle ilgili olarak yapılacak düzenlemelerin bankaları vurun abalıya konumuna düşürmemesi gerekiyor dedi. Öztekin, Bankaların bazı uygulamaları tüketiciler tarafından şikayet konusu oluyor. BDDKya 2011 yılında iletilen şikayetlerin yüzde 24ü bireysel kredilerle, yüzde 22si de kredi kartlarıyla ilgili yorumunu yaptı. 

 