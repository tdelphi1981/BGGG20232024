Ev tekstilcisi Avrupada yeniden atağa kalkıyor
Türk firmaların 20 yıldır aralıksız katıldığı dünyanın en büyük ev tekstili fuarı Heimtextil Frankfurt, bu yıl 61 ülkeden 2 bin 600ün üzerinde firmayı ağırladı.
Türkiyenin Heimtextile milli katılımını organize den Uludağ Tekstil İhracatçıları Birliği (UTİB) de yaklaşık 200 Türk firmasını fuara götürdü. Fuarda Türkiye, Çinin ardından en fazla katılım sağlayan ikinci ülke oldu. UTİBin Başkanı İbrahim Burkay, Türk ev tekstili sanayisinin Çin ve Hindistanın ardından dünya üçüncüsü olduğunu belirterek, Bu yıl, Avrupa pazarında yeniden yükseliş için atak yılımız olacak. Kriz nedeniyle bu pazarda kaybettiğimiz ihracatı yeniden kazanacağız dedi.  
HEDEF 3.5 MİLYAR DOLAR 
Avrupadaki tüketici güven endekslerindeki gelişmelere işaret eden Burkay, ABdeki kriz sırasında alternatif pazarlara yöneldiklerini ve 2012 yılını kayıp yaşamadan 3 milyar dolarlık ihracatla kapadıklarını söyledi. Burkay, Almanya pazarındaki bir puanlık değişimin bile toplamda büyük artışlara denk geldiğini anlattı. Fuardaki hareketlilikten memnun olduğunu belirten Burkay, Bu yıl için hedefimiz 3.5 milyar dolar ihracat. Almanya pazarında ihracatımız 700 milyon dolardan 520 milyon dolara düşmüştü. Eski rakama ulaşmayı hatta aşmayı hedefliyoruz dedi. 
AKILLI TEKSTİL 
Burkay şöyle konuştu: Dünyada tekstil sektörü teknik ve fonksiyonel tekstile dönüyor. Türkiye bu alanda dönüşümü kısa sürede yakalayabilir. Akıllı tektstili teşvik etmeliyiz. Akıllı tekstil ürünleri 70 milyar dolarlık bir pazara ulaştı. Türkiyenin akıllı tekstil ihracatı ise 
1 milyar dolar. Bu rakam çok düşük.