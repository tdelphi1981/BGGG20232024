Parasal genişleme Türkiyeyi çekici kılacak
Kasımda Türkiyenin notunu artıran Fitch Ratingsin Kıdemli Direktörü Paul Rawkins, yatırım için Türkiyeyi adres gösterdi. Rawkins Türkiye, kısa vadede, parasal genişlemenin etkisiyle, risk almak isteyen yatırımcılar için çekici bir ülke olacak dedi.

Geçen yıl kasım ayında Türkiyenin kredi notunu yatırım yapılabilir seviyeye yükselten uluslararası kredi derecelendirme kuruluşu Fitch Ratingsin Kıdemli Direktörü Paul Rawkins Türkiye, kısa vadede, parasal genişlemenin etkisiyle, risk almak isteyen yatırımcılar için çekici bir ülke olacak dedi. Rawkins, 2013 yılında Orta ve Doğu Avrupa için temel risklerin düşük büyüme ve Euro Bölgesinin devam eden finansal sorunları olduğunu belirterek, öte yandan geçen yılın son çeyreğinde notu artırılan Türkiyenin küresel parasal genişlemeden olumlu yönde etkilenebileceğini kaydetti. 2013 yılına ilişkin değerlendirmelerde bulunan Rawkins, yakın zamanda başta ABD ve Avrupa ülkeleri olmak üzere Japonya, İngiltere gibi görülmemiş büyüklükte parasal genişleme politikalarını devreye sokan ülkeleri işaret ederek Yatırım yapılabilir notu zamanla yatırımcı tabanına yayılacak. Kısa vadede, parasal genişlemenin etkisiyle, Türkiye risk almak isteyen yatırımcılar için çekici bir ülke olacak öngörüsünde bulundu.
Para sihirbazı Türkiye diyor
Rawkins, Euro krizine ilişkin değerlendirmelerde bulunarak Euro Bölgesinde yaşanan sorunlar ve büyüme hali hazırda Orta ve Doğu Avrupa için en büyük riski oluşturuyor. Büyümenin neredeyse olmaması Orta ve Doğu Avrupa ülkelerinde bütçe hedeflerinin tutturulmasını zorlaştırırken, finansal gereksinimi artırıyor. Bu bölge, Euro Bölgesinden gelebilecek şoklara en açık bölge ifadelerini kullandı. Daha önce konuşan yatırım gurusu olarak tanınan Franklin Templetonın Gelişmekte Olan Piyasalar Grubu Başkanı Mark Mobius da parasal genişlemenin Türkiye gibi ülkelerin hisse senedi piyasasına olumlu etkileri olacağını belirterek Parasal genişleme genel olarak Türkiyenin de dahil olduğu hisse senedi piyasaları için pozitif olacak demişti.