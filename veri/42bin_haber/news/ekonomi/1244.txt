ABD'deki kaya gazı üretimi çelik üreticilerini de hareketlendirdi
ABDde kaya gazı ve petrol üretimindeki artış, dikkatleri bu yöne çekmeye devam ediyor. Kimya şirketlerine can veren kaya devrimi, çelik sektörünü de hareketlendirdi. Ucuz enerjiden yararlanmak isteyen Voestalpine (VOE) ve Nucor (Nue) gibi çelik devleri toplam 1.5 milyar dolarlık yatırım yapmayı planlıyor. Borusanın iştiraki Borusan Mannesmann Pipe US de geçtiğimiz haftalarda ABDye 150 milyon dolarlık üretim tesisi kuracaklarını açıklamıştı.
Avusturyalı çelik üreticisi VOE yaptığı açıklamada ABDde 650 milyon dolarlık fabrika kurum projesini başlatacaklarını belirtti. ABDli çelik üreticisi Nue de 750 milyon dolarlık fabrika kurum projelerini 2013 ortalarında başlatmayı planladıklarını duyurdu. ABDde gazdan yararlanarak çelik veya demir üretmeyi planlayan ve projelerini başlatmış olan en az 3 şirket daha bulunuyor.   
  YAHŞİ BATIDA KAYA DEVRİMİ TÜRKLERİ GAZA GETİRDİ  
Çelik piyasası uzmanı Michelle Applebaum, bu teknolojinin son 30 yıldır var olduğunun ancak gaz fiyatlarının yüksek olması nedeniyle tercih edilmediğini belirtti. ABDde kaya gazı çıkartılmasının kolaylaşması gaz fiyatlarını düşürdü. Applebaum, çelik sektörünün bunun üzerine inşa edileceğini belirtti.   
ABD çelik sektöründe faaliyet gösteren şirketler global krizin yaşandığı 2008 yılından beri karlılıklarını devam ettirebilmek için mücadele ediyorlardı. Çinli firmalardan gelen fiyat baskısı da işlerini zorlaştırıyordu. Global çelik üretimi 2008den beri yüzde 14 artarken ABDde çelik üretimi yüzde 3 azaldı.   
Yeni teknoloji ile üretim yapıldığında oluşan maliyetin geleneksel yöntemlerle karşılaştırıldığında ton başına 82 dolar ya da yüzde 20 daha ucuz olduğu belirtiliyor. Demir üretim firması Nucorun, DRI teknolojisi kullanarak ürettiği demirlerin bir tonu 324 dolara mal oluyor. Nucorun aynı teknolojiyi kullanan ikinci fabrikasını da açması gündemde. Bu fabrikayla beraber şirketin üretim kapasitesi yılda 5 milyon tona ulaşacak.     
 