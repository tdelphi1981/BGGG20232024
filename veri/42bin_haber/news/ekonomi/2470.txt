Konut devi hacizlerle boğuşuyor
İnşaat sektöründeki varlığı 80 yıla dayanan, bugüne kadar 13 bin kadar konut, onlarca fabrika, otel ve iş merkezi inşa eden Bahadır İnşaat hacizlerle boğuşuyor. Şirket hakkında açılmış onlarca icra takibi bulunuyor. Geçtiğimiz cuma günü şirkete kayıtlı Porsche marka bir otomobil de haczedildi. Şirket sahibi Habib Cem Bahadır, bazı projelerinde sorun yaşadıklarını, sıkıntıları çözmeye çalıştıklarını söyledi.
Habib Bahadırın Sinopda 1935de temelini attığı şirketin başında 1995den bu yana torunu Habib Cem Bahadır bulunuyor. Suudi Arabistanda Mekke Otel, Sinpaş ve Sağlam GYO'nun Akasya projesi, Fiba-Yükselin Çubuklu Villaları, Yeşil İnşaat'ın İnnovia projesi gibi onlarca büyük projeyi üstlenen Bahadır İnşaat Mühendislik Taahüt A.Ş. bir süreden beri içinde bulunduğu mali dar boğazı aşamayınca hacizlerle yüz yüze kaldı. 
Şirkete yönelik icra takibi başlatan alacaklıların önemli bir bölümünü taşeron firmalar oluşturuyor. ASM Yapı Grup şirketi Bahadır İnşaattan olan 19 bin 700 liralık alacağını tahsil edemeyince şirkete kayıtlı bir otomobile haciz işlemi uyguladı. 2003 model Porsche marka otomobil 15 Şubat günü haczedildi.  
ŞİRKET ARABASINA HACİZ 
Şirket sahibi Habib Cem Bahadırın Sedadkent Sitesindeki villasının garajında haczedilen otomobil yediemin otoparkına çekildi. İsmail Ersem isimli bir başka alacaklı da 33 bin TLlik alacağı için yine aynı araç üzerine icra takibi yapan başka bir alacaklı. Alacaklı şirket avukatlarından biri, haciz işlemi uyguladıkları otomobil üzerinde 20'e yakın icra takibinin olduğunu bildirdi. Şirkete yönelik başlatılan onlarca icra takibi bulunuyor. Vergi daireleri ve SGK'nın da şirketten önemli ölçüde bir alacağının olduğu öğrenildi. 
BANKA İLE 22 MİLYON TLLİK YAPILANDIRMA
Bahadır İnşaatın borçlu olduğu katılım bankalarından biri ile de 21,8 milyon TLlik borcunu yapılandırdığı anlaşıldı. Taraflar arasında imza altına alınan protolün tarihi 18 Haziran 2012. Protokol hükümlerine göre, Bahadır İnşaat, sahibi olduğu AVMnin kira gelirlerini bankaya ödemeyi taahüd etti. Söz konusu banka, Bahadır Ailesinin yaşadığı Sedadkent Sitesindeki villayı icradan satışa çıkarmıştı. 
Bahadır İnşaat Yönetim Kurulu Başkanı Habib Cem Bahadır, üstelendikleri bazı projelerde sorun yaşadıklarını, bazı projelerde mahkemelik olduklarını ifade etti. Bahadır, yaşadıkları sorunun çözümü için çalışmalarının devam ettiğini kaydetti. 
dgokce@hurriyet.com.tr 
  
 