Bu gidişle susuz yaz
Tarım alanlarının sulanabilmesi için kurulan Sulama Birlikleri çiftçiden tahsilat yapamayınca elektrik dağıtım şirketlerine 800 milyon liralık borcunu ödeyemedi. Sulama Birliklerinin elektriği kesilirse 2 milyon çiftçinin 410 bin hektarlık tarım alanı susuz kalacak. 418 birlik borçların yeniden yapılandırılmasını talep ediyor.
TÜRKİYEde tarım alanlarının sulanabilmesi amacıyla kurulan Sulama Birlikleri borç batağına girdi. 2 milyona yakın çiftçinin 410 bin hektarlık tarlasına su götüren 418 sulama birliğinin Maliye, SGK, elektrik ve personel borcu 800 milyon liraya ulaştı. Çiftçilerin sulama maliyetlerini düşürmek ve tarım alanlarının verimli kullanılmasını sağlamak için Devlet Su İşleri kanaletler kurmuş, bunların işletmelerini de Sulama Birliklerine devretmişti. Birlikler de kendi kadrolarını oluşturarak, çiftçilerden aldıkları ücretlerle tarım alanlarının sulama çalışmalarını gerçekleştiriyordu. Ancak çiftçilerin ücretlerini ödeyememesi ve borçların birikmesi nedeniyle bu birlikler kapanmak üzere. Şimdi 418 birlik bu borçların yeniden yapılandırılmasını ve maliyetlerin düşürülmesini istiyor. 
SEKTÖR KÖTÜ ETKİLENİR 
Borçlar için hükümetten yeni bir yapılanma talep eden Sulama Birlikleri Derneği Başkanı Mehmet Ergücen, Birliklerin en önemli borcunu enerji oluşturuyor. Tarlalara su pompalamak için elektrik şart. Ancak birlikler çiftçilerden gerekli parayı toplayamıyor. Bu borçlar yeniden düzenlenmezse kısa sürede tarlalara su pompalanamaz hale gelecek. Tarım sektörü de büyük bir darbe alacak dedi. 
BİRLİKLER KAPANABİLİR 
Borçların yeniden yapılandırılmadığı taktirde Türk tarımını büyük bir tehlikenin beklediğini anlatan Mehmet Ergücen, Böyle giderse borçlar Sulama Birliklerinin kapanmasına neden olacak. Sulama birlikleri kapandığı taktirde çalışan personel bakanlık kurumlarına kaydırılacak. Ancak çiftçi tarım arazisini verimli kullanamayacak. Kanallara su pompalamak imkansız hale gelecek. Bunun için kısa sürede harekete geçilmesi gerekiyor. Borçların belli bir bölümü af kapsamında değerlendirilebilir. Ya da makul bir yapılanmaya gidilebilir dedi. 
Rakamlarla sulama birlikleri 
· Türkiyede toplam 418 adet Sulama Birliği bulunuyor.
· Bu birliklerde 4 bine yakın çalışan var.
· Birliklerin toplam borcu 800 milyon liraya ulaşıyor.
· Türkiyedeki 410 bin hektar tarım arazisi Sulama Birlikleri tarafından sulanıyor.
· 2 milyon çiftçinin tarım arazisi şimdi tehlike altında. 
Birliklerin amacı 
· Devlet Su işlerinin sulama tesislerinin işletilmesi amacıyla kuruldu.
· Devlet Su işlerinin çiftçiler için kurduğu sulama tesislerinin 
bakım, onarım ve işletme sorumluluğu birliklere devredildi.
· Birlikler de işletme giderlerini karşılamak için çiftçinin tarım alanına göre ücret alıyordu. 
Tolerans dönemi bitti 
ELEKTRİK dağıtım ihalelerinden sonra Sulama Birlikleri bekleyen tehlikenin büyüdüğüne işaret eden Mehmet Ergücen, Eğer bu birlikler kapanırsa tarım alanları susuz kalır. Eskiden devlet elektrik borçlarında tolerans tanıyordu. Ancak bir çok elektrik dağıtım şirketi özelleştirildi. Şirketlerin bu konuda tolerans göstermesi zor. Elektrik kesilirse tarım alanlarına su pompalayamayız dedi. 
Suyu verimli kullanmalı 
DEVLET  Su İşleri (DSİ) 15. Bölge Müdürü Numan Doğan Gündüz, borçların yanı sıra hoyratça yapılan sulamaları sonlandırmak ve sulama kanallarından tüm çiftçilerin faydalanması için bir dizi tedbirler aldıklarını anlattı. Gündüz, Suyun herkes tarafından ekonomik ve verimli kullanılması önemli. Borçların yüksek olması birlikleri zor durumda bırakıyor. Bu konuda herkes elinden geleni yapması lazım. Tarım alanları verimli kullanmalıyız dedi.