İş makinaları pazarında rekor satış
Yapılan açıklamaya göre, 2012 yılında 2011'e göre yüzde 13'lük bir büyüme gerçekleştiren sektör; kentsel dönüşüm projesi, 3. havalimanı projesi ve 2014'te yapılacak belediye seçimleri ile birlikte bu yıl yüzde 10'luk bir büyüme gerçekleştirmeyi hedefliyor.
Açıklamada görüşlerine yer verilen Türkiye İş Makinaları Distribütörleri ve İmalatçıları Birliği (İMDER) Yönetim Kurulu Başkanı Cüneyt Divriş, sektörün hızlı koşmaya alışkın olduğunu belirterek, 2009'dan 2010'a geçişte yüzde 100, 2010'dan 2011'e geçişte ise yüzde 40 civarında bir büyüme yaşamıştık. 2012'deki yüzde 13'lük büyüme az gibi görünmesine rağmen, Türk ekonomisinin üzerinde bir büyüme performansıdır görüşünü dile getirdi. 
Sektörde yaşanan büyümede 5 yıl aradan sonra Leasing KDV'lerine getirilen teşvikin önemli bir rolü olduğunu vurgulayan Divriş, gerek Merkez Bankasının politikaları ve leasing teşviki gerekse hükümetin uyguladığı tedbirler sonucunda sektörün 2012 yılını yüzde 13'lük bir büyüme oranı ile kapattığına dikkati çekti.
Devletin ortaya koyduğu ihracat stratejilerinin büyümede ciddi bir etkiye sahip olduğunu belirten Divriş, şunları kaydetti:
Bununla birlikte birçok ülke yatırımcısının Türkiye'de oluşan ortam ile birlikte yönünü ülkemize çevirmesi sektörümüze de olumlu bir şekilde yansıyacak. Bu da büyümemizde önemli bir unsur oluşturacak. 2013 yılı oldukça enteresan bir yıl olacak. Yeni yılda büyümenin en önemli sektörlerinden biri inşaat olacak. Kentsel dönüşüm projesi, 3. hava limanı projesi, İzmirİstanbul Otoyolu Projesi, demir yolu projeleri, kara yolu projeleri, hava alanı projeleri, barajlar, şehircilik projeleri, alt ve üst yapı çalışmaları... 
Bu projelerin her biri iş makinası sektörünün büyümesine önemli katkılar sağlayacak. Özellikle 2014 yılında yapılacak yerel seçimlerin belediyelerde şehircilik anlamında yeni işlerin oluşacağı anlamına geliyor. Sadece park ve bahçeler ile ilgili yatırımlar, mini iş makinası satışlarında artışa neden olacak. Bu projeleri dikkate aldığımızda 2013 yılının oldukça hareketli geçeceğini şimdiden görebiliriz.