Başkent Gaz yine yeni, yeniden...
2012 yılını hızlı kapatan Özelleştirme İdaresi Başkanlığı (ÖİB), Türkiyenin en büyük ikinci doğalgaz dağıtım şirketi Başkentgaz için 18 Ocak cuma günü dördüncü ihaleyi düzenleyecek.
Geçmişteki üç başarısız ihale girişiminin ardından, şirketi yatırımcı için daha cazip kılacak düzenlemeler yapılmıştı. Sektör kaynakları, bu seferki ihalede yatırımcının risk olarak gördüğü unsurlar giderildiği için başarıya ulaşılacağı görüşünde. ÖİB yetkilileri, bugünlerde 10dan fazla yerli ve yabancı şirketle son görüşmeleri yürütüyor. Başkentgaz için son teklif verme tarihi 17 Aralıktan, bu ayın 18ine ertelenmişti. Cuma günü yapılacak özelleştirme ihalesine, yerli ve yabancı önemli şirketlerin katılması bekleniyor. ÖİB yetkilileri, dün itibariyle ilgilenen şirketlerle görüşmelerini sürdürüyordu. Çinli, İspanyol firmalar olduğunu belirten kaynaklar, 10a yakın firmadan teklif geleceğini düşünüyoruz. Konsorsiyum olarak girmek isteyen firmalar var diye konuştu. 
İRANLI ŞİRKET 
İran milli gaz şirketi NIGC veya İrandan herhangi başka bir şirketle henüz görüşmediklerini kaydeden yetkililer, Konsorsiyum içinde bir İranlı firma varsa, belki öyle bir girişim olabilir dedi. İhaleyle ilgilenenler arasında Sabancı, Akfen, Genpa, Zorlu, Limak ve Eksim gibi şirketlerin isimleri geçmişti. Son dakika sürprizleri de bekleniyor.  
BELEDİYE  ORTAK DEĞİL 
Başkentgazın daha önceki ihalelerinin iptal edilmesinde, şirketin yüzde 20 hissesinin özelleştirme kapsamında olmaması önemli rol oynadı. İhaleye katılan şirketler, Ankara Büyükşehir Belediyesinin yüzde 20lik hissesini tehlike olarak gördüklerini, yüzde 20 hisseyi Belediyeden alamazlarsa büyük sıkıntı yaşayacaklarını ifade ediyorlardı. Yapılan bir düzenleme ile şirketin yüzde 100 hissesi özelleştirme kapsamına alındı.  
Satılmadan kazandırdı 
BAŞKENTGAZın bugüne kadarki ihalelerinde 207.6 milyon dolar teminat yakıldı. Ankara Büyükşehir Belediyesinin düzenlediği ilk ihalede Global Yatırım, 1.6 milyar dolar teklif vermiş, ancak bedeli ödeyemeyince ihale iptal edilmişti. ÖİB portföyüne alınan Başkentgazın ikinci ihalesinde, en yüksek teklifi veren Karamehmet-Kazancı ortaklığı da teminatı yakmıştı.