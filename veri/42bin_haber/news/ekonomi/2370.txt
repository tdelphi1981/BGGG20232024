Elektrik aboneleri kayıp-kaçak bedelini faturalarda görmeden ödeyecek
Elektrik faturalarına eklenen 'kayıp-kaçak' bedelini gösteren kısım, faturalardan kaldırıldı. Elektrik aboneleri bundan böyle kayıp-kaçak parası ödeyecek ama bunu faturalarda göremeyecek.
Türkiye'deki 21 elektrik dağıtım bölgesinde Ulusal Elektrik Tarifesi uygulanıyor. Ülke genelindeki elektrik kayıp-kaçak parası da bütün abonelere yansıtılarak tahsil ediliyor. Elektrik piyasası mevzuatı gereği önceki yıldan itibaren abonelerin elektrik faturası için ödediği paranın ayrıntıları faturalarda yazılmaya başlandı. Aboneler, faturalarda çalınan elektriğin parasını ödediğini görünce tepkiler artmaya başladı. Bunun üzerine bazı dağıtım şirketleri faturada kayıp-kaçak bedeline yazmaktan vazgeçti.

Tepkilerin devam etmesi üzerine dağıtım şirketleri yeni bir uygulama başlattı: Faturalardan kayıp-kaçak bedeli bölümü tamamen kaldırıldı. Ocak 2013'den sonra elektrik aboneleri artık faturalarında kayıp-kaçak bedeli bölümü ve ödediği parayı göremeyecek. Ancak aboneler, kaçak elektriğin bedelini diğer fatura kalemleri üzerinden ödemeye devam edecek.

Türkiye'de alınan bütün önlemlere rağmen elektrik kayıp-kaçağı önlenemiyor.Halen bazı illerde kayıp-kaçak elektrik tüketimi yüzde 80'i geçiyor.