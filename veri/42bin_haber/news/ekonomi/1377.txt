Kaçak elektriğim kesildi ekip gönder de bağlasın
Enerji ve Tabii Kaynaklar Bakanı Taner Yıldız, Güneydoğuda elektrik kaçak oranının yüzde 72, bunun da yıllık maliyetinin 5.4 milyar TL olduğunu belirterek, Bölge halkı aslında vicdanen çok rahatsız. Haram mı diye müftüye soruyorlar ama birileri Devlete para ödemeyin diye yoğun propaganda yapıyor yorumunu yaptı.
GÜNEYDOĞUda elektrikteki kaçak oranının yüzde 72 olduğunu söyleyen Enerji ve Tabii Kaynaklar Bakanı Taner Yıldız, 2012 yılında bu kaçağın faturasının 5.4 milyar liraya ulaştığını açıkladı. Dicle dağıtım bölgesindeki 6 ilde elektrik sarfiyatının 2012 yılında yüzde 54 arttığını bunun tek nedeninin de kaçak su pompaları için kaçak elektrik olduğunu söyleyen Bakan Yıldız, Şikayet geliyor; elektrik kesilmiş ama bizim arıza ekibi 5 saat olmuş gitmemiş. Arayıp, elektrik şu kadar saattir kesik ekip niye gelmedi diyorlar. Ekip gidiyor; vatandaşın kaçak olan elektriği arıza yapmış. Onu tamir etmemizi istiyor. Ekibi gönderiyoruz, karşımıza kaçak çıkıyor. Hem kaçak kullanıyor hem de hizmet istiyor. Bu kadarına da pes. Biz de tabii ki sökün gelin diyoruz. İnsan böyle bir hakkı kendinde nasıl görebilir?  Ben faturasını ödeyen vatandaş lehine kanunu uygularım. Bölge için 350 kişilik yeni ekip kurduk. Kaçaksa kesecek. Müsamaha yok dedi. 
BEDAVA ELEKTRİK HAKKIN 
Başta terör örgütü PKK olmak üzere bölgedeki bazı güçlerin vatandaşa Bu devlete elektrik parası ödeme diye propaganda yaptığını, bölgedeki barajlarda üretilen elektrik nedeniyle bölge halkının böyle bir hakkı olduğunu savunanlar olduğunu söyleyen Bakan Yıldız, Bölge halkı aslında vicdanen çok rahatsız. Haram mı diye müftüye soruyorlar ama birileri devlete para ödemeyin diye yoğun propaganda yapıyor dedi. Bakan Yıldız şöyle konuştu:  
· Hasip Kaplan TBMMde de resmen söyledi; Elektriğin çoğu bölgede üretiliyor öyleyse Batı bölgeleri bize para ödemeli dedi. Bu nasıl bir anlayış? Batıda üretilip Doğuda kullanılanların parasını da doğu mu ödeyecek? Bizim ayrımız gayrımız yok, olamaz da. Ayrıca halihazırda Doğu ve Güneydoğuda üretilen elektriğin daha fazlası kayıp kaçakla yine o bölgede gidiyor. Biz oraya hizmet götürüyoruz, havaalanı, yol yapıyoruz. Sosyal yardım veriyoruz.  
MÜFTÜYE SORUYORLAR 
· Şanlıurfada toplantı yaptık. Sivil toplum örgütlerini ve müftüyü çağırdık. Müftüye kaçak elektrik kullanıyorum haram mı diye çok soru geliyormuş. O, hem devlet hem kul hakkına girer. Tabii ki haram deyince de çoluk çocuk kullandığımızı ödesek de tarla sulamak için kullandığımızı ödemesek diyorlarmış. Biz bu kaçakla mücadelede kararlıyız. Başbakanımız da bölgede bu konuda haram üzerinden durmuştu. Çünkü bu uyarının hitap ettiği bir kitle var. 
YAĞMURDA POMPA ÇALIŞIR MI 
· Dicle ve Vanı çıkarırsanız Türkiyenin genel kayıp kaçak oranı yüzde 9.4 ve bu, AB ortalamasından daha düşük. Bu iki bölgeyi dahil edersiniz yüzde 15 oluyor.  Ben orada kayıp kaçağı bırakıp, dönüp diğer vatandaşlara siz tasarruf yapın diyemem. Şağmur yağarken bile pompa çalıştıranlar var. Hem kaçak, hem yağmur yağıyor hem de pompa çalışıyor. Bu, hangi vicdana sığar. Biz kesmeye başladık. Kaçak oranı düşecek. 
Kazak giyin desem yanlış anlarsınız 
ENERJİ ve Tabii Kaynaklar Bakanı Taner Yıldız, Enerji Hanım projesi ile yurt genelinde başlattıkları tasarruf kampanyası konusunda ad ilginç açıklamalarda bulundu. Bakan Yıldız şunları söyledi:  Tasarruf edebildiğimiz her elektrik bizim için yerli kaynak gibidir. Çünkü enerjimizin çok büyük bölümünü ithal ediyoruz. O yüzden tasarruf çok önemli. Tasarrufu da ancak kadınlarımızla başarabiliriz. Önümüzdeki dönemde 21 ilde kadınlara dönük kampanyamız sürecek. Şimdi ben kışın evde kazak giyin desem; hemen elektrik mi kalmadı derler. Ama elektriğin bol olması onu boşa harcamamızı gerektirmiyor. Kazak giymek sıcaklık hissinizi 2 derece artırır. Japonya yaz sıcaklarında kravatları serbest bıraktı klima enerji sarfiyatından yüzde 1.5 tasarruf etti. Bunlar çok önemli rakamlar.  
Özelliştirme için hazırlık yapıyoruz 
ENERJİ ve Tabii Kaynaklar Bakanı Taner Yıldız, Van ve Dicle dağıtım bölgelerinin özelleştirilmesi için çalışmaların son aşamaya geldiğini de söyledi. Bakan Yıldız, Bu kadar kayıp kaçak oranı olan bir bölgeye talip çıkacak mı diye sorulması üzerine şöyle konuştu: Zorluğu kadar fırsatı da var. Bizce talip çıkacak. Çünkü orada, kaçakla mücadele ederek elde edilebilecek kazanç daha fazla. Ne kadar kaçak azaltırsa karı da o kadar artacak. Biz de özel sektöre sonuna kadar destek olacağız. Öyle aldın ne yaparsan yap diyemeyiz.  Devlet elektriğin parasını ödemeyenin elektriği kesilirken tüm güvenlik önlemini alacak. Biz bu iki bölgenin elektrik dağıtım hakkını 2036 yılına kadar devredeceğiz. 2-3 ay içinde de ihaleye çıkabileceğimizi düşünüyorum.