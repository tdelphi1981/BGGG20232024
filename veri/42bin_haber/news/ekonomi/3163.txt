THY uçak alıp gümrük vergisi ödemeyecek
TBMM Plan ve Bütçe Komisyonunda görüşülen gümrük yasasında değişiklik öngören tasarıda yapılan son dakika değişikliğiyle, THYnin uçak alımı gümrük vergisinden muaf tutuldu.
Önergeyi veren Ak Parti Milletvekili Süreyya Sadi Bilgiç, THYnin 10 yıllık süre için Airbus ve Boing marka uçak kiraladığını, bu sürenin dolmasının ardından uçakların iade edilmesi halinde zarar edeceğini, THYnin söz konusu uçakları satın alma yoluna gittiğini söyledi. Bilgiç, 2010 yılına kadar uçak alımlarında yüzde sıfır gümrük vergisi uygulandığını, ancak sonra bu markalardan biri için gümrük vergisi uygulanmaya başlandığını kaydetti. Bilgiç, önergeyi bu nedenle hazırladıklarını belirtti. THY temsilcileri de, THYnin 227 uçağı bulunduğunu, bunun yarısının Airbus yarısının Boing olduğunu, uçak sayısının 370e çıkarılmasının planlandığını anlattı.