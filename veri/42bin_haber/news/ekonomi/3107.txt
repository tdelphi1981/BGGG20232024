Otoyollara parçalı ve huzurlu satış modeli
Hükümet iptal edilen 5.7 milyar liralık otoyol ve köprü ihalesinde yeni model üzerinde çalışıyor. Çevre ve Şehircilik Bakanı Erdoğan Bayraktar, iptal edilen otoyol özelleştirmesinin parçalı ve huzurlu şekilde yapılacağını belirterek, Biz hem ihalenin şeklini, yöntemini hem de birkaç parçaya bölerek yapma konusunda çalışmalarımızı yürütüyoruz dedi.
BAŞBAKAN Tayyip Erdoğanın verdiği sinyalin ardından iptal edilen 5.7 milyarlık otoyol ihalesinde yeni bir modele gidiliyor.  Çevre ve Şehircilik Bakanı Erdoğan Bayraktar, iptal edilen otoyol özelleştirmesinin parçalı ve huzurlu şekilde yapılacağını kaydetti. Bayraktar, Biz hem ihalenin şeklini, yöntemini hem de birkaç parçaya bölerek yapma konusunda çalışmalarımızı yürütüyoruz dedi. 
SORU İŞARETİ KALMAYACAK 
Bayraktar, Biz hem ihalenin şeklini, yöntemini hem de birkaç parçaya bölerek yapma konusunda çalışmalarımızı yürütüyoruz diyerek sözlerini şöyle sürdürdü: Şu anda çok ciddi etüd, fizibilite ve gelir çalışması yapılıyor. Bir de tabi özelleştikten sonra vatandaşı rahatsız edecek bir olgu meydana gelmesin. Şartnameye de onu çok ciddi koymamız lazım. Yani vatandaşın ilerideki zamlardan olsun başka hususlardan olsun bazı özelleştirmelerde tecrübe edindik. Bu da çok büyük bir özelleştirme. Vatandaşın rahatını, huzurunu kaçıracak kafasında soru işareti yaratacak bir olgu olmasın. Bir de daha fazla gelir bekliyoruz. Zaten geliri düşük olduğu için iptal ettik.  
1 MİLYAR KİRA YARDIMI 
Yıl içinde 100 bin kişiye kira yardımı yapacaklarını belirten Bayraktar, Ancak 100 bin rakamı sadece kiracı olmayabilir. Çünkü kira yardımı yaptığımız kişiye faiz desteği vermiyoruz açıklamasını yaptı. 2013 yılında 200 bin işyeri ve konutun dönüşümünü başlatacaklarını kaydeden Bayraktar, gazetecilere yaptığı açıklamada şunları söyledi: Seneye de bir 200 bin yapacağız. 500 bini yakalarsak daha iyi olacak. Vatandaşı bu iki yıl içinde inandıracağız, güvendireceğiz. Vatandaşın böylece talebini arttıracağız. 6.5 milyon konutu 20 seneyi yıllara böldüğümüz zaman çok ciddi rakam yapıyor. Yılda 300 bin civarında konut yapıyor.  Türkiyede deprem olduğu zaman yıkacak bina bulamasın. Ya da yıkacak bina bulursa içinde insan bulamasın. Bu son yasa yaptırım gücü daha fazla olan bir yasa. Biz vatandaş talep etmezse kendiliğimizden gidip riskli yapı tespiti yapmayacağız. Bugüne kadar 700 riskli bina tespiti yapıldı. 100 bin kişiye 1 milyar lirayı bulan kira yardımı yapıyor. Kaynak üretiyoruz. Biz kendimiz kaynak üretmeye başladık. Şu anda hatırı sayılır paramız var. Bu para yıl sonuna kadar belli mertebeye çıkacak. Bütçeden de bize bir miktar para verecekler. Bu sene harcayacağımız para bu miktarı aşar. Ekonomiye çok ciddi katkı gelecek. Bir de vatandaş bunu yapınca daha çok katkı verecek. 
İki senede güvenleri kazanırız 
YAPILAN çalışmalara destek verilmesi gerektiğinin altını çeken Bayraktar, Biz spekülasyonu engellemek, fırsatçılara meydan vermemek için, siyasi bir argüman olarak kullanılmasını da engellemek için tüm kesimlerin sahip çıkması lazım. Vatandaşın güvenini iki senede netleştirdikten sonra iş zaten yumak olarak devam edecek. Müthiş başarılı destan yazan belediye başkanlarımız var. Biz geniş kapsamlı araştırma yapıyoruz başarılı olan belediyeleri yüreklendirmek için bir yarışma düzenledik, onlara ödül vereceğiz. 
Siyasi yelpazedeki herkes bize destek verirse bu işi başaracağız dedi.