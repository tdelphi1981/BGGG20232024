Cari açık out enflasyon in
MERKEZ Bankası Başkanı Erdem Başçı, 2012de cari açığın beklenenden daha düşük gerçekleşeceğine dikkat çekerek, 2013te yüzde 5 cari açık oranı mümkün mü, evet olabilir. Bundan sonra cari açık daha az konuşulacak, odak enflasyonda olacak dedi.
MERKEZ Bankası Başkanı Erdem Başçı, 2012 yılı cari açığının yüzde 6.6lık hedefin de altına düşeceğini, 2013te de yüzde 5 düzeyinde bir cari açığın görülebileceğini söyledi. Başçı, Dolayısıyla artık cari açık daha az tartışılan bir konu olacaktır, kademeli olarak. Odak bundan sonra enflasyon üzerinde yoğunlaşacak dedi. Başçı kredi büyümesiyle enflasyonun yakın ilişkide olduğuna dikkat çekti.  
CARİ AÇIKTA İYİ PERFORMANS 
Merkez Bankasında yılın ilk Enflasyon Raporunu açıklayan Başçı, 24 ay sonrasının enflasyon beklentilerinin yüzde 6nın altına düştüğüne dikkat çekti. Enflasyonun yüzde 5te istikrar kazanmasını arzu ettiklerini dile getiren Başçı, Cari açığı yüzde 5e indirebilir miyiz? Gayet mümkün görünüyor. TÜİKin bugünkü hesaplama yöntemiyle cari açığın yüzde 6ya yakın bir yerde olacağı öngörülüyor. 2013 yılı sonunda da cari açıkta yüzde 5li rakamları görme ihtimali görünüyor. Bu Orta Vadeli Programda öngörülenden daha iyi bir performans diye konuştu.  
KREDİ ENFLASYON BAĞLANTISI 
Kredilere yönelik yüzde 15 büyüme hedefinin çok katı bir hedef olarak düşünülmemesi gerektiğini kaydeden Başçı, yıl sonunda kredilerin yüzde 15e ne kadar yakın gerçekleşirse, enflasyonun yüzde 5e o kadar yakın olacağını, cari işlemler dengesinin de daha olumlu bir noktaya geleceğini söyledi. Şu anda sürdürülebilir, sağlıklı kredi büyüme hızlarından çok uzak olmadıklarını ifade eden Başçı, Dolayısıyla ocak ve aralık aylarında attığımız zorunlu karşılıklara ilişkin ölçülü, çok küçük adımlar şu aşamada yeterli görünüyor. Fakat bunu tabi izleyeceğiz, yıl sonunda yüzde 15e olabildiğince yakın olması için tedbirler almaya çalışacağız diye konuştu. 
ARTI BÜYÜME ÇOK ÖNEMLİ 
Büyüme ile enflasyon arasındaki orantıya dikkati çeken Başçı, şunları söyledi: Enflasyon engelini kaldırdığınız zaman büyüme kendiliğinden oluyor. Enflasyon büyümenin önünde bir engel. Biz enflasyonu ne kadar düşürürsek büyüme de kendiliğinden olur. Türkiye yüzde 5 büyürse dünyanın en hızlı büyüyen ülkeleri arasında olur. Yüzde 4 büyüme ile de yine dünyanın önde gelen ülkeleri arasında yer alır. Dünya şu anda düşük büyüme döneminde. Böyle bir dönemde yüzde 5 gibi bir büyüme çok önemli. Bunun değerinin bilinmesi gerekiyor. Artı büyüme şu anda dünyada çok önemli. Bence Türkiye bu yıl da büyümesiyle dünyadaki ilk 5 ülke arasına girecek.  
Biz konuştukça önem kazanıyor 
KREDİ derecelendirme kuruluşu Moodysin önceki gün Türkiye ile ilgili düzenlediği telekonferansta gündeme gelen eleştirilere ilişkin olarak Başçı, Bir şey demiyorum, bir şey demedikçe önemi azalacak, göreceksiniz. Çünkü cevap verirsem önemi daha da artmış gibi olacak, cevap vermezsek önemi azalır. Son dönemde kredi derecelendirme kuruluşlarıyla ilgili, kredi derecelendirme kuruluşları biraz da haddinden fazla konuşuluyor diye düşünüyorum.  
Kredilerin yeniden ivmelenme riski var  
YIL sonunda toplam kredilerin büyüme oranının, orta vade için referans alınan yüzde 15 seviyesinin sınırlı ölçüde üzerinde, yüzde 16 civarında gerçekleştiği bilgisini veren Erdem Başçı, Önümüzdeki dönemde kredilerin daha da ivmelenmesi riski bulunuyor. Nitekim sermaye akımlarındaki hızlanma, faiz oranlarındaki düşüş ve kredi koşullarındaki iyileşme ile finansal  koşullar endeksinin artmaya devam ettiğini görüyoruz diye konuştu.