Yapı Kredi Sigortaya talip İtalyan Generali
İtalyanın en büyük sigorta şirketlerinden Generali Assicurazioninin CEOsu Mario Greco, İtalyan Il Journal gazetesine yaptığı açıklamada, Yapı Kredi Sigortayı almak üzere resmi girişimlerde bulunduklarını açıkladı. Greco, Yapı Kredi Sigortayı alarak Doğu Avrupadaki durumumuzu daha da güçlendirmek istiyoruz dedi. Generali Grubu, Türkiyede Generali Sigorta ile faaliyet yürütüyor.
İTALYAN Generali Assicurazioni sigorta şirketi Yapı Kredi Sigortaya talip olduğunu açıkladı. İtalyanın önde gelen sigorta şirketlerinden olan ve Türkiyede de Generali Sigorta şirketiyle faaliyetleri bulunan Generali Assicurazioni CEOsu Mario Greco, Türkiyede sermaye piyasalarının Türk şirketlerine güveninin sonsuz olduğu değerlendirmesini yaparak, Yapı Kredi Sigortayı almak üzere resmi girişimlerde bulunduklarını açıkladı.  
YAPI KREDİYLE GÜÇLENECEK 
Kısa süre önce Çek Ppf Sigortayı bünyelerine kattıklarını hatırlatan Greco, şunları söyledi: Generali olarak ilk kez 2008 yılında görücüye çıkan Yapı Kredi Sigortayı almak için resmi girişimde bulunduk. Ppf Sigorta ile anlaşmamızdan sonra Doğu Avrupada güçlendik. Ancak Yapı Kredi Sigortayı da bünyemize katarak pazar payında daha da güçlenmeyi amaçlıyoruz. Şu anda Türkiye çok güvenli ve ekonomik açıdan dinamik bir ülke. 
ANLAŞMA ZEMİNİ YARATTIK 
Yapı Kredi Sigortanın alımı ile ilgili olarak şu anda yoğun çalışma yürüttüklerini de sözlerine ekleyen Greco, Anlaşmanın kısa sürede imzalanacağını düşünüyorum. Türkiye bizi miçin önemli bir pazar diye konuştu. Greco, görüşmelerde ilk aşamayı geçtiklerini, Yapı Kredi Bankasının yüzde 53.1 hissesini elinde tuttuğu Yapı Kredi Sigorta ile anlaşma zemininin yaratıldığını da kaydetti.  
2008DEN BU YANA SATILIK 
İlk olarak küresel krizin patlak verdiği 2008de satılacağı duyurulan Yapı Kredi Sigortanın satışı, bu süreçte uluslararası finans kuruluşlarının kriz sürecinden olumsuz etkilenmeleri nedeniyle halen tamamlanabilmiş değil. Yapı Kredi geçtiğimiz haziran ayında Yapı Kredi Sigortanın, Yapı Kredi Emeklilik ile birlikte satılması yönündeki seçeneklerin değerlendirileceği duyurulmuştu. Ancak kurum geçtiğimiz günlerde yaptığı açıklamada, Yapı Kredi Sigortanın ayrı satılacağını duyurdu.  
Prim üretimi 800 milyon lira  
YÜZDE 33.69u halka açık olan Yapı Kredi Sigortanın yüzde 53.1 hissesi Yapı Kredi Bankasına ait. Şirkette, Yapı Kredi Faktoringin yüzde 7.95, Yapı Kredi Yatırım Menkul Değerlerin de yüzde 5.26 hissesi bulunuyor.  Kaza, yangın, nakliyat, mühendislik, tarım ve sağlık sigortalarında faaliyet gösteriyor. Sigorta sektöründe yüzde 6 pazar payı bulunuyor. Eylül 2012 konsolide olmayan finansal sonuçlara göre 800 milyon liranın üzerinde prim üretimi gerçekleştirdi. Bu dönemdeki net kârı ise, 53.6 milyon lira oldu. 
70 milyonu aşkın müşterisi var  
GENERALI Assicurazioni S.p.A. İtalyanın en büyük, Avrupanın üçüncü en büyük sigorta şirketi olarak uzmanlık isteyen branşlarda en yüksek prim üreten sigorta şirketlerinden biri. 1831de Avusturyalı bir grup tüccar tarafından kurulan şirketin bugün 60tan fazla ülkede temsilciliği bulunuyor. Dünya çapında 70 milyonun üzerinde müşterisi bulunan şirketin, 85 bini aşkın çalışanı var. Varlıklarının değeri 460 milyar Eurodan fazla olan Generalinin Türkiyede faaliyetleri de 1893lere kadar dayanıyor.