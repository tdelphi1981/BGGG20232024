Sarkozye seçim masrafı şoku
Fransada koltuğu sosyalist rakibi François Hollandea devreden eski Cumhurbaşkanı Nicolas Sarkozyye bir de seçim komisyonundan darbe geldi.
Fransa Politik Finansman ve Kampanya Hesapları Ulusal Komisyonu (CNCCPF), adayların hesaplarını inceledikten sonra, Sarkozy hariç diğer adayların hesaplarını kabul etti. Sarkozy, hesabına itiraz eden Konsey kararını, kendisinin de üye olduğu Anayasa Konseyine götürdü. Fransız Seçim Hesapları Komisyonu, 2012 cumhurbaşkanlığı seçimlerine ilişkin adayların hesaplarını inceleme işlemini tamamladı. Komisyon, hazineden Cumhurbaşkanı François Hollandea 10.6 milyon, aşırı sağcı FN lideri Marine Le Pen ve sol cephe adayı Jean-Luc Melenchon için 8 milyon, merkez sağ lider François Bayrouya 6 milyon, Yeşillerin adayı Eva Joly, Radikal sol adaylar Philippe Poutou ve Nathalie Arthaud ile aşırı sağ lider Nicolas Dupont-Aignan için 800 bin, bağımsız aday Jacques Cheminade için bile 400 bin euro geri ödenmesini kararlaştırdı.  
10.5 MİLYON EURO MASRAF 
Fransız Seçim Yasasına göre, finale kalan 2 adayın masrafları 11 milyon euroyu geçemiyor. Hollande ile finale kalan UMPnin adayı Sarkozy ise Seçim Komisyonuna 10.5 milyon euroluk masraf bilançosu sundu. Ancak komisyon, sunulan bilançoda yer alan bazı masraflara itiraz ederek geri ödemeyi kabul etmedi. Bunun üzerine Sarkozy, 10 Ocakta Anayasa Konseyine giderek, Seçim Komisyonu kararına itiraz etti. Bu itiraz nedeniyle yalnızca masrafları onaylanan 9 adayın geri ödeme kararı Resmi Gazetede yayınlandı. Sarkozynin geri ödeme miktarı Anayasa Konseyi kararının ardından yayınlanacak. Kendisinin de doğal üye olduğu Anayasa Konseyinin seçim kampanyası masrafları ile ilgili oturumunda Sarkozy oy kullanamayacak. Yine Fransız Anayasasına göre, Anayasa Konseyi üyesi olan bi kişi, görüş belirttiği ya da taraf olduğu bir dosyayla ilgili görüşmelere katılamıyor, oy kullanamıyor.