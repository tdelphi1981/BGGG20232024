Dünya devleri ile aynı ligde
BD Otomotivin elektrikliye dönüştürdüğü 4 araç, dünyanın önde gelen üreticilerinden olan Nissan, Mitsubishi, Peugeot-Citroen ve Toyota ile aynı hızlı şarj teknolojisine sahip araçlar listesine girmeyi başardı.
BD Otomotivin ürettiği elektrikli araçlar, dünyanın önde gelen üreticilerinden olan Nissan, Mitsubishi, Peugeot-Citroen ve Toyota ile aynı hızlı şarj teknolojisine sahip araçlar listesine girmeyi başardı. Japon şirketlerinin öncülük yaptığı, Avrupa ve Amerikadan da altyapı ile otomotiv şirketlerinin benimsediği, dünyanın en yaygın ve kabul gören hızlı şarj standardı olan CHAdeMO, dünya genelinde 2 bin hızlı şarj noktasına ulaştıklarını basın ile paylaşırken, CHAdeMO standardı ile şarj edebilen otomotiv firmalarının arasına BD Otomotivin 4 araç modeline de yer verdi. 
İKİ KATINA ÇIKACAK 
CHAdeMOnun temel amacı hızlı şarj teknolojisinde ortak bir standart oluşturarak araç üreticilerinin ve kullanıcılarının cihazdan bağımsız olarak araçlarını şarj etmelerini sağlamak. Bu hedef doğrultusunda iki yılda önemli bir mesafe kat eden organizasyon, CHAdeMO standardına sahip şarj noktası sayısının bu yıl içinde iki katına çıkacağını öngörüyor. Danimarka, Hollanda ve İngiltere gibi araç satışı yaptığı ülkelerde yerel altyapı firmalarının CHAdeMO istasyonları kurduğuna değinen, BD Otomotiv Yönetim Kurulu Başkanı Osman F. Boyner şöyle devam etti: 
20 NOKTAYA ULAŞACAĞIZ 
Ülkemizde İstanbuldan başlamak üzere, hem kendi araçlarımıza hizmet vermek hem de diğer üreticilerin araçlarının şarjını sağlamak amacıyla hızlı şarj istasyonlarını kurmaya başladık. İlk deneme istasyonumuzu Koşuyoluna, 2012 Haziran ayında kurduk ve çalıştırıyoruz. 2013 yılında, yerel yönetimle görüşmelerimizin hızına bağlı olarak Istanbulun ana arterleri üzerinde 10-20 değişik noktada hızlı şarj yapabilme imkanına kavuşacağız. Ayrıca bu stratejimizin araç satışı yaptığımız Hollanda, Danimarka ve İngiltere gibi ülkelerdeki hızlı şarj altyapısını kuran firmalarla paralellik gösterdiğini de memnuniyetle izliyorum. 
26 ülkeden 430 firma üye 
CHAdeMO, elektrikli araçların yaygınlaşacağı öngörüsüne paralel olarak hızlı şarj altyapısı kurulması için standardizasyona ihtiyaç duyulması nedeniyle 2010 yılında kuruldu. 26 ülkeden 430dan fazla kurum ve kuruluşun üye olduğu bu organizasyon, otomotiv üreticileri, enerji şirketleri, yerel yönetimler, telekom-IT firmaları ve şarj cihazı üreten ve şarj hizmeti veren operatörlerden oluşmaktadır. 
15 bin kilometre yol deneyimi var 
Türkiyede ve Avrupanın metropol şehirlerinde Ulaşımın Elektriklendirilmesi konusuna odaklanan BD Otomotiv, bu doğrultuda Çinli BYD ve Amerikan Fisker markalarının Türkiye ve çevre ülkeler distribütörlüğü, elektrikli araç üretimi, şarj altyapısı kurulumu konusunda aktif olarak faaliyetlerini sürdürüyor.
BD Otomotiv, hem yutiçinde hem de Hollanda, Danimarka, İtalya ve İngiltere gibi ülkelerde satış ve servis ağı kurulumunu tamamlamlarken, bugüne kadar 400 araç ve 15 bin km aktif yol deneyimi ile ürettiği elektrikli hafif ticari araçların yanısıra mülkiyeti kendisine ait olmak üzere Türkiyenin prestijli yerlerinde kurmaya başladığı çeşitli tipte istasyonlar aracılığı ile ilk aşamada kendi müşterilerine şarj hizmeti vermeye başlamıştır.