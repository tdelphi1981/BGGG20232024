Altimo, Turkcell kararında erken davrandı
Çukurova Holding'in Turkcell'deki payıyla ilgili davalık olduğu Rus ortağı Altimo'nun, İngiliz Tahkim Mahkemesi'nin kendi lehlerine karar verdiği açıklaması kafaları karıştırdı. Şirket daha sonra bu açıklamasını geri çekti.
Reuters'in geçtiği Altimo'nun ilk açıklamasında, İngiliz Tahkim Mahkemesi Privy Council'ın, Turkcell'de Mehmet Emin Karamehmet'in sahibi olduğu Çukurova Holding ile Altimo arasındaki ortaklık yapısıyla ilgili anlaşmazlıkta kendi lehlerine karar verdiği belirtildi.  
Ancak, bu açıklamadan yaklaşık yarım saat sonra aynı şirketten gelen yeni bilgilendirmede bu açıklamada yer alan ifadelerin geri çekildiği bildirildi. Bu hareket şirketin borsada işlem gören hisselerinde de yukarı ve aşağı yönlü hareketlere neden oldu. İlk açıklamayla yaklaşık yüzde 1.5 gerileyen Turkcel hisseleri ikinci açıklamayla yeniden değer kazandı. Turkcell hisseleri ilk seansı yüzde 0.42 lira primle 11.90 TL seviyesinden kapattı. 
İngiliz mahkenin kararını Türkiye saatiyle 12.30 civarında açıklaması bekleniyor. 
KARARIN NEDEN ÖNEMLİ? 
Mahkemenin kararı Turkcell'in ortaklık yapısından önemli bir değişiklik yaratacağı için yatırımcılar açısında dikkatle izleniyor. Kararın Rus ortağın lehine çıkması durumunda ortaklık yapısındaki önemli değişilik nedeniyle Bilgi Teknolojileri İletişim Kurumu'nun (BTK) vereceği onay karar beklenecek. BTK'nın onay vermemesi durumunda şirketin ortaklık yapısındaki belirsizliğin devam edebileceğini belirtiyor. 
BTK'nın kararı onaylaması durumunda ise yüzde 34'ü halka açık olan şirketin şu anda Çukurova Holding ile birlikte üç tane olan ana ortak sayısı Altimo ve Norveç merkezli TeliaSonera firmaları olmak üzere ikiye inecek. Bu durumda bu iki ortak yönetim kurulu oluşturup, genel kurula gidebilecek. BTK onay vermediği takdirde ise 2005 yılından beri devam eden belirsizlik sürecek.  
BTK, "BİZİM ONAYIMIZ ŞART" 
BTK'nın dün konuyla ilgili yapılan açıklamada imtiyaz sözleşmesindeki değişikliğin kurumun onayına tabi olduğu belirtilmiş, hisse değişimi durumunda kurumun onayının gerekliliğine dikkat çekilmişti. 
BTK Başkanı Tayfun Acarer dün konuyla ilgili yaptığı açıklamada, Turkcell'deki sürecin lisans iptaline kadar gidebileceğini belirtmişti. GSM şirketinin işletmeci sözleşmedeki yükümlülüklerini yerine giterememesi halinde sözleşmenin fesh edileceğini hatırlatan BTK Başkanı, İngiltere'deki mahkemenin alacağı kararın da BTK onayı gerekliliğini değiştirmeyeceğine işaret etmişti. 
 