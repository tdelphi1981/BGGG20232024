Amazon lider oldu Facebook sona kaldı
2012de en çok para kazanan internet sitesi Amazon oldu. Saniyede 814 euroluk satış gerçekleştirerek 25.7 milyar euroluk ciro elde eden Amazon 1994 yılında internet üzerinden satış yapmak amacıyla kuruldu.
Şirketin dünya genelinde 33 bin 700 çalışanı bulunuyor. Amazonun ardından ABDli internet devi Google geliyor. 2012de 25.7 milyar dolar ciroya ulaşan Googleın ardından ise 6.9 milyar euroluk cirosuyla eBay geliyor. İnternetteki ilk açık artırma sitesi olarak 1995 yılında faaliyetlerine başlayan eBay, farklı ülkelerden 35 şirketi bünyesine kattı. İnternetin en çok kazanan 10 şirketi arasında ise Facebook yer aldı. Mobil reklam pazarındaki stratejisindeki belirsizlikler nedeniyle, ciro anlamında beklenen başarıyı gösteremeyen Facebook, 2012 yılında 1.5 milyar euroluk gelire ulaştı. Dünyanın en büyük sosyal paylaşım sitesi olan Facebook, üyelerinin ağırlıklı olarak cep telefonu ve tablet bilgisayar gibi mobil cihazlarla ağına bağlaması nedeniyle, reklam stratejisini değiştirmek 
için çalışıyor.  
 