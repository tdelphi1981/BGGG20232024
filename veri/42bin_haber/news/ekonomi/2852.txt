Hem üretiyor, hem kaçırıyor
Kalkınma Bakanı Cevdet Yılmaz, GAP kapsamında yapılan santrallerin açıldığı günden beri 375 milyar kilovat saatlik enerji ürettiğini açıkladı.
Türkiye genelinde en çok kaçak elektrik kullanan Şanlıurfa, Şırnak, Siirt gibi 9 şehrin de içinde bulunduğu GAPta üretilen bu enerjinin parasal değeri ise 22.5 milyar dolara ulaştı. TEDAŞ verilerine göre Türkiyede son 10 yılda kaçak elektrik kullanan kişilerden 2.5 milyar lira tahsil edildi. Doğudaki şehirler kayıtlı elektrikten çok kaçak elektrik kullandı. TEDAŞ 10 yıllık dönemde yaptığı denetimlerde 2.5 milyar liraya ulaşan toplam 10 milyar kilovatsaatlik kaçak tahakkuku gerçekleştirdi. Kayıp kaçak elektrik oranları en yüksek Dicle, Van Gölü ve Aras elektrik dağıtım bölgelerinde çıktı. GAP Bölgesindeki enerji yatırımlarında fiziki gerçekleşme oranının yüzde 74e ulaştığını açıklayan Yılmaz, 100 yılda yapılan 1 milyon hektarlık toplulaştırmaya karşılık, 2.18 milyon hektarda çalışmalar başlatıldı. Yaklaşık 2 milyon hektar alanda çalışmalar tamamlandı. Bu çalışma dünyanın bir seferde yapılan en büyük toplulaştırmasıdır. Kamulaştırma maliyetleri düşürülerek 2.5 milyar liralık tasarruf sağlandı dedi  
YENİ YERLER ARIYORUZ 
Yeni teşvik sisteminin GAP Bölgesinde yatırım talebini artırdığın söyleyen Yılmaz, Hemen hemen bölgedeki tüm OSBler doldu. 2 bin teşvik belgesi düzenlendi. Ayrıca, 183 milyon lira enerji, 9.5 milyon lira faiz desteği verildi dedi. 
Vasıflı eleman sıkıntısı var 
YATIRIM talepleriyle ilgili de konuşan Cevdet Yılmaz, Düşen göç rakamı ve artan yatırım talebi nedeniyle bölgede önümüzdeki günlerde vasıflı eleman sıkıntısı yaşanacağını düşünüyoruz diye konuştu. 
 