Özgül Group, Romen Upetrom ile işbirliğine gitti
Enerji alanında yatırım, iş geliştirme ve proje yönetimi faaliyetleri gerçekleştiren Özgül Group, deniz altı kablolama ve açık deniz petrol arama-depolama firması Upetrom Group ile stratejik işbirliği kapsamında,Türkiye'de hayata geçecek deniz altı kablolama projeleri ile petrol ve doğalgaz arama faaliyetlerinde ortak hareket edecek.
Yapılan açıklamaya göre, Özgül Group, deniz altı kablolama ve petrol arama firması Upetrom Group ile stratejik işbirliği anlaşması imzaladı. 
Romanya'nın Köstence kentinde imzalanan stratejik işbirliği anlaşmasına Özgül Group Yönetim Kurulu Başkanı Ömer Faruk Özgül, Özgül Group Yönetim Kurulu Üyesi Gabil Hüseynov ve Upetrom Group Başkanı Gabriel Valentin Comanescu imza attığı törene, TEİAŞ Yönetim Kurulu Başkanı ve Genel Müdürü Kemal Yıldır başkanlığındaki TEİAŞ heyeti ile Özgül Group ve Upetrom Group heyetleri katıldı. 
Stratejik işbirliği anlaşmasına ilişkin olarak Özgül Group Yönetim Kurulu Başkanı Ömer Faruk Özgül, İnanıyoruz ki Upetrom Group gibi alanında dev bir firmanın Türkiye'de var olması, ülkemiz adına artan elektrik tüketimine paralel olarak hayata geçmesi beklenen projelerin maliyetlerini daha makul oranlara çekerek yatırım alanındaki süreci hızlandıracaktır. Upetrom Group, hem lokasyon açısından yakınlığı hem de sahip olduğu geniş makine parkı ile Türkiye'deki projelere büyük katkı sağlayacak. Dolayısıyla Özgül Group olarak Upetrom ile Türkiye'nin 2023 hedefleri doğrultusunda güçlerimizi birleştirerek ülkemize katma değer sağlamayı hedefliyoruz ifadelerini kullandı. 
Upetrom Group Başkanı Gabriel Valentin Comanescu ise Upetrom'un dünyada deniz altı kablolama, deniz altı boru yerleştirme ve petrol arama alanlarında dünyanın önde gelen firmalarından biri olduğunu belirterek, Her iki ülkenin ekonomilerine katkı sağlayacak böylesi bir işbirliğine imza attığımız için öncelikle mutluluk duyduğumuzu belirtmek isterim. Özgül Group ile gerçekleştirdiğimiz işbirliği sayesinde Türkiye'de önemli projelere imza atmayı hedefliyoruz. Ayrıca, Upetrom olarak sahip olduğumuz bilgi birikimini TEİAŞ veya TPAO gibi devlet kurumlarının seçeceği uzmanlarına düzenleyeceğimiz eğitimlerle aktarmak istiyoruz dedi. 
İmzalanan stratejik işbirliği kapsamında Özgül Group ve Upetrom Group, Türkiye'de gerçekleştirilecek deniz altı enerji hatları ve fiberoptik kablolama projeleri, denizaltı su ve doğalgaz borulama sistemleri, yeraltı doğalgaz depolama faaliyetleri ile açık deniz doğalgaz ve petrol arama projelerinde birlikte faaliyet gösterecek.