Ömrü 10 yıl sürdü
Fotoğraf, video ve ses kaydı gibi özelliklere sahip akıllı telefonlar, müzik- çalar özellikleriyle kişisel MP3 çalar döneminin de kapanmasına neden oldu.
AKILLI telefonlar, 10 yıl öncesine kadar dünyayı kasıp kavuran kişisel taşınabilir müzik çalarların da sonunu getirdi. Fotoğraf, video ve ses kayıt gibi özellikleri ayrı ayrı ürünlerde sunan üreticileri ciddi kayıplara uğratan akıllı telefonlar, halk arasında bilinen adıyla MP3 çalarların da ömrünü tüketti. Bir dönem yerini aldıkları kasetçalar walkman ve CD çalar discmani düşürdüğü duruma şimdi kendisini düşen MP3 çalarlar, en büyük darbeyi akıllı telefonların büyük patlama yaşadığı 2012 yılında yedi. MP3 çalar satışlarının bu yıl yaklaşık yüzde 30 gerileyerek 5.6 milyar dolara inmesi, MP3 çalar devrinin yavaş yavaş kapanmaya başladığının en önemli göstergesi oldu. İngiliz araştırma şirketi Mintele göre, önümüzdeki her yıl gerileyecek olan MP3 çalar satışlarının, 2017 yılında 15 kat küçülerek 533 milyon dolar seviyesine inmesi bekleniyor. 2012 yılında yaklaşık 100 milyon MP3 çalar ve taşınabilir medya oynatıcının satıldığı düşünülüyor.  
NİŞ BİR ALANA DÖNEBİLİR 
Kullanıcısına telefonla arama yapma ve internete bağlanma özelliğini de sunan akıllı telefonlar MP3 çalarların yerini alsa da bu noktada MP3 çalar pazarının niş bir alana dönüşeceğini düşünen üreticiler de yok değil. Gelişen teknoloji ve materyallerle birlikte MP3 çalarların kişisel aksesuvara dönüşerek, örneğin bir bileklik şeklindeki ekran ve kablosuz kulak içi kulaklıklarla varlığını sürdürebileceği öngörülüyor.  
WALKMANİ BİTİRMİŞTİ 
MP3 çalar ya da taşınabilir medya oynatıcı olarak bilinen cihazlar, şarj edilebilir pilleri ve cebe sığan boyutları nedeniyle büyük talep görmüştü. Yakaladığı başarıyla 1970li yıllardan 2000li yılların başına kadar satış rekorları kıran hatta Walkmanin üreticisi Sonyyi dünya devi şirketlerden biri yapan taşınabilir müzikçalar fikri, kasetten CDye geçti. Discman devri 5 yıl kadar sürse de en büyük patlamayı 2001 yılında iPod yaptı.  
iPod başlattı 
iPod ile kişisel taşınabilin müzikçalar piyasasında yeni bir çığır açan Applenin bu hamlesinin ardından neredeyse teknoloji şirketinde faaliyet gösteren bütün şirketler kendi müzik çalarlarını piyasaya sürdü. 2 yılda 2 milyonluk satış rakamına ulaşan iPod, müzik endüstrisinde dijital satış döneminin kapılarını açarken; diğer üreticiler de daha fazla hafıza şarkı kapasitesine sahip modelleriyle piyasadaki rekabeti büyüttü.