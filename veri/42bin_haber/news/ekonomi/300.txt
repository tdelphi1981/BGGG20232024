Rusyada ikinci AVMsini açıyor
Rusyanın en büyük inşaat ve yatırım şirketleri arasında yer alan Rönesans Holding, bu ülkedeki ikinci AVMsini açacak.
Rusyanın Surgut kentinde gerçekleştirilen ve Aura alışveriş merkezlerinin ikincisi olan projenin yatırım değeri 170 milyon euro. Resmi açılışı yapılmadan yüzde 96 doluluk oranına ulaşan AVMde 175 mağaza ve restoran yer alıyor. 
Aura Surgutu günde hafta içi 20-25 bin, hafta sonu 40 bin den fazla kişinin ziyaret etmesi bekleniyor. 
Haftada 180 bini aşkın kişiyi ağırlayacak 
Aura Alışveriş Merkezlerinin ilki Novosibirsk kentinde gerçekleştirilmiş ve Rusyanın Moskova ve St. Petersburg dışında kalan bölgelerindeki En Büyük Gayrimenkul Projesi seçilmişti. Aura Novosibirskin 61 bin 203 metrekarelik kullanılabilir alanının tümü dolmuş durumda. Toplam 98 bin metrekare inşaat alanına sahip Aura Surgutun kiralanabilir alanı ise 65 bin metrekare olarak tamamlandı. 
3.8 Milyar Dolar bilanço büyüklüğü ve 1.3 Milyar Dolar cirosu ile müteahhitlik, gayrimenkul geliştirme ve enerji sektörlerinde 9 farklı ülkede faaliyet gösteren Rönesans Holdingin  24 binden fazla çalışanı bulunuyor. Rusyanın diğer şehirlerinde de AVM açmayı planlayan Rönesans Yatırım Grubunun yürüttüğü toplam 36 adet ticari gayrimenkul projesinin 13 tanesi Rusyada 23 tanesi de Türkiyede yer alıyor.