Bas parayı, kap istediğin ülkenin vatandaşlığını
Krizle boğuşan ülkeler çareyi yatırım yapanlara vatandaşlık hakkını satmakta buldu. Vatandaşlık için 1 milyon dolarlık yatırım isteyen ülkeler de var, sadece ayda 1.200 dolar maaş geliri şartı arayan da.

KRİZDE köşeye sıkışan ülkeler, çareyi yatırım için kapılarını sonuna kadar açmakta buldu. Avrupa-dan Asyaya, Amerikadan Afrikaya pek çok ülke belli bir yatırım tutarı karşılığında vatandaşlık ve oturma izni veriyor. Krizden ağır darbe alan ve işsizlik oranının yüzde 25leri aştığı İspanya, 160 bin Euro ve üzerinde konut ve gayrimenkul alanlara İspanyada oturma izni verirken, bir diğer Avrupa ülkesi olan Slovakyada ise vatandaşlık hakkı kazanmak için ülkeye yapılması istenen yatırım miktarı 1 milyon Euro. Son yıllarda ABDden Almanyaya, Hong Kongdan Uruguaya pek çok ülkede de benzer uygulamalar dikkat çekiyor. Amerika rüyasının bedeli 1 milyon doları bulurken, en az maliyetli vatandaşlık 1.200 dolar gelir beyanıyla Uruguayda.
En pahalı Avusturya en ucuz Uruguay
-ABD 1 milyon dolarlık şirket kuran veya hükümetçe belirlenen bölgelere 500 bin dolarlık yatırım yapan işadamlarına süresiz oturma izni veriyor. 5 yıl sonra da vatandaşlık geliyor.
-KANADA 400 bin dolarlık yatırımla birlikte, 800 bin dolarlık varlık istiyor. 
-DOMİNİK CUMHURİYETİ 100 bin dolar yatırıma vatandaşlık hakkı verirken, eş ve çocuk varsa tutar 200 bin dolara çıkıyor.
-URUGUAY Vatandaşlık için yatırım gerekli değil ancak kişi başı aylık bin 200 dolar gelir şart. Önce geçici ikamet, 3 yıl sonra vatandaşlık veriliyor. 
-SAINT-KITTS VE NEVIS Hükümet tarafından onaylanan projelere 400 bin ila 1 milyon dolar arası yatırım yapmak gerekiyor.
-Guatemala Cumhuriyeti 5 yıllık devlet tahvillerine en az 50 bin dolarlık yatırım vatandaşlık için yeterli oluyor.
-BİRLEŞİK KRALLIK 5 yıl süreyle İngiltere topraklarında 1 milyon poundluk yatırım yapanlar vatandaşlık hakkı kazanıyor.
-AVUSTURYA 6-10 milyon Euroluk risk sermayesi yatırımı gerekiyor. Vakıflara 2 milyon Euroluk bağışlar karşılığında da vatandaşlık hakkı veriliyor.
-ALMANYA Gerekli olan minimum yatırım miktarı 250 bin Euro olarak belirlenirken, bu tutarın Alman vatandaşlarına istihdam yaratması gerekiyor.
-SLOVAKYA Vatandaşlık için istenen yatırım miktarı 1 milyon Euro.
-UKRAYNA Şirket adına açılan banka hesabında 100 bin dolarla sınırsız oturum hakkı alınıyor.
-LETONYA Yatırımcının vatandaşlık almak için kırsal alandan 71 bin 500 Euro tutarında ya da büyük şehirlerden 143 bin Euro tutarında gayrimenkul satın alması yeterli.
-KARADAĞ 500 bin Eurodan fazla yatırım yapan işadamlarına vatandaşlık hakkı veriliyor.
-BULGARİSTAN En az bir yıl daimi oturumu olan ve 1 milyon leva (1.2 milyon dolar) ve üzerinde yatırım gerçekleştirilen yabancılara vatandaşlık verilecek. Ancak değişik, gayrimenkul satın almaları kapsamayacak. 
-MAKEDONYA Geçtiğimiz hafta içinde Makedonya hükümeti, yabancı yatırımı teşvik için 40 bin Euroluk gayrimenkul alan yabancılara bir yıllık oturum izni, 400 bin Euro değerinde yatırım yapana ve en az 10 işçi istihdam edene vatandaşlık vereceğini ilan etti.
-İRLANDA 1 milyon dolarlık yatırım yapanlar, hükümetin belirlediği tarihte ülke vatandaşı olabiliyor.
-İSPANYA 160 bin Euro ve üzerinde konut ve gayrimenkul alanlara İspanyada oturma izni ve AB içinde serbest seyahat ve çalışma olanağı tanıyor.
-ARNAVUTLUK Ülkede 200 bin dolar yatırım yapan işadamları vatandaşlık hakkını kazanıyor.
-HONG KONG Yaklaşık 1 milyon 260 bin dolar tutarında bir yatırımla ülke vatandaşlığına sahip olmak mümkün.
-YENİ ZELANDA Vatandaşlık hakkı kazanmak için seçilen programa bağlı olarak 1 milyon dolar ila 7 milyon dolar arasında yatırım yapılması gerekiyor.