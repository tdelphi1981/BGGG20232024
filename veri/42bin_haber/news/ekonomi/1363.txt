Bakan Günay Co-pilot!
 
 Kültür ve Turizm Bakanı Ertuğrul Günay, 2013 yılında Türkiye için beklenen turist sayısı hedefini 33 milyon olarak açıkladı. Türkiye’nin 2012 yılı turizm değerlendirmesi ve 2013 yılı hedeflerine ilişkin Antalya’da sektörün kamu ve özel sektördeki tüm taraflarının yer aldığı toplantının bitiminde Kültür ve Turizm Bakanı Ertuğrul Günay, 2013 hedeflerini açıkladı. 
 ALMANYA İLK DEFA 5 MİLYONU GEÇTİ 
 
 2012 yabancı turist sayısının 31 milyon 800 bin olduğunu belirten Bakan Günay, bir önceki yıla göre 500 bin artış yaşandığını söyledi. 2012’de ilk defa Almanya’nın 5 milyon barajını geçtiğini dile getiren Günay, "Rusya 3.5 milyon. Rusya’da rublenin dolar karşısında değer kaybetmesi, bir de Yunanistan’ın fazla fiyat düşürmesi bizim bu yıl 4 milyona ulaşmamızı engelledi, ama gelecek yıl Rusya’nın da 4 milyon ve zaman içinde Almanya’yı yakalayacak bir seviyeyi göreceğini tahmin ediyorum. Bizim Rusya pazarı ile ilgili hedefimiz 10 milyon" dedi. 
 
 BU YILKİ HEDEF 33 MİLYON  
 
 2013 yılında Türkiye turizminin hem genel sayısı, özellikle de gelir itibariyle artış trendini sürdürmesini umut ettiklerini belirten Günay, "Sayı olarak sanıyorum 33 milyon üzerinde bir rakam elde ederiz" dedi. 
 GERÇEK TURİZM GELİRİMİZ 28 MİLYAR DOLAR
  
 Türkiye’nin turizm gelirinin TÜİK’in açıkladığı rakamların üzerinde olduğunu da söyleyen Günay, Türkiye’ye giriş yapan ve kaynağı belli olmayan 10-11 milyar dolarlık gelirin yarısının da turizm sektörüne ait olduğunun Maliye Bakanlığı’nca kabul edildiğini anlattı. Günay, kendi hesaplarına göre TÜİK’in açıkladığı rakamın 5 milyar dolar daha üstünde turizm gelirine sahip olunduğunu ve bunun da 28 milyar dolar civarında olduğunu dile getirdi. 
 GURBETÇİLER DE TURİST SAYILACAK
  
 Gurbetçilerin sayıma girmesine ilişkin değerlendirme olduğundan bahseden Günay, "Biz şu an gurbetçileri sınırlarda tespit etmekle birlikte yabancı pasaportu taşıyanları sadece turist hanesine yazıyorduk. Ama yurtdışında ikamet eden fakat yabancı Türk pasaportu ile girenlerin de turizm rakamlarına dahil edilmesine yönelik TÜİK’in bir değerlendirmesi var. Öyle olursa tabi Türkiye turizm birdenbire çok artmış gözükecek ama bizi yanıltmamalı. Eski yıllarda vardı ama hesaba katmıyorduk. Marttan sonra sanıyorum yeni gelişme ve hesaplama yöntemleri konusunda TÜİK de bir açıklama yapar ve daha belirgin bir sonuca varacağız" dedi. 
 7 ÜLKEYE YENİ MÜŞAVİRLİK AÇILIYOR
  
 Bakan Ertuğrul Günay, bu yıl yurtdışında 7 yeni müşavirlik açılacağını da söyledi. Günay, yeni müşavirlikleri şöyle sıraladı:
 "Biri Rusya Petersburg’da bizim için büyük pazar. İkincisi Çin’de. Pekin’de vardı, Şangay’a açıyoruz. Latin Amerika’da ilk defa Brezilya’da Sao Paulo’ya açıyoruz. Kuzey Afrika’da Kahire’den sonra ilk defa Tunus’a açıyoruz. Yunanistan’da yoktu, açıyoruz ve Kanada’da Toronto