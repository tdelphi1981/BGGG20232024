Türklerin gözü Yunan feribotlarda
SON olarak uydu operatörü Hellas Satı Arap ülkelerinin ortak uydu organizasyonu ArabSata satan Yunanistan, feribotları da satışa çıkardı.

Satışa çıkan Yunan feribot şirketlerinin ilk ziyaretçileri ise Türkler oldu. Kriz nedeniyle otel, marina ve fabrikalarını değerinin altında satışa çıkaran Yunanistan’da gün geçmiyor ki yeni bir Türk atağı gerçekleşmesin. Türk yatırımcıların Yunan feribot şirketleriyle ilgilendiğini vurgulayan Yunan basını ayrıca Türkiye ve Ege arasında yeni rotaların başlatılacağını yazdı. 
Doğuş’tan 2 marina atağı 
Türk şirketlerin krizi fırsata çevirmek adına yoğun ilgi gösterdiği ülkede son 1 yılda pek çok Türk-Yunan ortaklığının yanı sıra satın almalar da gerçekleşti. Pak Şirketler Topluluğu, Selanik’te bulunan Mel SA şirketini satın aldı. Doğuş Grubu iştiraklerinden D-Marin ise geçen yıl Lamda Geliştirme’ye ait ‘Flisvos Marina’ ile yüzde 50 ortaklık yaptı. D-Marin, ocakta ise Yunansitan’ın en büyük marina zinciri MedMarinas SA ile ortaklık anlaşması imzaladı. Doğa Eğitim Kurumları’nın kurucusu Fethi Şimşek de Yunanistan’da fabrikada satın alarak, Trakya Helal Et markasıyla üretime başladı.