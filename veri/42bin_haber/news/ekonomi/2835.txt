"Oteli ben aldım; Gürbüz Çapan değil"
Esenyurt Belediyesi eski Başkanı Gürbüz Çapanın 40 milyon dolara otel satın aldığı yönündeki haberlerin doğru olmadığı ortaya çıktı. Beyoğlu'nda bulunan Palazzo Donizetti Hotel satın alan isimler, Semerkand Yapı A.Ş.'nin ortakları Haluk Gergin ve Gürsel Tonka. Şirketin büyük ortağı Haluk Gergin, oteli ben aldım Gürbüz Çapan değil dedi.
Semerkand Yapı Yönetim Kurulu Başkanı Haluk Gergin (55) 30 yıla yakın bir süreden beri inşaat sektöründe faaliyet yürütüyor. Karizma İnşaat, Doğa-Ata İnşaat gibi şirketlerde ortaklıkları bulunan Gergin, Semerkand Yapı'nın mevcut ortaklık yapısını ve otel yatırımlarını şöyle anlattı: 2009 sonuna doğru Semerkandın hisselerinin tamamını Gürbüz Çapanlar'dan satın aldık. 
Hisselerin yüzde 86sı bana, yüzde 16sı ortağıma (Gürsel Tonka) ait. Palazzo Donizetti Hotel yatırımı, bizim açımızdan geçen kalan bir yatırım oldu esasında. Turizme çok daha önce girmemiz gerekirdi belki. Oteli 36 milyon dolara satın aldık. Bu yatırım için 25 milyon dolar da kredi kullandık. Bu süreç de tam 2 ay önce tamamlandı. Şimdi hedefimiz, oteli en iyi şekilde işletmek. Haluk Gergin, oteli satın aldıkları kişinin ise Ayhan Kurt olduğunu ifade etti. 
'HİSSELERİMİZİ SATTIK' 
Gürbüz Çapanın kardeşi Çetin Çapan ise konu ile ilgili şunları söyledi: Ben ve ağabeyim Gürbüz Çapan Ağustos 2005te Semerkand Yapıyı kurduk. Bu şirketteki hisselerimizin tamamını ise Ekim 2009da sattık. Bu şirket ile ilgili hiçbir bağımız da yok. Daha önce de benzer haberler yapıldı. Esenyurtta kurulan hemen her fabrika için Gürbüz Çapanın da ortaklığı var söylentileri yayıldı. Ancak bunların doğru olmadığı zaman içinde ortaya çıktı. 
Beyoğlu Asmalımescit Sokakda bulunan Palazzo Donizetti Hotel 79 oda kapasiteli. 
dgokce@hurriyet.com.tr 
  
 