200üncü uçağıyla yeni hedeflere havalandı
Türk Hava Yolları (THY) 200üncü uçağı filosuna Atatürk Havalimanında düzenlenen törenle kattı. Törene Maliye Bakanı Mehmet Şimşek, THY Yönetim Kurulu Başkanı Hamdi Topçu ve Genel Müdürü Temel Kotil ve davetliler katıldı.
THY Yönetim Kurulu Başkanı Hamdi Topçu, 54 uçakla devraldığımız Türk Hava Yollarını bugün 200üncü uçağa kavuşturmaktan mutluyuz. 2003de 103 noktaya uçarken bugün 90 ülkede 205 noktaya uçuyoruz. Yine 2003 yılında 651 pilot 1579 kabin memuru ile uçarken, bugün bu sayı 2 bin 445 pilot 5 bin 344 kabin memuruna ulaştı. Bütün bunlar büyüyen Türk Hava Yollarının işaretleridir diye konuştu. 
THYnin havacılık sektörünün 1. liginde olduğunu söyleyen Topçu, dünyanın en büyük havayolu şirketleri ile ortaklık, işletmecilik gibi işbirlikleri ile de anılmaktan mutlu olduklarını belirterek, Küresel ekonomik kriz havacılık sektörünü küçülttü. Pek çok firma iflas etti ya da el değiştirdi. Farklı ülkelerin bayrak taşıyıcı firmaları ortaklığa giderek ayakta kalmaya çalıştı. Bu dönemde Türk Hava Yolları tek başına ayakta durdu ve büyümeye devam etti. Yolumuza daha hızlı şekilde devam edeceğiz dedi. THY Genel Müdürü Temel Kotil, Filomuza katılan 200üncü uçak ile birlikte Türk Hava Yolları hedeflerine ulaşacağını göstermiştir dedi.