15 milyar dolarlık Kral bir fon buldu
Yeni projelerini Körfez ülkelerine pazarlamak için Dubaide satış ofisi açan Ağaoğlu, ortakları arasında Çinli ve Birleşik Arap Emirlikleri Kraliyet Ailesinin de olduğu Dubaili bir fonla görüştüklerini açıkladı. Ağaoğlu, fonun Türkiyeye uzun vadede 15 milyar dolar ayırdığını söyledi.
AĞAOĞLU Şirketler Grubu, Türkiyede gerçekleştirdiği konut projelerini Körfez bölgesine pazarlamak için Dubaide satış ofisi açtı. Geçtiğimiz günlerde Türkiye Mimarlar ve Mühendisler Odası (TMMOB) Büyükkent Şubesinin açtığı dava ile iptali gündeme gelen ancak yeni planlarla yoluna devam eden Maslak 1453 projesi de Dubaide satışa çıkan projeler arasında yer alıyor. Ağaoğlu, böylece Dubaiden projede iptal yok, satışlar devam ediyor mesajı da verdi. Maslak 1453 projesinde yer alan 9 kuleden 5inin satışı için görüşmeleri devam eden Ağaoğlu, yeni projeler için de Çinli ve Birleşik Arap Emirlikleri (BAE) Kraliyet ailesinin de ortak olduğu Dubaili bir fonla görüşüyor.  
TÜRKİYEYİ TANITACAK 
Ağaoğlu Şirketler Grubunun davetlisi olarak katıldığımız Dubaideki Ağaoğlu Satış Ofisinin açılış töreninde konuşan Ağaoğlu Şirketler Gurubu Yönetim Kurulu Başkanı Ali Ağaoğlu, yabancıya satışı kolaylaştıran mütekabiliyet yasasının ardından yurtdışında kendi ofisini açan ilk firma olduklarını söyledi. Dubaiye sadece konut satmak için gitmediklerini söyleyen Ali Ağaoğlu, Burada İstanbul ve Türkiyenin de tanıtımına ağırlık vereceğiz. Amacımız burada 300-1000 adet konut satmak değil, Türkiye ile köprü de kurmak istiyoruz. Gerekirse burada yatırım yapmak, gerekirse Türkiyede yatırım yapacak gruplara fırsat sunmak için geldik. Burada fahri büyükelçilik yapacağız. Burası her Türk vatandaşının da ofisidir diye konuştu. Mütekabiliyetle birlikte Körfez bölgesinin Türkiyeye ilgisinin de arttığını ifade eden Ali Ağaoğlu, Artık yönümüzü Körfeze döndük dedi. 
5 KULE SATILMAK ÜZERE 
Mütekabiliyet Yasasının çıktığı mayıs ayından bu yana çeşitli ülkelerden yatırımcılara tüm projelerinden 1300 daire satışı gerçekleştirdiklerini açıklayan Ağaoğlu, şunları söyledi: Böylece 400 milyon doları Türkiyenin kasasına koyduk. Maslak 1453teki 9 kuleden 5iyle ilgili ön anlaşma yaptık. Bunları blok olarak Körfeze satacağız. Toplamda 300 milyon dolar gelir bekliyoruz. 
Satış ofisinin açılışıyla birlikte birçok uluslararası yatırımcıyla da görüşen, Ağaoğlu şu bilgileri verdi: Çin ve Dubai ortaklığı olan bir yatırım fonu Türkiyeye ilk etapta 5 milyar dolar, uzun vadede ise 15 milyar dolarlık fon ayırdı. Kraliyet ailesinin de ortak olduğu bu fonla İstanbul Finans Merkezi ve Bodrum projelerimizde birlikte yatırım yapmak için görüşmeler yaptık. Zamanla bu ortaklıklar resmiyet kazanacak. 
Siftahı oğlu yaptı 
AĞAOĞLU, satış ofisini Dubainin en büyük caddelerinden biri olan Şeyh Zaid Caddesinde açtı.  Satış ofisindeki ilk satış anlaşmasını da Ali Ağaoğlunun oğlu Alican Ağaoğlu yaptı. Alican Ağaoğlu, Maslak 1453 projesinden 2+1 dairenin satışı için Suudi Arabistanlı bir yatırımcı ile ön anlaşma yaptı. 
Mimarlar Odasına TOBBlu cevap 
ALİ Ağaoğlu,  TMMOB tarafından açılan ve 8. İdare Mahkemesi tarafından durdurma kararı çıkarılan Maslak 1453ün 2011 yılı imar planlarına göre hazırlandığını, davanın ise 2010 yılı planlarına ilişkin olduğunu hatırlattı. 2011 planları için açılan davanın ise devam ettiğini, şu anda projede iptalin söz konusu olmadığını söyleyen Ağaoğlu, TMMOBa da sert çıktı. Ağaoğlu, şöyle konuştu: Yetkim olsa tüm sivil toplum kuruluşlarını kapatırım. Örneğin Türkiye Odalar ve Borsalar Birliğinin (TOBB) kasasında milyonları var. Özel uçaklarla geziyorlar. Üyelerinden aidat topluyor. Mimarlar Odası da aynı mantıkla çalışıyor. Üye mimarlardan aidat topluyor. Ancak bugüne kadar hangi mimara burs vermiş? O parayı ne yapıyorlar? Her planın eksiği olabilir. Mimarlar Odası çıkıp planın eksiklerini söyleyip, doğrularını gösterse başımın üstüne koyarım. Ancak kibrit kutusu çizemeyecek mimarlar yönetici oluyor. Sonra da herşeyi eleştiriyorlar. Her plana dava açıyorlar. Alternatif sunmuyorlar. 
Fransada tanıtacak 
Ali Ağaoğlu, artık organizasyon yapılarının uluslararası arenaya hitap ettiğini belirterek, bu yönde çalışmalarını artırdıklarını söyledi. Ağaoğlu, yabancı için yeni açılımı ise Fransada yapacaklarını anlatarak, Önümüzdeki günlerde Cannesda düzenlenecek Mipim Fuarındaki Türk çadırının yarısını biz aldık. Buraya tüm dünyadan yatırımcılar gelecek ve biz yine Türkiyeyi en iyi şekilde tanıtacağız. İstanbul Finans Merkezi ve Maslak 1453 projelerimizle  orada yer alacağız dedi.