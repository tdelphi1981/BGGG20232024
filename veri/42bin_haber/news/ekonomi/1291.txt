Karadeniz'de hamsi bereketi
Zonguldak'ın Alaplı ilçesinde 10 liraya satılan hamsi, balıkçıların denize açılamasıyla tezgahlarda 7,5 liraya düştü.
İlçede 20 yıldır balıkçılık yapan Turgay Yazgan, yaptığı açıklamada, hava muhalefeti nedeniyle balıkçıların 10 gündür denize açılaması nedeniyle tezgahlarda hamsinin kilogramının 10 liraya kadar çıktığını söyledi. 
Havaların mevsim normallerinde seyretmesi üzerine balıkçıların Karadeniz'e açıldığını belirten Yazgan, şöyle konuştu:
Balıkçılar yaklaşık 10 gündür hava muhalefeti nedeniyle denize açılamıyorlardı. Tezgahlarda şoklanmış hamsi 10 liraya satılıyordu. Havaların birkaç gündür iyi gitmesinden dolayı Karadeniz'e açılan balıkçılar hamsiyle döndü. Tezgahlarda 3 gün önce 10 liraya sattığımız hamsi bugün vatandaşımız yesin diye 7,5 liraya kadar düşürdük. Fiyatlar düşünce vatandaşlarda hamsiye hücum etti. Bu sezon Karadeniz'den istediğimiz hamsi bolluğunu göremedik. Hava koşulları, palamut ve sarı kanatın Karadeniz'de hamsiyi yemesi balığın az olmasına neden oldu. Bu sezon palamut ve sarıkanat hem bol hem de iri. Hava koşulları balıkçılara izin verirse önümüzdeki günlerde Karadeniz'de hamsinin bollaşacağını düşünüyorum. Balıkçı tezgahlarında sarıkanat 20, istavrit 5, mezgit 5-10 ve çupra kilogramı 15 liradan satılıyor.