Asgari ücret kararı, Resmi Gazete'de
Asgari Ücret Tespit Komisyonu kararı, Resmi Gazete'nin bugünkü sayısında yayımlandı.
Kararda, İş Kanunu'nun 39. maddesi gereğince, asgari ücreti tespit etmekle görevli Asgari Ücret Tespit Komisyonu'nun, 4 Aralık'ta başladığı çalışmalarını, 27 Aralık'ta tamamladığı hatırlatılarak, asgari ücretin belirlenmesinde işçilerin geçim şartları ve 2013 yılı enflasyon hedefi gibi faktörler değerlendirildiği belirtildi.

Asgari Ücret Tespit Komisyonu'nun işveren ve devlet kesimi temsilcileri, 16 yaşını doldurmuş işçilerin bir aylık asgari ücretini 1 Ocak-30 Haziran 2013 tarihleri arasında brüt 978,60 ve net 773,97 lira, 1 Temmuz-31 Aralık 2013 tarihleri arasında ise brüt 1,021,50 lira ve net 804,69 lira olarak oy çokluğuyla belirlemişti.

Komisyonda, işçi kesimi adına görev yapan Türk-İş temsilcileri karara muhalif kalmıştı.