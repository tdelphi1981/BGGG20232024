Çadıra 10 milyonluk altın damlayacak
ATASAYın pırlanta, altın, gümüş ve çelik ürünlerini indirimli ve maliyeti fiyatına satışa çıkardığı Altın Çadır, açıldığı ilk günde yoğun ilgi gördü.
Atasayın İstanbul Yenibosnadaki fabrikasında bu yıl üçüncüsünü kurduğu çadırda, günün ilk yarısında ziyaretçi sayısı geçen yıla göre yüzde 50, ciro ise yüzde 38 artış gösterdi. Çevre illerden de müşteri çeken çadıra girip alışveriş yapmak isteyenler 3-4 saat sırasının gelmesini bekledi. Atasay Yönetim Kurulu Başkanı Cihan Kamer, Bu yıl 50 bin kişi için hazırlık yapmıştık ancak 35 bin kişinin geleceğini tahmin ediyoruz. Çadırdan elde ettiğimiz ciro ise katlanarak büyüyor. Bu yıl 10 milyon liralık satış bekliyoruz dedi. 
ÇADIRI BEKLEYENLER VAR 
Altın Çadırda 4 bin modelde 15 bin ürünün yer aldığını söyleyen Kamer, 10 liraya çelik alyans da bulmak mümkün, 29 bin liraya pırlanta gerdanlık da. Çelik ürünlerimizde yüzde 90a kadar indirim var, gümüşlerde ise yüzde 70i buluyor. Düğünü, nişanı olanlar da çadırı ziyaret ediyor. Yalnızca İstanbuldan değil, birçok ilden de ziyaretçilerimiz oldu diye konuştu. Çadırda alışveriş yapabilmek için önce sıra almak gerekiyor. Kalabalık nedeniyle ziyaretçiler çadıra 20şer kişilik gruplar halinde alınıyor. 20 dakikalık alışveriş süresinin sonunda, içerideki görevliler müşterileri kasalara yönlendiriyor. Altın Çadıra önceki gün çevre illerin dışında Türkmenistan, Slovenya ve Yunanistandan da ziyaretçiler oldu. 

 