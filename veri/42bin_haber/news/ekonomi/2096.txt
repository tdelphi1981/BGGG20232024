Ya vazgeç ya da petrolü paylaş
Bakan Yıldız, Rum Yönetimine Ya bu arama faaliyetinden vazgeçin ya da KKTC ve Rum Kesimi arasında dağıtın uyarısı yaptı. Yıldız, Rumlarla işbirliği yapan petrol şirketlerine de tercihinizi yapın çağrısında bulundu.

ENERJİ BAKANI YILDIZ, TOTAL İLE ANLAŞAN RUM YÖNETİMİNİ UYARDI
Enerji ve Tabii Kaynaklar Bakanı Taner Yıldız, adanın açıklarında doğalgaz ve petrol araması için Fransız enerji şirketi Total ile anlaşan Güney Kıbrıs Rum Yönetimini uyardı.Kayseri Yozgatlılar Derneğinin açılışında gazetecilerin sorularını yanıtlayan Yıldız, Akdenizdeki petrol ve doğalgaz arama çalışmalarına ilişkin soru üzerine, Güney Kıbrıs Rum Yönetiminin uluslararası hukuka aykırı, münhasır ekonomik sahası netleşmemiş alanda arama faaliyetine girdiğini söyledi. Yıldız, şöyle devam etti: Ya bu arama faaliyetinden normalde vazgeçer, Türkiyenin isteği olarak ya da buradan elde edilecek tüm gelirler, ister doğalgaz, ister petrol, Kıbrısın tamamına, Kuzey Kıbrıs Türk Cumhuriyeti ile Güney Kıbrıs Bölgesel Yönetimi arasındaki bütün vatandaşlara dağıtılır. Bu da bir çözümdür.
Türkiye hukuka uyuyor
Yıldız Madem ki orada doğalgaz ve petrol arama çalışmalarına katılan firmalar var, bunlar netleşmeden oraya katılan firmalarla alakalı Türkiyede işbirliği yapmak niyetinde değiliz. ENI bunlardan bir tanesi, kendileriyle teşviki mesaimiz var, görüşmelerimiz var. Biz tercihlerini bu manada yapmalarını isteriz diye konuştu.
Türkiyenin bir hukuk devleti olduğunu, öyle kalmaya devam edeceğini anlatan Yıldız, Türkiyenin projelerini uluslararası hukuka aykırı olmayan, son derece net bir yapıda sunduğuna dikkati çekti. Böyle tartışmalı alanlarda, hele hele enerji kaynaklarının tartışma gerekçesi olarak kullanıldığı alanlara gitmemek lazım diyen Yıldız, TPAOnun ruhsatlı alanlarda çalışmaya devam edeceğini, Kıbrısın tamamında böyle bir çalışmaya devam edeceğini belirtmek istediğini vurguladı. Yıldız, ucuz elektrik kullanımına ilişkin soru üzerine, elektrik tüketiminde serbest piyasa oluşturacaklarını anlattı.
KEBAN VE ATATÜRK BARAJINI ÖZELLEŞTİRMEYİZ
Yıldız, Kangal Termik Santralinin özelleştirilmesine ilişkin soru üzerine, 453 megavat gücündeki santrale 1 milyar dolara yakın özelleştirme fiyatı verildiğini bildirdi. Bu rakam beklediğimiz fiyatlar civarında diyen Yıldız Konya Şeker Fabrikası da kendi oluşturduğu finansman yapısıyla, ortaklarıyla beraber ihaleye girdi. Bu ihalenin iki yönden önemi var bizim için. Piyasaya daha çok özel sektör tarafından ve daha çok rekabet edecekleri, daha çok rehabilite edecekleri, kaliteli hizmet verecekleri, çevreye duyarlı bir şekilde bunu yapacaklar dedi. Yıldız bir soru üzerine de Atatürk Barajı gibi, Keban Barajı gibi büyük barajları özelleştirmeyi düşünmüyoruz dedi.