Teşvik edecek fuar
Cenevre fuarı bu yıl hem Avrupa hem de Türk otomotiv sektörünü teşvik edecek. Avrupa, krize bağlı satışlarda yaşanan düşüşü fuarda sergilenen 130 yeni modelle aşmak isterken, Türkiye ise yeni teşvik sistemiyle fuarda yatırım çekmeye çalışacak.
2013 yılında 130dan fazla yeni modelin Avrupa ve dünya tanıtımına ev sahipliği yapmaya hazırlanan Cenevre Otomobil Fuarı bu yıl 83üncü kez kapılarını açıyor. Avrupada krize bağlı olarak otomobil satışlarında devam eden düşüşü yine modellerle aşmayı hedefleyen firmalar bu nedenle bu yılki Cenevre fuarından çok şey bekliyor. 5-6 Mart tarihlerinde dünyanın dört bir yanından gelecek 10 bin basın mensubunu ağırlayacak fuar, 7-17 mart tarihlerinde ise 700 binden fazla otomobil meraklısı tarafından ziyaret edilecek.   
ÇAĞLAYAN ÇIKARMA YAPACAK 
108 yıllık geçmişiyle dünyanın en büyük 5 fuarından biri olarak gösterilen Cenevrenin bu yıl Türkiye için de önemi büyük. Hükümet, yeniden düzenlediği teşvik sistemini dünya devlerine fuarda anlatıp yeni yatırım çekmenin yollarını arayacak. Bu bağlamda Ekonomi Bakanı Zafer Çağlayan, Cenevre fuarına çıkarma yapıp başta Volkswagen olmak üzere dünya devi otomotiv firmalarının üst yönetimiyle görüşmeler yapacak. Çağlayan, fuarda Türkiyede halihazırda yatırımı bulunan Ford, Fiat, Renault, Toyota, Hyundai şirketlerinin yöneticileriyle görüşüp yeni teşvik sistemini birinci ağızdan anlatacak. Çağlayan, ayrıca Türkiyeye gelmesi gerektiğine inandığı markalarla biraraya gelecek. Çağlayan, bu görüşmeleri 5 Mart akşamı düzenleyeceği basın toplantısıyla değerlendirecek.   
GÖLCÜKLÜ YENİ YILDIZ 
Fuarda sergilenecek toplam 900 modelin yüzde 10unun çevreci enerji sistemleri ile donatılmış. Cenevrede ayrıca Türkiyede üretilip dünyaya ihraç edilecek yeni modeller de sergilenecek. Fordun küçük ticari aracı Courier, Renaultun Clio Sportstourerı ve yenilenen Fluence Z.E, Cenevrenın Made In Turkey imzalı modellerini oluşturacak.  
100 kilometrede  0.9 litre yakıyor 
FUARIN en dikkat çekici otomobillerinden biri olmaya hazırlanan Volkswagen  XL1, 100 kilometrede 0.9 litre dizel yakıt tüketiyor. Seri üretime hazır hale gelen 795 kg ağırlığındaki araç hibrit motoru ile birlikte toplamda 75 beygir güç üretiyor ve maksimum 160 km/s hıza ulaşabiliyor. VW aynı teknolojiyi kullanan bir Golf modelini de fuarda sergileyecek.  
Fuarda öne çıkan modeller:  
Fordun Gölcükteki Otosan Fabrikasında ürettiği en küçük ticari aracı Courier de Cenevrenin öne çıkan modelleri arasında yer alıyor.  
Citroenin MPV modeli Picassonun yeni versiyonu hakkında ipucu veren konsept, değişken iç mekanı ile fuardaki yerini alacak.  
Alfa Romeonun yeni tasarım anlayışı hakkında fikir veren Gloria konsepti, markanın önümüzdeki dönemde üretebileceği 4 kapılı coupe modelinin de habercisi.  Alfa Romeo, uzun zamandır üzerinde çalıştığı arkadan itişli 4C modelini de sergileyecek.   
2007 yılında Çinli otomobil üreticisi Chery ve İsrail arasında imzalanan anlaşma ile kurulan Qoros markası, aradan geçen 4 yılın ardından, seri üretime hazır 3 farklı modelle Cenevreye çıkarma yapıyor. 
Premium marka olma yolundaki iddiasını her geçen gün artıran Kia, fuarda yeni küçük coupe modeli Provoyu sergileyecek. 
Toyotanın en yeni spor modeli GT-86, üstü açık versiyonu ile önümüzdeki yıl yollara çıkacak cabrio versiyonunun haberciliğini üstleniyor.  
XC60, S60, V60, XC70, S80 ve V60 modellerinin tamamında aynı anda makyaj operasyonu gerçekleştiren Volvo, yeni marka yüzünü fuarda gözler önüne serecek.  
Son dönemde hızlı bir yükselişe geçen SUV segmentinin en iddiaları modellerinden biri olan Peugeot 2008 de Cenevrede sergilenecek.   
Bu oto 3 boyutlu yazıcıdan çıktı 
ABD Başkanı Obama tarafından da yeni sanayi devrimi olarak gösterilen ve tüm üretim alışkanlıklarını değiştirmesi beklenen 3 boyutlu (3D)  yazıcılar dünyanın farklı yerlerinde ortaya çıkan projelerle yavaş yavaş hayatımıza girmeye başladı. Otomobil parçaları, inşaat malzemeleri ve hatta silah üretiminde uygulanabilen bu yöntem gelecekte klasik üretim bantlarının da çehresini değiştirme potansiyeline sahip. Diğer endüstri kolları gibi otomotiv endüstrisini de yakından ilgilendiren bu teknoloji kullanılarak üretilen Urbee isimli konsept otomobil ilk kez üç sene önce karşımıza çıkmıştı. Üç boyutlu yazıcılarla oluşturulmuş parçalardan oluşan otomobil tasarımı Urbee şimdi ise üç sene sonra yenilenen versiyonu Urbee 2 ile karşımızda. Aracın gövdesi ABS plastik kullanılarak üretilen 50 adet parçadan oluşurken bu bu hafif 
malzeme sayesinde aracın ağırlığı yaklaşık 540 kilograma kadar düşürülmüş. Bu hafif gövde tasarımı sayesinde aracın enerji sar-fiyatı ise minimum seviyede.  
LE MANSDA TESTİ 
Projenin başındaki Jim Kor,  Urbee 2nin Le Mansta yarışan araçların güvenliğini test eden ekip tarafından test edileceğini belirterek tasarımlarının yollardaki birçok araçtan daha güvenli olduğu konusunda oldukça iddialı. Gücünü yine plastik olan kaputun altındaki hibrit motordan alan Urban 2nin 36 voltluk elektrikli ünitesi aracın 65 kilometrelik sürate ulaşmasını sağlıyor. Daha yüksek hızlarda ise dizel motor devreye girerek hem verimli hem de çevreci bir performans sergiliyor. 50 bin dolarlık fiyatıyla şimdilik 14 adet ön sipariş alan Urban 2nin üretimi ise yaklaşık 2.500 saat sürüyor. Bu istatistiğe bakarak endüstriyel kullanım için henüz emekleme aşamasında olduğunu söyleyebileceğimiz üç boyutlu baskı yöntemi yatırımların artmasıyla daha hızlı ve verimli bir hale gelecek.   
Bakışları daha keskin 
JAPON üretici Toyotanın SUV segmentindeki temsilcisi RAV4, baştan aşağı yenilenerek dördüncü nesliyle yollara çıkıyor. Markanın Keskin bakış tasarım felsefesi kapsamında şekillendirilen yeni RAV4, 89 bin 900 TLden başlayan fiyatlar ile Mart ayından itibaren Türkiyede yollara çıkacak. 2013 sonuna kadar 500 adetlik RAV4 satışı hedeflediklerini söyleyen Toyota Pazarlama ve Satış A.Ş. CEOsu Ali Haydar Bozkurt, Geçen yılki satışlarımızın en az yüzde 50si üzerinde bir satış grafiği yakalayacak. Hedef kitlesi Yeni RAV4ü büyük bir heyecan ile bekliyor dedi. Dinamik ve güçlü bir dış görünüme sahip olan Yeni RAV4, sürücü odaklı ve yüksek kalite hissi sunan sofistike bir atmosfer, geniş iç mekan ve bagaj hacmi ile birlikte gelişmiş konfor ve yepyeni güvenlik donanımları sunuyor. Yeni RAV4 aynı zamanda, yeni sürüş pozisyonu, iyileştirilen ön ve arka süspansiyon sistemi, gelişmiş Elektrikli Direksiyon Sistemi, 4x4 sürüş Entegre Dinamik Sürüş Sistemi kapsamında sunulan yeni Sport modu ile dikkat çekiyor.  
Aileye iki yeni üye katıldı 
DACIA, Lodgy ve Dokker modelleriyle ürün gamını genişletmeye devam ediyor. Logan, Sandero ve Dusterdan sonra Dacia ürün gamına eklenen Lodgy ile MPV segmentine iddialı bir giriş yapan Romanyalı üretici, Dokker Combi ve Dokker Van hafif ticari modelleriyle de rekabette kendisine yer arayacak. Dokkerin yükseltilmiş versiyonu olan Dokker Stepway de hafif arazi koşullarında ilerleyebilecek şekilde tasarlanmış. Yeni modellerin pek çok parçası Türkiyede üretilirken, aracın montaj ve üretimi Fasta gerçekleştiriliyor. Dacianın yeni modeli Dokker ve Dokker Van, Türkiyede 4 Mart 2013te 23 bin 600 TLden başlayan fiyatlarla satışa sunulacak. Lodgy ise, 1 Nisan 2013 tarihinden itibaren 36 bin 990 TLden yollara çıkacak.  
 