İsim benzerliği icra getirdi
İsim benzerliği nedeniyle yaşanan karışıklık elektrik borcu ile ilgisi olmayan abonelere kesildi. Birçok aboneye sırf isim benzerliğinden dolayı icra geldi.
Elektrik borcu nedeni ile adınıza icra tebligatı gelirse önce isim benzerliği olup olmadığını araştırın. sikayetvar.coma gelen şikayetlere göre birçok elektrik abonesine sırf isim benzerliğinden dolayı icra geliyor. Elektrik borcu olmadığı halde kapıya gelen icra kağıdı ile şok olan tüketiciler hemen olayı araştırdığında traji komik bir olay ile karşılaştı. İşte benzer sorunu yaşayan tüketicilerin şikayetlerinden bazıları şöyle: 
Aynı mahallede aynı isim olursa dikkat! 
Tüm elektrik faturalarımı düzenli halde ödediğim halde geçen hafta evime elektrik borcu yüzünden bir icra kağıdı geldi. Daha önce de aynı mahallede bulunmuş benimle aynı isimli bir kişi ile ilgili benzer problemler yaşadığım için problemin bundan kaynaklandığını anladım. Pazartesi günü firmanın hukuk bürosuna gidip durumu anlattığım halde beni dikkate almayarak suçlayıcı tavırlarına devam ettiler. Israrla anne, baba adını ve abone no'sunu dikkate almalarını söylediğim halde bana gerekli bilgi verilmediği gibi dosyayı da göstermediler. Sonuç olarak borçlu kişinin ben olmadığım anlaşıldığı halde bir özür bile dilemeyip, tartışmaya devam ettiler." 
Yanlış adrese tebligat 
"Elektrik dağıtım şirketinden ikametgah adresimize gelen tebligatta borcumuz yüzünden elektriğin kesileceği evde değilsek polis nezaretinde çilingir yardımıyla kapının kırılarak evdeki eşyalara icra yoluyla 3 gün içinde el konulacağı yazıyordu. Biz de elimizdeki tüm faturaları çıkardık ve internet sistemi üzerinden borç sorguladık, hiç borcumuz olmadığı ortaya çıktı. Elektrik dağıtım şirketinin sistemlerinden kontrol ettiğinde isim benzerliği nedeniyle yanlış adrese tebligat geldiği Kocaeli'de yaşayan kişi yerine bize geldiği belirttiler, sistemden düzelttiler. Şimdi soruyorum size sayın avukat, sizin yüzünden hiç borcumuz yokken huzursuz oluyoruz. Elektrik dağıtım şirketi yetkililerine sesleniyorum, bu şekil kırıcı tebligatları yollarken TC kimlik no ve sistem borcunu iyice kontrol etmeden sadece tebligat göndermeyi bilen avukatlarınızla bu işler yürümez." 
Dedemin ismi Reşit benim Raşit 

Dükkanımızdaki kiracı elektrik borcunu ödemediği için takip başlatıldı. Bu abonelik dedemin üzerine kayıtlı ve dedemin ismi Reşit. Benim Raşit. İsim benzerliğinden dolayı benim adıma takip başlatılmış. Ben de bunun üzerine ilgili avukata bildirdim. Araştırılmadan sadece isim benzerliği nasıl icra getirebilir?