Bu enerji kendi modasını yarattı
Moda deyince ilk akla gelen isimlerden biri hiç şüphesiz Chaneldir. Chanel deyince de markanın yaratıcı direktörü Karl Lagerfeld.
Uzun yıllardır moda dünyasını etkisi altına alan Lagerfeld, tam bir sürpriz ustası. 
Moda takipçileri bu nedenle Chanel defileleri öncesi Lagerfeldin bu seferki sürprizi ne olacak diye merakla bekliyor.   
İŞTE SÜRPRİZ USTASININ O DEFİLESİ - WEB TV 
2010 yılında podyuma dev bir aysberg koyarak, Bu kış hiçbir şeyin ısındığını hissettiniz mi diye soran ve küresel ısınma yerine belki de bir küresel soğuma yaşandığını iddia eden Lagerfeld, fark yaratmayı ve değişimi seviyor.  
 
Lagerfeld, yarattığı sansasyonlarla on yıllardır bir yandan da popüler kültürle iç içe olmayı başarıyor.  
79 yaşındaki tasarımcı, dünya müzik listelerini altüst eden İngiliz şarkıcı Adelein kilosuyla ilgili yaptığı gaftan, diyet kola şişesi tasarlamaya, yeni nesillere hitap etmenin farklı yollarını buluyor.  
Lagerfeld, geçtiğimiz hafta Paris Moda Haftasındaki Chanel defilesinde yine herkesi şaşırtmayı başardı.  
13 dev rüzgâr türbinini podyuma dizen Lagerfeld, defileden sonra bunun nedenini Central Parkta çizim yapmaya başladım ve o kadar sıcaktı ki biraz temiz hava istedim sözleriyle açıkladı.  
Podyumda temiz enerji rüzgârı estiren Lagerfeldin sürprizi yalnızca rüzgâr türbinleriyle sınırlı değildi.  
Mankenlerin üzerinde yürüdüğü podyum da güneş panellerinden oluşuyordu.   
En moda enerji 
19 metre uzunluğundaki türbinlerin altında yürüyen mankenlerin yer aldığı fotoğrafa bakınca, bunun ne kadar güçlü bir imaj olduğunu düşündüm. Ve tüm enerji kaynakları arasında, yenilenebilir enerjinin hem çevreci, hem yeni nesil, hem yerel bir enerji türü olması nedeniyle bir anlamda moda diye tabir edilebileceğini fark ettim.  
Petrol, dünyayı değiştiren bir enerji türüydü ama hiçbir zaman moda olduğu söylenemez. İnsan hayatına evre atlatmış olmasına karşın gündeme daha çok çevre skandalları ve uğruna yapılan savaşlarla geldi.  
Doğalgaz, uluslar arası dinamiklerde oynadığı önemli rol ve bu dönemde altın çağını yaşayan enerji kaynağı olarak gösterilmesine rağmen, tedarikçi ülkelerin diplomatik çıkarlarını gözetmede gizli bir silah olması nedeniyle belki de hak ettiği ilgiyi başından beri göremedi.  
Nükleer için en beğenilmeyen enerji kaynağı anketlerinin vazgeçilmez şampiyonu desek yanlış olmaz. Zaten her zaman eleştiriliyordu, Fukuşima felaketinden sonra adeta enerjinin ıssız adamı oldu.  
Tabii her enerji türünün savunucusu ve karşıtı çok. Ama galiba genç kuşağın favorisi yenilenebilir enerji. Zaten öyle olmasa, görsel sembolizm uzmanı Lagerfeldin podyumu da güneş panellerinden oluşmazdı.  
Çevreci olmak, doğayı ve canlıları korumak, geri dönüştürmek, sosyal sorumluluk Bunların günümüz dünyasında karşılığı büyük. Hatta önemli şirket stratejileri bu kavramlar üzerine kurulu. 
Küresel şirketler her yıl milyonlarca dolar harcayarak, toplumlara çevreci olduklarını, doğadan aldıklarını geri verdiklerini anlatmaya çalışıyorlar. Lagerfeld ise bunu 13 tane dev rüzgâr türbinini Paris Moda Haftasının merkezine dikerek yapıyor.  
Chanel, şirket olarak çevreye acaba ne kadar duyarlı? Ama o defilede verilmeye çalışan mesaj çok net.  
Çevre faktörü 
Sosyal sorumlulukta öncü şirketlerin popülerlikleri hangi ölçüde artıyor bilmiyorum ama şirketlerin bu konuda sürekli kafa yordukları bir gerçek.  
Özellikle batı ülkelerinde, tüketim tercihlerini buna göre belirleyen kişilerin sayısı giderek artıyor.  
Peki, yenilenebilir enerji tüm bunların neresinde?  
Çok basit.  
Rüzgar, güneş, jeotermal gibi yenilenebilir enerji kaynakları hiçbir zaman tükenmeyecek olmalarının yanı sıra, çok fazla sera gazı üretmedikleri ve yeşil enerji türleri oldukları için petrol gibi enerji kaynaklarının yanında popüler olmayı sürdürecekler.  
Belki de bu nedenle gün geçtikçe yenilenebilir enerjinin pek çok farklı platformda karşımıza çıktığını görüyoruz.  
Küresel ısınma, artan petrol fiyatları, tükenen fosil yakıtlar, rağbette olan çevre dostu etiketi, tüm bunlar alternatif enerji kaynaklarına olan ilgiyi artırıyor.  
Fiyatlar rekor kırarken 
Petrol şirketi BPnin Alternatif Enerji CEOsu Katrina Landis, 2008de yaptığı bir konuşmada yenilenebilir enerjinin önemini şu dört başlık altında özetlemiş: More green, more energy, more secure, more affordable yani Daha yeşil, daha çok enerji, daha güvenilir, daha ekonomik.  
Landisin konuşmasından bazı kesitleri aktarıyorum: Enerji fiyatlarının ardı adına rekor kırdığı bu zamanda, gelecek için uygun kaynaklarımız olduğunu garantilemeliyiz. Yani bizim hazır, güvenilir, ekonomik ve sürdürülebilir enerjiye ihtiyacımız var. Yenilenebilir enerji bunların çoğuna karşılık veriyor.  
Yeşil şirketler 
ABDde şirketler, Çevre Koruma Ajansının düzenli olarak güncellediği yeşil enerji kurumları sıralamasında yer almak için yarışıyor. Bu sıralamada şirketlerin kilovat saat bazında yıllık yeşil enerji tüketimi ve kullandığı yeşil enerji türleri belirtiliyor.  
Listede üniversitelerden, bankalara, perakende zincirlerinden, restoranlara pek çok farklı sektörden kurum yer alıyor.  
Newsweekin Yeşil Sıralaması gibi listelerle beraber, çevreye duyarsız şirketlerin ifşa edildiği listeler de karşımıza çıkıyor. 
Coca-Cola ve benzer küresel devler, üretim tesislerini daha çevreci hale getirmek için artık alternatif enerji türlerine yöneliyor.  
Evimin bahçesine koyardım 
Tüm bunlar çerçevesinde, güneş panelleri üzerinde yürüyen mankenlerin fotoğrafı aslında çok da tuhaf gelmiyor. İngiltere gibi ülkelerde temiz enerji kullanarak, tamamen organik giysiler üreten giyim firmaları bile var.  
Ancak moda devi Chanel, en kolay yoldan yeşil anlayışa sahip olduğu imajını vermiş oluyor.  
Defilede sergilediği koleksiyonda da yenilenebilir enerji motifleri işleyen Lagerfeld, basın mensuplarına rüzgâr türbinlerini güzel bulduğunu belirtiyor ve Eğer bir ev inşa ediyor olsaydım, bahçeme rüzgâr türbinleri koyardım diyor.  
Sözleriyle yenilenebilir enerjinin güzelliğini vurgulayan Lagerfeld, estetik açıdan da sergileyeme değer olduğu mesajını veriyor. 
Her ne kadar podyumdaki güneş panelleri sadece süs için kullanılmış olsa da 
İmajlar rekabetinin zirve yaptığı günümüz dünyasında, bu fotoğraf hafızalarda uzun süre kalacağa benziyor.  
merdil@hurriyet.com.tr 
 