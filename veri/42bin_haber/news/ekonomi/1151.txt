Taşeron uygulamasına yeni düzenleme
Çalışma ve Sosyal Güvenlik Bakanı Faruk Çelik, taşeron uygulamalarıyla ilgili sorunları ortadan kaldıracak düzenlemeyi Meclis gündemine taşıyacaklarını söyledi. Faruk Çelik, AA muhabirine yaptığı açıklamada, bakanlık olarak son dönemde bir çok yasal düzenlemeyi gerçekleştirdiklerini söyledi.

Önümüzdeki günlerde de taşeron uygulamalarına yönelik bir düzenlemenin gündeme geleceğini belirten Çelik, şöyle dedi:

''Önümüzdeki dönemde özellikle bu alt işveren dediğimiz taşeron uygulamalarıyla ilgili ki şu patlamalarda yani Kozlu olayında da bir kere daha gördük, orada alt işveren olmalı mı olmamalı mı konularını netleştirecek, bu alt işveren, taşeron şirketler ve işçi çalışmalarıyla, haklarıyla ilgili yaşanan sorunları ortadan büyük ölçüde kaldıracak bir düzenlemeyi Meclisin gündemine taşımış olacağız.''