Gazprom'dan Türkiye'ye iyi haber
Gazprom Export, doğalgaz arzında sıkıntı yaşanması halinde Türkiye'nin bundan en az etkilenen ülkelerden biri olacağını bildirdi. AA muhabirinin sorularını yanıtlayan Gazprom Export yetkilileri, Türkiye'nin halen mevcut sözleşmeleriyle kendine yetecek kadar doğalgaza sahip olduğunu belirtilerek, 30 milyar metreküp düzeyinde olan sözleşmelerle belirlenen azami miktarın halihazırda 27 milyar metreküpünün kullanıldığına işaret etti.

Türkiye'nin ek sözleşme yapılmadan dahi 3 milyar metreküplük doğalgazı günlük miktar üzerinden rahatlıkla tedarik edilebileceğini vurgulan Gazprom yetkilileri, şunları kaydetti:

''Geçen yıl yaşanan kısa dönemli kısıntılar, aşırı soğuklarda Avrupa ülkelerinin hepsinde talebin aynı anda artmasından kaynaklandı. Rahatlıkla şunu söyleyebiliriz ki, Türkiye, Mavi Akım gibi doğrudan doğalgaz tedarikine olanak sağlayan kendine özel hattının olmasından dolayı arz güvenliği bakımından en iyi konumdaki ülkelerden biri durumunda.''