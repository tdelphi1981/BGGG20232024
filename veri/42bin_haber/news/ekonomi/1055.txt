Konut alıcısının KDV ile imtihanı
KONUT sektörü yaklaşık 8 aydır KDV artışını konuşuyor. 1 Ocakta konutta yeni KDVye ilişkin tüm belirsizlikler ortadan kalktı derken, Bakan Bayraktar gerekirse gözden geçiririz dedi. Geri dönüş ihtimali konut alıcısının kafasını yine karıştırdı.
KONUT sektörünün gündeminde yaklaşık 8 aydır KDV artışı var. Maliye Bakanı Mehmet Şimşekin 2012 yılının Nisan ayında duyurduğu KDV düzenlemesi o günden bu yana tartışılıyor. Konut alıcısı da bu ortamda yatırım kararını sürekli erteliyor. Düzenlemenin 1 Hazirandan önce ruhsat alan projelerde geçerli olacağı açıklandığında, iki ayda satışlar biraz hareketlenmişti. Bu tarihten sonra yeni vergi oranları açıklanmayınca, alıcılar yeniden beklemeye geçti. 1 Ocakta yeni KDV oranları açıklansa da konut alıcısının kafası hala karışık. Çünkü 300 bin liralık bir konutta 51 bin liralık KDV farkı oluşuyor. Bu farkı ödemek istemeyenler hemen konut alma taraftarı. Ancak önceki gün Bakan Erdoğan Bayraktardan düzenlemenin gözden geçirileceğine ilişkin sinyal geldi. Bu açıklama da konut alıcısını yeniden yatırımını ertelemeye teşvik edebilir.Konutta KDVyi yüzde 18e çıkaran süreç nasıl gelişti: 
17 Nisan 2012 
Maliye Bakanı Mehmet Şimşek, tasarruf paketiyle birlikte açıkladığı vergide adaleti sağlayacak bazı düzenlemeleri açıkladı ve bunların arasında konut da vardı. Şimşek, KDV alınırken sadece metrekareye bakmayacağız onun yerine KDV konutun değerine göre belirlenecek açıklamasını yapmıştı. Yeni düzenlemede, bölgelere göre kademeli KDV oranı belirlenecekti. 1 Hazirana kadar ruhsat alanlar ise düzenleme dışında kalacaktı. Vergi artışı olacağını duyan konut alıcısı da o dönemde harekete geçip, piyasayı biraz canlandırdı. 
1 Haziran 2012
Takvimler 1 Haziranı gösterdiğinde, düzenlemenin geçerli olduğu tarihe gelindi ancak yeni KDV oranlarına ilişkin bir karar çıkmadı. Ancak, KDV artışından etkilenmek istemeyen inşaatçılar, bu tarihe kadar bütün ruhsat başvurularını yaptı ve yapı ruhsatı alımında yüzde 26.4 artış oldu.  
1 Ocak 2013
Konutta yeni KDV oranlarını belirleyen karar yayınlandı. Buna göre 29 büyükşehirde arsa metrekare değerlerine göre yüzde 1, 8 ve 18 oranında KDV belirlendi ve düzenleme bu tarihten itibaren ruhsat alan konutlarda geçerli oldu. Böylece, sektördeki 800 bin konut stoku için de yüzde 1 KDV avantajı oluştu. Durum böyle olunca konut alıcısı, yüzde 1 KDVnin uygulandığı konutlara yönelip, daha uygun fiyatla konut alabileceğini ve daha fazla vergi ödemeyeceğini düşündü.  
4 Ocak 2013 
Tam KDVye ilişkin tüm belirsizlikler ortadan kalktı, konut alıcısı harekete geçti derken... Çevre ve Şehircilik Bakanı Erdoğan Bayraktar, Uygulamaya bakacağız, durumunu izleyip, kamuoyundaki, sektördeki pozisyonuna göre yıl içinde ya da önümüzdeki sene bir daha gözden geçirebiliriz diyerek, gözden geçirme sinyali verdi. Bu açıklamayla 2013 yılında ruhsat alacak konutlar için yeniden bir belirsizlik başladı.  
5 Ocak 2013 
Konut alıcısı şimdi tüm birikimini ortaya koyup, yılın ikinci yarısına doğru zam gelmeden konut mu alacağını yoksa yüzde 18 KDV uygulamasının gözden geçirilip, yeniden düzenlenmesini bekleyerek yatırımını ileri bir tarihe atıp atmayacağını düşünüyor. 
Konut alıcısının önündeki 3 seçenek 
a- 29 büyükşehir dışında bir ile taşınıp 150 metrekarenin altında konut almak.
b-  Hemen ihtiyacı olan konutu alarak, yüzde 1 KDVden yararlanmak.
c-  Kademeli KDVnin gözden geçirilmesini beklemek ve konut yatırımını ertelemek.