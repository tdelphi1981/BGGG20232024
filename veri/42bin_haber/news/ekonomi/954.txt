Daha şeffaf, daha adil
BAŞBAKAN Yardımcısı Ali Babacan, haftasonu Cumhurbaşkanı Abdullah Gülün onaylaması ve Resmi Gazetede yayımlanmasının ardından yürürlüğe giren 6362 sayılı yeni Sermaye Piyasası Kanunu ile, sermaye piyasalarının, Türkiye ekonomisinin gücünü yansıtır bir yapıya ulaşabilmesinin hedeflendiğini söyledi.
Yeni kanunda, küresel krizden sonra oluşan yeni finansal mimarinin gerekliliklerinin de gözetildiğini belirten Babacan, Yeniden yapılanan sermaye piyasası kurumlarımız, başta Kurul ve Borsamız olmak üzere faaliyetlerini bu çerçevede sürdürecekler, bu ilkeleri temel alacaklardır. Yeni Kanunun amacında ilk defa etkinlik ve rekabetçilik vurgusunun yapılması; bu arada güvenilirlik ve istikrarın, şeffaflık ve adaletin de amaçlar arasında yer alması bu hususun en açık bir göstergesidir dedi. 
Yeni Kanun ile birlikte sermaye piyasalarımızın temel unsurlarından olan İstanbul Menkul Kıymetler Borsasına (İMKB) ilişkin köklü bir reform yapıldığını hatırlatan Babacan şöyle devam etti: Buna göre, Kanun ile İMKB ve İstanbul Altın Borsası, Borsa İstanbul adı altında bir anonim şirket yapısında birleştirildi. Borsa İstanbul, İstanbulun uluslararası bir finans merkezi olması yolunda en önemli kurumlarımızdan biri olacak. Bunun yanı sıra hukuk sistemimizde ilk defa olarak borsacılık faaliyeti tanımlanmış ve rekabete açık hale getirilmiş, piyasa işleticiliğine ve örgütlenmiş diğer pazar yerlerine ilişkin hukukî zemin oluşturulmuştur.Babacan, Sermaye Piyasası Kurulu eski Başkanı Vedat Akgiray ve ekibine de çalışmaları için  teşekkür etti.  
SPKnın yeni  üyeleri kimler  
SERMAYE Piyasası Kanununun, Sermaye Piyasası Kurulu (SPK) başkanı ve üyelerinin atanması koşullarında değişikilkler getirmesi sebebiyle görevleri sona eren eski kurul üyeleri yerine yapılan atamalar Cumhurbaşkanının onayından sonra dün Resmi Gazetede yayımlandı. Buna göre 1987 yılından beri SPKda çalışan ve en son kurul üyeliği görevinde bulunan Vahdettin Ertaş SPK başkanlığına atandı. Kurul üyeliklerine de, SPK Kurul Üyesi Bülent Gökrem, SPK Başkan Yardımcısı Bekir Sıtkı Şafak, istanbul Ticaret Üniversitesi Öğretim Üyesi Nurullah Genç, TMSF Tahsilat Dairesi Başkanı Birol Küle, Maliye Bakanlığı Gelir Politikaları Genel Müdürlüğü Daire Başkanı Himmet Karadağ ve Takasfank Teftiş Kurulu Başkanı Murat Koç atandı.