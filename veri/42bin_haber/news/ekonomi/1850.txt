100 metre protestosu
Üsküdar Belediyesinin, 4üncü Murad yasakları olarak anılan okul ve camilere 100 metre mesafede içki satışını yasaklayan kararı esnafı sokağa döktü.
Ocak ayı başında Üsküdar Belediye Meclisinden CHPli meclis üyelerinin karşı oylarına rağmen oyçokluğuyla geçen kararla, okul ve camilere 100 metre mesafede içki satışı yasaklanmıştı. Yeni düzenlemeye göre, yasağa uymayan bakkal, büfe, kuruyemişçi ve marketlerin işyeri ruhsatlarının iptal edileceği duyurulmuştu. Söz konusu içki satılan işyerlerine belediyenin 15 günde raflarınızı boşaltın yoksa ruhsatınızı iptal edeceğiz uyarısını protesto eden 60 kadar esnafa bazı vatandaşlar da destek verdi.  
BİR AYDA RUHSAT İPTAL 
Uygulamayı proteto eden esnaflar şunları söyledi: Yılbaşından bir hafta önce ruhsat aldık. Ruhsatları verdiler ama daha bir ay dolmadan bize Raflardan içkiyi kaldırın diye ihtarname gönderdiler. Ruhsata 4500 TL ödedik. Camii yeni kurulmadı ki oraya. Ruhsatları alırken bunu söylemeleri gerekirdi. Yasak bugün 100 metre, yarın bunun 1 kilometreye çıkmayacağının garantisi yok.  
BAŞKA İŞ YAPIN DİYORLAR 
Üsküdardaki bir diğer esnaf ise  Uygulama ile çok sayıda camii ve okul bulunan Üsküdarda içki satışı bundan sonra mümkün olmayacak. Ben 17 yıllık esnafım. Biz de bu ülkenin vatandaşıyız. Bize uzaydan gelmişiz, bu ülkenin vatandaşı değilmişiz gibi davranılıyor. Bizim de çoluk, çocuğumuz var. Satışımızın yüzde 40ı alkollü içkiden dedi. 
Salı günü de eylem var 
Üsküdar Belediyesinin yasağını protesto etmek için 5 Şubat Salı günü, belediye binası önünde eylem yapmaya hazırlanan esnafa çeşitli dernek ve sivil toplum kuruluşlarının da destek vereceği söyleniyor.