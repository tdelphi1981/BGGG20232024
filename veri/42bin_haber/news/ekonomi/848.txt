Yahşi Batıda kaya devrimi Türkleri gaza getirdi
2000li yılların başından beri kaya gazına yönelen ABD, son dönemde bu alanda yatırım yapmak isteyen Türk şirketlerin de adresi haline geldi. En son ABDde 150 milyon dolarlık sondaj borusu yatırımı açıklayan Borusan Holdingin yanısıra, özellikle demir-çelik sektöründen pek çok şirketin yatırım avında olduğu belirtiliyor.
ABDde, kaya gazının üretimi için yapılacak yatırımların 90 milyar dolara ulaşması bekleniyor. Bir araştırmaya göre, kaya gazı devrimi, üreticiler ve onların tedarikçileri için yaklaşık 500 bin yeni istihdam yarattı. Sadece Wyoming eyaletinde üretilen kaya gazı, Türkiyenin yıllık doğalgaz tüketiminden yüksek. Kaya gazında yaşanan canlanmaya bağlı enerji maliyetlerinin düşmesiyle, ABD ekonomisinin yeniden şahlanacağı ifade ediliyor. Bu parlak tablo, Türk yatırımcısının da gözünü ABDye çeviriyor. Borusan, Adalı gibi şirketler, kaya gazının yarattığı fırsatlardan pay kapmaya çalışırken, daha nice şirketin sırada olduğu belirtiliyor. 
 
ABD KÜLTÜRÜNE SAHİP 
ABDde görev yapan yetkililer, kaya gazı ve bağlantılı sektörlerdeki fırsatlardan faydalanan ilk Türk yatırımcılarının ABD ile iş yapma kültürüne sahip olduğunu vurguluyor. Borusanın, Caterpilların Türkiye distribütörlüğünü yaptığına dikkat çeken yetkililer, Borusan, ABD ile ticarete alışmış bir şirket. Nerede yatırım yapacağını iyi biliyor, mesela Teksası iyi biliyor. Şimdi de kuracağı fabrika için potansiyel yerlerden biri olarak Teksası düşünüyor diye konuştu.
ABD ile bir şekilde ticarete başlamış olmanın avantajı olduğunu belirten yetkililer, Amerika pazarını iyi bilirsen, hem ihracat, hem ithalat açısından büyük fayda sağlar. Son dönemde kaya gazındaki gelişmeleri Türk şirketler de yakından takip ediyor. Özellikle demir-çelik sektöründe birçok şirket ilgi gösteriyor. 2-3 tane demir-çelik şirketi ABDde ofis açtı. Tüm büyük şirketler yakın zamanda ABDye gelebilir. Ankaralı elektrik direği üreticisi Mitaş da burada potansiyel gören şirketlerden biri. Teksasta 100 milyon dolarlık yatırımla elektrik direği fabrikası kuruyorlar. Ayrıca inşaat ve müteahhitlik, sağlık, bilişim ürünleri, mühendislik, tekstil ile turizm sektörlerinde yatırım potansiyeli var dedi. 
KULAKTAN KULAĞA  
ABDdeki bu canlanmadan diğer Türk şirketlerin de yararlanması için izlenecek yöntem ise bir nevi kulaktan kulağa olacak. ABD ile iş yapma kültürü olan şirketler, diğer şirketlerin öncüsü olacak. ABDdeki yetkililer, ülkenin dört bir yanında yatırım potansiyeli olduğuna dikkat çekerek, Firmaları oraya yönlendirmek lazım. Gerçekten gelip ABDyi tanımaları gerekiyor. ABD çok büyük bir pazar; Çinin ekonomisinin bu kadar hızlı gelişmesindeki en büyük etken de ABD pazarıdır diye konuştu.  Yetkililer ayrıca kaya gazı ihraç etmek için LNG gemilerine ihtiyaç olduğunu, bu yüzden nakliye şirketlerine yatırım yapmanın da bir yöntem olacağını belirtiyorlar. 
Türklerin ilgisini nasıl çekti 
· Kaya gazının çıkartılmasındaki yeni teknolojiler sayesinde doğalgaz fiyatlarındaki düşüş, ABDli üreticiler için ciddi bir maliyet avantajı yaratıyor. 2008de 12.5 dolar olan ABD doğalgaz fiyatları, bugün 3 dolar seviyesinde. 
· ABDnin Rusyayı geçerek, en büyük gaz ihracatçısı ülke konumuna gelmesi bekleniyor. ABDde son zamanlarda bulunan rezervler sayesinde, gaz fiyatlarının Avrupa ve Japonyadan orta vadede en az yarı yarıya ucuz olacağı tahmin ediliyor.
· Kaya gazı devriminin olumlu etkilerini eyalet bazında en çok Teksas hissediyor. Bugün Teksasta konvansiyonel olmayan gaz ve petrol üretiminde 576 bin kişi çalışırken, 2020de bu rakamın 930 bine çıkması bekleniyor. 
· ABDde kaya gazı devrimi sayesinde özellikle petrokimya ve demir-çelik sektörlerinde ciddi canlanma yaşanıyor. Petrokimya sektöründe söz konusu kapasite artışının özellikle çelik ürünlerine, reaktörlere, borulara, kompresörlere ve depolama tanklarına olan talebi artırması bekleniyor.
· Kaya gazının sondajında ve taşınmasında kullanılan özellikli demir-çelik ürünleri ile borulara olan talep artıyor.