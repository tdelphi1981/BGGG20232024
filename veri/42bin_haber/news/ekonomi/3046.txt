Sanayi üretim rakamları açıklandı
Sanayi üretim endeksi, 2013 yılı Ocak ayında, geçen yılın aynı ayına göre yüzde 1,9, bir önceki aya göre ise 2,3 arttı.
Türkiye İstatistik Kurumu (TÜİK), Ocak ayı sanayi üretim endeksi sonuçlarını açıkladı.

Buna göre, takvim etkisinden arındırılmış hesaplamada, geçen yılın aynı ayına göre üretim, madencilik ve taşocakçılığı sektöründe yüzde 3,6, elektrik, gaz, buhar ve iklimlendirme üretimi ve dağıtımı sektöründe ise yüzde 3,2 azaldı. İmalat sanayi üretimi ise yüzde 3,2 artış gösterdi.

Mevsim ve takvim etkisinden arındırılmış hesaplamada bir önceki aya göre kıyaslandığında ise üretim, madencilik ve taşocakçılığında üretim yüzde 0,3, imalat sanayinde yüzde 2,7, elektrik, gaz, buhar ve iklimlendirme üretimi ve dağıtımında yüzde 0,5 arttı.