Enflasyon rakamları açıklandı
Türkiye İstatistik Kurumu (TÜİK), 2013 yılı Şubat ayında Tüketici Fiyatları Endeksinin (TÜFE) yüzde 0,30 arttığını, Üretici Fiyatları Endeksi'nin (ÜFE) yüzde 0,13 oranında azaldığını açıkladı.
TÜİK'in 2003 baz yıllı verilerine göre, Şubat ayı itibariyle yıllık enflasyon TÜFE'de yüzde 7,03, ÜFE'de yüzde 1,84 oldu.

Şubat ayında TÜFE aylık yüzde 0,30 artarken, ÜFE yüzde 0,13 azaldı. 

Şubat ayının zam şampiyonu Sivri Biber

Tüketici fiyatları bazında Şubat ayında fiyatı en çok artan ürün Sivri Biber oldu.

 Türkiye İstatistik Kurumu (TÜİK) Diyarbakır Bölge Müdürlüğünden alınan verilerine göre, geçen ay yüzde 42,43'lük fiyat artışıyla sivri biber zam şampiyonu olurken, bu ürünü, fiyatı yüzde 25,72 oranında artış gösteren dolmalık biber ile yüzde 14,17 artış gösteren patlıcan izledi.

Şubat ayında fiyatı en çok artış gösteren diğer ürünler arasında yüzde 11,55 ile Nar, yüzde 9,02 ile tavuk eti, yüzde 8,15 ile salatalık, yüzde 5,50 ile taze balıklar yer aldı.

-En çok domates ucuzladı-

TÜİK verilerine göre, geçen ay fiyatı düşen ürünlerin başında ise domates geldi. Şubat ayında domatesin fiyatı yüzde 14,13 oranında düşerken, bu ürünü fiyatı yüzde 13,68 oranında azalan kadın çizme ayakkabısı ,yüzde 13,64 oranında azalan çocuk bot ayakkabı, yüzde 12,80 oranında azalan karnabahar ile fiyatı yüzde 11,97 oranında düşen erkek kazağı izledi. Diğer ürünler ise; yüzde 11,90 ile kadın kabanı, yüzde 11,49 ile erkek ceketi, yüzde 9,66 ile çocuk kazağı oldu.