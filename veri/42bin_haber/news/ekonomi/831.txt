Çin'in ihracatı dünyadaki dış ticaretin yüzde 11,1'i
Çin'in ilk üç çeyrekte yaptığı ihracatın dünyada yapılan toplam dış ticaretin yüzde 11,1'ine denk olduğu bildirildi. Çin Ticaret Bakanlığı'ndan yapılan açıklamada, ülkenin yılın ilk 10 ayında üretim esnasında yüksek enerji tüketimine ve çevre kirliliğine neden olan metal ve çelik ürünlerinin ihracatının geçen senenin aynı dönemine göre yüzde 7,3 düşüşle 89,2 milyar dolara gerilediği belirtildi.

Açıklamada, ülkenin ilk üç çeyrekte yaptığı ihracatın dünyadaki toplam dış ticarete oranının geçen yılın aynı dönemine göre yüzde 0,6 artarak yüzde 11,1'e yükseldiği vurgulandı.

Öte yandan, Millward'ın açıkladığı bu yılki "En değerli 100 Global Marka Listesi"nde 13 Çin şirketinin yer aldığı da kaydedildi.