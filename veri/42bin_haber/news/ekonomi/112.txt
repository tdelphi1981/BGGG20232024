Euro Bölgesinde kriz hâlâ canlı
Türkiyenin, para politikalarında, Merkez Bankasının aldığı kararlarla global krizin yarattığı sisin içinde ilerlediğini söyleyen Başçı, Bankacılık, hane halkı ve kamu kesiminde aynı anda devam eden bilanço düzeltme süreci ile çözüme yönelik kurumsal reformların yeterince hızlı yapılamama riski, bölgedeki sorunların daha da derinleşmesi olasılığını canlı tutuyor. Avrupa Birliği (AB) ülkeleri ve Avrupa Merkez Bankası (ECB) uzun süredir krize ilişkin çözüm yolları üzerinde çalışıyor. Alınan kararların uygulanmaya başlanmasının belirsizliği azaltacağını umut ediyoruz dedi.
İHRACAT AVANTAJI 
Merkez Bankası Başkanı Erdem Başçı Koç Holdingin kurumsal dergisi Bizden Haberlerin kasım sayısında ekonomideki son gelişmeleri değerlendirdi. Erdem Başçı, şöyle konuştu: İhracatçılarımızın değişen dünya şartlarına uyum sağlama konusunda gösterdikleri esnekliği, ülkemizin en büyük avantajlarından biri görüyoruz. Kurlar, serbest piyasa koşulları altında belirlendiğinden kur riski her iki yönde gerçekleşiyor. İhracatçılarımızın yatırım, üretim ve istihdam kararlarını alırken herhangi bir ülkenin kur düzeyinin gelecekte izleyeceği seyir konusunda tek yönlü varsayımlarda bulunarak karar almamaları ve risk yönetim araçlarına başvurmaları şart. Vadeli İşlem ve Opsiyon Borsası (VOB) enstrümanları kullanılarak döviz pozisyonları ve riskleri daha profesyonel bir şekilde yönetilebilir. 
 