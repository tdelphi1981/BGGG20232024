Türkiyede reklamın yeni patronu Tunaman
Uluslarası Reklamcılık Derneği (IAA) Türkiye Bölümünün olağanüstü genel kurulunda seçilen yeni yönetim kurulu ilk toplantısını yaptı.
Tüzükte yapılan değişikliklerle, reklam, reklamveren ve medya dünyasından daha geniş bir katılımla oluşturulan yeni yönetim kurulunun başkanı Caner Tunaman oldu. Tunaman, bireysel üyelerin yanı sıra, önde gelen uluslararası medya kuruluşlarının, reklam verenler ve ajans gruplarının, ayrıca Avrupa Reklam Standartları Birliği, Dünya Reklamverenler Federasyonu gibi çok önemli meslek kuruluşlarının IAAnin global kurumsal üyeleri olduğunu belirtti.  
ÖZDENETİM GELİŞECEK 
Tunaman, IAAnin ana amaçlarından olan reklamın itibarının ve standartlarının yükseltilmesi, ülke ekonomisine büyük katkısının anlatılması, ticari iletişim özgürlüğünün ve tüketicinin seçme hakkının geliştirilmesi, pazarlama iletişimi eğitiminin uluslararası bir standarda oturtulması, özdenetim sistemlerinin daha da geliştirilmesi için çalışacaklarını söyledi. Yeni Yönetimin ilk toplantısına davet edilen duayen reklamcı Nazar Büyüm, IAAin misyonuna inanarak 40 yıl önce başlatılan süreci ve IAAin sektörün merkezindeki rolünü anlattı.  
GENÇLER ÖNEMLİ 
Yönetim Kurulu üyesi Lale Saral Develioğlu, IAAin sacayağın tüm taraflarını içinde bulundurmasının ve gençlik grubuna sahip olmasının sektör için çok önemli olduğunu vurguladı.  
Yeni yönetim kurulu üyeleri 
·  Caner Tunaman Reckitt Benckiser
·  Cemal Noyan İmaj TV
·  Zeynep Ayşe Gönenç Show TV
·  Elif Bakiler Mavi Jeans
·  Melek Şirin Tolga Beyin Reklam
·  Emre Üçöz IAA
·  Devrim Dinç EMC Org. İletişim
·  Yeşim Doğukan Swiss Hotel
·  Mustafa Seçkin Unilever
·  İpek Zeren Suel Coca Cola
·  Ayşe Sözeri Cemal Hürriyet
·  Gizem Keçeci Vodafone
·  Hidayet Karaca  Samanyolu TV
·  Kenan Tekdağ Ciner Yayın Holding
·  Lale Saral Develioğlu Turkcell
·  Mehmet Nane Teknosa
·  Oğuz Yavuz OMD
·  Özlem Akbayır Arçelik
·  Serdar Erener Alametifarika
·  Sevin Ergun Satış Ofisi
·  Aslı Bleda Medina Turgul
·  Ateş İnce NTV 
Küçük pasta büyütülecek 
BAŞKAN Tunaman, yönetim kurulundaki görüşler doğrultusunda, öncelikle, büyüyen Türkiye oluşumu içinde küçük olan reklam pastasının büyütülmesi, sektördeki bazı tartışmaların giderilmesi, televizyonun yanında tüm reklam mecralarının da hak ettikleri değeri kazanmaları için çalışacaklarını söyledi. Bu amaçlarla mukayeseli ve ortak bir ölçüm sistemi oluşturulması için 
çalışılacağını belirtti.