"Gerçek savaşı Türkiye kazandı"
Irak Savaşı'nın 10'uncu yıl dönümünde bir analiz yayımlayan İngiliz Financial Times gazetesi, Irak'ın yeniden yapılanma sürecinde ihale savaşından galip çıkan ülkenin Türkiye olduğunu belirtti.
İngiliz Financial Times gazetesi, Irak'ın ABD ve İngiltere tarafından işgal edilmesinin 10'uncu yılında bir analiz yayımladı. Analizde, "ABD savaşı, İran barışı, Türkiye ise ihaleleri kazandı" yorumu yapıldı.

Haberde, gazetenin Türkiyedeki muhabirleri tarafından derlenen veriler aktarıldı. Bu verilerden bazıları şöyle:

Türkiyenin Iraka ihracatı 2003ten bu yana her yıl ortalama yüzde 25 artış gösteriyor.

2012de Türkiyenin Iraka ihracatı 10.8 milyar doları buldu. Böylece Irak, Almanyadan sonra Türkiyenin ikinci büyük ihracat pazarı oldu.

Irakın petrol gelirleri arttıkça, Türk mallarına talebin her yıl yaklaşık 2 milyar dolar artması bekleniyor.
Türkiyenin Iraka ihracatının yaklaşık yüzde 70i Kürt bölgesine yapılıyor.

Türk inşaat şirketleri, geçen yıl 3.5 milyar dolarlık inşaat projeleri üzerinde çalışmaktaydı.

Çalık grubu, Musul ve Kerbeladaki gaz türbini tesisi ihalelerini alarak 800 milyon dolar kazandı.
Türkiyenin en bilinen banka, perakendeci ve otel markalarının da olduğu bin civarında işletme, kuzeydeki Kürt yönetimi sınırları içinde faaliyet gösteriyor.

Financial Times, bu verilerden hareketle, şu gözlemi aktardı: Bugün Iraktaki en etkili dış güç olarak İran görülse de, alışveriş merkezlerinden mobilya mağazalarına ve kaldırım taşlarına kadar her şeyin üzerinde Türk markaları var. Bağdatın sokaklarında, hiçbir ülkenin varlığı Türkiyeninki kadar göze çarpmıyor.

Haberde, bu yükselen grafik göstergeleri, Türkiyenin 1980lerden beri savaşlar, yaptırımlar ve istikrarsızlık nedeniyle giremediği doğal pazarına dönüşü olarak tanımlandı.

Financial Times, Türkiyenin sanayisi, geniş tarım alanları ve gözü pek ticaret adamlarıyla, Irak pazarında birçok ülkeye göre şanslı olduğuna dikkat çekti.

Gazeteye konuşan deneyimli Türk ticaret adamı Şerif Egeli ise şunları söyledi: Bütün dünyada Türk malları sattım ve en kolay pazar Irak. Aynı beğenilere sahibiz; diğer ülkelerde malları yerel standartlara göre yapmalısınız ama Irakta sadece Arapça etiketleyip hemen satabilirsiniz. Lojistik olarak da kimse bizle rekabet edemez.

BAĞDAT'LA İLİŞKİLER ZEHİRLİ 
Diğer yandan, haberde, Kürt yönetimiyle Türkiye arasındaki bağlar gelişirken, Ankara-Bağdat ilişkilerinin zehirlenmekte olduğuna dikkat çekiliyor.

Türkiyeyi içişlerine karışmakla suçlayan Irak Başbakanı Nuri el Malikinin, Türk şirketlerini bazı ihalelerden dışladığı hatırlatılan haberde, Türkiyenin Kürt bölgesine enerji yatırımları yapmaya niyetlenmesinin merkezi Bağdat hükümetinin daha fazla tepkisini çekebileceği tahmini aktarıldı.

BAĞDAT İRAN'DA DAHA DA YAKLAŞACAK 
ABDnin, Bağdat yönetimi atlanarak Kürt bölgesine yapılacak yatırımların Irakın bölünmesine ve İrana iyice yakınlaşmasına yol açabileceği uyarısı da anımsatıldı.