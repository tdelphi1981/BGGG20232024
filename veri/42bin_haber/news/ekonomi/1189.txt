İstanbul'da bütün minibüslere zam
İstanbul Minibüsçüler Esnaf Odası, kent genelinde minibüs ücretlerine yüzde 4,75 zam yapıldığını bildirdi.
İstanbul Minibüsçüler Esnaf Odası'ndan yapılan yazılı açıklamaya göre, il genelinde minibüs ücretleri yeniden düzenlendi. 
Düzenleme kapsamında, Bakırköy-Topkapı hattı 2 liradan 2.10 liraya, Yeni Mahalle-Topkapı 1.9 liradan 2 liraya, Gaziosmanpaşa-Cevizlibağ hattı da 1.80 liradan 1.90 liraya yükseledi.  
Beşiktaş-Sarıyer hattı 2.20 lira, Esatpaşa-Üsküdar hattı 2, Kadıköy-Ünalan hattı 2, Üsküdar-Ataşehir hattı 2.30, Sefaköy-Yeşilköy hattı 1.80 ve Bostancı-Sanayi Dudullu hattı da 2.10 lira olarak belirlendi. 
Açıklamada indi-bindi ücretinin ise 1.40 liradan 1.50 liraya yükseltildiği kaydedildi.