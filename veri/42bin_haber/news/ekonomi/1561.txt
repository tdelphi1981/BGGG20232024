880 milyon paket daha az sigara içtik
Hükümetin sigarayla mücadele için 2008de çıkardığı kanunun ardından sigara tüketiminde azalma olduğu rakamlarla ortaya konuldu.
Maliye Bakanı Mehmet Şimşek, 2008de 5 milyar 392 milyon 945 bin 420 paket sigara tüketilirken, bu rakamın 2012de Aralık ayı hariç 4 milyar 513 milyon 866 bin 590 pakete indiğini açıkladı. CHP İstanbul Milletvekili İhsan Özkesin Türkiyedeki sigara ve alkol tüketimi ile ilgili önergesini yanıtlayan Bakan Şimşek, Tütün ve Alkol Piyasası Düzenleme Kurulundan gönderilen verileri liste halinde açıkladı. Listeye göre 2008de kanunun çıkmasının ardından 879 milyon 78 bin 830 paket daha az sigara içildiği görüldü. Son 10 yılda da tüketilen sigara miktarı ise toplam 46 milyar 197 milyon 834 bin 207 paket oldu.
TERÖRDEN BİLE ZARARLI
Sigarayla mücadele konusunda hükümet, özellikle 2008den sonra önemli adımlar atmıştı. Başbakan Tayyip Erdoğan da bu adımlara, Sigara tüketimi artık terör kadar, hatta ve hatta terörden bile daha zararlı boyutlara ulaşmıştır. Bu bir gerçektir. O nedenle tütünle mücadele, terörle mücadele kadar önem kazanmıştır sözleriyle destek vermişti. 2008de çıkan kanunla da sigara başta olmak üzere tütün ürünlerinin, evler hariç, her türlü kapalı ortamda tüketimi yasaklanmıştı. Kanun, 19 Temmuz 2009da da yürürlüğe girmişti.
2012DE 4.5 MİLYAR PAKET
Bakan Şimşekin aktardığı verilere göre 2002de 5 milyar 500 milyon paket, 2003de 5 milyar 407 milyon 853 bin 158 paket, 2004de 5 milyar 443 milyon 519 bin 531 paket, 2005de 5 milyar 335 milyon 825 bin 275 paket, 2006da 5 milyar 395 milyon 434 bin 603 paket, 2007de 5 milyar 372 milyon 748 bin 281 paket, 2008de 5 milyar 392 milyon 945 bin 420 paket tüketildi.
Yasanın yürürlüğe girdiği tarihten sonra düşüşün ivme kazandığı görülüyor. Buna göre, 2009da 5 milyar 377 milyon 748 bin 810 paket, 2010da 4 milyar 667 milyon 712 bin 817 paket, 2011de 4 milyar 560 milyon 873 bin 952 paket ve 2012de Aralık ayı hariç 4 milyar 513 milyon 866 bin 590 paket sigaranın üretici firmaların dağıtıcısı olan pazarlama şirketleri tarafından satışları gerçekleşti.
TÜKETİM ŞAMPİYONU BİRA
Önerge yanıtında piyasaya arz edilen alkol oranında da 2004 ile 2012 arasındaki verilere de yer verildi. Alkol tüketimi istatistiklerine göre en çok içilen içecek bira oldu. 2012de Aralık ayı hariç 905 milyon 724 bin 622 litre bira, 53 milyon 228 bin litre şarap gibi fermente içkiler ve 62 milyon 18 bin 559 litre de viski, rakı gibi distile içkiler olmak üzere toplam 1 milyar 20 milyon 971 bin 181 litre alkol tüketimi oldu. Son 8 yılda ise toplam 8 milyar 792 milyon 281 bin 912 litre alkolün tüketildiği verilere yansıdı.