Reklam Kurulu'ndan 196 turizm şirketine uyarı cezası
Akdeniz Turistik Otelciler ve İşletmeciler Birliği (AKTOB) Ar-Ge birimi analizlerine göre Reklam Kurulu, 2012 yılının 9 aylık döneminde 196 turizm şirketini uyardı.
AKTOB Ar-Ge Birimi'nin yaptığı analizlere göre, 2012 yılında Reklam Kurulu, tüketicileri yanlış ve eksik bilgilendiren, belgeleri olduğundan farklı gösteren, belgesi olmadığı halde varmış gibi tanıtım ve reklam yapan 196 turizm şirketine uyarı cezası verdi. Bu şirketlerden 3'üne ise toplam 1,1 milyon lirayı bulan ceza verildi. 
Yılın 9 aylık döneminde 196 şirkete kesilen cezaların yüzde 61'i internet sitelerinden, yüzde 25'i hem internet hem de şirketlerin tanıtım malzemelerinden kaynaklandı. Sadece tanıtım malzemeleri kaynakları cezaların payı ise yüzde 13 oldu.