Zamdan bunalana ilginç öneriler
Akaryakıta üst üste gelen zamlarla bunalan tüketiciye Az yakan otomobil alın, Kısa mesafede yürümeyi tercih edin, Gereksiz aksesuar taktırmayın gibi ilginç tasarruf tavsiyeleri geldi.
Gümrük ve Ticaret Bakanlığı Tüketicinin Korunması Genel Müdürlüğü, vatandaşın zamlar karşısında korunması için vatandaşlara önerilerde bulunuyor. Buna göre vatandaşa, Satın alacağınız araçlarda az yakıt tüketen ve karbondioksit emisyonu az olan araçları tercih edin uyarısı yapıldı. 
ENJEKSİYONLU TERCİH EDİN 
Karbüratörlü araçların enjeksiyonlu araçlara göre daha fazla benzin tükettiğine dikkat çeken Genel Müdürlük, Benzinli araçlarda yakıt sistemi enjeksiyonlu olmalıdır. Enjeksiyonlu yakıt sistemi olanlarda da çok noktalı enjeksiyon olanları tercih ediniz önerisi yaptı. Vatandaşı zamlara karşı koruyacak tavsiyelerden bazıları şöyle:  
·  Rüzgarlık, üst bagaj ve otomatik transmisyon gibi aksesuar ve parçalar daha fazla yakıt tüketimine neden olacağından, bu hususları göz önünde bulundurun. 
·  Gerçekten ihtiyacınız olan parçaları taktırın. 
YEDEK PARÇA UCUZ OLSUN 
·  Araçta standart olarak bulunması gereken emniyet kemeri, klima ve hava yastığı gibi elemanlardan başka, hangi ekstra güvenlik ekipmanlarının bulunduğunu öğrenin. 
·  Aracın fren gücü performansının nasıl olduğuna bakın. ABS, EBD gibi sistemlere sahip araçları tercih edin.
·  Ülke genelinde servis ağı yaygın olan ve yeterli yedek parça stoku bulunan araçları tercih edin.  
Fren yapma, ani hızlanma 
ULAŞIMDA ve taşıt araçlarında, enerjinin verimli kullanılabilmesi için aracın düzgün kullanılması ve yüksek hızlardan kaçınılması, kalkışlarda ve sürüş esnasında ani hızlanmalar ve frenlerden kaçının. Aracın periyodik bakım ve ayarlarının zamanında yaptırılması, lastik basınçlarının kontrol edilmesi, kısa mesafelerde bireysel araç kullanımı yerine yürünmesi ya da toplu taşıma araçlarının tercih edilmesi yerinde olacaktır. 
MTVye bakmadan alma 
· Satın alınacak aracın fiyatı iyi inceleyin. Peşin alımlarda indirimlerin olup olmadığını, araçta opsiyonel aksesuarların aracın fiyatını ne şekilde etkilediğini, ayrıca servis, bakım, kasko, Motorlu Taşıtlar Vergisi (MTV) gibi maliyetleri göz önünde bulundurun.
· Mümkünse ikinci elde tercih edilen ve diğerlerine göre daha az değer kaybeden bir araç alın.
· Satın almaya karar verdiğiniz araçla test sürüşü yapılması, aracın güvenlik ve rahatlık durumlarının değerlendirilme-sinde fayda sağlayabilir.