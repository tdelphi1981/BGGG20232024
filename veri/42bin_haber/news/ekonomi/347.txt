Vadeyi bozan da faiz alacak!
Uzun vadeli mevduata oransal faiz geliyor...
Hükümet, mevduata verilen faizlerde devrim niteliğinde değişikliğe gidiyor. Mevcut sistemde, vadesinden önce bozulan mevduatlara faiz ödenmiyor. Yeni hazırlanan pakette ise, kademeli faiz sistemi getirilecek. Buna göre, vadesinden önce bozdurulan mevduatlara da faiz ödenecek. Örneğin 9 ay olarak açılan bir mevduat 8 ayda çekilirse, faizin yüzde 80'i ödenecek. Veya 3 ayda çekilirse yine faizin bir kısmını alacak. Bu yöntemle, bir ay vadeye sıkışan mevduatların vadesi uzatılacak. Ayrıca, hazırlanan pakette, uzun vadeli mevduatlara stopaj desteği de sağlanacak. Halen yüzde 15 olarak uygulanan stopaj, kademeli olarak düşürülecek.