Vekilden sanal epilasyon
AK Parti Milletvekili Metin Külünkün dün televizyon kanallarına çıkıp, Sağlık Bakanlığının iki yıl önce güzellik salonlarının elinden aldığı lazerle epilasyon yapma hakkının yeni bir yönetmelikle geri verildiğini açıklaması, bir anda Ankarayı karıştırdı.
Buna da, Külünkün Devreye girdim. Haksızlığı ortadan kaldırılmasını sağlattım diye vurgu yaptığı yeni yönetmelikten sağlık bakanlığının haberinin dahi olmaması yol açtı. Kölünkün hemen ardından bu kez güzellik salonlarıyla ilgili Sağlık Bakanlığı açıklama yaptı. Bakanlıktan yapılan açıklamada, Sağlık Hizmetleri Genel Müdürlüğünün güzellik salonlarıyla ilgili herhangi bir yeni yönetmelik çalışmasının olmadığına dikkat çekilerek, iki yıl önce çıkarılan yönetmelik hala geçerlidir denildi. Bu da Türkiyede sayıları 3 bini bulan güzellik salonlarının işlevleriyle ilgili kafalarda yeni soru işaretlerinin oluşmasına neden oldu. 
Oysa, Milletvekili Metin Külünk, daha bir kaç saat önce ekranların karşısına geçmiş, kendinden emin bir şekilde, güzellik salonlarıyla ilgili haksızlığın ortadan kaldırıldığını söylemişti. Bunu da, İstanbul Esnaf ve Sanatkarlar Odaları Birliği yardım istedi. Gördüm ki güzellik salonları haklı. Bende bakanlıklar arasında koordinasyonu sağladım. Yeni bir yönetmelik hazırlandı. Haksızlık ortadan kalktı. Son derece mutluyum. Haklı oldukları sürece ben de her zaman arkalarında durmaya devam edeceğim diye açıklama yaptı. Ne varki, bu sanal yönetmelikten Sağlık Bakanlığının haberi dahi yoktu. Sağlık Bakanlığı yaptığı açıklamada Güzellik salonlarıyla ilgili 2010 yılında çıkarttığımız yönetmelik hala uygulamada. Yasak devam ediyor denildi. 
10 Mart 2010 tarihinde yayınlanan bu Güzellik ve Estetik Amaçlı Sağlık Kuruluşları Hakkında Yönetmelikle, botoks, dolgu, lazer gibi bıçaksız estetik operasyonlar yapan işletmelere yeni yaptırımlarla karşı karşıya bırakmıştı.  
2 bin 830u yasaklanmıştı 
Sağlık Bakanlığı, Müşterilerin yoğun şikayetleri üzerine 2010 yılının mart ayında bir yönetmelik yayınlayarak, ilkel şartlar altında saç ekimi, botoks, dolgu, lazerle epilasyon gibi bıçaksız estetik operasyon yapan 3 bin güzellik salonundan 2 bin 830una yasak getirmişti. Eylül 2010 tarihine kadar süre tanınan bu 3 bin güzellik merkezinden sadece 200ü, belirlenen kurallara uyup, işletmelerini poliklinik haline dönüştürmüştü.