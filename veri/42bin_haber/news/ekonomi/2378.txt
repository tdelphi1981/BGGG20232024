Bana üzüm önermek şarap uzmanına düşmez
Akın Öngör, Türkiyeye gelen şarap uzmanları için, Onların işi şarapları tadıp puan vermek. Bana hangi üzümü üreteceğimi söyleyemezler. Sadece yerel üzümle üretilecek şarap önermek hadlerine değil. Bunlar Türkiyeyi küçümseyen laflar dedi.
AKIN Öngör, Garanti Bankasının efsane CEOsu olarak anılır hep. Öyle anılır çünkü 1991 yılında Ayhan Şahenk onu Garanti Bankasının başına getirdiğinde bankanın piyasa değeri sadece 150 milyon dolardı ve 10 yıl sonra emekli olurken geride 5 milyar dolar piyasa değerine sahip bir banka bıraktı. Bu başarı Harvard Business School ve London School of Businessta case study olarak okutuldu. Bir araya gelme nedenimiz, hobi olarak başladığı sonra çocuklarına iş olarak bıraktığı bağcılık ve şarap işini konuşmak. Ama iş yapış ve yönetim konularını da konuşmadan edemedik.  
Şarapçılığa hobi olarak başladınız...
-  Şarap rafine ve zor bir iş. Balıkesir-Akhisar arasında Sarnıç diye bir yer. Yüzde 100 organik sertifikamız var, 12 hektarlık bağın tamamı için. Butik yüzde 100 organik Selendi şarabımız çıktı. İlk 17 dönümlük bağımız organik değil. Sarnıç Merlot 2010, Hong Kong ve Çin pazarının nabzını tutan China Wine and Sprits Awardda 35 ülkeden 2000 şarap ile yarıştan altın madalya ile döndü. Sommelier, restoran sahibi, ithalatçı ve dağıtımcıları içeren 100 jüri üyesi değerlendirmeyi yaptı. Selendi 2010 Cabernet Sauvignon Shiraz, Merlot, Cabernet harmanı ise gümüş madalya aldı.  
 
Türkiyeye gelen master of wine (şarap uzmanları), sommelier (şarap uzmanı ve garsonu) ve işin ticaret kısmını hakim uzmanlar yerli üzümlerle şarapçılık önerip duruyor.
-  Onların işi şarapları tadıp onlara puan vermek. Bana hangi üzümü üreteceğimi söyleyemezler. Yerel üzümle üretilecek şarap önermek hadlerine değil.  
 
Pazarlama açısından öneriyor olabilirler mi?
-  Pazarlama uzmanı mı ki bunlar? Değiller. Ben pazarlama okudum. Türk üzümünden niş bir Pazar yakalarsınız, deseler haklılar.
 
Sürdürülebilir başarının sırrı ne?
-  İnsan vardır. En önemli yatırım insan kaynağına yapılandır. İyi lider zaten yeteneği tespit eder ve yetenek yönetimiyle sürdürülebilirliği sağlar. Doğru insanları doğru yerde kullanmak ve insanlara geleceklerine, kariyerlerine dair ışık vermek gerekir. Medya yetenek yönetiminde çok kötü.
 
Böyle düşünmenizin sebebi nedir?
-  Ben medya kuruluşlarının davetlerine gittiğimde şaşırırdım. Çünkü bu toplantılarını baskı makinelerinin yanında yaparlar ve aldıkları makinelerle, kullandıkları teknolojiyle övünürler. En önemli unsurun haber ve içerik olduğunu söylerler. Bu doğru değil. En önemli unsur insandır. O içeriği insan üretiyor sonuçta. Basın yetenek yönetimini iyi yapamıyor. Pek çok gazetecinin hak ettiği yere bir türlü gelemediğini görüyoruz.  
 
Yetenekler arası rekabeti nasıl yönetmek gerek? 
-  Yetenekler arası rekabet iyidir. Rekabetin platformunu doğru kurmak lazım. Rekabet yok etmek, yıpratmak üzerine olmamalı. Harmoni yaratmak için bir orkestra şefi gibi yöneteceksin; en zoru bu! Dream team (rüya takım) kuracaksın; herkesin egosu olacak ama kimse kimseye dirsek atmayacak. Kimse kimseden bilgi gizlemeyecek. Lider olarak kuralları çiğneyeni hemen oyun dışına atacaksın. 
 
Peki bir yönetici, yalakalarla, yalakalıkla nasıl mücadele edecek?
-  Yalakalık hiyerarşik düzenden gelir. Eleştiri ve karşı görüş hakkını engellerseniz yalakalık ortaya çıkar. Etrafınızı Evet efendim, sepet efendim diyen yalakalar sarar ve körleşirsiniz. Yalakalar gözünüzü öyle bir kör eder ki bir gün İran Şahı gibi gidersiniz.