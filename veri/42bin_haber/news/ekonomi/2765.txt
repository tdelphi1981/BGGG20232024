Çeçen, Alman Fraportla yeni havalimanına da talip
Türkiyenin dünyada ses getiren 3üncü havalimanı projesiyle Almanlar da yakından ilgileniyor.
Frankfurt Havaalimanının işletmesini yüklenen Fraport, Türk ortağı IC İçtaş ile yeni havalimanına da talip olmaya hazırlanıyor.  Dün Türkiyenin devasa havalimanı projesi dünyada hiç bir projenin görmediği kadar ilgi çekiyor görüşüne yer veren Financial Times gazetesi, Almanya Başbakanı Angela Merkelin Türkiyeye gerçekleştirdiği ziyarette heyetteki iki ismin havalimanı ile ilgili bilgi topladığını öne sürdü.  
İNCELİYORUZ 
THY ile Lufthansanın işbirliği yapacağına da yer verilen haberde bu ortaklığın kuvvetlendirilmesiyle birlikte, yeni havalimanının, hem THY hem de Lufthansa için yeni bir hub (ana merkez) olacağı görüşü savunuldu. Dünyanın en büyük havalimanlarından Frankfurtu işleten Fraport CEOsu Stefan Schultenin, THY ve Lufthansa ile olan yakınlaşmasını geliştirmek için, 6 pistli 3üncü havalimanı için de benzer bir yakınlaşmaya sıcak bakıyor. Türkiyeyi ilgi çekici bir pazar olarak gördüklerini söyleyen Schulte, İhale dosyalarını inceliyoruz. Sadece İstanbulda değil, dünyanın pek çok bölgesindeki ihalelerle ilgileniyoruz. Ancak şu anda prensip gereği içinde yer alabileceğimiz bir şeyle ilgili detaylı açıklama yapamıyoruz dedi.  
ANTALYAYI DA İŞLETİYOR 
Başta Frankfurt, Hanover ve Varna olmak üzere, Güney Amerika, Afrika ve Asyada toplam 13 havaalanının işletmesini yürüten Fraport, 2.5 milyar euroluk yıllık ciroya sahip. Bünyesinde 75 bin kişinin Fraport, 2007 yılında İbrahim Çeçenin sahibi olduğu IC İçtaş ortaklığıyla yaptığı 3.2 milyar dolarlık teklifle Antalya Havalimanı işletmesini kazanmıştı. İşletmenin yüzde 51ini elinde bulunduran Fraport, 2024 yılına kadar Antalyada faaliyetlerini sürdürecek. 
15 FİRMA 
3 Mayısta ihalesi yapılacak 3. havalimanı için şu ana kadar 15 firma 100 bin TL ödeyip şartname aldı. 3. havalimanına talip olan dev şirketler arasında Sabancı, TAV, Alarko Holding, Varyap, Limak ve Doğuş ihaleyle ilgilendiğini duyurdu. Şartnamye göre, ihaleye katılacak firmaların son üç yıldır kesintisiz faaliyette bulunması gerekiyor. Ortak girişim grubu (OGG) olarak katılımlarda ise en fazla üç ortak şartı bulunuyor. OGGde en az yüzde 51 payı olan bir pilot ortak bulunacak ve bakanın onayı olmadan pay devri yapılamayacak.   
Kız güzel isteyeni çok 
IC Holding Yönetim Kurulu Başkanı İbrahim Çeçen, Antalya Havalimanında ortak oldukları Alman Fraportun dün Financial Timesta yer alan açıklamalarını da değerlendirdi. Antalya Havalimanı işletmecisi ICF olarak tek bir şartname aldıklarını doğrulayan Çeçen, İhaleye Fraport ile birlikte gireriz. Ne yapacağımıza bakıyoruz. Henüz hazırlık aşamasındayız. İnşaat tekniği ve finanman açısından çok zor bir proje. Bu dünyadaki tüm işletmecilerin iştahını kabartan bir havalimanı. Yani kız güzel olursa talibi çok olur. Burada da aynı durum var. Biz talibiz. Şartnameyi iyice inceleyip değerlendireceğiz dedi.