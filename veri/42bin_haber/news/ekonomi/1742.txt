Emlak Konut GYO Top 10da
ABDnin en büyük ikinci bankası JP Morgan, Orta-Doğu Avrupa, Ortadoğu, Afrika bölgesi için yaptığı değerlendirmede, Türkiye'de strateji Top 10 listesinde Emlak Konut GYOnun da olduğunu açıkladı.
JP Morgan Cazenove tarafından yayınlanan Orta-Doğu Avrupa, Ortadoğu, Afrika bölgesi (CEEMEA) finans sektörü hisseleri strateji raporunda, Türkiyeden en beğendikleri kurumları açıkladı.
CEEMEA Strateji Top 10 listesinde bu hafta değişiklik yapmadıklarını da belirten JP Morgan, listede ilk üç şirket arasında Emlak Konut GYOyu da gösterdi. GSYH'da büyümenin hızlanması ve mortgage faizlerini tüm zamanların en düşük seviyelerinde seyretmesine bağlı olarak gayrimenkul sektöründe patlama beklediğini belirten JP Morgan, bu nedenle Emlak Konut GYO'ya CEEMEA strateji Top 10 listesinde yer verdiğini belirtti.
Emlak Konut GYO halka arzdan sonra değerini ikiye katladı
2012 yılını 3,12 TL hisse fiyatı ve 7,8 milyar TL piyasa değeriyle kapayan Emlak Konut GYO, aradan geçen 1 ay gibi kısa bir sürede (29 Ocak 2013 verilerine göre) 3,27 TL hisse fiyatı ve 8,18 milyar TL lik piyasa değerine ulaştı. 2010 yılı Aralık ayında borsada 1,70.-TL hisse fiyatıyla işlem görmeye başlayan şirket yaklaşık iki yıllık süre zarfında hisse fiyatını ve piyasa değerini ikiye katlamayı başardı. 
Bugüne kadar yerli ve yabancı yatırımcıların yoğun ilgisini çeken Emlak Konut, birçok finans kuruluşunun yatırımcılarına en çok önerdiği hisseler arasında kalmayı başardı. 
Geçtiğimiz hafta Emlak Konut GYO Genel Müdürü Murat Kurumun da katıldığı Bank of America Merrill Lynchin düzenlediği konferansta, Londrada 41, New Yorkta ise 50 yatırımcıyla görüşmeler gerçekleştiren Emlak Konuta yabancı yatırımcıların ilgisi devam ediyor.