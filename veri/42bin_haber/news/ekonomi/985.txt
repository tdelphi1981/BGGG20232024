Salatalık zam şampiyonu oldu
Tüketici fiyatları bazında Aralık ayında en yüksek fiyat artışı görülen ürün yüzde 63,69 ile salatalık oldu 
 Türkiye İstatistik Kurumu (TÜİK) verilerine göre, geçen ay yüzde 63,69 fiyat artışıyla salatalık ''zam şampiyonu'' olurken, bu ürünü fiyatı yüzde 58,03 oranında artan patlıcan ve fiyatı yüzde 42,17 artan dolmalık biber izledi. 
 Aralık ayında fiyatı en çok artış gösteren diğer ürünler arasında, yüzde 30,36 ile domates, yüzde 14,73 ile kuru soğan, yüzde 6,25 ile internet ücreti, yüzde 5,60 ile kargo ve yüzde 3,34 ile de kuru fasulye yer aldı. 
 TÜİK verilerine göre, geçen ay fiyatı düşen ürünlerin başında ise portakal geldi. Aralık'ta portakalın fiyatı yüzde 13,37 düşerken, bu ürünü fiyatı yüzde 5,63 oranında azalan kadın gömleği ile yüzde 5,19 azalan tavuk eti izledi.