Toyota Türkiye'den 12 bin aracını geri çağırıyor
Japon otomotiv devi Toyota, direksiyon mekanizması ve hibrid sistemindeki su pompasında görülen sorunlar nedeniyle dünya çapında 2,7 milyon aracını geri çağıracağını açıkladı.
BBC Türkçe'nin görüştüğü Toyota Türkiye yetkilileri, karardan etkilenecek ülkeler arasında Türkiye'nin de bulunduğunu söyledi.

Geri çağırılacak araçlar arasında bazı Corolla ve Prius modelleri de bulunuyor.

Toyota, geçen ay da aralarında Corolla ve Camry modellerinin de bulunduğu 7 milyon aracı geri çağırdığını açıklamıştı.

BBCye konuşan Toyota sözcüsü Joichi Tachikawa, ortadaki sorunlar nedeniyle bugüne kadar bir kaza yaşanmadığını söyledi.

Türkiye'deki sorun: Direksiyon ara mili

Türkiye'deki Toyota Pazarlama ve Satış AŞ'den yapılan açıklamada ise "bazı araçlardaki direksiyon ara milinin kontrolü için servis kampanyası düzenlendiği" belirtildi.

Açıklamaya göre sorun, ara mili dişlerinin aşınması nedeniyle ses oluşabilmesi.

Kontrol amaçlı servis kampanyası, 2002-2008 arasında üretilen bazı Avensis model araçları kapsıyor. Bu araçların toplam sayısı 12 bin 65.

Yaklaşık 1 saat sürecek ücretsiz bakım için araç sahipleri yetkili servislere davet edilecek.

İtibar sorunu

Toyota, 2009 yılında da, 12 milyon aracını geri çağırmış ve bu durum şirketin itibarına zarar vermişti.

Bununla birlikte bazı uzmanlara göre, son geri çağırmalar, şirketin itibarına 2009daki kadar zarar vermeyebilir.

BNP Paribasnın Tokyodaki merkezinde görevli otomotiv uzmanı Kaichi Sugimoto Kimse mükemmel değildir. Bugünlerde araçlar çok karmaşık diye konuştu.

Sugimoto şirketin gerekli önemleri aldığını da ekledi: "Şirket problemlerin üstesinden gelmek için uygun önlemler alıyor. Bu yüzden bu durumun Toyotanın itibarına büyük zarar vereceğini düşünmüyorum."