Pegasus'tan 100 uçaklık sipariş
Pegasus, Türk sivil havacılık tarihinin en büyük siparişini vererek toplam 100 Airbus uçağı için imzayı attı. Yatırımın tahmini toplam tutarı 12 milyar dolar olarak açıklandı.
Pegasus, Airbus'la 25'i opsiyonlu, 75'i kesin olmak üzere toplam 100 Airbus A320neo ailesi uçak siparişi için anlaştı. 
Kesin sipariş verilen 75 adet uçağın 58 adedi A320neo, 17'si A321neo olacak. Pegasus'un siparişi Avrupa'dan 'neo' ailesi için gelen en büyük ikinci sipariş özelliğini taşıyor.  
100 uçaklık siparişin ilk uçağının tesliminin 20152016 itibarı ile, son uçağının tesliminin ise 2022 yılı sonlarında gerçekleştirilmesi öngörülüyor.
 
TARİHİN EN BÜYÜK SİPARİŞİ 
Pegasus Hava Yollarının 2023 vizyonu çerçevesinde filosuna katacağı yeni uçakların siparişi; Pegasusun Aeroparktaki Yeni Yönetim Merkezinde düzenlenen bir imza töreni ile kamuoyuna duyuruldu. 
Ulaştırma, Denizcilik ve Haberleşme Bakanı Binali Yıldırımın katılımı ve Pegasus Hava Yolları Yönetim Kurulu Başkanı Ali Sabancı ve Pegasus Hava Yolları Genel Müdürü Sertaç Haybat ev sahipliğinde gerçekleştirilen imza törenine; Airbus Avrupa ve Asya Kıdemli Başkan Yardımcısı Christopher Buckley , ulaştırma, sivil havacılık ve iş dünyasının temsilcileri katıldı.  
Törende konuşan Pegasus Yönetim Kurulu Başkanı Ali Sabancı, Türk sivil havacılık tarihinin en büyük siparişini verdiklerini söyledi.  
Sabancı, "İlk uçuşa başladığımızda o zaman için Türk özel sivil havacılık tarişhinin en büyük siparişine imza atmıştık. Şimdi 'bu da yetmez' diyerek filomuzu genişletmek üzere tarihi bir siparişe daha imza atıyoruz. Bu sefer sadece özel sektörün değil Türk sivil havacılık tarihinin en büyük siparişini veriyoruz" diye konuştu.  
Bakan Binali Yıldırım da imza töreni esnansında gerçekleştirdiği konuşmasında şunları söyledi; 
Herkese tabildot yemeği sunmak artık mümkün değil. Dinamizm için ensenizde nefesini hissettiğiniz bir rakibiniz olmalı, olmazsa kendinizi geliştiremezsiniz. Oturduk para kalktık para su içtik para, bedava hiçbir hizmet yok. Bundan şaşmayın bu doğru, her bedava verilen hizmet 75 milyona bölünüyor.  
100 uçak ben göreve başladığımda ticari filonun yüzde 67'sini oluşturuyordu. Bugün bir şirketimiz 2023e bir hedef koyuyor, 12 milyarlık bir anlaşmanın altına imza atıyor. " 
AĞIRLIK AIRBUS'A DÖNECEK 
Pegasus'un filosunda tamamı Boeing olmak üzere halihazırda 42 uçak bulunuyor. Yeni siparişlerle filonun ağırlığı Airbus'a dönecek. 
Pegasus'un yeni uçakları A320neo'lar tek sınıfta 180 koltuk, A321neo'lar ise tek sınıfta 220 koltuk kapasitesine sahip olacak. Uçaklar Türkiye, Avrupa ve Ortadoğu uçaklarında kullanılacak.  
 
  TARİHİN EN BÜYÜK UÇAK SİPARİŞİNE İMZA ATTI