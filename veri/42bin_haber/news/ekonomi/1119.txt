Sınır ötesi genişliyor
Genel Müdür Adnan Bali İş Bankasının önümüzdeki dönemde Azerbaycan, Balkan ülkeleri ve Ortadoğu başta olmak üzere, Türkiye ile köklü ticari ve ekonomik ilişkileri bulunan bazı ülkelerde yeni inisiyatifler alacağını söyledi.
TÜRK firmalarının yurt dışındaki yatırımlarını izleyerek onlara iş yaptıkları uluslararası piyasalarda da hizmet sunmayı amaçlayan Türkiye İş Bankası, Avrupanın en genç ülkesi Kosovanın başkenti Priştinede şube açtı. Kosova şubesi İş Bankasının Sofyadan sonraki ikinci şubesi oldu.
İş Bankası Priştine Şubesi başta Kosovada faaliyet gösteren Türk firmaları olmak üzere kurumsal ve ticari bankacılık ağırlıklı hizmet verecek. İş Bankasının Priştine şubesinin açılışına İş Bankası Genel Müdürü Adnan Bali, Türkiyenin Kosova Büyükelçisi Songül Ozan, Kosova Başbakan Yardımcısı, Sanayi ve Ticaret Türkiye Bakanı Mimoza Kusari Lila ve Kamu Yönetimi Bakanı Mahir Yağcılar katıldı. İş Bankası Genel Müdürü Adnan Bali, Priştine Şubesinin açılış töreninde yaptığı konuşmada Kosovada bulunmaktan duydukları memnuniyeti dile getirerek Kosova ve Türkiye arasındaki ortak tarihi geçmiş ve kardeşlik bağlarının önemine dikkat çekti. Bu bağların pekiştirilmesi amacıyla hem diplomatik hem de ekonomik ilişkilerin geliştirilmesiyle önemli adımların atıldığını, Kosovadaki Türk yatırımlarının toplam tutarının 280 milyon ABD Dolarına yaklaştığına ifade eden Adnan Bali, Türkiye-Kosova dış ticaret hacminin 2011 yılında 276 milyon ABD Doları düzeyine ulaştığı ve Türkiyenin Kosovanın ithalatında 4. sırada yer aldığı bilgisini verdi. 
GÜCÜMÜZÜ DIŞARIYA TAŞIYORUZ 
İş Bankasının davetlisi olarak gittiğimiz Priştinede bankanın Genel Müdürü Adnan Bali, yakın coğrafyaya yaptıkları yatırımlarla güçlerini Türkiyenin dışına taşıdıklarını ifade ederek şunları söyledi: Bankamız Türk ekonomisine destek olmayı ve sağlıklı büyüme stratejisini kararlılıkla uygulamayı sürdürmektedir. Sınır ötesi genişleme faaliyetlerimizi de hem iştirak edinme, hem de yurt dışı şube açılışlarıyla devam ettiriyoruz. İş Bankasının sınır ötesi bankacılık vizyonunun temelinde, Türkiyenin dış ticaretinde önemli bir yere sahip olan bölge ülkelerdeki fırsatların değerlendirilmesinin ve Türk şirketlerinin bu ülkelerde yaptıkları yatırımların önemli boyutlara ulaşmasının bulunduğunu belirten Adnan Bali, değerlendirme kriterleri arasında, büyüme potansiyeli arz eden ülkelerin siyasi ve hukuki yapıları ile makroekonomik göstergelerinin yanında, ülke nüfusunun demografik yapısı ve Türkiye ile olan ekonomik ilişkilerin yoğunluğunun yer aldığını söyledi. 
PİYASALARI HİSSEDİYORUZ 
Kosovadaki açılış öncesinde de basın mensuplarının sorularını cevaplayan Adnan Bali, Bir yerde fiziki olarak olmadığınızda orayı kavramanız mümkün olmuyor. En öne çıkan durum sahayla temasımız. Şayet bankacılığı merkezden bir kredi sunmak gibi bir faaliyet olarak görürseniz, bulunduğunuz yerden de aksiyon alabilirsiniz. Hâlbuki biz bu piyasaları hissetmek ve içinde olmak istiyoruz. Buradaki yatırım inisiyatiflerini birlikte yürütecek şekilde sürdürmek istiyoruz. Priştine mütevazı imkânlara sahip olabilir ancak strateji itibariyle anlamlıdır 
diye konuştu. 
Yurtdışında 17 şubesi var 
· İş Bankası 2011 yılında Rusyada banka almış adını İşbank Rusya olarak değiştirmişti. İşbank Rusya halen Moskova, Volga, Saint-Petersburg, Saratov ve Novosibirsk federal bölgelerinde toplam 14 şube ile faaliyet gösteriyor.
· İş Bankasının yüzde 100 iştiraki olan İşbank AGnin ise Almanyadaki 13 şubesinin yanı sıra Fransa, Hollanda, İsviçre ve Bulgaristanda 2011 yılında açılan Sofya Şubesi ile birlikte toplam 17 şubesi bulunuyor. 
· İş Bankasının ayrıca KKTCde 14, Londra, Bahreyn, Erbil ve Gürcistanda birer şubesi, Çinde ve Mısırda da temsilcilikleri bulunuyor. 
Kosovada 309 şube var 
2008 krizinden sonra bankacılık faaliyetlerinin durduğu bazı ülkeler olduğunu da belirten Bali, Kosovada gelir-gider düzeyinin bankacılıkta yüzde 89 Avrupada 68 Türkiyede ise 30larda olduğunu söyledi. Kosovada 309 şube olduğu bilgisini veren Bali sermaye yeterliliği rasyosunun ise 17nin üstünde olduğunu belirtti.  
Adnan Bali yurt dışındaki faaliyetlerinin toplam (konsolide) rakamları içindeki yerine ilişkin bir soru üzerine bunun aktif büyüklükte yüzde 14, kredide yüzde 7 mevduatta ise yüzde 8,7 olduğunu söyledi. İş Bankası Genel Müdür Yardımcısı Erdal Aral ise Rusyada genişleme hedeflerinin bulunduğunu başta Mısır olmak üzere Kuzey Afrika ve Sahraaltının fırsatlar sunduğunu söyledi. Aral, Ülke kompozisyonundaki değişime bakarsanız dış politikadaki değişimin yansıması görülüyor. Ortadoğu ve Kuzey Afrikaya ihracat artıyor. Avrupaya azalıyor. Doğu Avrupada etkin bankacılığın yapılabileceği ülkelere bakıyoruz. Özellikle Doğu Avrupada fırsatlar var. Polonya ve Çek Cumhuriyeti örneklerden. Gana, Angola Afrikada fırsat sunan ülkeler. Azerbaycanda şu anda 44 banka var ama 20-23 banka arasında bir konsolidasyon bekleniyor dedi. 
Irakta bina bekleniyor 
ADNAN Bali, İş Bankasının önümüzdeki dönemde başta Azerbaycan ile Balkan ülkeleri ve Ortadoğu bölgesi gibi yakın coğrafyalar olmak üzere, Türkiye ile köklü ticari ve ekonomik ilişkileri bulunan bazı ülkelerde yeni inisiyatifler almasına yönelik çalışmaların sürdürüldüğüne dikkat çekti. Bali, Irakın da çok önemli olduğunu Bağdatta şubeyi açmak için binanın tamamlanmasını beklediklerini söyledi. Bölgede sosyal-siyasal değişim yaşandığını belirten Bali Buradaki dalgalanmalar faaliyetlerimizi etkileyebilir ancak biz uzun vadeli düşünüyoruz. Biz oradaki gelecek fırsatları değerlendiriyoruz. Rejim değişikliği sonrasında hem varlıkları hem de ihtiyaçları olan bir ülke oldu. Dünyada çok nadir ikisi bir araya gelir. Petrolden elde edilen gelir, halkın karşılanmamış ihtiyaçlarının giderilmesine yöneliyor diye konuştu.