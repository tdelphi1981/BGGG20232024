İtalyan basını: Güçlü kapı geri döndü
TÜRKİYE, yakalamış olduğu istikrarlı ve başarılı ekonomik performansla yurt dışı basının ilgi odağında olmaya devam ediyor.
İtalyanın yüksek tirajlı eknomi gazetelerinden Il Sole 24 Oreda yer alan haberde Türkiyenin enerji, serbest bölgeler, diplomatik ilişkilerde gösterdiği başarılara dikkat çekilerek Güçlü kapı geri döndü denildi. 10 yıllık süre içerisinde Türkiyenin GSYİHsinin 266 milyar dolardan 763 milyar dolara fırladığı vurgulanan haberde, Uluslararası Para Fonunun (IMF) tahminlerine göre 2011-2016 döneminde Türkiyenin kişi başına GSYİHsının yılda ortalama yüzde 7 oranında büyüme göstereceği ifade edildi. Türkiyenin 1990-2010 yılları arasında enerji tüketimini iki katından fazlasına çıkardığı ve Güney Akdenizde enerji tüketimi bakımından birinci durumuna geldiği aktarılan haberde Petrol rezervlerinin yüzde 68inin ve dünya doğal gaz rezervlerinin yüzde 75inin merkezinde yer alan Türkiye, sahip olduğu doğal enerji transit platformu rolünden istifade ediyor ve kendisine bölgesel bir merkez rolü oluşturuyor denildi. 

Haberde ayrıca Türkiyedeki serbest bölgelerin tüm ticari faaliyetlerinin yüzde 40ının iç piyasaya yönelik olduğu belirtilerek 13.5 milyar dolarlık ticari faaliyetin 5.3 milyarlık kısmı, iç pazarda gerçekleştirilen ticaretten oluşuyor denildi.