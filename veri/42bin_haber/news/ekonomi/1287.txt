Afrika'dan üç fabrika alıp Türkiye'nin kaju kralı oldu
Lojistik, kimya, gıda ve dış ticaret alanlarında faaliyet gösteren Latek Holding, son yıllarda dünyada tüketimi giderek artan kaju fıstığına da yatırım yapıyor. Batı Afrika'da üç fabrika birden alan grup Türkiye'ye yapılan ithalatın yaklaşık yarısını sağlayacak.
Latek Holding Yönetim Kurulu Başkanı Levent Erdoğan, mevcut faaliyetlerinin yanı sıra geçtiğimiz yıl kaju işine de girdiklerini açıkladı.  
Kendisnin kajuyu çok sevdiğini ve bunun üzerine bir araştırma yaptıklarını kaydeden Erdoğan, "Türkiye'de olmayan ama dünyada en fazla talep göre çerez olduğunu farkettik. Pazarı çok hızlı bir şekilde büyüyor. Özellikle Batı Avrupa, ABD ve Uzakdoğu'daki tüketimi çok yüksek" diye konuştu.  
HİNTLİLERİN ELİNE DÜŞMEMEK İÇİN ÜRETİME GİRDİK 
Kajunun dünyada en çok üretildiği bölgeleri Afrika, Hindistan, Vietnam ve Brezilya olarak sıralayan Erdoğan şunları anlattı:  
"Araştırmalarımız sırasında bu işin ticaretinin Hintli şirketler tarafından neredeyse kapatıldığını gördük. Biz de onların eline düşmemek için üretim ve satışı beraber yapabileceğimiz bir yer aramaya başladık. Hintliler Batı Afrika'da biraz daha zayıf olduğu için o bölgeye yöneldik. Ekiplerimiz bölgedeki kaju tesislerinin neredeyse hepsini gezdi. Sonuçta üç fabrikayı aldık. Bölgedeki tarlalardan topladığımız kajuyu 40 ayrı depoda topluyor ve bu fabrikalarda işleyip ihraç ediyoruz. Yaklaşık 3 bin kişiye istihdam sağlıyoruz. Türkiye haricinde ABD, Almanya, Avusturya ve Çin'e ihracat yapıyoruz." 
ÜRETİMDEN FOTOĞRAFLAR 
RESMİ TÜKETİMDEN DAHA FAZLA KAÇAK VAR 
Geçtiğimiz yıl yatırımların yeni olması nedeniyle yaklaşık 1500 tonluk bir üretim yapabildiklerini ancak bu yıl 6 bin tona ulaşacaklarını anlatan Erdoğan, "Türkiye'de resmi tüketim 3 bin 500 ton. Bunun 2 bin tonunu piyasaya biz vereceğiz. Ama resmi olmayan tüketim 12 bin tona kadar ulaşıyor. Maalesef çok ciddi oranda kaçak giriş oluyor" diye konuştu.  
Türkiye'deki tüketimin diğer ülkeler yanında çok düşük kaldığını anlatan Erdoğan, "Örneğin Almanya'da 150 bin ton. Türkiye devede kulak kalıyor. Ancak pazarın her yıl yüzde 20 oranında büyüdüğünü söyleyebiliriz" dedi.  
BORSA FİYATI 9 DOLAR 
   
YENİ GEMİ ALACAK Grubun diğer faaliyetleri hakkında da bilgi veren Erdoğan, sermayelerini 10 milyon TLden 85 milyon TLye çıkardıklarını ve yabancı fonlara belirli miktarda satış gerçekleştirebileceklerini ifade etti. Erdoğan bu satışlardan elde edilecek gelirin ise özellikle Afrika ülkelerinde yapılacak yeni yatırımlarda ve sanayiye yönelik ihracatta kullanılacağını belirtti. Ambarlı Limanı işletmesinin yatırımlarında da bu gelirin bir bölümü kullanılması ve 2013 yılında bir ya da iki gemi alınması düşünülüyor. Kajunun dünya borsasındaki ortalama fiyatının 8.5-9 dolar olduğunu kaydeden Erdoğan, fiyatı Hindistan'ın belirlediğini kaydetti. Türkiye'de ise perakende fiyatının 40 liralara kadar çıktığını kaydetti.  
3.1 milyon ton üretiliyor
 
Kajunun ana vatanı Kuzey Brezilya olarak biliniyor. BM Gıda ve Zİraat Organizasyonu (FAO) verilerine göre dünyadaki kaju üretimi yıllık 3.1 milyon ton seviyesinde bulunuyor. Kaju ağacı sıcak ve nemli alanlarda yetişiyor. Dünyada 32 ülkede üretimi yaplıyor. Vietnam, Nijerya, Hindistan ve Brezilya tüm dünya üretiminin yüzde 90ını karşılıyor.  
Vietnam 1.15 milyon ton ile tüm dünya üretiminin üçte birini tek başına karşılıyor. Dünyada başlıca Kaju tüketicisi ülkeler ise 1.6 milyon ton ile ABD, 310 bin ton ile Hollanda, 210 bin ton ile Almanya ve 150 bin ton ile Japonya olarak sıralanıyor.  
Bir Kaju ağacı yılda 200-300 adet kaju meyvası veriyor. Bir kaju ağacını ortalama ömrü ise 50-60 yıl.
 