Faizde yüksek indirim olmayacak
Akbank Bireysel Bankacılıktan Sorumlu Genel Müdür Yardımcısı Galip Tözge, "Önümüzdeki dönem son üç ayda gerçekleşen faiz indirimi kadar yüksek bir indirim beklenmemeli" dedi. Bankacılık sektörü açısından ticari, konut, ihtiyaç ve taşıt kredilerinin 2012 yılı değerlendirmesi ve 2013 yılı beklentilerini AA muhabiriyle paylaşan Tözge, ihtiyaç kredisinin son yıllarda olduğu gibi, 2012 yılında da konut kredisi ile birlikte sektör büyümesini sağlayan başat ürünlerden biri olduğunu belirtti.

Tözge, ''Merkez Bankası'nın kısmen gevşek para politikası izliyor olması faizlerin düşük seyretmesini sağlayacak ortam sunuyor. Mevcut koşullarda, faizde yukarı beklentinin zayıf kalmaya devam etmesi muhtemel. Ancak önümüzdeki dönem için, son üç ayda gerçekleşen faiz indirimi kadar yüksek bir indirim beklemek rasyonel olmayacaktır'' şeklinde konuştu.