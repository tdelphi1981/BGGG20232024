Ümmiye Teyze en büyük hayalini açıkladı
Bir televizyon kanalında yayınlanan bilgi yarışmasındaki performansıyla bir anda milyonların tanıdığı bir isim olan pazarcı Ümmüye Gürbüz, iş hayatına ilişkin hayalleri arasında müze ev yapmak ve organik tarım yapmak olduğunu söyledi.
Kendi halinde bir esnafken, yarışmadan 30 bin lira kazanarak, bilgisiyle, genel kültürüyle Türkiye'yi kendisine hayran bırakan, sosyal medyada çok konuşulan bir isim olan Gürbüz, Balıkesir'in Erdek İlçesi Hamamlı Köyü'nden yarışmaya katıldığını, tarımla uğraştığını ve pazarcılık yaptığını söyledi.  
Gürbüz, TİSVA ve Turkcell'in birlikte yürüttüğü Ekonomiye Kadın Gücü projesi kapsamında mikro kredi kullandığını ve bu sayede işini büyütmek istediğini dile getirerek şunları anlattı:

Avustralya Açık Tenis Turnuvası'nı kaçırmıyor

Hayalim organik tarım yapacağım bir bahçemin olması, orada bir evimin olması, evimin bir köşesinde de folklorik öğelerin olduğu bir etnoğrafya müzesi...
Liseyi dışardan bitirdim fakat okumayı o kadar çok seviyorum ki boş zamanlarımda Lev Tolstoy, John Steinbeck okuyorum. Avustralya Açık Tenis Turnuvası'nı takip ediyorum, mini golfe çok meraklıyım. Dağlarda ot toplarken bile kitap okuyorum. 
"Şu an okuduğum kitap, İskender Pala'nın Efsane adlı kitabı.,, Evimde yüzlerce kitap, köylerden topladığım antika eşyalar var. Bunlar gibi aktivitelerle gündemden kopmamaya, tarihle edebiyatla ilgili kendimi geliştirmeye çalışıyorum. Cumhuriyet tarihine özel ilgim var. 
Kadın Gücü projesinin de tanıtım yüzü 
Bundan sonra Ekonomiye Kadın Gücüprojesinin iletişim çalışmalarının basın yüzü olan Gürbüz, tanıtım aktivitelerinde yer alarak, diğer tüm kadınlara örnek olabilmek için onlara yardım etmeyi istediğini söyledi. 
Projeyle ilgili görüşlerini, Anadolu kadını desteklendiği zaman, her zorluğu aşıp kendi ayakları üzerinde durabilir. Biz Nene Hatun'un torunlarıyız şeklinde özetleyen Gürbüz, Bu tarz şeyler yaşayacağım hiç aklıma gelmemişti, bir yarışma hayatımı olumlu yönde değiştirdi dedi. 
"Sakın eve kapanıp kalmayın" 
Ümmiye Gürbüz, Türkiye'de kendisi gibi hedeflerinin ve hayallerinin peşinden gitmek isteyip de yeterli cesareti bulamayan kadınlara şöyle seslendi: 
Sakın evlere kapanıp kalmayın, bir erkeğe bağımlı da kalmayın. Gerekirse benim gibi dağlardan ot toplayabilirler. Mikro kredi alıp kendi ayakları üzerinde durabilir, hayatlarını devam ettirebilirler. Onlar da benim yaptığımı yapabilirler, onları da bekliyorum buraya. Bazıları bana 'yapamaz' dedi, ama yaptım. 
Gürbüz, 8 Mart Dünya Kadınlar Günü'nde, Siirt'te, 7 Kadın 7 Ödül töreninde de bu yıl ödül alacak.