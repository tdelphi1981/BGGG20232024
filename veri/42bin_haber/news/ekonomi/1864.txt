Toyota 870 kişiye iş kapısı oldu
İŞKUR ile Toyota Türkiye otomobil fabrikası arasında imzalanan protokol gereği, işe alınacak 870 kişi ücretli olarak eğitime tabi tutulacak. Sakarya Çalışma ve İş Kurumu Sakarya İl Müdürlüğü (İŞKUR) ile Toyota Türkiye Otomotiv Sanayi AŞ arasında imzalanan protokol gereği, işe alınacak 870 kişi ücretli olarak eğitime tabi tutulacak.

Uzmanlaşmış Meslek Edindirme Merkezleri (UMEM) Projesi kapsamında fabrikanın ihtiyaç duyduğu nitelikte iş gücü ihtiyacını karşılanması amacıyla başlatılan kurs kapsamında, 870 kişi istihdam garantili kurs programına katılacak. 5 ay boyunca eğitim alacak olan kursiyerler, eğitim süresi boyunca ayda 550 lira maaş alacak.

Kurslara katılmak isteyen adayların, en az lise mezunu olması şart koşuldu.

Sakarya İŞKUR Müdürü Tekin Kaya, ''UMEM Projesi ile her işletmeye uygun mesleki eğitim programı oluşturulabiliyor. Ayrıca, Toyota'nın yeni modeli Corolla'nın üretiminin ülkemizde ve ilimizde gerçekleşecek olması son derece memnun edici. Bu modelin üretiminin işsizlerimize iş kapısı açması da daha memnun edici'' diye konuştu.