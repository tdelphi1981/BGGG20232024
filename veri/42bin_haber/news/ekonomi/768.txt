2015 hedefini ilk kez açıkladı
Merkez Bankası Başkanı Başçı, 2015 yılı enflasyon hedefini ilk kez açıkladı.
Merkez Bankası Başkanı Erdem Başçı, '2013 Yılında Para ve Kur Politikası' konulu basın toplantısı düzenliyor.

Başçı şunları söyledi: "Enflasyonda yüzde 5 hedefe yakın bir gerçekleşme bekliyoruz. Enflasyon hedeflemesine başladığımız dönemin en düşük enflasyonu bu yıl gerçekleşebilir. İyi haber enflasyon cephesinden gelecek.

2015 yılı enflasyon hedefi yüzde 5 olarak belirlendi. Üç yıl boyunca enflasyonun yüzde 5'e yakın gerçekleşmesini bekliyoruz. Belirsizlik aralığı şu anda 2 yüzdelik puan, önümüzdeki yıllarda daha da aşağı çekmeyi düşünebiliriz.

YENİ ARAÇ: KALDIRACA DAYALI ZORUNLU KARŞILIKLAR
Kısa vadeli sermaye akımları finansal istikrarı bozucu etkiler yaratabiliyor. Bugün sizlere anlatacağım yeni yapısal araç kaldıraça dayalı zorunlu karşılıklar. Yüksek kaldıraç kullanan bankadan daha fazla zorunlu karşılık talep edilecek. Kaldıraça dayalı zorunlu karşılıklarda 2013 raporlama dönemi olacak, 2014 başında uygulama başlayacak.

DÜZENLİ DÖVİZ ALIM-SATIMI ÖNGÖRMÜYORUZ
Düzenli ihale ile döviz alım ve satımlarını yapmayı öngörmüyoruz. Gerekirse döviz alımı veya satımını kullanabiliriz. "