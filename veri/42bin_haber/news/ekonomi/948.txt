En çok mini eteği Araplara satıyoruz
1908 yılında kurulan Avrupanın en eski jean markası Lee Cooper, 1980lerde Türkiyeye de gelen ilk global marka olma özelliğine sahip.
İlk olmasına rağmen birkaç kez pazarı bırakıp gitmek zorunda kalan marka, son olarak iki yıl önce, dünyanın önemli denim üreticilerinden Kipaş ile birlikte yeniden Türkiye pazarında rekabetçi olmaya soyundu. Lee Cooperın CEOsu Andy Dunkley hep yeniden yapılanmalarını hem de jean pazarına ilişkin sorularımızı yanıtladı.   
Jeanler son yıllarda renklendi. Yeni trendler ne olacak?
-  Bir kere şunu netleştirelim jean dediğiniz şeyin rengi indigodur. Biz diğerlerine renkli pantolon dedik.  
ARABİSTANDA EVDE MİNİ 
Jean bazen çok popüler oluyor bazen geriliyor. Şu anda ne durumda global olarak?
-  Şu anda pazar düz bir çizgide. Bazı ülkelerde büyüyor bazılarında geriliyor. Ortalama da ise büyüme yok, yatay seyrediyor. Örneğin Çinde renkli istemiyor tüketici, indigo ısrarı devam ediyor. Türk tüketici çok talepkar. Aslında her yerde tüketici çok farklı. Örneğin mini eteği en çok asla satılamaz diyeceğiniz bir ülkede satıyoruz.  
Öyle mi? Hangi ülke?
-  En çok mini etek sattığımız ülke Suudi Arabistan. Evlerde giyiyor kadınlar. 
MARKALAR TREND YARATAMIYOR 
En az nerede satıyorsunuz peki?
-  Hindistanda. En az satıyoruz demek de yanlış. Asla satamıyoruz. Trendleri sormuştunuz... Trendleri artık markalar başlatıp bitiremiyor. 
 
Düşük belde tüketici ısrarı söz konusu örneğin. Kimsenin gücü o belleri yukarı çekmeye yetmedi.
-  Doğrudur. Trend başlat, bitir; bu eskidendi. Tüketici kendi keyfine göre yaşıyor ve giyiniyor. 
Türk jean markaları dünyada da başarılı 
Türkiye güçlü yerel markaların olduğu bir pazar. Özellikle de jean alanında. Hatta çeşitli bölgelerde gayet başarılı Türk markaları var. Bu faktör de sizi etkiliyor mu?
-  Aslında dünyanın her ülkesinde çok fazla marka var ve hepsiyle rekabet etmek gerekiyor. Türkiye büyüyen ekonomisi, göz dolduran perakende sektörüyle ilgi odağı olmayı sürdürüyor. Türk tüketicisi çok çeşit istiyor. Çok rekabetçi bir pazar burası. Biz de bu yüzden buradayız. Pazarın hakimleri de lokal markalar. Bunun bir nedeni de global markaların bu pazara o kadar da fazla odaklanmaması olabilir. Şunu söylemeliyim ki Türk oyuncular yurtdışında da gayet iyi performans gösteriyor.  
Yanlış yaparak büyümek kolay 
Daha yavaş büyümek sizin özellikle mi tercihiniz?
-  Yanlış yaparak büyümek kolay. Ama oradan geriye gitmek de kolay, bu unutulmamalı. Biz doğru bir biçimde büyümek istiyoruz. Bu yüzden doğru ortaklıklar çok önemli. Bizde yanlış ölçüler, değerler ve fokus vardı. Eğer gerçek bir global markaysak her yerde olmamız lazım. Yanlış partnerle işe girişmek gerçekten acı doludur. Partnerlik uzun vadeli bir güven ilişkisidir. Doğru partneri bulmakta zorlandık. Türkiyede doğru bir partner ile çok ciddi bir büyüme potansiyeli var.  
Avrupa heyacanını kaybetti, Türkiye çok daha seksi  
 Nasıl geçti bu 2012?
-  2011 yılında 2010a kıyasla yüzde 24 büyüme yaşamıştık. 2012 yılını ise yüzde 15 büyüme ile kapatmayı hedefledik. 350 milyon euro ciro ile yılı tamamladık. 2015 için hedefimiz ise 500 milyon euro. Bu hedefi daha erken de tutturabiliriz. 
 
Avrupadaki kriz sizi çok etkiledi mi? Büyümenin kaynağı hangi ülkeler?
-  Açıkçası Türkiye, Doğu Avrupa, Japonya ve Asya pazarında yüzümüz gülüyor. Yatırım yapmak için biz de bu ülkeleri tercih ediyoruz. Örneğin Türkiyede büyümek çok daha seksi. Avrupada hiçbir şey kaybetmedik ama bu pazarda hiçbir heyecan da yok. Bütün heyecanı Avrupa dışında yaşıyoruz. Özetle Batı Avrupa ve gelişmiş pazarların modası geçti. Yıldız her zamankinden daha fazla parlayan gelişen ülkeler. Türkiyeye bizim için stratejik ve kilit bir ülke.  
At binmek için jean ideal ürün değil 
Türkiyeye gelen ilk jean markası Lee Cooper. Hatta ilk global marka!.. Ama şu anda yeni bir başlangıç yapıyor gibisiniz. Bunu bir başarısızlık olarak kabul ediyor musunuz? 
-  Türkiyeye ilk biz geldik. Aslında dünyada pek çok ülkede ilk jean markası biziz. Avrupanın ilk jean makasıyız. Jean hep Amerikan icadı gibi gösterilir ama gerçek bu değil. Denim kumaşı Amerikaya Avrupadan gitti. Denim en ucuz ve en dayanıklı kumaş olduğu için tarım ve sanayi işçilerinin kıyafetleri bunlardan yapıldı. Jean giymiş kovboy bir pazarlama ürünüdür. Amerikan rüyasını pazarlama biçimidir. Çünkü ata binmek için jean ideal ürün değil. Biz tüm dünyada tekrarda mirasımızı ortaya koyarak oyunda iyi bir rol almak istiyoruz. 
 
 Türkiyeye geri dönersek...
-  Türkiyede ilk jean markası bizdik. Hatta ülkeye gelen ilk yabancı markaydık. Ama maalesef en büyük olamadık. Açıkçası buna çok üzülüyorum. Hem ben şahsen üzülüyorum hem de kurumsal   olarak bundan   memnun değiliz. 
dcengiz@hurriyet.com.tr
 