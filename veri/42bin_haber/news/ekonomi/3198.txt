Akbankın Zıt İkizleri
Akbank, Türkiyenin ünlü oyuncuları Kıvanç Tatlıtuğ ve İlker Ayrık'ı yeni reklam yüzü seçti. Yeni reklam kampanyası "Zıt İkizler" temasını taşıyor.
Müşterilerinin tüm ihtiyaçlarını karşılamayı ve onların yaşamlarını kolaylaştırmayı temel ilke olarak benimseyen Akbank, yeni reklam kampanyasıyla, ulaştığı müşteri sayısını daha da genişletmeyi hedefliyor. Ünlü oyuncular Kıvanç Tatlıtuğ ve İlker Ayrık'ın, "Zıt İkizler" olarak rol aldıkları yeni reklam kampanyasında, henüz Akbankla tanışmayan ve bankayla çalışmayan kesim hedefleniyor. Daha reklam başlamadan sosyal medyada büyük ilgi uyandıran kampanya iki ünlü oyuncusuyla birlikte 13 Mart Çarşamba akşamı gerçekleştirilen bir basın toplantısıyla tanıtıldı. 


Şimdi Akbank farkını ortaya koyma zamanı

Basın toplantısında konuşan Akbank Genel Müdürü Hakan Binbaşgil, dünyanın en saygın marka değerlendirme kurumlarından biri olan Brand Finance tarafından üst üste iki yıldır Türkiyenin en değerli banka markası olarak tescil edilmelerinden duydukları gururun altını çizdiği açıklamasında Mutlulukla söylüyoruz: biz müşterilerimizin sıcak, samimi, herkese hitap eden bir banka olarak gördüğü, yüksek çalışan bağlılığına sahip bir markayız. Müşteri ve çalışanlarının yüksek memnuniyetiyle hizmet kalitesini sektörden her zaman bir adım daha önde tutmaya çalışan ve bu şekilde de farklılaşmayı hedefleyen bir bankayız. 

Bugün Kalıcı Liderlik vizyonumuzda başka bir aşamaya geçiyoruz. Bugün ülkemizde 37 milyonu bankalı, 18 milyonu bankasız yaklaşık 55 milyon vatandaşımız bankacılık hizmeti almaya uygun. Akbank olarak bu toplamın 12 milyondan fazlasına hizmet veriyoruz. Hedefimiz tüm bu vatandaşlarımıza ulaşmak ve onları sektörün lider bankasıyla tanıştırmak ve üstün bankacılık hizmetlerimizle buluşturmak dedi. 

Binbaşgil Şimdi Akbank olarak yüreğimizi ve farkımızı ortaya koymanın zamanı. Bugün burada sizlerin aracılığı ile tüm Türkiyeye duyurduğumuz yeni kampanyamızla Akbank'ın bu farkını, 'Akbanklı olma' kavramını henüz Akbanklı olmayan banka müşterilerine de anlatmayı hedefliyoruz. Yeni reklam kampanyamızla herkesi Akbanklı olmaya, bankamızın hizmet ve ürün kalitesinden faydalanmaya davet ediyoruz. diye sözlerine devam etti. Reklam kampanyasında herkesin büyük emek verdiğini belirten Binbaşgil, sanatçıların çok iyi bir performans gösterdiklerini, ortaya çok güzel bir çalışma çıktığını vurguladı. 

Akbank reklam kampanyasında "Ali" rolünü üstlenen ünlü oyuncu Kıvanç Tatlıtuğ, Akbanklıların işlerini ne kadar tutkuyla yaptıklarını yakından görme fırsatı bulduğunu belirterek, Böyle köklü bir kurum ile işbirliği yapmaktan mutluluk duyuyorum dedi. 
Reklam filminde, "Nuri" karakterini canlandıran ünlü oyuncu İlker Ayrık da "Böyle bir projede yer almaktan gurur duydum dedi. 
Akbank Kurumsal İletişim Bölüm Başkanı Murat Göllü ise konuşmasında Türkiyenin en değerli banka markası Akbanka yakışan ve farkını ortaya koyan çok özel bir kampanyaya imza attıklarına inandıklarını belirtti. Projede yer alan sanatçılara ve katkısı bulunan herkese emekleri için teşekkür eden Murat Göllü, Aslen filmde bizleri en çok zorlayan konu casting oldu. Kıvanç ve İlker'in bebekliklerinden bugüne gelene kadar benzerlerinin bulunması için toplam 3500 cast arasından seçim yapıldı ve en uygun castlar şeçildi. Filmde geçen dönemlere ait detaylar da ince ince çalışıldı. Hastanedeki Bebek Odasındaki beşiklerin kırmızı kurdelelerinden, 80'lere ait okul çantasına, önlük ve yakasından, sünnetteki nazarlığın Urfa'dan özel olarak getirtilmesine kadar herşey aslına uygun üretildi. Mekanlar da özel olarak seçildi Çemberlitaş Sinema salonundan, Kasımpaşa Ahmet Emin Yalman İlk Öğretim okuluna hepsi tarihi dokusu baskın ve bahsedilen dönemleri yaşamış mekanlardı.  dedi. 


REKLAM HAKKINDA
Nuri; uyanık, yaramaz, sevimli, devamlı başına iş açan bir karakterdir. Zıt ikizi Ali ise akıllı, bilinçli, yol gösterici, çözümcü ve iyi kalplidir. İkizi Nuri, farklı durumlarda kendini çıkmaza sokarken, yol gösterici ve çözüm odaklı kardeşi Ali, Akbank ürün ve hizmetlerini kullanma konusunda ona yol gösterecektir.