Banka satışa çıktı hisseleri uçtu
İstanbul Menkul Kıymetler Borsası'nda (İMKB) işlem gören Alternatifbank hisse senedinin fiyatı Commercial Bank of Katar'ın Anadolu Endüstri Holding ile çoğunluk hisselerinin alımı için görüşmelere başlayacağı haberinin ardından yükselişini 3. güne taşıdı ve piyasa değeri 900 milyon lirayı aştı. Hisselerdeki yükseliş ise yüzde 42'ye ulaştı.
Pazartesi günü Kamuyu Aydınlatma Platformu'na (KAP) yapılan açıklamada  Alternatifbank'ın ana hissedarı olan Anadolu Endüstri Holding AŞ'nin bankadaki çoğunluk hisselerinin satışı ile ilgili olarak Commercial Bank of Katar ile  görüşmelere başlanması hususunda anlaşmaya varıldığı duyurulmuştu.  
Duyurunun ardından pazartesi günü 2. seansta tavan olan Alternatifbank hisseleri dün yüzde 20,71 oranında değer kazandıktan sonra bugün ilk seasnta da  yüzde 7,84 oranında yükselerek 2,20 fiyatla tavan oldu.
         
Alternatifbank hisseleri açıklama yapılmadan önce 1,55 liradan işlem  görüyordu. 
Pazartesi günü ilk seans itibariyle 651 milyon lira olan  Alternatifbank'ın piyasa değeri bu dakikalarda cari hisse fiyatıyla yüzde 41,94  artışla 924 milyon liraya ulaştı. Alternatifbank hisseleri kasım ayı başından  beri ise tam yüzde 100 oranında değer kazandı. Aynı dönemde bankacılık endeksi  ise 8,24 oranında yükseliş kaydetmişti. 
  BİR TÜRK BANKASI SATILIYOR  
BORSA FİYATI GÖSTERGE OLMAYABİLİR 
Konuyla ilgili değerlendirmede bulunan Garanti Yatırım  Bankacılık Analisti Recep Demir Alternatifbank'ın şu anda 1.7 Piyasa Değeri/ Defter Değeri oranı ile piyasa ortalamasına geldiğini belirterek bu fiyat  seviyelerinin normal olduğunu söyledi. Denizbank'ın Sberbank'a satışının yaklaşık 1.5 PD/DD çarpanıyla gerçekleştiğini hatırlatan Demir Alternatifbank biraz daha küçük ölçekli bir  banka olduğu için satış fiyatı bağlamında Denizbank çarpanından daha iyi bir noktada olacaktır dedi. 
Alternatifbank'ın  halka açıklık oranının yüzde 4 olduğuna işaret eden  Demir bu yüzden piyasada oluşan fiyatın çok gösterge olmayabileceğine de dikkat çekti.