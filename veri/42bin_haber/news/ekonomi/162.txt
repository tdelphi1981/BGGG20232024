Mebrumu marka yaptı Suudilerin gözünü açtı
Medinedeki hurma bahçelerinin yüzde 20sine sahip olan Türk girişimci Süleyman Uzunoğlu, Suudi tüccarların da gözünü açtı. Uzunoğlu, daha önceleri sadece koyunların besi kaynağı olarak kullanılan Mebrum Hurmasının uzun ömürlü olduğunu keşfederek, ürünün değerlenmesini ve fiyatlarının tavan yapmasını sağladı.
15 yıl önce öğrenci olarak geldiği Medinede, biriktirdiği harçlıklarla aldığı 4 koli hurmayla başladığı ticaret hayatında bugün sattığı tonlarca hurma ile Suudilerin de gözünü açan Trabzonlu Süleyman Uzunoğlu, Medinedeki hurma bahçelerinin yüzde 20sini elinde tutuyor. Genç yaşında elde ettiği başarıyla Suudi girişimcilere de örnek olan Uzunoğlu, düne kadar sadece koyunların besi kaynağı olarak kullandığı ve kilosu 2 lira olan Mebrumu (Medine hurmasını) 50 çeşit hurma arasında, Türklerin en çok tercih ettiği hurma türü arasına soktu. Uzunoğlu, şimdi Diyanetin umreci ve hacılarına yılda 500 ton, Ankaranın bürokrat ve siyasetçilerine de 2 ton Mebrum satıyor. 
SİYASİLERİN BULUŞMA YERİ 
Bu yıl Ak Parti Genel Başkan Yardımcısı Numan Kurtulmuştan Başbakan Yardımcısı Bekir Bozdağa, Gençlik ve Spor Bakanı Suat Kılıçtan, Sayıştay Başkanı Recai Akyele, Faruk Özak ile Zeynep Karahan Uslunun da aralarında olduğu 40a yakın milletvekili ve çok sayıda bürokratı da VIP hurma bahçesinde ağırlayan Uzunoğlu, Ankara siyasetini Medinede buluşturan isim oldu. Milletvekillerinin büyük bölümü, kolilerin yanında, 2şer buçuk kiloluk özel ahşap kutularda sipariş verirken, hac hediyesi olan hurma alışverişinde Başbakan Tayyip Erdoğanı da unutmadılar. Medinedeki ilk Türk girişimci ünvanını elinde tutan Uzunoğlu, Medinede Şeriat Hukuku okuyup, Sakarya Üniversitesinden denklik aldı.  
TÜRKİYEYE 21 TIR HURMA  
Geçen yıl kutsal topraklar dışında, 12 tır karayoluyla olmak üzere Türkiyeye 21 tır hurma gönderen Uzunoğlu bunun 10 tırının ise sadece İstanbul pazarına gittiğini söyledi. Aslen Trabzonlu olup, Suudi Arabistanda hurmadan kazandığı parayı, Türkiyede yatırıma dönüştüren Uzunoğlu, hurma ticareti dışında, inşaat sektöründe de iş yapıp, yılın bir bölümünü Sakaryada geçiriyor. Sakaryada açtığı ana bayii sayesinde, Suriyedeki savaş nedeniyle karayolunun kapalı oluşundan, kargoların ancak 15 günde gittiği Türkiyeye, hacıların hurmasını daha çabuk ulaşmasını sağlıyor.  
SURİYE KRİZİ HURMAYI UCUZLATTI  
Karayoluyla ihracat kapandığından, yurt dışına ithal gemilerle çok pahalıya mal olması nedeniyle, hurmalar depolarda elde kaldı. Hurma fiyatları geçen yıldan daha ucuza, 20-25 riyale kadar düştü. Yani Suriye krizi hurma fiyatlarını geçen yılın altına indirince, hacılara bu yıl daha uygun fiyatlara hurma alma şansı doğdu. Ancak buna karşın kargo fiyatları yükseldi. Kargo parası yüksek gelince, hacılar hurmalarını yanlarında götürmeyi tercih etti. 
Yılda 500 ton hurma 
VIP hacılar, kilosu boylarına göre 15-30 arasında değişen Mebrumun yanında kilosu ortama 60 riyale (40 lira) satılan Peygamber Hurması olarak bilinen Acve ve Hudri, Sugayi, Sefavi (siyah Medine Hurması)nın yanı sıra bademli ve çikolatalı hurma çeşitlerine rağbet ediyor. Hacılar arasında en çok Türklerin satın aldığı hurma miktarı ise yılda 500 ton. İç ve dış piyasaya ise yılda bin ton hurma giderken, piyasanın yüzde 50si Türklerin elinde. Suudi Arabistan yasaları Türklerin dükkan tutmasına izin vermiyor. O nedenle hurma pazarı Suudilerin elinde. Medine Hurma Pazarında çalışanların büyük çoğunluğu Pakistanlı. Hurma bahçelerinin tamamını  ise Türkler işletiyor. Türk işadamları sadece işletme izni alabiliyor. 
Hacılar hurma almadan dönmüyor 
SUUDİ Arabistanda ilk hurma bahçesini işleten Osmanlı Hurmanın sahibi Süleyman Uzunoğlunun girişimciliğiyle Türkler pazarlamaya yeni bir soluk getirmiş. Pazarlara, gruplar halinde hacı getirerek toplu satış yapılıyor. Hacıların alışveriş yaparken rahat etmeleri için de, klimalı çadırlarda ikram ve sunumlarda bulunuluyor. Hacılar, uzun ve meşakkatli bir yolculuğun ardından, ancak hurma alışverişini yaptıktan sonra gönül rahatlığına erişiyor.