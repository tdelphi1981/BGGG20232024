TSE, sözlü sınavla 56 uzman yardımcısı alacak
Türk Standardları Enstitüsü (TSE), sözlü sınavla 56 uzman yardımcısı alacak.
Resmi Gazete'nin bugünkü sayısında yayımlanan ilana göre, TSE, Kocaeli, İstanbul, Ankara, Gaziantep ve Konya'da çalıştırmak üzere sınavla 56 uzman yardımcısı alacak. 
Sınava başvurmak isteyenlerde, 9-10 Temmuz 2011 veya 7-8 Temmuz 2012 tarihlerinde yapılan Kamu Personel Seçme Sınavı'nın (KPSS), KPSS P3, KPSS P6 ve KPSS P65 puan türlerinden, ilgili bölümlere göre 70 ve üzeri puan almış olmaları şartı aranacak. 
Adaylar, 18 Mart ile 5 Nisan 2013 tarihleri arasında TSE'nin internet sitesinden temin edecekleri sınav başvuru formu ile mezuniyet belgesini elektronik ortamdan göndererek veya TSE İnsan Kaynakları Dairesi Başkanlığı'na elden teslim ederek başvurabilecek. 
Sözlü sınava girme hakkı kazanan adaylar, 19 Mart'ta TSE'nin resmi internet sitesinde ilan edilecek. 
Öğretim üyesi alımı-

Tunceli Üniversitesi Mühendislik Fakültesi'nde görevlendirilmek üzere 1 doçent ile 1 yardımcı doçent istihdam edecek. Adaylar, 15 gün içinde istenen belgelerle Personel Daire Başkanlığı'na müracaat edecek. 
Nevşehir Üniversitesi ise Eğitim Fakültesi'nde görevlendirilmek üzere 1 yardımcı doçent alacak. Adaylar, istenen belgelerle ilgili Fakülte Dekanlığı'na, şahsen başvuracak.