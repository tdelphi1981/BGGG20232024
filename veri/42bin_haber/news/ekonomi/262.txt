Turquality alanı da vereni de ihya etti
Ekonomi Bakanı Zafer Çağlayan Türk markalarını şampiyonlar ligine çıkarmak için Turquality programını 5 yıl daha uzattıklarını açıkladı. Programla ülke dışında mağaza sayısını ve ihracat rakamlarını katlayan şirketler destekteğin önemine vurgu yaptı.
KÜRESEL markalar yaratmak için 2004 yılında başlatılan ve bugüne kadar 420 milyon TL kaynak ayrılan Turquality programı 5 yıl daha uzatıldı. Ekonomi Bakanı Zafer Çağlayan, programa katılan firmalarda katma değer artışı yaşandığı için programı sürdürmeye karar verdiklerini belirterek, 2011de Almanya ihraç ürünlerinin kilosunu 4,1 dolardan, Japonya 3,5 dolardan satarken, Türkiye 1,46 dolardan sattı. Bu programdaki firmaların kilo fiyatı ise 2,14 dolar oldu dedi.
Çalışma grubu üyeleriyle birlikte programı anlatan Çağlayan Türkiyenin en değerli marka listelerinde ilk 100de markası olmadığına dikkat çekti. 2006 yılında gastronomi, sağlık, hizmet gibi tüm sektörlere açılan programın süresini 5 yıl daha uzattıklarını belirten Çağlayan, şöyle konuştu: 
Çünkü markalaşma süreci uzun vadeli bir yatırım. Bugün programda 83 firmamız 95 markası ile yer alıyor. Hazırlık süreci olarak düşünebileceğimiz Marka Programı kapsamında ise 33 firmamızın 36 markası destekleniyor. Bu yıl 16 yeni markayı destek kapsamına aldık. İlk 5 yılı başarıyla tamamlayan 46 markanın destek süresini de 5 yıl daha uzattık.  
Program sayesinde firmaların hem ihracatının hem de marka bilinirliklerinin arttığını da anlatan Çağlayan, Bugün Colins Rusyada kot pantolonun diğer adı Ülker, Pınar Körfez Ülkelerinde, Vitra, Beko İngilterede çok iyi bilinen markalarımız oldu dedi. Turquality ve Marka Programlarının parasal büyüklüğünü de açıklayan Çağlayan 2006 yılından bugüne kadar toplam da 420,4 milyon TLlik kaynağın firmalara aktarıldığını dile getirirken Sağlanan desteğin yüzde 54ü tanıtım harcamaları, yüzde 17si danışmanlık giderleri, yüzde 16sı da kira ve dekorasyon giderleri için kullanıldı dedi. 
Program cesaret verdi 
Çalışma grubu üyeleri ise sağladıkları avantajları şöyle açıkladı:
Koton Yönetim Kurulu Başkanı Yılmaz Yılmaz: İlk başladığımızda 25 mağazamız vardı. Bugün 90 mağazaya ulaştık.  
Şölen Çikolata İcra Kurulu Başkanı Elif Çoban: En iyi teşvik programı. Bize vizyon kattı. Kilo başına ihracat satış fiyatımız 2.4 değil 3.5 dolar. Bazı ürünlerde 6.5 dolar. 
Desa Genel Müdürü Burak Çelet: Maddi destekten çok kurumsallaşmada katkısı büyük. 
Öztiryakiler Yönetim Kurulu Murahhas Üyesi Tahsin Öztiryaki: 105 ülkeye ihracat yapıyoruz. Bize bunun cesaretini aşıladı. 
Çilek Mobilya Genel Müdürü Muzaffer Çilek: Bugün 66 ülkede 138 mağazamız var. Kira desteği sayesinde önemli lokasyonlara girebildik.  
Zen Pırlanta Yönetim Kurulu Başkanı Emin Güzeliş: 5 mağazamız vardı, şimdi 42 mağazamız var. Gelecek yıl her ay bir mağaza açacağız.