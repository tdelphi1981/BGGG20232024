Maliyeden 81 ile ödenek talimatı
KALKINMA Bakanı Cevdet Yılmazın kamuya ödenekleri harcayın tavsiyesine rağmen, Maliye Bakanlığının taşra teşkilatlarına ödeneklerin kullanımında özen gösterin. İhtiyaçtan fazla ödeneği ivedilikle bildirin yazısı gönderdi.
Maliye Bakanlığının 81 il valiliğine gönderdiği ödenek tahsisi yazısından tasarruf vurgusu çıktı. Elektrik, su, yakacak, akaryakıt ve yağ alımı için konulan ödeneklerin bütçe harcama programı dahilinde serbest bırakıldığına dikkat çekildi. 
Ödeneklerin kullanımında Kamu Mali Yönetimi ve Kontrolü Kanununun 32. ve 70. maddesindeki şu hükümler gözönünde bulundurularak yapılması istendi: 
MİKTARI AŞANLAR CEZA ALIR 
Harcama yetkilileri ödeneklerin etkili, ekonomik ve verimli kullanılmasından sorumludur. Kamu zararı oluşturmamakla birlikte bütçelere ayrıntılı harcama programlarına aykırı olarak ödenek miktarını aşan harcama talimatı veren harcama yetkililerine her türlü aylık, ödenek zam ve tazminat dahil yapılan aylık net ödemeler toplamının iki katı tutarında kadar para cezası verilir. 
GEREKSİZ YAZIŞMA YAPMAYIN 
Yazıda ayrıca ödeneklerin kullanımında şu konulara dikkat edilmesi istendi: 
Kamu İhale Kanunu hükümleri doğrultusunda idareniz görev alanında bulunan ihale usullerinin belirlenmesi ve bu konuda bakanlıkla gereksiz yazışmaya gidilmesi gerekir. Ek ödenek talebinde bulunmayın, tahsis edilen ödeneğin ihtiyaçtan fazla olması durumunda ivedilikle bize bildirin.  
ENERJİ TASARRUFU SAĞLAYIN 
Defterdarlıklarda ve bağlı müdürlüklerde enerji tasarrufuna azami ölçüde riayet edilerek enerji tasarrufuna yönelik gerekli önlemlerin alınması, tüketime ilişkin faturaların takip edilerek gerekmesi halinde mahkemeler nezdinde gerekli itirazların yapılması gereklidir. Ödeneklerin tamamına yakın kısmının periyodik olarak ödemeleri yapılacak olan elektrik, su ve doğalgaz giderleri için faiz ödemelerine muhatap olunmaması için faturaların doğrudan Bütçelendirilmiş Borçlar Hesabına alınması yerine elde yeterli miktarda ödenek bulundurulması için gerekli planlamayı yapın. Ayrıca 2012 yılına ilişkin su, elektrik, yakacak ve akaryakıt tüketim miktarlarının ve harcamaların belirleyin. 
ecelikkan@hurriyet.com.tr