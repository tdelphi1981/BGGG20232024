Fırıncı: Uncular sorunlu Uncu: Fırıncılar beceriksiz
Temmuzda yürürlüğe giren Ekmek ve Ekmek Çeşitleri Tebliğine göre üretilen ekmeklerde daha az tuz, daha çok kepek şartı aranırken, bazı fırıncılar hâlâ standartlara uygun ekmek yapmıyor. Fırıncılar, bu sorunun un üreticileriyle ilgili olduğunu söylerken, un üreten şirketler ise Fırıncıların teknik beceri eksikliği var diyor.
GIDA Tarım ve Hayvancılık Bakanlığının 2012 yılının ocak ayında yayınladığı, ekmeğe az tuz, bol kepek şartı bulunan Ekmek ve Ekmek Çeşitleri Tebliğine fırın ve satış noktalarının birçoğu uymuyor. Fırıncılar, tebliğe uyduklarını ve un üreticilerinin sorumlu olduğunu belirtirken, un üreticileri ise topu fırıncılara atıyor. Un üreticileri, Türkiyedeki tüm un üreticileri tebliğe uygun un üretiyor. Ancak kepek oranında bir eksilme oluyorsa bu fırınların sorumluluğunda. Ekmek sadece undan yapılmıyor. Teknik beceri eksikliği var diyor.    
FIRINLARDA SORUN ÇIKIYOR 
Türkiye Un Sanayicileri Federasyonu (TUSAF) Genel Sekreteri Vural Kural, bakanlığın yeni Un Tebliği ile ilgili çalışmalarında teknik çalışmaları bitirdiğini belirterek, Un üreticileri 1999 yılında çıkan tebliğe göre üretim yapıyordu. Ekmek Tebliğinde yer alan 65 randıman kepekli un üretimine de Türkiye genelindeki bütün un üreticileri uyuyor. Uncuda bir problem yok. Bir hata eksik var fırında yapılıyor. Fırınlarda teknik bilgi eksikliği var. Bir ekmeğin hepsi un değil. Bunu da düşünmek lazım diye konuştu. 
UN TEBLİĞİ HAZIRLANIYOR 
Türkiye Fırıncılar Federasyonu Başkanı Halil İbrahim Balcı, birçok fırıncının bakanlığın belirlediği tuz oranına uyduğunu belirterek, şunları söyledi: Bakanlık en son yayınladığı tebliğde ne yazık ki unculara yönelik bir düzenleme getirmedi. Ekmekteki kepek oranını esnaf mecburen kendisi ayarlamaya çalıştı ve büyük zorluk çekti. Bu yüzden de kimi fırıncıda az kepekli kimisinde de bol kepekli ekmek satıldı. Bakanlık bu zorluğu gördü ve Un Tebliği hazırlıklarına başladı. Bu sistem ancak yeni yıldan sonra oturabilir. Uncuların kendisini buna göre ayarlaması lazım. Hiç biri kendisini tebliğe göre değiştirmedi, çünkü düzenleme onları kapsamıyordu.  Bakanlığın yayınladığı Ekmek ve Ekmek Çeşitleri Tebliğine göre, fırıncıların ürettikleri ekmeklerde en az 65 randıman kepekli un kullanma zorunluluğu getirilmişti. Un üreticileri ise tebliğ kendilerini kapsamadığı için 35-65 arası randımanlı kepek unu üretiyorlar ve bunları fırınlara satıyorlardı.  
Ocak ayında yayınlanacak Un Tebliği ile uncular, üretimlerinde daha fazla kepek oranı bırakmak zorunda kalacak. Böylelikle tüm fırınlarda tek tip ekmek satılmış olacak. Kepekli un üretmenin ekstra bir maliyeti yok. 
1 Temmuzda yürürlüğe girmişti 
EKMEK Tebliğinin 1 Temmuz 2012 tarihinde yürürlüğe giren maddelerine göre ekmeğin bakkala taşınması ve tüketiciye sunulmasının tüm aşamalarında hijyen kurallarına azami dikkat edilmesi gerekiyor. Ekmeği arabayla fırından getiren kişinin eldiven kullanması da zorunlu hale getiriliyor. Ayrıca, kepekli,  tam buğday unlu ekmeğin ve ekşi hamur ekmeklerinin 300 gram yerine en az 250 gram ağırlıktan başlayarak 50şer gram artırılmak şartıyla piyasaya sunulması gerekiyor. Azami tuz oranı yüzde 1.5e indirilirken kepek oranı da artırılmıştı. Tebliğe göre ekmek Türk Gıda Kodeksi buğday unu tebliğinde yer alan tip 650 ve daha yüksek kepek içeren ekmeklik buğday unlarından yapılabilir. 
Yıl boyunca denetim yapıldı 
GIDA, Tarım ve Hayvancılık Bakanlığının İstanbul, Ankara ve İzmir başta olmak üzere Türkiye genelinde yaptığı ekmek denetimlerinde çok sayıda fırın ve satış noktasının belirlenen kriterlere uymadığı tespit edildi. Bakanlık tarafından 2012 yılında tuz ve kepek oranları ile hijyen koşulları bakımından ekmek üretim ve satış noktalarına 181 bin 330 denetim gerçekleştirilirken, 7 bin 66 iş yeri hakkında idari para cezası verildi. Yapılan kontrollerde ekmeğe belirlenen oranın üzerinde tuz katıldığı tespit edilirken, kepek miktarının ise yeterli olmadığı belirlendi. 
77 milyon adet ekmek yiyoruz 
· Her gün 82 milyon ekmek üretiliyor.
· 77 milyonu tüketiliyor.
· 5 milyon ekmek israf ediliyor.
· Üretimde 1.5 milyon ekmek zayi oluyor.
· Türkiye genelinde 22 bin fırın bulunuyor. 
Ekmeğin görüntüsü için kepekten kaçıyorlar 
PİYASADA satılan ekmeklerin bir çoğunun gereken kepek seviyesinde üretilmemesinden nedenlerinden birisi de ekmeğin aldığı görüntü. Gıda Tarım ve Hayvancılık Bakanlığından bir yetkiliden alınan bilgilere göre, kepek oranının artırılması ile yeni hali standarda göre daha esmer olan ekmekler fırıncılar için cazip bir pazarlama şekli oluşturmuyor. Yetkili, Ekmeğin kepek oranı artınca esmerleşiyor ve insanların ilgisini çekmiyor. Fırıncıların kepek oranını az tutmalarındaki nedenlerden birisi de bu. Yoksa kepek, normal undan daha ucuz. Kepeğin bulunamamasıyla ilgili bir sorun yok şeklinde konuşuyor.