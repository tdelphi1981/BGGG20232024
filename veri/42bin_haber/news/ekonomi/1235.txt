Tüketici Güven Endeksi Aralıkta azaldı
TÜİK verilerine göre Tüketici Güven Endeksi 2012 Aralık ayında bir önceki aya göre yüzde 0.2 oranında azaldı. Kasım ayında 89,2 olan endeks Aralık ayında 89,0 değerine düştü.
Türkiye İstatistik Kurumu (TÜİK) Diyarbakır Bölge Müdürlüğü, 2012 yılının Aralık ayına ait tüketici güven endeksini açıkladı.

TÜİK ve Türkiye Cumhuriyeti Merkez Bankası işbirliğiyle yürütülen tüketicilerin kişisel mali durumları ve genel ekonomiye ilişkin mevcut dönem değerlendirmeleri ele alınarak hazırlanan endekse göre tüketici güveni Aralık ayında azaldı

Mevcut dönemin 6 ay öncesine göre satın alma gücü değerlendirmesi yüzde 1,6 azaldı.

Tüketici Güven endeksindeki düşüş, tüketicilerin mevcut dönem satın alma gücü, gelecek dönem satın alma gücü ve mevcut dönemin dayanıklı tüketim malı satın almak için uygunluğu durumlarına ait değerlendirmelerinin kötüleşmesinden kaynaklandı. Alt kalemlerdeki en yüksek düşüş mevcut dönemin satın alma gücü değerlendirmesinde oldu.

HESAPLAMALAR
Anket sonuçlarından hesaplanan tüketici güven endeksi 0-200 aralığında değer alabiliyor. Tüketici güven endeksinin 100′den büyük olması tüketici güveninde iyimser durum, 100′den küçük olması tüketici güveninde kötümser durum olduğunu gösteriyor.