AŞ ve Ltd. Şti'lere sermaye alt sınırı şartı
Sermayeleri 50 bin liranın altında olan Anonim Şirketler (AŞ) ile 10 bin liradan az olan limited şirketlerin (Ltd. Şti.) sermayelerini, 14 Şubat 2014'e kadar bu miktarlara yükseltmeleri gerekiyor.
Gümrük ve Ticaret Bakanlığı'nın 'Anonim ve Limited Şirketlerin Sermayelerini Yeni Asgari Tutarlara Yükseltmelerine ve Kuruluşu ve Esas Sözleşme Değişikliği İzne Tabi Anonim Şirketlerin Belirlenmesine İlişkin Tebliğ' Resmi Gazete'nin bugünkü sayısında yayımlanarak yürürlüğe girdi.

Tebliğ, kuruluşu ve esas sözleşme değişikliği işlemleri Bakanlık iznine tabi olan AŞ ile sermayeleri 50 bin liranın altında olan AŞ ve sermayeleri 10 bin liranın altında olan Ltd. Ştd.'leri kapsıyor.

Kayıtlı sermaye sistemine kabul edilen Sermaye Piyasası Kanunu'na tabi halka açık AŞ'lerin kayıtlı sermaye tavanı içinde yapacakları sermaye artışlarında Gümrük ve Ticaret Bakanlığı izni aranmayacak.

Sermayeleri 50 bin liranın altında olan AŞ'ler ile 10 bin liradan az olan Ltd. Şti'ler sermayelerini, 14 Şubat 2014'e kadar bu miktarlara yükseltecek.