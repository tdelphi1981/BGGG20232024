Apple'dan hayal kırıklığı yaratan bilanço
Teknoloji devi Appleın Ekim-Aralık dönemi bilançosu açıkladı. Bilançoya göre şirket, 2003 yılından bu yana en yavaş kar artışını ve son 14 çeyreğin en zayıf satış artışını gördü. Şirket karı yüzde 1den daha az artarak 13 milyar dolara yükselirken satış rakamları yüzde 18 yükselerek 55 milyar dolara geldi. Açıklamanın ardından Apple hisseleri yüzde 11 azalarak piyasa değerinin 50 milyar dolar düşmesine neden oldu.
Analistlerin hisse başına 13.53 dolar kar beklerken, Appleın açıkladığı bilançoya göre hisse başına kar 13.81 dolar oldu. Ancak söz konusu rakamlar yatırımcıları tatmin etmedi.  
Şirket, 2011 yılının aynı döneminde 46,3 milyar dolar gelir, hisse başına 13,87 dolar kar açıklamıştı. Apple hisselerindeki düşüş Eylülden beri piyasa değerini yaklaşık 175 milyar dolar düşürdü. Buna rağmen yaklaşık 480 milyar dolar ile halen dünyanın en değerli şirketi konumunda bulunan Appledan sonra 415 milyar dolar ile Exxon geliyor.