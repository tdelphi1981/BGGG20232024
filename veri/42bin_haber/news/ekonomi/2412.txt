İşte Esenyurttaki konut krizinin 'tablo'su
Esenyurt'da aylardan beri tartışma konusu olan imar krizinin sebebi belli oldu. Hangi firmanın ne kadar kaçak inşaat yaptığını hurriyet.com.tr açıklıyor. Hazırlanan listeye göre bölgedeki 29 konut projesinin tamamında fazla inşaat yapıldı ve dev konut projelerinin tamamında, plandaki emsal hakkının dışına çıkıldı.Toplamda 2,9 milyon metrekare fazladan inşaat yapıldı. Esenyurt Belediyesi'nin ortak olduğu 4 projede de fazlalık bulunuyor.
Esenyurt bölgesinde konut alan onbinlerce aile evlerine kavuşmayı bekliyor. İnşaat firmaları ve Esenyurt Belediyesi karşılıklı suçlamalarda bulunurken gözlerin çevrildiği İstanbul Büyükşehir Belediyesinin geçtiğimiz Şubat ayında yapılan Meclis toplantısında konu gündeme bile gelmedi. 
BÖLGEDEKİ FİRMALAR ZORDA 
Bölgede faaliyet yürüten ve tamamlaması gereken 5 bin kadar konut bulunan Fi Yapı, 2 bin 500 kadar konut teslim etmesi gereken Ukra İnşaat iflas erteleme talebinde bulundu. Her iki firmaya da mahkeme tedbir kararını vermiş durumda. Benzer durumda olan başka firmalar da bulunuyor. İki yıl önce bir çok konut projesinin inşa edildiği bölgede şimdilerde tam bir sessizlik hâkim.   
Esenyurt Bölgesinde proje geliştiren firmaların fazladan inşaat yaptığı yönündeki tartışmalarda, şirketler Esenyurt Belediyesini, belediye firmaları suçlarken, tartışmalara son noktayı koyacak liste ortaya çıktı. 
29 PROJE MERCEK ALTINDA 
Listenin Esenyurt Belediyesi bünyesinde hazırlandığı öğrenildi. Listede yer alan inşaat projeleri dört kategoride yer almış. İlk kategoride şirketlerin sahip olduğu 21 proje yer alıyor. Anılan projeler arasında, Newista Residance, Lavinya City, Babil Kuleleri, Fi Side, Ukra City gibi geniş çaplı tanıtım kampanyaları yapılan 
   SORUN NASIL ÇÖZÜLECEK? 
Onbinlerce konut sahibi de, inşaat firmaları da Esenyurt Belediyesi de İBBden çıkacak kararı bekliyor. İBB Meclisi geçtiğimiz Şubat ayında yaptığı toplantıda konuyu gündemine alamadı.  
Kaynaklar, önümüzdeki mart ayında yapılacak toplantıda konunun gündeme gelebileceğini söylüyor. İBBden beklenti ise 1.5 olan emsal hakkının 2,53 seviyesine çıkarılması.  
Bir başka ifade ile kaçak durumda olan inşaatların bir bölümünün yasal çerçeveye alınması bekleniyor. Sorunun çözümünde bir başka beklenti ise firmaların da fedakârlık göstermeleri Bu durumda, fazladan yapılan alanların yıkılması gündeme gelebilir.  
projeler yer alıyor.  Listede, Esenyurt Belediyesinin de hissesinin olduğu 4 proje sıralanıyor. Yine ruhsatsız olan 4 projede listede yer alıyor. 
Listede yer alan bilgilere göre, söz konusu projelerin tamamında fazladan yapılmış inşaatlar bulunuyor. 
 
FAZLADAN 2,9 MİLYON METREKARE 
29 projede olması gereken emsal hakkı toplam 2 milyon 143 bin metrekare olması gerekirken, yapı ruhsatlarında toplam inşaat alanı 4 milyon 942 bin 139 metrekare olarak hesaplandı. Anılan projelerde fazladan yapılan inşaat alanı 2 milyon 982 bin 163 metrekare. İŞTE O LİSTE 
    BİNLERCE ESENYURTZEDE 11 ŞUBATI BEKLİYOR  
  ESENYURT İÇİN KARAR BUGÜN VERİLECEK  
dgokce@hurriyet.com.tr 
  
 