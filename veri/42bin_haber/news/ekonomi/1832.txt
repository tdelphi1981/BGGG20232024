Türk bankaları en değerliler arasında
DÜNYANIN en değerli 500 bankası belirlendi. Marka değerlendirme kuruluşu Brand Finance ve The Banker dergisi işbirliği ile altı yıldır yayınlanan Dünyanın En Değerli Banka Markaları araştırması sonuçlandı.
ABDli Wells Fargo, 26 milyar dolarlık marka değeriyle dünyanın en değerli markası olurken, 10 Türk bankası da ilk 500e girmeyi başardı. Türkiyenin en değerli bankası ise 2 milyar doları aşan marka değeriyle Akbank oldu. Akbank, dünya sıralamasında 86. olurken, listeye 89. sıradan giren İş Bankası, Türkiyenin en değerli ikinci bankası unvanını elde etti. Listedeki Türk bankalarının toplam marka değeri ise 10 milyar dolar oldu. 
Wells Fargoyu listede yine ABDden CHASE takip etti. CHASEin marka değeri 23,4 milyar dolar olarak belirlenirken, İngiliz HSBC 22,9 milyar dolarlık değeriyle listede üçüncü sırada yer aldı. Araştırmaya göre, Bank of America 22,4 milyar dolarlık marka değeriyle dördüncü, Citi ise 21,7 milyar dolarlık değeriyle dünyanın en değerli beşinci bankası oldu. Sonuçlara göre, dünyanın en değerli ilk 5 bankasının 4ü ABDden çıkmış oldu.  
Türkiyenin BRIC ülkeleriyle kıyaslandığı araştırmaya göre, Türk bankalarının marka değerlerinin toplamı, söz konusu ülkelerin bankalarının gerisinde kaldı. En değerli 500 banka listesine Çinden 23 banka girerken, bu bankaların toplam değeri 96 milyar dolar oldu. Brezilyadan listeye giren 8 bankanın toplam değeri 38 milyar dolar, Rusyanın 8 bankasının toplam değeri 20 milyar dolar, Hindistanın 20 bankasının toplam marka değeri ise 14,5 milyar dolar oldu.