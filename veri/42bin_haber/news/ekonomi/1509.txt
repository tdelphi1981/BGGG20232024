'Türkiye'den deyince herkesin gözü parlıyor'
 
 Davos izlenimlerini paylaşan Faralyalı, bu yıl Davos’ta kuvvetli temalar bulunmadığını düşündüğünü belirtirken, "Bu sene bir çok konu daha kısık sesle konuşuluyor. Bunlardan biri 2013’te kriz bitti mi? Bu konuda fikir birliği yok. Bir tarafta daha optimist olanlar var bir tarafta da tedbiri elden bırakmamak lazım, Avrupa ciddi reformlar gerçekleştirmeli diyenler var. Avrupa’da işgücü, sosyal güvenlik, mali disiplin reformları lazım. Avrupa eskiden satıp üretirdi ama artık rekabet arttığı için Avrupa artık bunla rekabet edemiyor, reform yapması lazım. Burada sorun liderlerin birliği. Çok ses çıkıyor. Hep birlikte atılması gereken adımlarda hemfikir olunamıyor" diye konuştu.
 
 Faralyalı, "Davos, kimine göre kaybedenler kulübü toplantısı kimine göre ise kazanacakların sahneye çıktığı platform, siz hangisinin ağırlık kazandığını düşünüyorsunuz?" sorusuna şu karşılığı verdi:
 
 "Senelerdir konuşulanlar konuşuluyor burada. Bu sene Afrika öne çıkan konulardan biri. Bu insanlar tüketim, altyapı isteyecekler. İş için ciddi fırsatlar olduğu konuşuluyor. Türkiye, Afrika’da geçtiğimiz 3 - 4 sene içinde 30’dan fazla konsolosluk açtı. Bizim hükümetimiz bunu önceden gördü. Şimdi Davos’ta Afrika konuşuluyor."
 
 TÜRKİYE İLE İLGİLİ OLDUKÇA İYİMSERİZ 
 Payzın’ın "2013’e baktığınızda iş dünyası açısından dünyada en önemli meselelerin ne olacağını düşünüyorsunuz" sorusuna Faralyalı, "2013 için Türkiye’ye baktığımızda %4 gibi bir büyüme öngörülüyor ve bunun gerçekleşebileceğini düşünüyoruz. Türkiye ile ilgili oldukça iyimseriz. Avrupa’da derinleşen kriz bizi etkileyebilir. Bir de çevremizdeki kriz tırmanırsa bizi etkiler onun dışında Türkiye bu büyümeyi gerçekleştirebilir. Biz orta ve uzun vadeli düşünen bir grubuz. 2013’te de yatırımlarımıza devam edeceğiz .Verimlilik, çalışan verimliliği arttırabilmek iş dünyasının ele alması gereken bir konu" dedi. 
 Uluslararası yatırımcıların Türk iş dünyasına bakışına dair sorusu üzerine Doğan Holding Yönetim Kurulu Başkanı Begümhan Doğan Faralyalı, şöyle dedi:
 
 "Sektörün lider yöneticileri burada. Burada görüşmeler yaptık. İşbirliğine dair üst düzey yönetici ile görüşme fırsatı bulduk. Türkiye’ye herkes heyecanlı bakıyor. İnanarak söylüyorlar. Dün Henkel’in CEO’su ile konuştuk. Bu sene en fazla büyüyen ülke Türkiye oldu diyor. Türkiye çok önemli, ciddi potansiyeli olan bir ülke. Türkiye’den deyince herkesin gözü parlıyor. Amerika çok çok az konuşuluyor. ABD’nin emin adımlarla yürüdüğü söyleniyor. Avrupa’da en büyük problem liderlerin hem fikir olamaması. O nedenle Avrupa’da belirsizlik olduğu için daha çok da Avunpa konuşuluyor"
 
 DAVOS, (DHA)