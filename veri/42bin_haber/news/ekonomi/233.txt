Dostluk kötü bitti
Enerji ihalelerinde yolsuzluk iddiası, Dostluk Projesi için Pakistana giden iki Türk gemisinin başını yaktı. 400 milyon dolar değerindeki Kaya Bey ve Ali Can Bey, Karaçi karasularında bekletiliyor. Gemilerin serbest kalması için 229 milyon dolarlık ödeme yapması gerektiği iddia ediliyor. Bu iddialara çok sert şekilde karşı çıkan ve kararı dayanaksız ve keyfi olarak değerlendiren Karadeniz Holding yetkilileri, lehte karar çıkmaması durumunda haklarını uluslararası tahkimde arayacaklarını belirtiyor.
DOSTLUK Enerji Projesi çerçevesinde Karaçinin elektrik ihtiyacının yüzde 30unu karşılamak için Pakistana gönderilen Türk bayraklı iki yüzen enerji santrali alıkondu. Karadeniz Holding bünyesindeki Karkey Karadeniz Elektrik Üretim A.Ş. ait yaklaşık 400 milyon dolar değerindeki Kaya Bey ve Ali Can Bey gemileri 250 megawatt enerji sağlamak amacıyla Kasım 2010da Pakistana gitti. Gemilerin kaderi Pakistan Yüksek Federal Mahkemesinin ülkedeki tüm enerji kiralama ihalelerini usulüne uygun yapılmadığı gerekçesiyle iptal etmesi ile değişti.     
 
Nisan başında alınan karardan sonra Pakistan Ulusal Mali Sorumluluk Bürosu (NAB) ihalelerle ilgili soruşturma başlattı. Bu soruşturmanın sonucunda, 11 Ekimde iki Türk gemisinin, ihalenin kazanıldığı dönemde alınan 79 milyon dolarlık avanstan geri kalan 17.2 milyon dolarlık kısmını geri ödemesi koşuluyla ülkeyi terk edebileceği açıklandı. 
 
Gemiler ülkeyi terk edince paranın Pakistan yetkililerine teslim edilmesi için şirket 17.2 milyon doları yedd-i emin olarak İslamabad Türk Büyükelçiliğine emanet etti. Kurulu platformlar sökülme aşamasına getirildi. Ancak, muhalefet partisinden bir milletvekili şirketin faiziyle birlikte ödemesi gereken miktarın 220 milyar rupi yani 229 milyon dolar olduğunu iddia ederek itirazda bulundu. Bunun üzerine Yüksek Mahkeme, pazartesi günü iki geminin çıkışına yasak getirdi. Karkey şirketi, lehlerinde karar çıkmaması durumunda konuyu uluslararası tahkime taşıyacağını açıkladı.  
AZ ENERJİ SAĞLAMADIK 
Ayrıca Karkeyin taahhüt ettiğinden daha az oranda enerji sağladığı da yeni bir iddia olarak öne sürüldü. Gelişmeler konusunda Hürriyete konuşan Karadeniz Holding Ticaret Grubu Başkanı Nuray Atacık, şöyle dedi: Türk Bayraklı iki adet gemimiz 232 MWlık yükümlülüğümüzün üstünde ve ötesinde 242 MW üretim yapabildiğini belgelemiş ve ticari işletme faaliyetlerine başlamıştır. Bununla birlikte, Pakistan Hükümeti sürekli gecikmelerde bulunmuş, kontratsal yükümlülüklerini yerine getirmemiş yakıtı tedarik edememiş, ödemeleri yerine getirememiştir."  
Atacık, Mart 2012 sonuna iyi niyetle yürütmeye çalıştıkları enerji üretim işini Pakistan tarafının her hangi bir iyileştirme ve çözüm getirmeyişi ve kusurlarını telafi etmemesi üzerine, projeyi sözleşmede yer alan müşteri kusurlarına dayanarak fesih etmek zorunda kaldıklarını da söyledi. 
Atacık şöyle devam etti: "Öte yandan yaklaşık 2 yıl önce Pakistan Federal Yüksek Mahkemesi tarafından açılan ve 2006 yılından beri tüm kısa ve orta dönemli enerji projelerini kapsayan, tamamen siyasi nitelikli bir dava hiç beklenmedik bir şekilde bütün bu projelerin iptali şeklinde sonuçlanmış olup bu haksız ve siyasi karardan şirketimiz olumsuz bir şekilde etkilenmiştir. 
 Karadeniz Holding Ticaret Grubu Başkanı Nuray Atacık 
MUHALİF BİR POLİTİKACININ İDDİASI 
Atacık, şirketin Pakistana ödemesi istenen 229 milyon dolar rakamıyla ilgili  olarak ise, Bu rakam yolsuzluk iddialarıyla itham edilen muhalif bir politikacının asılsız iftiralarında geçmektedir. Aldığımız son bilgilere göre, Pakistan Başsavcısının NABın, Karkeyin uluslararası tahkime gitmesini durdurarak Türk - Pakistan dostluğu açısından büyük bir adım attığını ifade etmiş, NABın işlemlerini inceleyerek 20 Kasımda mahkemeye bu incelemeleri teyit eden bir çalışma sunacak dedi. 
Yasağın bir milletvekilinin itirazının ertesinde geldiği bilgisini doğrulayan Ankarada Hürriyetin ulaştığı kaynaklar, ilgili bakanlıkların konuyu ciddiyetle takip ettiğini söyledi.  
ekaplangil@hurriyet.com.tr