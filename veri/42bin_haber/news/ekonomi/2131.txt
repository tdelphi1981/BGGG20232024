Salıpazarı Limanı özelleşiyor
Salıpazarı Liman Sahası, 30 yıl süreyle ''İşletme Hakkının Devri'' yöntemiyle özelleştirilecek. Özelleştirme İdaresi Başkanlığı tarafından Resmi Gazete'nin bugünkü sayısında yayımlanan ilana göre, İstanbul'daki Salıpazarı Liman Sahası'nın ihalesi pazarlık usulü ile gerçekleştirilecek.

İhale, ihale komisyonu tarafından gerekli görülmesi halinde pazarlık görüşmesine devam edilen teklif sahiplerinin katılımı ile açık artırma suretiyle sonuçlandırılacak.

Geçici teminat bedelinin 20 milyon dolar olduğu Salıpazarı Limanı'nın ihalesinde, ihale doküman 20 bin liraya temin edilecek. 

Yalnızca tüzel kişiler ile ortak girişim gruplarının katılabileceği ihalede, son teklif verme tarihi 30 Nisan 2013 olacak.