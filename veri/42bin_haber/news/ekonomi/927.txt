Kapıcıya 30 lira zam
Gelecek yıl kapıcılar için uygulanacak net ücret en az 831,81 lira olacak.
Önümüzdeki yıl 16 yaşından büyük ve küçük işçiler uygulanacak asgari ücretle birlikte kapıcılara için geçerli olacak asgari ücret de belirledi.

Buna göre, 1 Ocak 2013'ten itibaren kapıcılar için uygulanan asgari ücret net 32,39 lira artacak. Böylece halen brüt 940,50, net 799,42 lira olan kapıcılar için asgari ücret, yeni yılın ilk yarısında brüt 978,60, net 831,81 liraya ulaşacak.

Gelecek yıl kapıcılar için asgari ücretten yapılan kesintilerin toplamı da 146,79 liraya çıkacak. Bunun yanında kapıcılar için asgari ücretin işverene toplam maliyeti bin 140,07 lirayı bulacak.

-Asgari ücretin işverene maliyeti-

Asgari ücret, 16 yaşından büyükler için yılın birinci 6 ayında yüzde 4,1 artırılacak. Böylelikle asgari ücret brüt 978,60, net 773,98 liraya yükselecek.

Yılın ikinci 6 ayında, asgari ücret, 16 yaşından büyükler için yüzde 4,4 artırılacak. Böylece asgari ücret brüt bin 21,50, net 804,69 lira olacak.

Asgari ücretin ilk 6 ayda işverene maliyeti bin 140,07, ikinci 6 ayda bin 190,05 liraya çıkacak.

Asgari ücret, 16 yaşını doldurmamış işçiler için gelecek yılın birinci 6 ayında brüt 839,10, net 674,11 liraya ulaşacak.

Yılın ikinci 6 ayında asgari ücret 16 yaşını doldurmamış işçiler için brüt 877,50, net 701,60 liraya çıkacak.

16 yaşını doldurmamış işçiler için uygulanacak asgari ücretin işverene maliyeti, yılın birinci 6 ayında 977,55, ikinci 6 ayında ise bin 22,29 liraya ulaşacak.

-Prime esas kazancın sınırları-

Yeni asgari ücretle sosyal sigortalar primine esas kazancın alt ve üst sınırı da değişecek.

Halen asgari ücretin brütü olan 940,50 liraya karşılık gelen prime esas kazancın alt sınırı 978,60 liraya, 6 bin 113,25 lira olan prime esas kazancın üst sınırı ise 6 bin 360,9 liraya çıkacak.

Öte yandan, asgari ücretteki artış, asgari ücrete endeksli olan Sosyal Sigortalar ve Genel Sağlık Sigortası Kanunu'na göre uygulanacak idari para cezalarında da artış yaratacak.

Yeni asgari ücret ile prime esas kazancın alt ve üst sınırları, 30 Haziran 2013'e kadar geçerli olacak.

-Asgari geçim indirimi-

1 Ocak'ta yürürlüğe girecek 978,60 liralık yeni brüt asgari ücret, asgari geçim indirimi rakamlarını da değiştirecek.

Sanayi kesiminde çalışan 16 yaşından büyük işçiler için uygulanan brüt asgari ücret üzerinden hesaplanan asgari geçim indirimindeki en az tutar, yılbaşından sonra 66,49 liradan 73,40 liraya yükselecek.

Bu şekilde bekar bir işçinin ücretinden yeni yılda her ay 6,91 lira daha az vergi kesilecek ve söz konusu işçi ücretinde katsayı ya da yeni yıl zammı dışında, bu tutarda bir iyileşme sağlanacak.