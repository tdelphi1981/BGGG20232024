Sırta kaftan başta fesle ekip-i tayyare
THYnin modacı Dilek Hanife tasarlattığı yeni üniformaları Twittera sızdı. Başta THYde görev yapan hostes ve stewardlar olmak üzere pek çok kişi tarafından eleştirilen üniformalarla ilgili Dilek Hanif Bunlar çalıştığımız örnekler, üzerinde karar verilmiş değil dedi. THY Basın Danışmanı Ali Genç ise Sızması iyi oldu belki. Gelen tepkileri dikkate alacağız diye konuştu.
TÜRK Hava Yollarının (THY), yeni üniformalarını tasarlatmak için 8 modacı arasından seçtiği Dilek Hanifin twittera sızan kreasyonları büyük tepki çekti. Twitter ve Facebookta başta THYde görev yapan hostes ve stewardlar olmak üzere pek çok kişi üniformaları eleştirirken, en çok tepkiyi hosteslerin başındaki fes ve kaftanlar aldı. Yeni üniformaların, çok tartışılan ve hükümetin de tepkisini çeken Muhteşem Yüzyıl dizisindeki kostümleri andırması da ironik bulundu. 
HENÜZ BİTMİŞ DEĞİL 
Sosyal medyayada tasarımlarının çok eleştirildiğinden habersiz olan Dilek Hanif, Bunlar kendi içimizde yaptığımız bir deneme çalışması... Eskiz bunlar. Üzerinde çalıştığımız pekt çok örnek var. Yani bunlar karar verilmiş, kesinleşmiş tasarımlar değil dedi.   KABİN EKİBİ Mİ FASİL EKİBİ Mİ? MİLLİ UNSUR VURGUSU 
THY üniformalarda Türk, Osmanlı gibi milli unsarların vurgulanmasını istediği için mi bu kadar geleneksel tasarımlara imza attınız sorusuna Dilek Hanifin yanıtı şöyle oldu: Yoğun bir Osmanlı yok aslında. Kumaş ve desenlerlerde bir Türk esintisi var. THY kendi kimliğiyle, Türk kimliğiyle uyumlu üniformalardan yana. Biz 10 farklı model çalışması yaptık. Örneğin fesi nasıl duracak diye denedik. Ve o fesleri aşırı bulup vazgeçtik. Ama örnek uygulamalara bakarak karar veriyoruz. Örneğin fes kesinlikle olmayacak. Onun kararını verdik. 
  DEVE KESME OLAYINDAN SONRA  
 
 
 
Araştırmalar etnik öğe beklentisini gösterdi 
THY Başın Danışmanı Ali Genç ise sosyal medyadaki eleştirileri gördüğünü belirterek şu açıklamayı yaptı: Bu sızan üniformaların dışında çok farklı alternatifler de var. Bz global bir hava yolu şirketiyiz. Avrupada yaptığımız araştırmalarda gördük ki bizde bazı milli unsurları da görmek istiyor yolcular. Birkaç yılda bir değişmeyecek, klasik olarak kalacak forma arayışındayız. Buna göre tasarımlar arasından nihayi üniformaları seçeceğiz. 
Sızdı iyi oldu, tepkileri de değerlendireceğiz 
UÇAK içinde görev yapan ekibin şıklığın yanı sıra rahat da etmesi gerektiğini dile getiren THY Basın Danışmanı Ali Genç, Giyecek kişilerin de benimsemesi lazım. Sosyal medyaya sızması da iyi oldu. Bir anlamda geri bildirim aldık! Üniformaya fokus guruplarımızla birlikte karar vereceğiz dedi. 
Twitterda kimler ne dedi 
Kutup Zencisi: THYnin yeni kostümü Kırgızistan halk dansları topluluğu gibi olmuş... Selam, men Türk Hava Yollarını çox sevir?m... 
Hakan Köksal: Globally Yours! GÜLEBİLİYORUZ! 
Engin Bas: Eğer THYnin yeni personel kıyafetleri bunlarsa ben abdest almadan uçaklara binemem... Ne bu ya getto camisine gelmiş gibi. 
Deniz Ülke Arıboğan: THYnin yeni kıyafetleri başlıklı bu haber asparagas mı, gerçekliği var mıdır acaba? Singapur Airlines bu sanki. 
Gülşan Gürsel: Dilek Hanifin THY için hazırladığı 2013 koleksiyonu gerçekten kabus gibi, hostesler ramazan şerbetçisine dönmüş resmen. 
Barbaros Şansal: 21. Yüzyıl THY Uçuş Ekipleri Kostümleri! İhale sürecini cidden merak ettim? Kimler teklif verdi? Kimler seçti? Kim seçildi? Yoksa hatır işi mi? 
Kerem Polat: Dilek Hanife herhalde; Öyle kötü bir şey tasarla ki, THYnin tüm prestiji yerle bir olsun diye talimat vermişler. 
Ebru Yücel: THY icin hostes kıyafeti olarak tasarlanan kaftanlarla, acil bir durumda uçağı nasıl tahliye edecekler mesela? 
Siyabend Suvari: THY kabin memurlarına haşema meets Flash tv versus Devran Çağlar konseptli giysiler uygun görmüş. Bize de kabinde halay cekmek düşer o vakit. 
Murat: THY Bir tavsiye Uçağın iniş takımlarını da örtmeyi unutmayın. ÇOK müstehcen. 
Ekrem Aktaş: Dilek hanım tebrikler,elinizde kalan bütün perdelik kumaşları THYe itelemişsiniz. 
dcengiz@hurriyet.com.tr
 
 