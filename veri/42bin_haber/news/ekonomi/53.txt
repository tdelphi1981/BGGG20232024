Yunanlılar yine sokaktaydı
Ücret ve emekli maaşlarında yeni kısıtlamalara gidecek olan Yunanistanda yüz binlerce kişi bugün yine sokaklardaydı. Yunanistanın iki büyük işçi sendikasının çağrısıyla başlayan eylemler 48 saat sürecek.
Eylemler nedeniyle başkent Atinada hayat durma noktasına geldi. Toplu taşıma araçları çalışmadı, okullar, bankalar ve belediye binaları kapandı.   
Bugünkü eylem Atinanın son iki ayda şahit olduğu üçüncü büyük gösteriydi. Eylemciler kamu harcamalarını kısan ve işçilerin işten çıkartılmasını kolaylaştıran reformlara karşı sloganlar attı.  
Hükümet ise bunun son kısıtlama dalgası olduğunu belirterek Yunanlılardan sabırlı olmalarını istedi. Ancak Yunanlılar daha önce bunun gibi bir çok söz veren ancak sözünde durmayan hükümete karşı daha da öfkelendi.