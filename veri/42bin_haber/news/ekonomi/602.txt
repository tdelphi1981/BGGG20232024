Yılbaşı kredilerinde faizler dip yaptı
Merkez bankasının faiz indirimi kararı ve bankalar arası rekabetin artmasıyla birlikte kredi maliyetlerindeki düşüş devam ediyor.
Kredi kullanmayı düşünenler için rekabetin de artmasıyla birlikte kampanyalar arasında seçim yapmak da zorlaşıyor. Özellikle bankaların bu dönemde en rekabetçi ürünleri olan Yılbaşı kredileri ise tüketicilere çok avantajlı seçenekler sunuyor. Doğru krediye karar vermekse tüketiciye düşüyor. 
En Avantajlı Yılbaşı Kredileri için Tıklayın. 
10 bin TL için faiz ödemesi bin 300 TL 
İhtiyaç kredileri maliyetlerindeki düşüş eğilimi devam ediyor. 10 bin TL tutarındaki kampanyasız bir ihtiyaç kredisinin faiz oranlarının yüzde 1,14 seviyesine kadar düştüğü görülüyor. Aynı tutardaki bir kredinin aylık taksit ödemeleri 490 TL seviyesinde olurken tüketicinin yapacağı faiz ödemesi ise bin 500 TL civarında seyrediyor.  
Faizler yüzde 0,99a kadar düştü
İhtiyaç kredilerindeki bu avantajlı oranların yanı sıra bankaların yılbaşına özel yaptıkları kampanyalar ise tüketiciye daha büyük avantajlar sağlıyor. Masrafsız ve faizsiz kredi seçenekleri bulunan yılbaşı kredilerinde tüketiciye esnek ödeme planları sunuluyor. 10 bin TL 24 ay vadeli bir yılbaşı kredisinin faiz oranları yüzde 0,99-yüzde 1,39 arasında farklılık gösterirken aylık taksit ödemeleri ise 480 TLye kadar düşüyor.  
Bu koşullarda alınan bir kredinin toplam maliyetleri ise 11.770-12.200 TL arasında değişiklik gösteriyor. Dosya masrafı alınan kredilerden ise 200-225 TL arasında değişen ücretler alınıyor. Faizsiz kullandırılan kredilerden ise normale göre daha yüksek tutarlarda dosya ücretleri alınıyor.Bunun yanı sıra kredi kullanan kişinin bireysel özelliklerine göre masraflı, masrafsız veya faizsiz tüm yılbaşı kredilerinden sigorta ücreti alınıyor.  
Doğru karar için tüm detayları inceleyin
Yılbaşı kredilerindeki bu avantajlı seçenekler tüketiciye olumlu yansırken yapılan yanlış seçimlerde ise kayıplar büyük olabiliyor. Bu yüzden yılbaşı kredinizi seçerken sadece kredinin faiz oranlarının düşük olmasına, masrafsız veya faizsiz olup olmadığına bakarak karar vermek yanlış olabilir.  
Kredinize karar verirken toplam yapacağınız ödeme miktarına ve masraflar dahil edilerek oluşturulan yıllık maliyet oranlarına bakmanız size gerçek maliyetleri gösterecektir. Böylece en avantajlı krediyi seçebilirsiniz.