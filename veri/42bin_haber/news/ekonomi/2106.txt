Ortaklığımız bitti ama gönül bağımız sürüyor
Yıldız Holdingin (Ülker) önceki gün hisselerini sattığı Duran Doğan Ambalajın diğer ortağı Mike Acemyan, Ülker Ailesi ile ticaret ve ortaklık ilişkisinin 60 yıl önceye dayandığını belirterek, Sabri elini öptüğüm iki insandan biridir. Bana çok şey öğretti. Murat bey de tam babasının oğlu dedi.
TÜRKIYEnin gıda devi Yıldız Holdingin (Ülker)  kurucusu Sabri Ülkerin 60 yıl önce kendisine ambalaj tedarikçisi olarak seçtiği Acemyan Ailesine ait Doğan Matbaacılıkın üçüncü kuşak temsilcisi Mike Acemyan, bu yarım asrı aşan başarılı ticari ilişkinin önemli ilkelerini anlattı. Ülker Grubu ile önce ticaret sonra ortaklık yaptık. 60 yılı aşan iş  ilişkimizde hiçbir sorun yaşamadık. Hayatım boyunca sadece iki insanın elini öptüm. Bunlardan biri rahmetli Sabri Beyin eliydi. Kendilerine olan büyük hürmetimden dolayı elini saygı ile öptüğüm az insanlardan biridir ve bu şerefe nail olduğumdan dolayı kendimi şanslı addederim dedi.  
DEDEMIZ KUTU IHRAÇ EDERDI 
Mike Acemyan, Doğan Matbaasının 1934te kurulduğunu, büyük babasının Ülker Ailesi ile 1950li yılların başlarında tanıştığını söyledi. Acemyan şöyle konuştu: O tarihlerde Sirkeci Aşir Efendide bulunan matbaamız, ambalaj konusunda Türkiyenin ileri gelenlerindendi. Dedemiz bu matbaada Italyan usta çalıştırırdıve Mısıra sigara kutusu ihraç ederdi. 1950lerde, ambalajlı gıda sektörü gelişmemişti. Bu yüzden bisküviler dikdörtgen teneke kutularla bakkallara dağıtılır ve gazetelerden yapılmış kese kâğıtları ile müşteriye sunuldu. Rahmetli Sabri Ülker, bisküvi imalatına başladığında, ilk hedeflerinden biri bisküvileri şeffaf, porsiyonluk, el değmeden, sağlıklı şartlarda üretmek ve dağıtmak olmuştu. O nedenle de ticari ilişkilerimiz çok eskilere dayanır. 
MURAT BEYİN KATKISI BÜYÜK 
Sabri Ülkerin vefatından sonra da Ülker Ailesiyle ilişkilerinin aynı güzellikte devam ettiğini  söyleyen Mike Acemyan şöyle 
konuştu: Şunu rahatlıkla söyleyebilirim ki Murat Bey de tam babasının oğlu. Murat Ülkeri 1990ların başında, işe yeni başladığı zamanlar tanıdım. Beni en fazla şaşırtan ve sevindiren, babası ile olan zekâ ve hafıza benzerliği olmuştur. Kendisi ile birlikte Ülker çikolatanın bayramlık kutularını geliştirmek için yurt içi ve yurt dışında uzun mesailer harcadık. Kendisi de babası gibi en ufak teferruatlara dikkat eden bir mizaca sahip. Duran Doğanın bu günlere ulaşmasına, başta Sabri Beyin onayı ile maddi destekleri, bilahare Murat Beyin ortaklığımız öncesi ve ortaklığımız aşamasında katkıları büyük rol oynadı. 
Ülker çıktı yönetim aynı 
1999da Yıldız Holding ile 2005te de  Duran Ofsetle ortak olduklarını ve Duran Doğan Ofset ve Ambalaj Sanayi A.Ş. olarak yola devam ettiklerini hatırlatan Mike Acemyan,  Yıldız Holdingin hisselerinin Fransa ve Belçikada karton ambalaj sanayiinde faaliyet gösteren LGR Int. SAya satılmasıyla ilgili olarak Şirketimizin ortakları; Ülker, Duran ve Acemyan Ailesiydi. Ülker kendi hisselerini satmış oldu. Biz kaldık. Yönetim aynı şekilde devam ediyor diye konuştu.   
Para kazanmak lazım 
MİKE Acemyan, merhum Sabri Ülker ile yaşadığı bazı anekdotları şöyle anlattı: Sabri Ülkerin Maslaktaki iş yerime gittiğimde, salahın 8inde bile beni beklediğini görürdüm. Mütevazılığı, işine bağlılığı ve dürüstlüğü,  kendilerine olan büyük saygımın başlıca nedenlerinden biri oldu. Sabri Bey ile en çok işlerimizi konuşurduk. Bana Her şeyden önce para kazanmak lazım. Para kazanmaya dikkat et demişti. Bu sözü ticarette bana hep yol gösterdi. Çünkü para kazanamazsan ticaretin, işletmen biter. Bir de onca yıl iş ilişkimiz oldu hiçbir zaman bizim bir zorluğumuzdan ya da sıkıntımızdan faydalanmak gibi bir eğilim göstermedi. Tersine zor zamanda bizim için elinden geleni yapmıştır ve bunu da menfaat düşünmeden yapmıştır.