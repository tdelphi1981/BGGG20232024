Burs ve krediye yüzde 8 artış
Başbakan Recep Tayyip Erdoğan, burs ve kredilerde 1 Ocak 2013ten itibaren yüzde 8 artış yapılacağını açıkladı. Erdoğan, Üniversiteleri sakalla, bıyıkla, başörtüsüyle uğraşan kurumlar olmaktan çıkarıp bilim yuvaları haline dönüştüren biz olduk dedi.
BAŞBAKAN Tayyip Erdoğandan 1 Ocak 2013ten itibaren burs ve kredilere yüzde 8 oranında artış yapılacağını açıkladı. Erdoğan, Sincan 1. Organize Sanayi Bölgesinde ASO 49. Yıl Başarı Ödülleri töreninde özetle şunları söyledi:  
TÜRBANLA UĞRAŞILMIYOR 
Üniversiteleri asli görevlerine döndürdük. Sakalla, bıyıkla, başörtüsüyle uğraşan kurumlar olmaktan çıkarıp, bilim yuvaları haline dönüştürdük. Açtığımız 92 yeni üniversite ve 128 bin 600 yatak kapasiteli yeni yurtlarla öğrencilerin hizmetindeyiz. Kredi ve Yurtlar Kurumunun 2002de 494 milyon lira olan bütçesini 2013te 5 milyar liraya çıkardık. 2002de 86 milyon lira olan yurt yatırım ödeneklerini 2013te 626 milyon liraya çıkardık. Türkiyede artık otel konforunda yurtlar inşa ediyoruz. 2003ten bugüne kadar 286 yeni blok ve yurdu hizmete açtık. Devam eden inşaatlarla birlikte 2013 sonuna kadar yurt yatak kapasitesini 400 bin rakamına ulaştıracağız. Bununla da kalmayacağız her bir yurt odasına bir mini buzdolabı koyacağız.Yurtlardaki 308 bin gencimizi Gençlik ve Spor Bakanlığı liderlik okullarında eğitimden geçiriyoruz.   
HARÇLARI KALDIRDIK 
İngilterede üniversite öğrenim harçları 3 kat artırılırken biz harçları kaldırdık. 2002de 451 bin 550 öğrenciye öğrenim kredisi veriliyordu. Şu anda biz 1 milyon 173 bin öğrenciye burs ya da kredi veriyoruz. Bu sayı 2013te 1 milyon 304 bin öğrenciye çıkıyor. Başvuran her öğrenciye ayırt etmeksizin, dışarıda bırakmadan durumuna göre burs ya da kredi veriyoruz. Bizden önce burs ve krediler üç ayda bir verilirken biz şu anda bunu, aydan aya öğrencilerimize teslim ediyoruz. Türk cumhuriyetleri ve akraba topluluklardan gelen 4 bin 643 öğrenci kardeşlerimizi yurtlarımızda ücretsiz barındırıyoruz. Ödeme zorluğu içindeki 7044 öğrencimizden de yurt ücreti almıyoruz.  
İŞTE MÜJDEMİZ 
2002de bir öğrenci burs ya da kredi olarak ne alıyordu biliyor musunuz? 45 lira. 2012de bu rakam yaklaşık 5 kat artarak 260 liraya yükselmişti. Şimdi 1 Ocak 2013ten geçerli olmak üzere burs ve kredilere yüzde 8 oranında artış yapıyoruz ve öğrencilerimize aylık 280 lira ödemeye başlıyoruz. Bitmedi, aylık beslenme yardımı veriyoruz. Bu yıl 180 liraydı, bunu da 200 liraya çıkarıyoruz böylece öğrencilerimizin eline beslenme yardımı dahili aylık 480 lira geçmesini sağlıyoruz. Yüksek lisans öğrencisi, 2002de ne alıyordu? 90 liracık. Bugün 520 lira alıyor, 1 Ocaktan itibaren aylık burs ve kredisini de 560 liraya yükseltiyoruz. 2002de 135 lira burs ya da kredi alan doktora öğrencisi bugün 780 lira alıyor. Önümüzdeki haftadan itibaren 840 lira olarak ödemeye başlıyoruz. 
Ankaranın en çok vergi verenleri ödüllendirildi 
2012de Gelir İdaresi Başkanlığı verilerine göre vergi mükellefiyeti Ankarada bulunan kurumlar vergisi rekortmeni 14, gelir vergisi rekortmeni 1, Orta Anadolu İhracatçı Birlikleri verilerine göre merkezi ve üretimi Ankarada bulunan ve en çok ihracat gerçekleştiren 25, Türk Patent Enstitüsü verilerine göre Ankarada patent alan 9 kuruluşa ödül verildi. Kurumlar vergisi birincisi TÜPRAG Metal Madencilik AŞ, gelir vergisi birincisi Ertunç Özcan, ihracat birincisi MAN Türkiye AŞ, Ar-Ge birincisi Türk Traktör ve Ziraat Makineleri AŞnin ödüllerini Başbakan Erdoğan verdi. Diğer ödülleri bakanlar; Mehmet Şimşek, Hayati Yazıcı, Zafer Çağlayan ve Faruk Çelik takdim etti.