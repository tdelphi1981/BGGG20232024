"Kara Cuma" çılgınlığı rekor kırdı!
ABD'de geleneksel "Kara Cuma (Black Friday)" indirim kampanyalarında, 247 milyon kişi 59.1 milyar dolarlık alışveriş yaptı. ABD Ulusal Perakendeciler Federasyonu (NRF) tarafından yaptırılan araştırmaya göre, perşembe, cuma, cumartesi ve pazar günlerini kapsayan dört günlük "Kara Cuma" olarak bilinen indirimli alışveriş günlerinde 247 milyon kişi mağazaları ya da internet sitelerini ziyaret etti.

Alışveriş tutkunları, bu sürede 59.1 milyar dolar harcama yaptı.

ABD'de her yıl kasım ayının dördüncü perşembe günü kutlanan Şükran Günü'nün ardından "Kara Cuma" olarak bilinen indirim kampanyaları düzenleniyor.