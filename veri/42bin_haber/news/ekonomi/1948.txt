Haliçin iki yakası yüzen otobüsle bir birine bağlanacak
İstanbul'un sembollerinden Haliç'in iki yakası Amfibi model (karada ve suda giden taşıt) otobüs ile bir birine bağlanacak. Karadan suya girerken tekerleklerini toplayan ve gemi halini alan otobüs, Ağustos ayında hizmete sunulacak.
Şu an Hollanda'nın Roterdam şehrinde kullanılan ve Amfibus olarak anılan taşıt ile Sütlüce'den Eyüp'e 5 dakikada geçilebilecek. 

Amfibus'ın distribütörü Magic Bus İstanbul'un Genel Müdürü Yılmaz Çelik, Haliç'in iki yakasının artık kayıklarla değil otobüsle bir birine bağlanacağını dile getiriyor.

2013 Ağustos ayından itibaren taşıtın İstanbul'a hitap edeceğini anlatan Yılmaz Çelik, "Malum Fatih'in İstanbul'u fethinde gemiler denizden karaya indi. Biz de böyle bir ambians yapacağız." diyor.

Çelik, Amfibus'ın İstanbul'a doping olacağını, şehrin gelirlerini önemli oranda artıracağını vurguluyor. 

Başbakan Recep Tayyip Erdoğan, İstanbul'un vitrinlerinden Haliç'e büyük önem veriyor. Altın Boynuz olarak bilinen alanı çamurdan arındırma adına yürütülen faaliyetleri de teşvik ediyor. Bununla da yetinmeyen Tayyip Erdoğan, devletin ilgili organlarını ve belediyeleri Haliç'in bilinirliğini artırmaya davet ediyor. Erdoğan'ın gayretlerine Amfibus ile katkı yapacaklarını anlatan Çelik, "Ekonomi Bakanı Zafer Çağlayan ile de bir araya geldik. Amfibus'a sıcak. Buradan aldığımız güç ile taşıtı İstanbul'a getireceğiz, 2014'te de Türkiye'de üreteceğiz." ifadelerini kullanıyor.

 Çelik, maliyeti 1 milyon 215 bin Euro'yu bulan otobüsün Haliç'i çekim alanı yapacağına işaret ediyor. Taşıtın 7'den 70'e toplumun tamamının ilgi odağı olacağını belirtiyor.

Amfibus'ı yeni olduğu, devletin belli organları kaygılı olduğu için Haliç'te deneyeceklerini aktaran Magic Bus İstanbul Genel Müdürü, taşıtın büyük ilgi göreceğinden söz ediyor. Yılmaz Çelik, şöyle devam ediyor:

"Amfibi model otobüsü devlet teşvik ediyor. Biz de bu teşviklerden yararlanma adına gerekeni yapıyoruz. Umut ediyorum Kültür ve Turizm Bakanlığı ile Bilim, Sanayi ve Teknoloji Bakanlığı'ndan yardım alacağız. Bu otobüs tek bize ait değil. Diğer operatörler ya da acenteleri de yararlandırabiliriz. Çünkü ülke olarak gelirlerimizi artıracak.

Hem otobüs hem gemi görevi gören taşıt şoför dâhil 47 yolcu alıyor. Otobüsün konforunu da ihtiva ediyor, gemide olan öğeleri de içeriyor. Motor sudan etkilenmediği gibi gemide olduğu gibi kamarası var, navigasyonu var, can yeleği var; WC'si var.

15 kilometre sürat yapıyor. Haliç'i 3-5 dakikada geçebiliyor. Ama biz tur amaçlı baktığımız için Amfibibus'ın konuklarını bir yakadan diğer yakaya 30 dakikada bağlamasını planlıyoruz."