Başçı: 25 bin dolar gelir yüzde 5 büyümeyle yakalanır
Merkez Bankası Başkanı Erdem Başçı, Türkiyenin 2023 vizyonu kapsamında kişi başı gelirin 25 bin dolara çıkartılması hedefinin yüzde 5 büyüme ile mümkün olduğunu söyledi.Türkiyenin daha fazla büyümesi gerektiği görüşlerinin aksine Yüzde 5 büyüme yeterli olur, fazlası olursa iyi ama, yüzde 5 de yeterlidir diyen Başçı, yaptıkları hesaba göre yüzde 5 büyümenin dolar bazında yüzde 7ye denk geldiğini bu hızla da Türkiyenin hedeflerini yakalayabileceğini belirtti. Başçı, Bu hızla gidersek çok rahat 25 bin doları yakalarız. Ama 25 bin yeter mi bence yetmez. Türkiye çok daha iyisini yapabilir. Yapısal reformlar önemli dedi. Başçı, Yükselen 2023 Vizyonu: İstanbul Yeni Finans Merkezi panelinde yaptığı konuşmada şunları söyledi: İstanbul dünyanın en güzel finans merkezi olmaya aday bir şehirdir. O yüzden bizde İstanbulun güzel bir finans merkezi olması için çalışmalarımızı sürdürüyoruz, devam ediyoruz. Borsa İstanbul mesela çok önemli bir adım. Orada biz özellikle Türk Lirası tahvil piyasasını önemsiyoruz. Orada bir Türk Lirası tahvil piyasasının olması her bakımdan Türkiyenin dayanıklılığını artıracak, vade yapılarının uzamasına imkan tanıyacak. Özellikle büyük şirketlere ve daha sonra belki orta boy şirketlere teminatsız borçlanma imkanları açacak.