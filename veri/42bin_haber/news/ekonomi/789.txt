Gediz Elektrik Dağıtım'a 1.23 milyar dolar
Akdeniz ve Boğaziçi Elektrik Dağıtım özelleştirmelerini gerçekleştiren Özelleştirme İdaresi Başkanlığı, Gediz Elektrik Dağıtım AŞnin de ihalesini tamamladı. 13 firmanın teklif verdiği ihaleyi Elsan-Tümaş-Karaçay Ortak Girişim Grubu 1 milyar 231 dolarlık teklif ile kazandı.
İki yıl önce 1.92 milyar dolara ihalesi yapılan ancak ödemesi gerçekleşmediği için özelleştirmesi iptal edilen Gediz Elektrik'in yeni sahibi belli oldu. 13 firmanın yarıştığı ihalede en yüksek teklifi Elsan-Tümaş-Karaçay Ortak Girişim Grubu verdi. 
İzmir ve Manisa'nın elektrik dağıtımının yapıldığı Gediz Elektrik ihalesinde ilk turda en yüksek teklif 815 milyon dolar olmuştu. İlk turun sonunda Cengiz-Kolin-Limak Ortak Girişim Grubu elendi. 
Devam eden turlarda, diğer teklif sahipleri IC İçtaş İnşaat, Zorlu Holding, Torunlar Gıda, Çalık Enerji, Enerjisa,  Fernas ve Genpa Telekom ihaleden çekildi. 
Son teklif ise Elsan-Tümaş-Karaçay Ortak Girişim Grubu'ndan geldi. 
Ortaklık 1 milyar 230 milyon dolarlık teklifini, komisyon başkanın talebi sonrası 1 milyar 231 dolara çekti. Bu teklifle birlikte ihale de teknik olarak sona ermiş oldu. 
1.9 MİLYAR DOLAR TEKLİF EDİLMİŞTİ 
Gediz Elektrik'in Ağustos 2010'da yapılan ihalesinde en yüksek teklifi 1.92 milyar dolar ile İŞKAYA-MMEKA ortaklığı vermişti. Ancak daha sonra ödeme yapılmayınca ihale iptal edilmişti. 
Gediz Elektrik, İzmir ve Manisa'nın elektrik dağıtımını gerçekleştiriyor. Gediz Elektrikin toplam 2 milyon 345 bin abonesi bulunuyor. 
ÖİB'nin geçtiğimiz günlerde yaptığı Akdeniz Elektrik ve BEDAŞ ihalelerini en yüksek teklifle Cengiz-Kolin-Limak Ortak Girişim Grubu kazanmıştı. 
  KAYIP-KAÇAK 1 MİLYAR 650 MİLYON DOLAR