Yenilenebilir enerjide İsraile Türkiye engeli
Enerji ve Tabii Kaynaklar Bakanı Taner Yıldız, Uluslararası Yenilenebilir Enerji Ajansının (İrena) Konseyine Güney Kıbrıs Rum Kesimi ile İsrailin üyeliğini Türkiyenin engellediğini bildirdi.
Bakan Yıldız, Abu Dabide yapılan Uluslararası Sürdürülebilir Enerji Konferansına, birçok ülkeden cumhurbaşkanı, başbakan, bakan seviyesinde çok sayıda kişinin katıldığını belirtti. Aslında tüm bu çalışmaların bir anlamda arayış olduğunu vurgulayan Bakan Yıldız, zirvede, gerek iklim değişikliğiyle gerek sürdürülebilir enerji kaynaklarının bütün enerji politikalarına hakimiyetiyle ilgili konuşmalar yapıldığını anlattı. 
Türkiyenin bundan 7-8 yıl önce çizdiği enerji politika ve stratejileriyle yenilenebilir enerji kaynaklarına doğru kaymaya başladığını, petrol ve doğalgaz gibi birincil enerji kaynakları yerine alternatif kaynakların oluşturulmaya çalışıldığını ve başarıyla uygulandığını ifade eden Yıldız, Türkiyenin yüzde 25ler, 26lar civarında yenilenebilir enerji kaynakları oranını tutturduğunu söyledi.