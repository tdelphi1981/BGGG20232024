Ölüm hızı binde 5,1'e yükseldi
Kaba ölüm hızı 2010'da binde 5 iken, 2011'de binde 5,1'e yükseldi, bebek ölüm hızı binde 11,7'ye düştü. 2010 yılında 365 bin 646 ölüm olurken, 2011 yılında bu sayı 375 bin 281'e yükseldi.Ölenlerin yüzde 55'ini erkekler, yüzde 45'ini kadınlar oluşturdu. 2011 yılında en fazla ölüm Ege Bölgesi'nde görüldü.
Türkiye'de 2011 yılında kaba ölüm hızı binde 5'ten binde 5,1'e yükseldi. Ölenlerin yüzde 55'ini erkekler, yüzde 45'ini kadınlar oluştururken, 2011'de bebek ölüm hızı ise binde 12'den binde 11,7'ye düştü. 
TÜİK'in 2011 yılına ilişkin yayımladığı Ölüm İstatistikleri'ne göre, 2010 yılında binde 5 olan kaba ölüm hızı, 2011 yılında binde 5,1'e yükseldi. Başka bir ifadeyle 2010 yılında bin nüfus başına 5 ölüm düşerken, 2011 yılında bin nüfus başına 5,1 ölüm düştü. 2011 yılında, kaba ölüm hızının en yüksek olduğu bölge binde 7,3 ile Batı Marmara, en düşük olduğu bölge ise binde 3,6 ile Güneydoğu Anadolu Bölgesi oldu. 
  İŞTE BÖLGE-BÖLGE ÖLÜM İSTATİSTİKLERİ  
Ölenlerin yaklaşık yarısını 75 ve üzeri yaştakiler oluşturdu

2011 yılında, ölümlerin en yüksek olduğu yaş grubu yüzde 45,6 ile 75 ve daha yukarı yaş grubu olurken, en düşük ölüm oranı yüzde 0,5 ile 10-14 yaş grubunda görüldü. 
Ölümler yaş grubu ve cinsiyete göre incelendiğinde, yaş grupları arasındaki cinsiyet farklılığının belirgin olduğu görülmektedir. En yaşlı kuşak olan 75 ve daha yukarı yaş grubu dışındaki bütün yaş gruplarında erkek ölüm sayısı, kadın ölüm sayısından daha fazla oldu. Kadın ve erkek arasındaki bu farklılığın, 15-19 yaş grubundan sonraki ölümlerde yaş ilerledikçe arttığı ve 60-64 yaş grubunda en yüksek seviyeye ulaştığı gözlendi. 
Bebek ölümleri azaldı

Bebek ölüm sayısında 2011 yılında bir önceki seneye göre azalma görüldü. 2010 yılında 15 bin 85 bebek ölümü gerçekleşirken, 2011 yılında bu sayı 14 bin 
500'e geriledi. 2010 yılında binde 12 olan bebek ölüm hızı, 2011 yılında binde  
11,7'ye düştü. Diğer bir ifadeyle 2010 yılında bin canlı doğum başına 12 bebek ölümü düşerken, 2011 yılında bin canlı doğum başına 11,7 bebek ölümü gerçekleşti. Bebek ölüm hızının en yüksek olduğu bölge binde 16,1 ile Güneydoğu Anadolu, en düşük olduğu bölge ise binde 8 ile İstanbul oldu. 
Ölen bebeklerin yüzde 63,1'i bir ayını doldurmadan öldü. Bir ayını doldurmadan ölen bebeklerin yüzde 14,2'sinin ilk gün, yüzde 31,5'inin 1-6 günlükken, yüzde 17,4'ünün ise 7-29 günlükken öldüğü gözlendi. 1-4 aylıkken ölen bebeklerin oranı ise yüzde 23,2 oldu.
2010 ve 2011 yıllarında, kadın, erkek ve toplam ölüm sayıları şöyle: 


 