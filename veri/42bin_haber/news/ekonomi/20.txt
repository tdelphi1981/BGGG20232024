Maliye 400 vergi müfettiş yardımcısı alacak
Maliye Bakanlığı Vergi Denetim Kurulu Başkanlığı 400 vergi müfettiş yardımcısı alacak.
Konuya ilişkin duyuru, Resmi Gazete'nin bugünkü sayısında yayımlandı. 
Buna göre, sınava başvurmak için en az 4 yıllık lisans eğitimi veren siyasal bilgiler, hukuk, iktisat, işletme, iktisadi ve idari bilimler fakültelerinden veya endüstri mühendisliği ile işletme mühendisliği bölümlerinden ya da bunlara denkliği yetkili makamlarca kabul edilen yurt içi ve yurt dışındaki öğretim kurumlarından birini bitirmiş olmak gerekiyor.  
Adaylardan 9-10 Temmuz 2011 ve 7-8 Temmuz 2012 tarihli Kamu Personel Seçme Sınavlarının KPSSP40, KPSSP54 ve KPSSP57 puan türlerinin herhangi birinden 80 ve üzeri puan alma şartının arandığı sınav için başvurular 12-30 Kasım süresince yapılabilecek. 
Giriş Sınavı önce klasik usulde yazılı, sonra da sözlü olarak düzenlenecek, yazılı sınavda başarılı olan adaylar Ankara'da sözlü sınava tabi tutulacak. Sözlü sınav tarihi, yeri ve saati (www.maliye.gov.tr) ve (www.vdk.gov.tr) internet sayfalarında ayrıca ilan edilecek.