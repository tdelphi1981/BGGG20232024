Enerjide yüksek tempo sürüyor
2012 yılı, enerji sektörü açısından canlı bir işlem ortamına sahne oldu. Askıya alınan özelleştirme işlemlerinin yeniden başlaması sektöre hareket getirirken, toplam 9.5 milyar dolar değerinde 45 satın alma ve birleşme işlemi gerçekleşti.
PwC tarafından hazırlanan Türk Enerji Sektöründeki Birleşme ve Satın Almalar Raporunda, 2012 işlemlerinin beklentilerin çok üzerinde gerçekleştiği ve enerji sektöründe toplam 9.5 milyar dolar değerinde 45 işlemin kamuoyu ile paylaşıldığı belirtildi. Beklentilerin üzerinde gerçekleşen satın alma ve birleşmelerde, yılsonuna doğru hız kazanan özelleştirmeler önemli rol oynadı.
PwC Türkiye Enerji Sektörü Danışmanlığının enerji sektöründeki birleşme ve satın almalara yönelik raporu, geçtiğimiz yıl iyimser tahminlerin de ötesinde bir işlem hacminin gerçekleştiğini ortaya koydu. Raporda, Seyitömer termik santralinin özelleştirme ihalesi, E.ONun Enerjisa yatırımı ile Boğaziçi, Gediz ve Akdeniz elektrik dağıtım şirketlerinin özelleştirme ihalelerinin, toplam işlem değerinin büyük bir bölümünü oluşturduğuna dikkat çekildi. 
Bu yılın şubat ayında da İstanbul Anadolu Yakası, Toroslar, Dicle ve Van Gölü bölgeleri için teklif alınması bekleniyor.    
GAZPROMDAN HAMLE 
Petrol ve doğalgaz sektörlerinde ise elektriğe kıyasla daha az işlem gerçekleşti. Bu sektörlerde 2012nin en önemli işlemi Petkimdeki yüzde 10.32lik kamu hissesinin özelleştirilmesi oldu. Öte yandan Rus enerji devi Gazprom, Avrasyagazda yüzde 60 pay alarak, özel gaz tedarikçileri arasındaki yerini sağlamlaştırdı. 
Raporda, 2013te petrol piyasasında birkaç küçük anlaşma beklendiği, sektör oyuncularının, akaryakıt ve LPG sektörlerinin önündeki düzenleyici değişikliklere ayak uydurmak için zamana ihtiyacı olabileceği de belirtildi. 
Türk şirketlerin büyük özelleştirme ihalelerine ilgisi, anlaşmalarda yerli-yabancı ayrımında kendini gösterdi. Raporda, yabancı oyuncuların özelleştirme ihalelerine az ilgi göstermesine karşın, yerel şirketlerle ortaklığa istekli oldukları, bunun son örneğinin de Alman E.ONun Enerjisanın yüzde 50 hissesini alması olduğu kaydedildi. Bu işlemle birlikte, 2012de en önemli yabancı anlaşmalar Petkimde yüzde 51 hisseye sahip Socarın yüzde 10.32lik hisse daha alması, Gazprom iştiraki Prima Energynin Avrasya Gazın yüzde 60ını alması, ve Inter RAOnun Trakya Elektriki satın alması oldu.   
Özelleştirmede başarı şansı arttı 
PwC Türkiye Enerji Sektörü Lideri Faruk Sabuncu, rapora ilişkin şu değerlendirmeyi yaptı: Başarısız olan önceki özelleştirme ihalelerinin aksine, elektrik dağıtım şirketlerinin devir süreçlerinin 2013te başarıyla tamamlanacağını öngörüyoruz. Dağıtım şirketleri lehine mevzuat değişiklikleri ile hedef şirketlerin finansal yapısı ve büyüme potansiyelinin daha doğru değerlendirilmesi sonucu ortaya çıkan düşük işlem değerleri ihalelerin başarı şansını artırıyor dedi.  
Sırada İGDAŞ var 
PwC Türkiyeden Engin Alioğlu, Özelleştirme işlemleri 2013te de işlem ortamını şekillendirecek. İstanbul Anadolu Yakası ve Torosların özelleştirme işlemleri kolay olacaktır, ancak Dicle ve Van Gölü dağıtım bölgelerindeki yüksek kayıp-kaçak oranı süreci zorlaştırabilir. BaşkentGazın ardından İGDAŞ için de sürecin başlamasını öngörüyoruz. Abu Dhabi şirketi TAQAnın Afşin Elbistan elektrik santralları ve linyit sahalarına yapacağı yatırımın, 2013 yılının en önemli işlemi olma olasılığı çok yüksek diye konuştu.