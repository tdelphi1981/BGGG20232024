Hacıların çöplerini İBB toplayacak
Her yıl dünyanın dört bir yanından milyonlarca Müslümanın ziyaret ettiği kutsal topraklarda, özellikle hac ve umre dönemlerinde nüfusu 3-4 milyona ulaşan ve bütün sokakları adeta çöp dağlarına dönüşen Mekkenin temizliğinden bundan böyle İstanbul Büyükşehir Belediyesi sorumlu olacak. Lahor, Kahire ve Yemenden sonra İstanbul Büyükşehir Belediyesi, şimdi de Mekke Belediyesi arasında imzalanan protokolle, İSTAÇ aracılığıyla kutsal topraklarda, katı atık yönetimi konusunda, daha sonra belirlenecek bir ücret karşılığında teknoloji ve sistem hizmeti verecek.
İstanbul Büyükşehir Belediyesinin Saraçhanedeki Başkanlık binasında, İBB ile Mekke Belediyesi arasında İşbirliği Mutabakat Zaptı imza töreni ile yürürlüğe giren proje çerçevesinde Büyükşehirin temizlik uzmanları İstanbulda uyguladığı sistemi Mekkede de uygulayıp, Suudilere çöp toplamayı öğretecek.  
Kutsal topraklarda temizlik sorununun çözümünün kolay olmadığını, Suudi Arabistanın hac ve umre dönemlerinde farklı kültürlerden çok sayıda insanın geldiği bir ülke olduğuna dikkat çeken İstanbul Büyükşehir Belediye Başkanı Kadir Topbaş, geçtiğimiz günlerde yaptığı Umre ziyareti esnasında edindiği bilgileri paylaşırken, Suudi Krallığı ve yerel yönetimlerin Mekkede çok ciddi çalışmalar yaptığını söyledi. Dünyadaki bilgi paylaşımının önemine dikkat çeken Topbaş, en son ziyaretinde Mekkede dünya ölçeğinde çok ciddi bir dönüşüme tanık olduğunu ifade ederek, raylı sistemden ulaşım ağına çok ciddi projelerin kısa sürede sonuçlarının alınacağını söyledi. 
KABENİN TEMİZLİĞİ BİZE VERİLMİŞ EN BÜYÜK HEDİYE 
Kutsal topraklarda Katı atık yönetimi ile ilgili verecekleri hizmetin sıradan bir hizmet olmayıp tüm insanlığa karşı bir sorumluluk taşıdığının altını çizen Topbaş, İnancımızdan aldığımız değerlerle, bu hizmetin farklı bir ibadet anlamı taşıdığını bilmekteyiz. Bize düşen, karşılıklı dostluk ve işbirliği çerçevesinde şartların elverdiği ölçüde en ileri sistemle bu hizmeti vermek. Kutsal topraklarda Katı Atık Yönetimi sistemiyle işbirliği bizim için büyük bir şeref. Bunu bize düşen bir görev olarak görmekteyiz. İstanbulda günde 15 bin ton çöp toplanıyor. Bu, Avusturya ülkesinin günlük çöpü kadar. Hem toplama, hem bertaraf edilmesi ve hem de dönüştürülüp depolanması konusunda başarılı bir kadromuz var. Harem-i Şerif Beytullahın temizliğinin bir ucunda olmak büyük nasip. Bunu kendimize önemli bir hizmet kapısı ve fırsat olarak görmekteyiz. Bu bize verilmiş en büyük hediye dedi. 
İSTAÇ Genel Müdürü Hacı Osman Akgül ile birlikte protokole imza adan Mekke Belediyesi Kalkınma Projelerinden Sorumlu Belediye Başkan Yardımcısı Aref Gadi de, yaptığı konuşmada, bu işbirliğinin yeni ortaya çıkmadığını, İslam ülkeleri arasındaki işbirliğinin devamının Türkiye Cumhuriyeti hükümeti ve Suudi Kralının arzusu olduğunu söyledi. 
Gadi, yıl boyunca Mekkede özellikle hac döneminde milyonlarca Müslümanın hizmetlerini karşıladıklarını hatırlatıp,  temizlik ve katı atık yönetimi konusunda da çaba içinde olduklarına vurgu yaptı. Temizlik konusunda hızlı bir şekilde başarı sağlayabilmek için Mekke Belediyesinin 4 yıl önce yeni bir iştirak şirketi kurup yabancı şirketlerle işbirliği yapmayı amaçladıklarını belirten Gadi, İstanbul Belediyesinden oluşturulacak teknik heyetlerin önümüzdeki günlerde, bu iştirak şirketini ziyaret edip, bilgi aktarımı konusunda işbirliği yapacaklarını anlattı.  
İstanbul Büyükşehir Belediyesi, bir zamanlar İstanbulu çöp dağlarından kurtaran Katı Atık Yönetimi Sistemini paylaşacağı hizmeti, Mekke Belediyesine  ücret karşılığı verecek.