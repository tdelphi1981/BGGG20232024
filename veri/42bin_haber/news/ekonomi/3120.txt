Diyarbakırda çözüm bereketi
Çözüm sürecinin başlamasıyla birlikte çok sayıda firma, Diyarbakıra yatırım yapmak için girişimlerde bulundu.
Güvenlik sorunu nedeniyle değişik zamanlarda çıkarılan teşvik uygulamalarına rağmen Diyarbakıra yatırım konusunda çok da istekli olmayan girişimciler, çözüm sürecinin başlamasıyla birlikte Diyarbakıra yatırım yapma kararı aldı. Son 2 ayda aralarında yabancı firmaların da bulunduğu 52 şirket, Diyarbakır Organize Sanayi Bölgesinde (OSB) fabrika kurmak için resmi başvuru yaptı. Ayrıca Sheraton, Intercontinental, Nova İbis, Rixos ve Divan oteller zincirlerinin de Diyarbakıra yatırım için çalışma yürüttüğü bildirildi. 
Diyarbakır Organize Sanayi ve İş Adamları Derneği (DOSİAD) Başkanı Aziz Özkılıç, çözüm sürecinin başlamasıyla il dışındaki girişimcilerin Diyarbakıra yatırım konusunda daha istekli olduğu belirti. Özkılıç, şöyle konuştu: Bir süre önce çıkarılan teşvik uygulamasının ardından çoğunluğu Diyarbakırdan olan 158 girişimci yer talebinde bulunmuştu. Ancak çözüm sürecinin gündeme gelmesiyle batı bölgeleri ile yurt dışından yatırımcılar da organize sanayi bölgesinden kendilerine arsa tahsis edilmesini istedi. OSBnin birinci etabında yer kalmadığı için arsa tahsisi yapamıyoruz. 2 bin dönümlük ilave alan çalışmamız hızlı şekilde devam ediyor.