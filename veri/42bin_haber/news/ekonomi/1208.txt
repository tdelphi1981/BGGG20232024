Gümrük ve Ticaret Bakanlığı 347 personel alacak
Gümrük ve Ticaret Bakanlığı 300 denetmen yardımcısı ve 74 uzman yardımcısı istihdam edecek. Bakanlığın personel alımına ilişkin ilanı, Resmi Gazete'de yayımlandı.
Buna göre, Bakanlık taşra teşkilatı ticaret il müdürlükleri genel idare hizmetleri sınıfında görevlendirilmek üzere 300 gümrük ve ticaret denetmen yardımcısı alınması için giriş sınavı yapılacak. Sınavlar yazılı ve sözlü olmak üzere iki aşamalı olacak. İlgili KPSS puanı başarı sırasına göre belirtilen fakülte ve bölümlere ayrılan kontenjanın 3 katı kadar aday ve bu adaylardan en düşük puana sahip adayla aynı puana sahip tüm adaylar yazılı sınava çağrılacak. 
Öte yandan Gümrük ve Ticaret Bakanlığında genel idare hizmetleri sınıfında görevlendirilmek üzere 74 Gümrük ve Ticaret Uzman Yardımcısı kadrosu için giriş sınavı yapılacak.  
Giriş sınavları yazılı ve sözlü olmak üzere iki aşamalı olacak. İlgili KPSS puanı başarı sırasına göre tabloda belirtilen bölümlere ayrılan kontenjanın 10 katı kadar aday ve bu adaylardan en düşük puana sahip adayla aynı puana sahip tüm adaylar yazılı sınava çağrılacak.