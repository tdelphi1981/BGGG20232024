Trakya Cam'dan Hindistan'da önemli anlaşma
Trakya Cam, Hindistan'ın en büyük cam ambalaj üreticilerinden Hindusthan National Glass & Industries Limited (HNGIL), Kurucu Hissedarları (Promoters) ve HNG Float Glass Limited (HNGFL) ile 10 Ocak 2013 tarihinde Ortak Girişim Anlaşması (JVA) imzaladığını bildirdi.Trakya cam Sanayii AŞ'den Kamuyu Aydınlatma Platformu'na (KAP) yapılan açıklamada şirketin hızlı büyüme vizyonu çerçevesinde gelişme potansiyeli sunan Hindistan düzcam pazarına girme kararı doğrultusunda İyi Niyet Anlaşması (MOU) imzalandığının 18 Ekim 2012 tarihinde kamuya duyurulduğu hatırlatıldı.
Bu duyuru sonrasında ortaklık yönünde çalışmaların sürdürüldüğü belirtilen açıklamada Hindistan'ın en büyük cam ambalaj üreticilerinden Hindusthan National Glass & Industries Limited (HNGIL), Kurucu Hissedarları (Promoters) ve HNG Float Glass Limited (HNGFL) ile 10 Ocak 2013 tarihinde Ortak Girişim Anlaşması (JVA) imzalanmıştır denildi.

Açıklamada, bu anlaşma neticesinde Trakya Cam'ın, HNGIL ve kurucu hissedarlarının halihazırda yüzde 88 oranında pay sahibi olduğu tek düzcam hattı 
olan HNGFL'ye yüzde 45 oranında ortak olduğu kaydedilerek IFC'nin bu şirkette yüzde 12 olan payı ise hisse devir işlemlerinden sonra yüzde 10 olacaktır. Hisse devir ve kapanış işlemlerinin tamamlanmasına (closing) yönelik çalışmalar sürdürülmektedir ifadelerine yer verildi.