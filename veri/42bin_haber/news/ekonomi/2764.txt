Urfalıyam ezelden...
Şanlıurfa, yaklaşık 8 ay önce açıklanan teşvik paketinin ardından yatırımcılardan yoğun ilgi görüyor.
Yıllardır çeşitli ekonomik avantajlar sağlanmasına rağmen istenilen düzeyde yatırımın gerçekleşmediği kentte, son teşvik paketiyle ekonomik hareketlilik arttı. Şanlıurfada, son 8 ayda 900 milyon TLlik yatırım yapıldı. Ayrıca 500 milyon TLlik yatırım için de kentteki son hamlelerini yapan iş adamları, özellikle tekstil, ayakkabı ve çağrı merkezlerine yönelik yatırım planları yapıyor. 
SANAYİ ŞEHRİ OLACAK 
Şanlıurfa Ticaret ve Sanayi Odası (ŞUTSO) Başkanı Eyyüp Sabri Ertekin, teşvik paketiyle kentteki istihdam rakamlarının ciddi oranda arttığını belirtti. Çok sayıda firmanın da kentte yatırım için görüşmelerini sürdürdüğünü vurgulayan Ertekin, Şanlıurfa teşvikten yararlanarak sanayileşmiş bir şehir olacak dedi. 
3ÜNCÜ OSB HAZIRLIĞI 
Ertekin, son yatırımlarla 25 bin kişilik istihdam garantisinin oluştuğuna dikkati çekerek, şunları kaydetti: Teşvik belgelerinde öngörülen istihdam 6 bin kişi, çağrı merkezlerinde 4 bin, OSBde 6 bin. Tekstilin 5 bin, ayakkabıcıların 5 bin istihdam vaadi var. 2. OSB dolma noktasına geldi. 3. OSBnin hazırlıklarına başladık. Orayı da yatırımcıya vermeye çalışacağız. Teşvikle 25 bin civarında istihdam sağlanmış olacak. 
Nazar değmesin 
TEŞVİKTE Şanlıurfanın çok avantajlı bulunduğuna dikkat çeken Eyyüp Sabri Ertekin, Gelen yatırımcılara elimizden gelen yardımı gösteriyoruz. Nazar değmesin, oldukça öne çıkmış durumdayız. Gelen yatırımcılar memnun kalınca bu sefer yatırımcı yatırımcıyı getirmeye başladı. O da bizim için ayrı bir kazanç.