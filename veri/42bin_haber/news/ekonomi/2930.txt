E-ticaret için vergi harekâtı başlıyor
2012 yılı sonunda yaklaşık 31 milyar liraya ulaşan ve 2015te 62 milyar liralık hacime çıkması beklenen internet üzerinden ticaret (e-ticaret) alanında yaşanan vergi kaybı için Maliye Bakanlığı düğmeye bastı.
Maliye Bakanı Mehmet Şimşek, önümüzdeki günlerde e-ticarete yönelik vergi incelemelerinin başlatılacağını bildirdi. Devlet kaybediyor ama vatandaş da kaybediyor diyen Bakan Şimşek, ilgili kamu kurumlarından yapılması talep edilen düzenlemeler ve Vergi Denetim Kurulu (VDK) tarafından başlatılan vergi incelemeleriyle, sektör üzerinde etkin bir denetim ve gözetim sisteminin kurulmasının planlandığını söyledi.  
CAYDIRICILIK ARTIRILACAK 
Şimşekin talimatıyla yaklaşık 6 ay önce harekete geçen Vergi Denetim Kurulunun (VDK), e-ticaret alanında oluşan vergi kayıp kaçağının tespiti ve önlenmesine yönelik çalışmaların ilk etabını tamamladı. Maliye Bakanı Mehmet Şimşek, VDKnın yaptığı incelemeye göre e-ticaret alanında ciddi vergi kayıplarının olduğunun tespit edildiğini belirterek, Raporda yer alan tespitler doğrultusunda, sektörde faaliyet gösteren mükellefler nezdinde, vergi kaybına neden olup olmadıkları yönünde vergi incelemeleri başlatılacak. Sektördeki faaliyetlerin kayıt altına alınması ve suistimale sebebiyet veren mükellefler üzerindeki caydırıcılığının artırılması hedefleniyor açıklamasını yaptı.    
SANAL POS YÖNTEMİ  
Raporda, en çarpıcı ifade ise e-platform siteleri üzerinden güvenli ticaret yöntemi kullanılarak yapılan işlemlerde, tahsilatın e-platformun sanal pos aracılığı ile gerçekleştirilmesi durumunda, kimlerin ne kadar satış gerçekleştirdiğinin etkin bir şekilde tespit edilemediği ve bu durumun da mükellefler tarafından vergi kaçırma yöntemi olarak kullanılabildiği tespitinin yer alması oldu.  
Tahsilatın takibi zor 
ANKARA Organize Vergi Kaçakçılığıyla Mücadele Grup Başkanlığı tarafından hazırlanan raporda ikkat çeken bilgiler şunlar oldu: 
·  Yapılan satışların tahsilatında, banka dışı aracılara ait sanal posların kullanılması halinde, yapılan satışların izlenmesi açısından zorluklar yaşanıyor.
·  Banka havalesi, EFT veya posta çeki yoluyla yapılan tahsilatlarda, hesabın özel/kişisel amaçlarla da kullanılabilmesi nedeniyle, e-ticaretten elde edilen hasılatın takibi zorlaşıyor.
·  Bazı e-ticaret sitelerinde unvan, adres ve iletişim bilgileri yok. Bu hem mükelleflerin tespitinde hem de vatandaşların haklarını takip etmelerinde zorluklara neden oluyor.