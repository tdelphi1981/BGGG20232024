MARKA Konferansına ilgi yoğun oldu
MARKA 2012 Konferansı Swissotelde gerçekleşti. Konferansı iki gün boyunca, iki bine yakın katılımcı tarafından takip etti. Katılımcılar, değişen marka yönetim dinamiklerini en yetkin isimlerden dinleme fırsatı buldular.
Uluslararası MARKA Konferansları'nı 13 yıldır düzenleyen konferans kuruluşu Yürekli'nin Yönetim Kurulu Başkanı Ayşegül Yürekli Şengör, ilginin giderek arttığını söyledi. MARKA Konferanslarının en belirleyici farkının var olan gündemi takip etmek yerine, yeni bir gündem yaratması olduğuna işaret eden Yürekli, "Bu anlayışla yepyeni bir gündem yazdı. Dünya çapındaki lider konuşmacıların vizyonunu MARKA platformunun vizyonuyla birleştirerek bunu başardık" dedi.  
MARKA 2012nin ilk gününde Egemen Bağıştan Tom Aikensa, Jean-Claude Biverdan Nicholas INDye ünlü konuklar çeşitli sunumlar gerçekleştirdi. İkinci günün ilk oturumunda ise KidZania markasının Dünya Başkan Vekili Phil Sandhaus sahneye çıktı. Phil Sandhaus, Edutainment nedir? KidZania deneyimsel pazarlamanın benzersiz bir örneği başlıklı sunumunda;  çocuklar için tasarlanmış deneyim ve eğitim odaklı bir eğlence platformu olan KidZania projesini anlattı.  
Son dönemde çok tartışılan, geleceğin pazarlama yöntemi olarak gösterilen Neuro-Marketing konusu da MARKA 2012de masaya yatırıldı. Millward Brown Güney Afrika Başkanı, Neuro-Marketing Uzmanı Erik Du Plessisin, The Branded Mind: Nörobilimin beyin ve marka bilmecesi hakkında bize anlattığı gerçekler başlıklı konuşması ilgi çekti.  
Konferansta en çok dikkat çeken isimlerden biri de FEED projesinin yaratıcısı ve Başkanı Lauren Bush Laurendı. Dünya siyasetinin en önemli ailelerinden birinin kızı, ünlü modacı Ralph Laurenın gelini olan Lauren Bush Laurenın konuşması, FEED'le Hayata Katkı  Doğa Dostu Tasarım & Sosyal Sorumluluk başlığını taşıyordu.