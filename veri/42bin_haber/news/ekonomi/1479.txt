Opel'den çalışanlara muhtıra gibi mektup
Opel'in Bochumdaki fabrikasında 2016 yılından sonra araç üretilmeyeceği açıklamasının ardından Opel Denetleme Kurulu Başkanı Steve Girskynin çalışanlara mektup göndererek ağır tasarruf önlemlerine razı olmalarını istemesi fabrikanın beklenenden önce kapatılabileceği iddialarına yol açtı. Bir grup işçi, tesis önünde protesto gösterisi yaptı.
Opel Denetleme Kurulu Başkanı Steve Girsky, General Motorsun (GM) Opeli mali olarak desteklemesi için, şirketin tekrar kar getiren duruma getirilmesi gerektiğini yazdı. Girsky mektupta, tesislerde otomobil üretiminin 2014 sonunda duracağını, bu tarihten sonra sadece Ruhr bölgesi için yedek parça üretileceğini açıkladı. Girsky, mektubunda "eğer şubat ayına kadar herhangi bir çözüm bulunmazsa Opel'in Bochum'daki üretim tesislerinin 2014 yılı sonunda tamamen kapanabileceğini" söyledi. 
Alman 1inci Devlet Kanalı ARD de şirket yönetiminin, sendika ve işçi temsilciliği ile süren görüşmelerde uzlaşma sağlanamaması halinde Zafira üretiminin 2014 sonunda duracağını açıkladı.  Bu durumda Opel Bochum Tesislerinin 2016 yerine 2014 sonunda kapatılacağı belirtildi. 
Opel'in Bochum'daki fabrikasını kapatması şirketin Avrupa'da çalışan 3 bin ila 40 bin işçisini etkileyecek.