Baş döndüren fikirlere ödül
YILDIZ Holdingin inovasyon şirketi Northstarın, üniversite-kamu-sanayi işbirliğini güçlendirmek ve bilimsel projeleri ticari değere dönüştürmek için başlattığı Baş Döndüren Fikirler yarışmasının finali 17 Ocak 2013 tarihinde yapıldı. Üniversitelerden 100ün üzerinde başvuru alan yarışmada seçici kurul tarafından değerlendirilerek finale kalan 12 proje, jürinin önüne çıktı. Üniversite, sanayi ve kamu kurumlarının önde gelen temsilcilerinden oluyan jüri, zorlu bir maratonun ardından ilk üç ve jüri özel ödülleri sahiplerini buldu. Yarışmada birinciliği Yeni Proses/Gıda Teknolojisi Kategorisinde ODTÜden İlkem Demirkesen Mert, Yeni Ambalaj/Ambalajlı Ürünler Kategorisinde ise İstanbul Teknik Üniversitesinden Zeynep Bakkaloğlu aldı. 
Yarışmanın ödül töreni Tarım Gıda ve Hayvancılık Bakanı Mehdi Eker, Yıldız Holding Yönetim Kurulu Başkan Yardımcısı Ali Ülker ve Yıldız Holding Global İnovasyon Grubu Başkanı Bilal Kaafaraninin katılımı ile gerçekleşti. Törende konuşan Tarım, Gıda ve Hayvancılık Bakanı Mehdi Eker, 10 yıl önce Ar-Ge bütçesinin Gayri Safi Milli Hasıladan (GSMH) sadece binde bir pay alırken, bugün bu oranın yüzde 1e ulaştığını belirtti. Bakan Eker, 2007 yılından bu yana özel sektörden 115 projeye destek verdikerini vurguladı.