Demir ağları satmıyor kullanıma açıyoruz
TBMM Bayındırlık Komisyonu, TCDD Taşımacılık A.Şnin kurulmasını öngören tasarıyı kabul etti.
Bu doğrultuda kamu tüzel kişileri ve şirketler, kendilerine ait demir yolu altyapısı inşa edebilecek, ulusal demiryolu altyapı ağı üzerinde demiryolu tren işletmecisi olabilecek. Ulaştırma, Denizcilik ve Haberleşme Bakanı Binali Yıldırım, demiryolları özelleştirtiriliyor tepkilerine Demiryolu ulaşımının serbestleşmesi özelleştirme anlamına gelmiyor, mevcut tesislerin başkalarının da kullanımına izin verilmesi amaçlanıyor yanıtını verdi. Tasarı ile TCDD, demiryolu altyapı işletmecisi olarak yeniden yapılandırılıyor. TCDDnin tren işletmesi ile ilgili birimleri ise ayrılarak, TCDD Taşımacılık A.Ş. kuruluyor. TCDD, ulusal demir yolu altyapı ağı içinde yer alan ve devletin tasarrufundaki demir yolu altyapısının kendisine devredilen kısmı üzerinde demir yolu altyapı işletmecisi olarak görev yapacak. 
BANKALARIN OGS HESABI 
Yıldırım, otoyol ve köprülerde geçişlerin tek sisteme düşürülmesi konusunda çalışıldığını belirterek şunları söyledi: HGSde etiketleri birçok yerden bedava alabiliyorsunuz. OGSnin cihaz maliyeti çok daha yüksek. Vatandaşlar, HGSye geçiş olursa OGSye ödediğimiz paralar ne olacak? diye soruyorlar. Bankalarla konuşup vatandaşın mağdur olmaması için ne gerekiyorsa yapacağız. Ama bu geçiş süreci makul bir sürede olacak. Çok acelemiz yok. HGSye geçişin sebebi mağduriyetlerin önlenmesi. HGSyi devreye soktuk ya bankaların bazıları OGSyi bedava vermeye başladı. Madem bedava verilebiliyordu, daha önce niye vermediniz? Bu soruyu soruyorum.