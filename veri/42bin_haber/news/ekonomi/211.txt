Bir icadım daha var
İzmitin fakir çocuğuydu, Hayraboluda Türkiyenin Islak Mendil kralı oldu, şimdi şirketini 56.3 milyon liraya Eczacıbaşına sattı.
TÜRKİYEnin ıslak mendil kralı olarak ünlenen Ataman İlaç Kozmetik Kimya Sanayi Ticaret Limited Şirketinin sahibi Ataman Özbay, Türkiye ve Doğu Avrupanın en büyüğü olan Beylikdüzündeki üretim tesisi ile birlikte markalarını ve şirketini Eczacıbaşı Grubuna sattı. Satışla Uni, Unibaby, Wogi, Woc, Comfort, Premax, Unimed, Mentholix, Şelale, Lemonni ve Türkiye pazarının lideri durumundaki Uni Wipes markaları, Eczacıbaşına geçti.  
Özbay, Sattım çünkü, top penaltı noktasındaydı. Gönlüm rahat, bir yabancı gruba da satmamış oldum. Ayrıca iş hayatımda pes etmiş değilim. Bir icadım var ve onu hayata geçireceğim dedi. Ataman Özbay, yeni icadının detaylarını vermedi ama özellikle Alışveriş Merkezlerinde halk sağlığı açısından çok kritik bir konu olan hijyen problemini çok ucuza ve çok pratik şekilde çözecek bir ürün olduğunu söyledi.  
KİTAP YAZACAĞIM 
Eşi Simten Hanımın vefatından sonra kendini hayır işlerine verdiğini, yakında bir de kitap yazacağını söyleyen Ataman Özbay, Bir süredir, üniversiteler, hapishanelere kadar gidip konferanslar veriyorum. İnsanımıza başarı motivasyonu aşılamak için kendi yaşadıklarımı anlatıyorum. Yakında hayatımı bir kitap haline getireceğim dedi. 
Şirketini satmasının bir nedenini de "Şirketimiz tam değerini buldu sattım. Bu tabii ki artık işi gücü bırakıyoruz anlamına gelmez diye konuştu.   
İZMİTİN FAKİR ÇOCUĞU 
İzmitte yerel gazetede ve matbaada çalışarak okuyup eczacı olan Ataman Özbay, ilk girişimcilik öyküsünü şöyle anlatıyor: İzmitliyim. Babam ben lise öğrencisiyken rahmetli oldu. Kendisi matbaada, gazetede çalışırdı. Ben de onunla matbaada Bizim Gazete adlı yerel gazetede çalışmaya başladım. Matbaada artık kâğıtlar olurdu, bu káğıtları toplar, lokantalar için zımbalı kartonlu not defteri yapıp satardım. Çok iyi para kazandım. Ondan sonra ustamla Cağaloğluna giyotin bileyletmeye gittikçe daha çok kağıt getirmeye başladım ve İzmit, Adapazarı, Gölcük esnafına satmak için eleman da çalıştırarak defter imalatı yaptım. Lise bitene kadar böyle çalıştım. 
ECZACI OL İYİ PARA VAR 
   
Bülent Eczacıbaşı ne dedi 
ECZACIBAŞI Holding Yönetim Kurulu Başkanı Bülent Eczacıbaşı, anlaşma nedeniyle yaptığı açıklamada,  Eczacıbaşı Topluluğunun hızlı tüketim ürünleri alanındaki büyümesinin, söz konusu satın alma ile birlikte yeni bir ivme kazandığını belirterek, Selpak, Solo, Okey, Selin gibi markalarımızla kişisel bakım pazarlarında sürdürdüğümüz liderliğimizi, yeni alanlara girerek Türkiyenin yanı sıra çevre ülkelere de taşımayı hedefliyoruz. Bebek temizleme mendilleri başta olmak üzere her çeşit ıslak temizleme mendili, bebek ve çocuk bakım ürünleri alanında Türkiye'nin en önde gelen kuruluşlarından Atamanı bünyemize katmış olmak, bu amaca ulaşmamızda bize büyük güç verecek dedi.  Çalıştığı matbaanın sahibinin oğlunun doktor olup geldiğini ve kendisinin de Sence ben ne okuyayım diye ona sorduğunu anlatan Ataman Özbay, O da bana sen eczacılık oku, iyi para var dediğini belirtiyor. Özbay, şöyle devam ediyor: Lise bitene kadar 11 yıl matbaada çalıştım. Okuyacak param yoktu. İzmitte çok hayırsever bir kadın Alime Tanju bana maddi destek verdi ve beni okuttu. Ayrıca ben de eczacılıkta okurken cumartesi pazar matbaalarda çalıştım. Üniversitede okurken evlendim. Eşim de eczacıdır. 
TESADÜFEN HAYRABOLUYA:  
Özbay, eşiyle eczacılık yapmaya karar verince Hayraboludan geçerken otobüs şoförünün söylediklerine uyup bu ilçeye yerleştiklerini ve eczane açtıkları söylüyor. Özbay, Şans eseri Hayraboluya yerleştik. Geliboluya giderken orada indim ve otobüsçü bana bir dükkandan bahsetti. Ertesi gün gittim o dükkânı tuttum. Sonra orada bir tane daha eczane açtık ve yerleştik diyor. 
ALLAH YÜRÜ YA KULUM DEDİ  
Hayraboluda yerleştikten sonra işlerinin iyi gittiğini anlatan Özbay, Allah yürü ya kulum dedi. İki eczanemiz oldu ama ben bir kere gazete ve matbaaya bulaşmışım ya duramadım ve Hayraboluda bir matbaa ve gazete kurdum. Hayraboluda yerel gazete çıkarmaya başladım. Bu yerel medya ile Trakyada bayağı ses çıkardım diye devam ediyor. Özbay, eczacılık ve yerel medya patronluğu sayesinde zengin olduklarını anlatıyor ve şöyle konuşuyor: Para kazanınca durmadım ve yine Hayraboluda yağ işine ortak oldum. Önce çok para kazandım fakat sonra yürümedi. Eşimin de ısrarı ile bu defa İstanbula yerleşme kararı aldık. Hayraboludaki bütün işlerimi tasfiye ettim ve 1968de gittiğim Hayraboludan 1988de ayrıldım. 
1995TE ISLAK MENDİLE GİRDİM 
Ataman Özbay ıslak mendil işine nasıl başladığını da şöyle anlatıyor: En çok satan ürünün ithal ıslak mendil olduğunu görünce, 1995te ıslak mendil üretmeye başladık. Birçok ıslak mendili hem dünyada hem de Türkiyede ilk kez üreten firma olmayı başardık. Özbay, Ataman İlaç Kozmetik Kimya Sanayi Ticaret Limited Şirketinin Uni markalı ıslak mendillerinin, Rusya, Çin, Orta Doğu ve Türkiyede taklit edildiğini belirten Ataman Özbay, bu nedenle davalar açtıklarını anlatıyor. Özbay, 8 ülkede pazar lideri olduklarını belirtiyor.  
FUARLARDA GECE NÖBETİ TUTTUM 
Ataman Özbay, Uni ürünlerinin Çinli, Rus, Orta Doğulu ve Türk firmalar tarafından sürekli taklit edildiğini ve birebir aynı ambalajla Uni üreten firmalara karşı hukuk mücadelesi verdiklerini söylüyor. Özbay En büyük sıkıntımız hem içerde hem de yurt dışında taklit edilmek. Çinliler gidiyor benim ürünümü ürettiklerini söylüyorlar ve sipariş alıyorlar. Aynı ambalajı yapmışlar ama ürün kalitesi çok kötü. Böyle çok taklit ve sahtecilik davaları açtık. Çinlilerle baş etmek çok zor. Türk firmaları da taklit üretim yapıyor ve onlarla da çok sıkıntıdayız. Rusyadan bir firma da benim ürünlerin aynısını yapıp kataloğuna koymuş. Yılda 10 uluslar arası fuara katılıyoruz ve her fuarda standımızın başında gece nöbeti tutuyoruz. Çünkü birileri mutlaka yeni ürünümüzü çalıyor.  

Hayraboluya hayır yapacak 
ATAMAN Özbay eşi merhume Simten Ataman adına Hayraboluya büyük güzel bir okul yaptıracağını söylüyor. Özbay, Bizim şirketimiz  Tekirdağın Hayrabolu ilçesinde doğup büyüdü. O yüzden Hayraboluya hayır yapmak istiyorum. Eşimi de yakın zamanda kaybettim. Onun anısına güzel bir okul yaptıracağım.  Eşim Simten Hanım ile Eczacılık Fakültesinde okurken  tanışmıştım. Kendisi hocamdı. Yani hocamla evlendim ve çok mutlu oldum diyor.   
Atamanın ilkleri 
UNI markasıyla ıslak mendil üreten Ataman, Türkiyede ilk ıslak mentollü mendil, ilk çift taraflı yüz peeling diskleri, ilk kimyasal madde içermeyen yenidoğan bebek mendili, ilk buğu etkili mentollü kuru mendil, ilk meyve aromalı ıslak cep mendili, ilk suda eriyen ıslak tuvalet kağıdı gibi üretti. Firma; Bulgaristan, Ukrayna, Lübnan, Azerbaycan, Kazakistan, Gürcistan, Kosova ve Rusyada pazar lideri. 
sozdemir@hurriyet.com.tr 
  
 