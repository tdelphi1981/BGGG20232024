İşsizlik rakamları SMS'le açıklandı
İşsizlik oranı Ekim döneminde yüzde 9.1'le bir önceki aya göre değişmedi. TÜİK, veriyi normalden yarım saat önce SMS'le abonelerine duyurdu.
İşsizlik oranı geçen yılın Ekim döneminde yüzde 9.1 olarak belirlendi. İşsizlik oranı Eylül ayında da yüzde 9.1 düzeyindeydi.

Tarım dışı işsizlik oranı yüzde 11.4 olarak gerçekleşti.

Türkiye İstatistik Kurumu, normalde saat 10.00'da açıkladığı verileri 09.25'te abonelerine SMS'le gönderdi.

Ekim döneminde işgücüne katılma oranı yüzde 51, istihdam oranı yüzde 46.4 oldu.

GENÇLERDE İŞSİZLİK YÜZDE 18
Tarım dışı işsizlik oranı 0.2 puanlık azalış ile yüzde 11.4, 15-24 yaş grubunu içeren genç işsizlik oranı ise 0.7 puanlık artış ile yüzde 18.1 oldu.

TOPLAM İSTİHDAM 25.5 MİLYONİstihdam edilenlerin sayısı Ekim döneminde, geçen yılın aynı dönemine göre 1 milyon 23 bin kişi artarak 25 milyon 509 bin kişiye yükseldi. Bu dönemde, tarım sektöründe çalışan sayısı 30 bin kişi, tarım dışı sektörlerde çalışan sayısı 993 bin kişi arttı.

İKİ KİŞİDEN BİRİ HİZMET SEKTÖRÜNDE
İstihdam edilenlerin yüzde 24.8'i tarım, yüzde 18.6sı sanayi, yüzde 7.4ü inşaat, yüzde 49.3'ü ise hizmetler sektöründe yer aldı.

İŞGÜCÜNE KATILIM YÜZDE 51
Ekim döneminde işgücüne katılma oranı yüzde 51, istihdam oranı yüzde 46.4 oldu. Kayıtdışı işsizlik 2.1 puanlık azalışla yüzde 39.7 olarak gerçekleşti.