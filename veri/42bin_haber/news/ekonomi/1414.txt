KEY Yönetmeliği'nde değişiklik
KEY hak sahiplerine, EGYO tarafından ödenen kar paylarının yükümlülüğü aşan kısmı, Hazine tarafından EGYO'ya ödenecek. Konut Edindirme Yardımı Hak Sahiplerine Ödeme Yapılmasına Dair Yönetmelikte Değişiklik Yapılmasına İlişkin Yönetmelik, Resmi Gazete'de yayımlandı.

Değişikliğe göre, hak sahiplerine Emlak Konut Gayrimenkul Yatırım Ortaklığı (EGYO) tarafından ödenen kar paylarının EGYO'nun yükümlülüğünü aşan kısmı, Hazine Müsteşarlığı'nca incelenmesini müteakip düzenlenecek rapora istinaden Hazine tarafından EGYO'ya ödenecek.

Yönetmelik değişikliğinde, bir hak sahibinin alacağı toplam kar payının hesaplanmasına ilişkin matematiksel gösterime de yer verildi.

Değişiklik, 28 Temmuz 2008'den geçerli olacak.