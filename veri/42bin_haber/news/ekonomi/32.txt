Uzaydan çekilen 2 boyutlu Türkiye haritası hazır
TÜBİTAKın gözlem uydusu RASATın uzaydan çektiği yüzlerce görüntü kullanılarak Türkiyenin ilk 2 boyutlu haritası hazırlandı.
TÜBİTAK Uzay Teknolojileri Araştırma Enstitüsü Müdür Vekili Tamer Beşer, yerli kaynaklarla Türkiyede tasarlanıp üretilen ilk yer gözlem uydusu RASATın 7,5 metre siyah beyaz, 15 metre çok bantlı görüntüleme yeteneğine sahip olduğunu ifade etti. Harita için Türkiyenin 1200 civarındaki RASAT uydu görüntüsünün kullanıldığını vurgulayan Beşer, bu görüntülerin kamu kurum ve kuruluşlarının kullanımına sunulacağını açıkladı. Kamu kuruluşlarının web tabanlı arayüzle kullanıcıların çekilen görüntüleri anında görebileceğini ifade eden Beşer, güncel görüntü siparişlerini verip görüntüleri ücretsiz indirebileceklerini söyledi. RASAT görüntülerinin şehir, bölge planlama, ormancılık, tarım, afet yönetimi ve benzeri amaçlarla kullanılmasının hedeflendiğini dile getiren Beşer, RASATla birlikte dünyanın da istenilen bir bölgesinin fotoğrafını alabiliyoruz dedi.