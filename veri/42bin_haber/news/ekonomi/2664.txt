Makam aracına uydu takibi
Kamu taşıtlarının özel amaçlarla kullanımına uydu takipli önlem geliyor.Maliye Bakanı Mehmet Şimşek, çalışmaları son aşamaya gelen yeni taşıt yasa taslağı ile israfın önüne geçmek için günün modern teknolojilerinin de devreye sokulacağını söyledi. Şimşek, Mecliste bir grup gazeteciyle sohbetinde, taşıtların özel amaçlarla kullanımının önüne geçilmesi için uydu takip sistemlerinin de devreye sokulacağının sinyalini verdi. Şimşek, GPS uydu takibi gibi sistemler olacak mı? sorusuna karşılık, Bir çok modern teknoloji var. Tüm seçenekler değerlendirilecek dedi.