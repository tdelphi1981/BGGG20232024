YAYSAT 20. yaşını kutladı
YaySat 20. yılını Hilton Otelde düzenlenen gala yemeğiyle kutladı. Yaysat bayilerinin bir araya geldiği davete Doğan Holding Yönetim Kurulu Üyesi Vuslat Doğan Sabancıda katıldı. Gecede Kubat ve Funda Arar sahne aldı.
Yaysatın 20. yılı nedeniyle düzenlenen programda Yaysat bayileri ve nakliyecileri bir araya geldi. Geceye Hürriyet Gazetecilik Yönetim Kurulu Başkanı Vuslat Doğan Sabancı, Hürriyet Gazetesi Yazarı Ahmet Hakan, Hürriyet Gazetesi Yazarı Taha Akyol, Yaysat Genel Müdürü Hakan Urhan katıldı.  
YAYSAT 20. YAŞINI KUTLADI / FOTO GALERİ 
Açılış konuşmasını gerçekleştiren Yaysat Genel Müdürü Hakan Urhan kutlamayı bir ay erken gerçekleştirdiklerini belirtti. Daha önce kutlamaları Ocak ayında yaptıklarını belirten Urhan sözlerini şöyle sürdürdü: Burada aramızda bizlerle bu 20 yılı doldurmuş 74 bayimiz ve daha da önemlisi 23 tane nakliyeci dostumuz, canımız, arkadaşımız var. 20 yıldır yayınlarımızı bütün noktalara bu nakliyeci ve başbayi arkadaşlarımız taşıdılar götürdüler. 20 yıllarını bizim 20 yılımızla birlikte geçirdiler. Ben hepsine Yaysat ailesi adına, Aydın Beyin adına, Vuslat Hanım adına sonsuz şükranlarımı sevgilerimi iletiyorum. Benim 8 yılım doldu. Nasıl geçti bilemedim. Ama hangisine sorsam hepsi Biz 20 yılın nasıl geçtiğini bilmiyoruz diyorlar. Hatta 40. Yıl gazete dağıtım işini yapan bayimiz var. 4 kuşaktır bu işi yapan bayimiz var. 4 kuşaktır, 3 kuşaktır, 2 kuşaktır nakliyecilik yapan nakliyecimiz var. Ben gerçekten elleri ve ayakları öpülesi insanlar diye tanımlıyorum onları. Bizim için her şeyini ortaya koyan, karda, yağmurda, çamurda, hepimiz uyurken sıcak yataklarımızda eksi 20 derecelerde, artı 50 derecelerde bizim için nefer gibi çalışan nakliyeci ve bayi dostlarıma sonsuz şükranlarımı sunuyorum. Teknoloji ilerleyince kağıttan dijital dünyaya geçtik. Yaysatın 20. yıl enlerini söylemek istiyorum. 24 milyar adet gazete dağıttık bu 20 yılda. 13.4 milyar kilogram gazete dağıttık bu yolda. 1 milyar 330 milyon dergi dağıttık bu yolda. 912 milyon kilometre yol yaptık hep birlikte. Ve açıp kapadığımız satış noktaları 125 bin noktaya ulaştı. Şuan 28 bin noktadayız. Yaysatın enleri bunlar. Bunları siz değerli başbayilerim, siz değerli nakliyecilerim ve siz değerli yayın evlerimle birlikte başardık. Yaysat Genel Müdürü olarak 20. yılımızda hep birlikte bizimle olduğunuz için çok teşekkür ediyorum. Hepinize keyifli bir gece diliyorum.  
YAYSAT ARTIK KÖK SALMIŞTIR 
Hürriyet Gazetecilik Yönetim Kurulu Başkanı Vuslat Doğan Sabancı ise, 20. yılını doldurmanın herhangi bir kurum için çok önemli olduğunu belirterek, Türkiyede 20 yılını doldurmuş çok fazla kurum yok. Bu demektir ki Yaysat artık kök salmıştır. Yolda gelirken Filiz hanımla konuşuyordum, 20 yıl ne zaman geçti, Yaysata ne zaman gelmiştim hatırlıyım derken, Ben hatırlıyorum. Öğrenciyken gelmiştiniz staja dedi. Biraz evvel de filmi izlerken gerçekten o staj zamanı gözümün önünden film şeridi gibi aktı. İlk staja daha gazeteye gitmeden, daha baskı tesislerine binmeden, baskıdan gazeteyi alıp kamyona binip, baş bayiye gidip nasıl planlandığını görüp oradan son noktaya gitmiştik. O zaman anlamıştım dağıtım olmadan işimizin ana damarının olmayacağını diye konuştu.  
 
MİLLİYET GAZETESİNİ AMERİKADA DAĞITMAK İSTEDİM 
Amerikada çalışırken Milliyet Gazetesini dağıtmak istedim. Aydın Bey biraz destek oldu ama para batırabilirsin dikkat et dedi. Gene de ben bir cesaret, o zaman Hürriyet Doğan Grubunda değildi. Ben her yerde Hürriyet duyuyorum. Milliyeti dağıtalım istedim. Almanyaya, Almanyadan da Amerikaya aktarmalı uçakla. Öncelikle bütün müşterileri belirledik. Belirledik derken tek başıma hepsini tek tek telefon rehberinden bulup bir kenara yazdım. Sonra hepsine tek tek satışı yaptım. Kredi kartlarını aldım. Tek bir nokta kalmıştı. Bütün operasyon tamam, o dağıtıcıyı bulmam lazım. Dağıtıcı için birkaç kişiyle konuştum. En sonunda New Yorkta yaşayan bir Türk vatandaşıyla konuştum, Ben bu işi dağıtırım dedi. Nasıl dağıtacaksın? dedim.  Teşkilatım var. Türk mahallelerini biliyorum. Hiç merak etmeyin dedi. Bir yerde de güveneceğim. Tamam dedim. Gazeteler geldi havalimanından alındı. Dağıtılacak sanıyorum. Telefonlar geliyor bana. Gazeteler yok ortada. Nasıl yok? Paraları aldık. Söz verdik dağıtacağız da. Abone etmişiz. Evlerine dağıtacağız. Ben aradım bizim dağıtıcıyı. Muhsin Bey nerede. Adam yok. Telefonuma cevap vermiyor. Atladım arabaya. New Jerseyde adresi var elimde. Tabi Benden kurtulur mu diye geçiriyorum kafamdan. Gittim kapıya dayanacağım. Nerede bizim gazeteler diyeceğim. Kapı duvar. Adam yok. O adres de yalanmış.  
ÇOK ACI BİR TECRÜBE EDİNDİM 
Bu benim ilk tecrübemdi, işin dağıtım tarafı. Çok acı bir tecrübe edinmiştim. Paraları sonra tek tek cebimden iade etmek zorunda kaldım. Değerli Yaysat ailesi mensupları. Çok  önemli bir iş yapıyorsunuz. Bu tecrübemi şunun için anlattım, ben şahsen biliyorum, siz yoksanız, sıkı bir dağıtım ağımız, fedakâr bayilerimiz yoksa bu sektör yok. Ne Hürriyet var, ne Milliyet var, diğer gazeteler var. Sektör yok. Ve o zaman da demokrasinin de insanın da bir kolu bir kanadı kırık. Onun için çok önemlisiniz. Çok değerlisiniz. Zaman zaman biliyorum özellikle bu dönemlerde çok büyük sıkıntılar da yaşıyorsunuz. Birkaç bayi ile tanıştık biraz evvel. Bazıları benim yaşımdan büyüktür bu işi yapıyor. Babadan, dededen beri yapıyorlar. Ancak bu zor dönemlerde fiyat arttıramıyoruz. Gazete satışlarında hafif düşüşler var. Ciddi bir süredir fiyat arttıramıyoruz. Bunlar sizin sıkıntılarınızı arttırıyor. Ancak biz Doğan Grubu olarak ve aslında basının tamamı da gazetelere yatırım yapmaya devam ediyor. Bakın sektörümüze yeni girenler var yeni aileler var. Bu sene yatırımlarımıza devam ettik. Genelde beni dijitali konuşurken duyuyorsunuz biliyorum. Ancak gazetenin UV baskısına ve heatset baskısına yatırım yaptık. Kâğıt ve mürekkebimizi iyileştirdik. Boyutumuzu küçülttük. Bu tasarruftan ziyade okura daha kullanışlı bir ürün vermek içindi. Sizin endişelerinizi taşıyoruz önümüzde çok da kolay bir dönem yok.  
"DAĞITIMIMIZA SAHİP ÇIKMALIYIZ" 
Mutlaka yaptığımız ürüne ve dağıtımımıza çok sıkı sahip çıkmalıyız. Burada şöyle bir dönemin başladığını biliyorum, arkadaşlarımızla bunu sık sık konuşuyoruz. Daha fazla sahada olmalıyız. Promosyon yapıyor koca bir sektör, çılgın gibi promosyon paraları ödüyor daha fazla satabilmek için. Bunu televizyonlarda duyuruyoruz. Ama aslında biz sizlere güvenmeliyiz. Siz son satıcılarla daha sıkı bir iletişim kurmalısınız ve bu kanallarımızı daha çok açarak buralardan satmaya çalışmalıyız. Dolayısıyla dikkatlerimizi, ilgimizi artık sahaya döndürdüğümüz bir dönem. Onun için sizlerle çok sıkı iletişim içinde olmalı bütün basım evleri. Yaysat bunun için bugünkü toplantılarınızda da konuştunuz bir takım çalışmalar yapıyor. Hürriyet Gazetesinde de bir takım çalışmalar yapılıyor. Bölgeler çok önemli. Aslında diyoruz ki gazetelerin satışlarında biraz düşüş var. Ancak görüyoruz ki bölge satışlarında da tatlı tatlı artışlar var. Bu bizim için çok önemli. Dolayısıyla daha fazla sahada, daha fazla bölgesel habercilikle, daha fazla bölgesel eklerimizin basımıyla, maçlardaki baskı problemlerimizi aşarak satışlarımızı arttıracağız. Biz size güveneceğiz siz bize güveneceksiniz. İnşallah Yaysatın 40. Yılında, 60. yılında da ya sizlerle ya da çocuklarınızla birlikte, ya benim çocuklarımla birlikte kutlayacağız. 
Gecede çekilişle 2 Ford Transit Sivas ve Tunceli bayisine, 2 Fiat Doblo ise Manavgat Antalya bayisi ve Erdemli Adana bayisine verildi. Ayrıca geceye katılan bayilere ve nakliyecilere plaket takdim edildi. Bayiler arasındaki Fatma Filiz Sağlam ile eşi Hüseyin Sağlama 31. evlilik yıl dönümünü kutlamaları nedeniyle bir hafta sonu tatili hediye edildi. Gece Kubat ve Funda Arar şarkılarıyla son buldu.