Milli Tank görücüye çıkıyor
Türk savunma sanayisinde millileştirme projelerinden biri olan Milli Ana Muharebe Tankı ALTAYın ilk prototipi, 15 Kasım Perşembe günü Otokarın Sakarya tesislerinde tanıtılacak.
Koç Holding Yönetim Kurulu Başkanı Mustafa Koçun evsahipliğinde düzenlenecek törene Başbakan Tayyip Erdoğanın da katılması bekleniyor. 
Altayın tasarım, geliştirme, entegrasyon, test ve üretimine ilişkin tüm bilgiler hiçbir kısıtlama olmaksızın tüm haklarıyla Türkiyenin olacak. İlk Türk milli tankının tasarımı ve prototipleşmesinin yaklaşık 500 milyon dolara mal olması öngörülüyordu. Türk Silahlı Kuvvetleri şu anda ithal ettiği 
M-40, M-48, M-60 ve Leopard tanklarını kullanıyor. 
SERİ ÜRETİM 2017DE  
Milli Savunma Bakanı İsmet Yılmaz, geçen yaptığı bir açıklamada, İnşallah hep beraber el birliği içinde tamamıyla Türk eseri, Türk mühendisinin ve girişimcisinin eseri olan milli tankımız Altayı 2017 yılında ortaya çıkaracağız. Otokarın arkasında büyük bir destek gücü var. ASELSANı, ROKETSANı, Eurotemi var, Koreden de teknik danışmanlık aldığımız firma var. 40a yakın da Türkiyeden alt yüklenici var. Dolayısıyla milli gücümüz diyoruz demişti.