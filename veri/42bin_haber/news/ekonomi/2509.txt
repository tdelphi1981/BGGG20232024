Türk Traktörün Sakarya fabrikası gelecek yıl üretime başlıyor
Kamber, Sakarya'da kuracakları traktör fabrikası dolayısıyla yerel basın mensuplarını, Ankara'daki Türk Traktör tesislerini gezdirdi.
Türk Traktör Mali İşler Genel Müdür Yardımcısı Mehmet İlkan Kamber, Sakaryaya depreme dayanıklı, çok modern bir fabrika kuracaklarını ve üretime 2014 yılı itibariyle başlayacaklarını söyledi.

Kamber, Sakarya'da kuracakları traktör fabrikası dolayısıyla yerel basın mensuplarını, Ankara'daki Türk Traktör tesislerini gezdirdi. Türk Traktör'ün, 1954'te kurulduğunu ve 35 bin adet traktör ve 25 bin adet motor ürettiğini belirten Kamber, fabrika bünyesinde 2 bin 374 personeli istihdam ettiklerini kaydetti. Türkiyedeki fabrikanın, Avrupanın ikinci, dünyanın da dördüncü büyük fabrikası olduğunu vurgulayan Kamber, New Holland markalı mavi ve Case İH markalı kırmızı traktörleri Türkiye ile birlikte 90 ülkeye ihraç ediyoruz. Bunlar arasında Japonya ve Papua Yeni Gine gibi ülkeler de var. dedi.

Ürettikleri traktörlerin yüzde 100'e yakın yerli olduğunu dile getiren Kamber, şu bilgileri verdi: Türkiye pazarının yüzde 50sini karşılıyoruz. 2012'de Türkiye'de satılan her 2 traktörden biri bize ait. Ayrıca, Ar-Ge üretim merkezimiz ve Ar-Ge çalışmalarına büyük önem veriyoruz. Bu birimde 83 personelimiz var. Utility traktörlerin dünyadaki tek üretim merkezi bizim fabrikamız.

"SAKARYADAKİ FABRİKA 2014 YILINDA ÜRETİME BAŞLAYACAK"

Sakaryada kuracakları fabrikanın daha modern ve son teknolojiye sahip olacağını dile getiren Kamber, Her yönüyle verimliliği artıracak yeni teknolojiler kullanacağız. Sakarya, deprem bölgesi olması sebebiyle planlarımızı ona göre yapıyoruz. Depreme son derece dayanıklı bir tesis yapacağız. 2014 yılında üretime geçmeyi düşünüyoruz. İstihdamı ise pazar koşulları belirleyecek. Sakaryayı tercih etmemizin sebepleri arasında, bölgenin otomotiv sektöründe önde olması ve kalifiye eleman sıkıntısının bulunmaması. diye konuştu.