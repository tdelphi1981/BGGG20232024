Her şeyi devletten beklememek lazım
KKTCnin uluslararası ortamda maruz kaldığı haksızlık nedeniyle, yabancı havayolu şirketlerinin buraya uçuş gerçekleştirmediğini bu nedenle adanın gerçek potansiyelini ortaya koyamadığını söyleyen Taş Yapı İnşaat Yönetim Kurulu Başkanı Emrullah Turanlı, Her şeyi devletten beklememek lazım. Kıbrısı dünyaya tanıtıp 10 milyon turist çekeceğiz dedi.
ULUSLARARASI havayolu şirketleriyle teker teker görüşerek Kuzey Kıbrıs Türk Cumhuriyetinin (KKTC) tanıtımını yapan Taş Yapı İnşaat, adaya 10 milyon turist çekmeyi hedefliyor. KKTCde Ercan Havaalanı ihalesini kazanan ve adanın gerçek potansiyelini ortaya çıkarmak için çalıştıklarını söyleyen Taş Yapı İnşaat Yönetim Kurulu Başkanı Emrullah Turanlı, Akdenizin en büyük adası Kıbrıs. Kıbrısın uluslararası ortamda maruz kaldığı haksızlık nedeniyle firmalar buraya uçmuyoruş gerçekleştirmiyor. Her şeyi devletten beklememek lazım. Kıbrısa turist taşımaları için görüşüyoruz ama hepsi bize haklısınız dese de harekete geçmiyorlar dedi.  
1 MİLYAR EURO KAZANDIRACAK 
Yenileme ve yeni havaalanı inşaatının dahil olduğu 350 milyon euroluk porjeye imza atan Taş Yapı, KKTCye 20 yılda 1 milyar euro kazandırmayı hedefliyor. Projenin 100 milyon eurosunu yatırdıklarını ve 250 milyon euro daha yatıracaklarını anlatan Turanlı, İnşaat çalışmaları başladı. 4 yıl sonra da KKTCye gelirden pay ödemeye başlayacağız. Her yıl 15-20 milyon euro ödeyeceğiz. Toplandığında 20 yılda 1 milyar Euro gibi bir rakam ortaya çıkacak. Kıbrısa giden dönen uçaklar havaalanı hepsi tam kapasite ile çalışıyor. Geleceği çok parlak bir yer. Biz de geleceğe yatırım yapıyoruz diye konuştu.  
SADECE KUMAR OLMAYACAK 
KKTCye bugüne kadar sadece gazino ve kumarhanelerle bir imaj çizildiğini, hedeflerinin bunu ortadan kadırmak olduğunu belirten Emrullah Turanlı, konuşmasını şöyle sürdürdü: Kıbrısın 50 binlik yatak kapasitesi var. 
Kıbrısı kongre adası haline getireceğiz. Bir kaç tane eksik 5er bin kişilik kongre salonu yapılması lazım. Yer bakıyoruz. Orada turizm yatırımcısı olar arkadaşlarımızla beraber de yapacağız. Şu anda yılda 1.5 milyon turist geliyor. Benim hayalim havaalanı bitene kadar Kıbrısın uluslararası tanıtımı için mücadele ederdek 5 yıl içinde 6-7 milyona ondan sonra da 10 milyona çıkaracağız. Yılda 10 milyon misafir olduğunda orası bir cennete dönüşecek. Havaalanını da ona göre şekillendirdik. 
Beğenmeyen 30 ay içinde aldığı evi iade edebilir 
TÜRK tüketicisinin haklarını korumayı bilmediğini savunan Turanlı, Yasada aldığınız evi 30 ay içerisinde iade edebilirsiniz. ABDde evi alan, satan ve kredilendirenin yanında bir de emlakçı var. Bu emlakçı noter vasfında ve bütün belgeleri toplamış, alışveriş böyle gerçekleşiyor dedi.  
7 milyar dolarlık portföy 
20 yıllık süreçte değerlendirilecek toplamda 7 milyar doların üzerinde projeleri olduğunu anlatan Turanlı, gelecek planları ile ilgili olarak da şunları söyledi: Altunizade ve Seyrantepede projelerimiz devam ediyor. Turizm ve geri atıkta da yatırımımız var. İnşaat sektörünün geri dönüşümüne de yatırım yapacağız. Yıkılan evlerin, demirinin ve çimentosunun tekrar sanayiye kazandırılması lazım. Atık yağların da hepsi denize gidiyor. Devletin bu geri dönüşüme de kriterler koyması gerekiyor.  
Herkes GYO kurup vergiden kaçıyor 
EMRULLAH Turanlı, şöyle konuştu: Kanun boşluklarından istifade edip Gayrimenkul Yatırım Ortaklıkları (GYO) kuruluyor. Vergiyle harçlardan muaf olunuyor. Bana da aynı yolu izlememi söylüyorlar ancak konut üretip satan bir firma gayrimenkul yatırım ortaklığı kuramaz. 
KDV artışını destekliyorum 
LÜKS konutta KDV artışını desteklediğini söyleyen Turanlı, Devletin aldığı bu karar bence doğru. Ancak doğru uygulanması gerekiyor. Lüks konutla ihtiyaç sahibine konutu iyi ayırmak lazım. Gariban, dar gelirli, memur, ihtiyacı olan insan başını sokacak bir ev aldığında, KDV alınmaması lazım. Ancak metrekaresine 5-6 bin dolar para vererek ev alacak kişi de KDVsini versin. Aynı şeyi otomobil için de söylüyorum diye konuştu.   
Atık yağı getir ay çiçek yağını götür 
ATIK kızartma yağlarının çöpe ve lavabolara dökülmesi ile meydana gelen çevre kirliliğini önlemek için çalışma başlatan yapan Kadıköy Belediyesi, Deha Biodizel firması ile 5 litre atık yağı getir, 1 litre ayçiçeği yağını götür kampanyası başlattı. Çevre Bakanlığından lisans alan Deha Biodizel ile birlikte başlattığı çalışmayla, çevreyi korumayı amaçladıklarını söyleyen Biyodizel Genel Müdür Yardımcısı Nihal Sözbir Karakuş, Türkiyede yılda 350 bin ton atık yağ oluşuyor. Lavabo ya da çöpe döküldüğünde toprağa, yer altı temiz su kaynaklarına ve denizlere ulaşarak çevre kirliliğine neden olan bitkisel atık yağlar, su kirliliğinin yüzde 25ini oluşturuyor. Amacımız bu yağların lavabolara dökülmemesi. En tehlikeli atık, atık yağdır. Yağlar dökülmesin, canlılar ölmesin. Bu yağları toplayarak, ekonomiye katkı sunalım dedi.