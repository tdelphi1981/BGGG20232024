Dünyanın en değerli 500 markası açıklandı
Uluslararası marka değerlendirme kuruluşu Brand Finance tarafından hazırlanan 'Dünyanın En Değerli 500 Markası  Global 500 2013' çalışması sonuçlandı.


Geçen yıl da dünyanın en değerli markası olan Apple, bu yıl marka değerini yaklaşık 17 milyar dolar artırarak, listede yine ilk sırada yer aldı.

AA muhabirinin, söz konusu çalışmadan derlediği bilgilere göre, geçen yıl 70,6 milyar dolarlık marka değerine sahip olan ve bu değeri 2013'te 87,3 milyar dolara yükselten Apple, böylece iki yıl üst üste dünyanın en değerli markası olma başarısını gösterdi.

Geçen yılki listede 38 milyar dolarlık marka değeriyle 6. sırada yer alan Güney Koreli Samsung, bu yıl önemli bir yükseliş göstererek 59 milyar dolara yakın marka değeri ile ikinci sırayı aldı. Samsung'u ise geçen yılın ikincisi Google takip etti.

Geçen yıl 47,5 milyar dolarlık marka değerine sahip olan Google, bu yıl değerini yaklaşık 5 milyar dolar artırsa da listede yine de bir basamak düşmekten kurtulamadı.

-Türk markaları listeye giremedi-

Araştırmanın sonuçlarına göre, ülkeler sıralamasında ABD açık ara önde.

ABD, 184 marka ile Global 500 listesine en çok markayla giren ülke olurken, ABD'yi 49 markayla Japonya ve 33 markayla Almanya takip etti.

-'Türk markaları, 2 milyar dolar sınırını henüz aşmaya başladı'-

Araştırmaya ilişkin değerlendirmelerde bulunan Brand Finance Türkiye Direktörü Muhterem İlgüner, Türk markalarının, değer olarak 2 milyar dolar sınırını henüz aşmaya başladıklarını belirterek, olumlu gidişatın sürmesi durumunda önümüzdeki yıllarda Türk markalarını da listede görmenin mümkün olacağını söyledi.

Brand Finance Üst Yöneticisi (CEO) David Haigh da ekonomik belirsizlikler nedeniyle tüketicilerin markalardan beklentilerinin arttığını ifade etti. Haigh, 'Bu nedenle marka sahipleri, yenileşme çabalarına hız verirken, ürün ve hizmetlerinin değer içermesine daha çok özen gösteriyor' dedi.

Dünyanın en değerli 500 markasından ilk 20'si şöyle: