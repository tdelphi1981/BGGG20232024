Avrupayı önüme serseler İstanbul ve Londra derim
Pek çok kraliyet ailesinin, politikacının ve ünlünün lüks ev tekstil markası İtalyan Frette İstanbul mağazasını açtı. Frette Başkan Yardımcısı Simone Bocchio, Bütün Avrupayı önüme serseler İstanbul ve Londra derim başka da bir şey demem dedi.
LÜKS ev tekstilinde 152 yılı geride bırakan Frette, İstanbul mağazasını açtı. Lüks nevresim takımları başta ev tekstilinde İtalya eski başbakanı Silvio Berlusconi, Brunei Sultanı Hassanal Bolkiah dahil pek çok politikacı, kraliyet ailesi ve dünyaca ünlü yıldızlarının tercih ettiği İtalyan marka, şimdiden Türk elitlerin dikkatini çekti. Frette Başkan Yardımcısı Simone Bocchio, İstanbulu dünyadaki en ilginç şehirlerden biri olarak tanımlayarak İstanbul iki yüzü olan bir şehir; olasılıklar ve fırsatlarla dolu. İnşaat, gayrimenkul başta bütün ekonomi büyüyor dedi. 
DOĞRU ŞEHİR KRİTERLERİ 
Simone Bocchio, tüm dünyada 200 mağazaları olduğunu hatırlatarak, Türkiyede büyük umutlar beslediklerini söyledi. Birkaç yıl önce Türklerin evlerini gezerek İstanbulda mağaza açma kararı aldıklarını hatırlatan Bocchio şöyle konuştu: Bütün Avrupayı önüme serseler İstanbul ve Londra, derim başka da bir şey demem. Herkes Milanoya iş ve alışveriş için gider ama kimse orada yaşamayı düşünmez. İstanbulun insanları kendine çeken bir büyüsü var. Yeni bir şehre girerken güncel, zevkli, iyi giyinen insanlar ve lüks otomobiller gibi belli kriterler var. İstanbul bunu fazlasıyla karşılıyor. 
TÜRKİYE UYDU OLACAK 
Bocchio, İstanbul tek başına çok iyi bir pazarken aynı zamanda çevre ülkelere de bir merkez olarak hizmet verdiğini vurgulayarak İstanbul çevresinde uydular bulunan bir gezegen. Gelecek vadediyor diye konuştu. 
24 metrekare yatağa, özel nevresim takımı 
SADECE çarşafta 40 farklı ölçüde çalıştıklarını belirten Simone Bocchio, her ülkede king size yatak ölçüsünün bile farklı olduğunu, ev tekstili işi zor olduğu için hiçbir lüks markanın bu alana girmediğini söyledi. Özel jetler ve yatlar için de çalıştıklarını belirten Bocchio, aldıkları ilginç siparişleri şöyle aktardı:
- Rusyada 8x3 metre yani 24 metrekare yatak için nevresim takımı sipariş ettiler. Kaç kişi kullanacak yatağı bilemem.
- Brunei Sultanı için 300 kişilik masa örtüsü yaptık.
- İtalya eski başbakanı Silvio Berlusconinin evi Monzadaki fabrikamızla yan yana. Eski eşi iyi bir müşterimizdi.