2012 enflasyonu açıklandı, memura ek zam geliyor
Türkiye İstatistik Kurumu, Aralık ayına ait Tüketici Fiyatları Endeksi (TÜFE)'ni açıkladı. Üretici fiyatları, Aralık ayında bir önceki aya göre yüzde 0,38, bir önceki yılın Aralık ayına göre yüzde 6,16, bir önceki yılın aynı ayına göre yüzde 6,16 ve on iki aylık ortalamalara göre yüzde 8,89 arttı.
Ana harcama grupları itibariyle 2012 yılı Aralık ayında endekste yer alan gruplardan haberleşmede yüzde 1,23, lokanta ve otellerde yüzde 0,39, konutta yüzde 0,24, ev eşyasında yüzde 0,21, çeşitli mal ve hizmetlerde yüzde 0,10, sağlıkta yüzde 0,04, eğitimde yüzde 0,02, alkollü içecekler ve tütünde yüzde 0,01 artış, eğlence ve kültürde yüzde 0,17, ulaştırmada yüzde 0,27, giyim ve ayakkabıda yüzde 1,50 düşüş gerçekleşti.

TÜFE'de, bir önceki yılın aynı ayına göre lokanta ve oteller (yüzde 9,31), çeşitli mal ve hizmetler (yüzde 8,66), giyim ve ayakkabı (yüzde 8,17) artışın yüksek olduğu diğer ana harcama grupları oldu. 26 bölge içinde bir önceki yılın aynı ayına göre en yüksek artış TR21 (Tekirdağ, Edirne, Kırklareli) (yüzde 7,23) bölgesinde ve on iki aylık ortalamalara göre en yüksek artış TR71 (Kırıkkale, Aksaray, Niğde, Nevşehir, Kırşehir) (yüzde 10,12) bölgesinde gerçekleşti.

Aralık 2012'de endekste kapsanan 444 maddeden; 70 maddenin ortalama fiyatlarında değişim olmazken, 241 maddenin ortalama fiyatlarında artış, 133 maddenin ortalama fiyatlarında ise düşüş gerçekleşti. 

MEMURA ENFLASYON FARKI GELİYOR

Yılın son ayında enflasyonun yüzde 0,26'nın üzerinde çıkması nedeniyle, kamu çalışanları ve emeklileri, yılın ikinci yarısı için enflasyon zammı alacak. Söz konusu fiyat artışından yaklaşık 2,6 milyon memur ile 1,9 memur emeklisi yararlanacak.

Devlet memurları, sözleşmeliler ve memur emeklileri 2012 yılı Temmuz-Aralık dönemi için yüzde 0,14 oranında enflasyon farkı alacak.

Memur maaşına Ocak 2013 itibariyle toplam yüzde 3,14 zam yapılacak.

Türkiye İstatistik Kurumu'nun (TÜİK) açıkladığı Aralık ayı tüketici fiyat artışı sonrasında Temmuz-Aralık dönemi enflasyonu yüzde 4,14 olarak gerçekleşti. Aralık ayı tüketici fiyatları ise yüzde 0,38 arttı.

Bu şekilde yılın ikinci yarısında toplu sözleşme uyarınca yüzde 4 oranında zam alan devlet memurları, sözleşmeliler ve memur emeklileri, yüzde 0,14 oranında ek zamma hak kazandı.

-Toplam zam 3,14 olacak-

Devlet memurları, sözleşmeliler ve memur emeklilileri 1 Ocak 2013 tarihinden geçerli olmak üzere yüzde 3'lük zamlarının üzerine yüzde 0,14 enflasyon farkı alacak.

Enflasyon zammı memur, sözleşmeli ve memur emekli maaşlarına yapılacak yüzde 3'lük artışla birlikte maaşlara ilave edilecek. Böylece toplam zam oranı yüzde 3,14 olacak.

Memura, 2012 yılı için yüzde 4 4, 2013 yılı için 3 3 zam verilmişti. 2012 yılı Ocak-Haziran döneminde TÜFE artışının yüzde 1,97'de kalması nedeniyle, memura 2012 yılı ilk 6 ayı için yüzde 4 zam yapılmış, enflasyondan kaynaklanan bir zam farkı ihtiyacı olmamıştı.