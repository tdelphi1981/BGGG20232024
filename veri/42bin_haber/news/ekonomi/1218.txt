AvivaSa 2014te borsaya geliyor
Sabancı Holding Yönetim Kurulu Başkanı Güler Sabancı, daha önce halka arz tarihi olarak 2013'ün hedeflendiği AvivaSanın borsaya 2014 yılında gireceğini belirtti. Sabancı, bunun ardında enerji tarafındaki işlerinin arzının gerçekleştirileceğini söyledi.
Türkiye Kurumsal Yönetim Derneği (TKYD) tarafından organize edilen 6ıncı Uluslararası Kurumsal Yönetim Zirvesinde konuşan Sabancı, Teknosanın halka açılmasının ardından gerçek değerini bulduğunu ve şeffaflaştığını benzer süreci AvivaSa ile enerji işleri için de sürdürmek istediklerini belirtti. 
Sabancı konuyla ilgili şu değerlendirmelerde bulundu: Bu yıl Teknosayı halka açtık ve şirkete şeffaflık geldi. Teknosanın değeri Sabancı Holdingin içinde gizliydi. Şimdi piyasaya açıldı ve gerçek değerini buldu. Buna devam etmek istiyoruz. 2014te AvivaSayı açmayı planlıyoruz. 2013te değil çünkü BES mevzuatında çok değişiklik oldu. Onların yerleşmesini istiyoruz. Enerji işimizi açmayı düşünüyoruz. Şu anda Sabancı Holdingde biz bunları sıraya koyduk. Çünkü kapalı olan değerleri şeffaflaştırmak istiyoruz. 
TÜSİAD Yönetim Kurulu Başkanlığı görevini devretmeden önce 'başkan' sıfatıyla son kez bir toplantıya katıldığını belirten Ümit Boyner  ise 2012 yılındaki zirveden bu yana geçen zaman dilimi de kurumsal yönetimde özellikle mevzuat açısından oldukça yoğun bir döneme sahne oldu. 1 Temmuz 2012'de yürürlüğe giren yeni Türk Ticaret Kanunu'nun yanı sıra tam bir sene önce yine bu zirvede tartıştığımız kurumsal yönetim ilkelerinin güncellenmesi çalışmaları tamamlandı. Bu gelişmelere paralel şekilde yeni Sermaye Piyasası Kanunu da kısa bir süre önce yasalaştı. Söz konusu Kanun hem sermaye piyasalarımızın gelişmesi, hem de küresel ekonomiyle ilişkilerimizin güçlenmesine yönelik olumlu bir adımdır diye konuştu.  
Boyner, Ayrıca, kurumsal yönetim anlayışının şirket performansına ve piyasa değerine olumlu katkısı olacağı açıktır. Şunu belirtmek isterim ki yabancı yatırımcıyı çeken ve yerli tasarrufu teşvik eden bir sermaye piyasasının olmazsa olmazı kurumsal yönetim anlayışının varlığıdır dedi. 
  
  
 