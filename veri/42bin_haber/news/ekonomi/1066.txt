Fındık ihracatı rekor kırdı
Geçen sene 106 ülkeye 265 bin 744 tonluk iç fındık ihracatı gerçekleştirdi.
İstanbul Fındık ve Mamulleri İhracatçı Birliği, 2012 yılında en fazla ihracat yapan ilk 20 firmayı açıkladı. Açıklamaya göre İstanbul'dan yapılan fındık ihracatında ilk sırayı Stelliferi Fındık ve Gıda Sanayi AŞ, ikinci sırayı Balsu Gıda Sanayi ve Ticaret AŞ alırken, üçüncü Progıda Pazarlama AŞ oldu.

2012 yılında gerçekleştirilen 265 bin 744 tonluk iç fındık ihracatıyla bugüne kadarki en büyük rekor kırılmıştı. Bu ihracat karşılığında 1 milyar 802 milyon 462 bin dolar döviz elde edildi. Bu rakam şimdiye kadar bir yılda elde edilen ikinci en yüksek ihracat geliri oldu. Bilindiği gibi bir yılda en fazla döviz girdisi 2005 yılında sağlanmış ve 1 milyar 928 milyon dolarlık ihracat yapılmıştı.