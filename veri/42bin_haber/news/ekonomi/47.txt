Euro banknotları değişiyor
Almanyanın Frankfurt kentinde bulunan Avrupa Merkez Bankası, önümüzdeki yıldan itibaren halen kullanılan euronun kademeli olarak değiştirileceğini bildirdi.
Alman televizyon kanalları Avrupa Merkez Bankası yetkililerine dayanarak yeni banknotların kademeli olarak piyasaya sürüleceğini bildirdi. Banka yetkilileri, euro bölgesinde kullanılan para birimine ait banknotların giderek yıpranmaya,hastalık yaymaya başladığını, üstelik bazı güvenlik noktalarının da güçlendirilmesine gerek olduğunu açıkladı. 
Üzerinde çalışılan yeni euro banknotları ilk etapta önümüzdeki Mayıs ayında piyasaya sürülecek. Kademeli olarak değişime gidileceği, önce 5 euroluk banknotlarda değişime gidileceğini, bu değişikliğin yıllara yayılacağı ifade edildi. Euro bölgesinde kullanılan paraların kullanımı devam ederken değişime gidileceği kaydedildi.