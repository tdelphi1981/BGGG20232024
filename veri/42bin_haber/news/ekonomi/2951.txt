2Bde rayiç bedelin yüzde 50si ödenecek
2B olarak adlandırılan orman vasfını yitirmiş arazilerin satışıyla ilgili Kanun Teklifi, TBMM Genel Kurulunda kabul edilerek yasalaştı. Buna göre tarımda kullanılan arazilerin satışında, rayiç bedelin yüzde 50si üzerinden hesaplanma yapılacak.
Kanuna göre, tamamen tarımsal amaçlı kullanılan ve üzerinde mandıra, sera, ağıl kümes gibi yapılar ile sürekli ikamet amacıyla kullanılan konut hariç yerler için, taşınmazın yüzölçümüne ve hak sahibi olunan taşınmaz sayısına bakılmaksızın, bu yerlerin, geçimini çiftçilikle sağlayan hak sahiplerine satışında satış bedeli, rayiç bedelin yüzde 50si olarak hesaplanacak.  
Satış bedelinin, tamamen ve münhasıran bilfiil tarımsal amaçlı olarak kullanılan ve üzerinde sadece tarımsal amaçlı olarak kullanılan mandıra, sera, ağıl kümes gibi yapılar ile sürekli ikamet amacıyla kullanılan konut hariç yapı bulunmayan yerler için yüzde 10u, diğer yerler için yüzde 20si, yapılan yazılı tebligat tarihinden itibaren en geç üç ay içinde tahsil edilecek. Kalan tutar, belediye ve mücavir alan sınırları içinde en fazla 5 yılda 10 eşit taksitte, belediye ve mücavir ala sınırları dışında ise en fazla 6 yılda 12 eşit taksitte faizsiz olarak ödenecek. 
KAMU-ÖZEL İŞBİRLİĞİ 
Genel bütçe kapsamındaki kamu idareleri ile diğer kamu kurum ve kuruluşlarına verilen izinlere konu tesisler, ilgili mevzuat çerçevesinde kamu-özel işbirliği modeli ile yaptırılabilecek. Sağlık ve eğitim tesisleri yapılması amacıyla verilen izinlere konu tesislerin kamu-özel işbirliği modeli çerçevesinde yaptırılması ya da mevcut izinli tesislerin yenilenmesi halinde ilgili Bakanlıkların talebi üzerine yüklenici adına üst hakkı tesis edilebilecek.  Adına üst hakkı tesis edilen yükleniciden ağaçlandırma bedeli dışında kira dahil başkaca hiçbir bedel alınmayacak. 
511 BİN BAŞVURU YAPILDI 
Görüşmeler sırasında milletvekillerinin sorularını yanıtlayan Çevre ve Şehircilik Bakanı Erdoğan Bayraktar, 2B kapsamında bugün itibariyle 511 bin 290 kişinin başvuru yaptığını bildirdi. Bayraktar, 21 ilde rayiç bedellerin açıklandığını, diğer illerde de rayiç bedelleri açıklayamaya devam edeceklerini söyledi.