2B'lerle ilgili önemli gelişme
Ak Parti, 2B arazilerinin satışında değişkliğine gidiyor. AK Parti Grup Başkanvekilleri Nurettin Canikli, tarım arazilerinde rayiç bedelin yüzde 70'i yerine yüzde 50'sinin ödeneceğini açıkladı.
Canikli, bir grup Ak Parti milletvekiliyle düzenlediği basın  toplantısında, TBMM Başkanlığı'na sunulan teklif ile tarım arazileri için özel  bir imkan getirildiğini söyledi.  
Büyüklüğüne bakılmaksızın, tarımda kullanılan 2-B arazileri için rayiç  bedelin yüzde 70 olarak değil, yüzde 50 olarak uygulanacağını belirten Canikli,  şöyle konuştu: 
Teklifle, ayrıca hem tarım arazileri hem de tarım arazisi olmayan yerler için ödeme süreleri uzatılıyor. Şu andaki kanuna göre taksitli satışlar için mücavir alanlarda 3 yıl olan ödeme  süresi 5 yıla çıkarılıyor, 4 yıl olan mücavir alan dışı yerlerdeki ödeme süresi 4  yıldan 6 yıla çıkarılıyor. 
Taksitli satışlarda peşin ödeme miktarı da yüzde 10'dan yüzde 20'ye  çıkarılmaktadır, ancak bu tarım arazileri için geçerli değildir. Tarım  arazilerinde hak sahipleri taksitli ödemeyi tercih etmeleri halinde, yine yüzde  10 peşinat ödeyecekler."         
Elde edilen gelir nerede kullanılacak 
2B taşınmazlarından, bedelsiz iade edilen, proje alanında kalan, kamu hizmetine ayrılanlar ve özel kanunlar kapsamında kalanlar satılamayacak. 2B arazilerinin satışından bu yıl için 4,8 milyar lira gelir planlanmakla birlikte toplam 9,8 milyar lira gelir elde edileceği tahmin ediliyor. Bu gelirlerin yüzde 3'ü tarihi eserlerin onarımı, yüzde 15,2'si afet riski altındaki alanların dönüştürülmesi, kalanı bütçe imkanları dahilinde yeni orman alanlarının oluşturulması amacıyla kullanılacak. 
Hak sahibi vatandaşlar, satış sürecinde karşılaşacakları problemler ile tereddüt edecekleri hususlar hakkında '2b@milliemlak.gov.tr' adresine gönderecekleri elektronik postalar veya Milli Emlak Genel Müdürlüğü ile defterdarlık ve malmüdürlükleri aracılığıyla bilgi edinebilecek. 
 