Maliye'den MTV operasyonu
Maliye Bakanlığı, 2013 yılında motorlu taşıtlar vergisini ödemeyen araç sahiplerinin peşine düşecek.
Takip için, 2013 yılı birinci taksit ödemelerinin süresinin dolmasını bekleyen Maliye Bakanlığı, Şubat ayından itibaren MTV'sini ödemeyen araç sahiplerini hem mektupla hem de SMS ile uyaracak. Uyarıya rağmen, borçlarını ödemeyen araç sahiplerine ise e-haciz, araç haczi uygulanacak. 

Maliye Bakanlığı'nın verilerine göre, 2012 yılının Aralık ayı itibariyle, 3.6 milyon araç sahibi MTV'sini ödemedi. Ocak ayı itibariyle bu sayının 4 milyonu aştığı tahmin ediliyor. Buna göre, Türkiye'de trafikte dolaşan her 4 araçtan 1'i MTV'sini ödemiyor.