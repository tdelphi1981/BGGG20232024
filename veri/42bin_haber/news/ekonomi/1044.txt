Adabank için süre uzatıldı
Adabank'ın satışına ilişkin düzenlenecek ihalede başvuru tarihi uzatıldı 
 Tasarruf Mevduatı Sigorta Fonu’na (TMSF) devredilen Adabank’ın satışına ilişkin düzenlenecek ihalede ön yeterlilik için son başvuru tarihi 15 Ocak 2013 tarihine uzatıldı. 
 Konuya ilişkin Resmi Gazete’nin bugünkü sayısında yayımlanan TMSF duyurusunda, Adabank Ticari ve İktisadi Bütünlüğü ihale takviminde, ön yeterlilik için son başvuru tarihinin 4 Ocak 2013 tarihinden 15 Ocak 2013 saat 17.00’a uzatıldığı bildirildi. 
 Bilgi Odası kapanış tarihinin de 17 Ocak 2013’ten 18 Ocak 2013’e uzatıldığı kaydedildi.