THY'den ikinci dalya!
Türk Hava Yolları'nın (THY) üç yıl önce sipariş verdiği 15 uçaklık Boeing 737-900ER tipi yeni nesil uçaktan 9'uncu filodaki 200'üncü uçak olarak bugün öğleden sonra İstanbul'a geldi.
İkinci Dalya olarak nitelenen 200'üncü yolcu uçağı, 8 Kasım'da Renton'daki Boeing fabrikasında yapılan törenle teslim alan kaptan pilotlar Gürkan Onur, İsmail Işık, Haktan Bozdemir ve Oğuzhan Zafer yönetiminde İstanbul Atatürk Havalimanı'nda gümrük işlemleri için THY Teknik Hangarı önüne çekildi. Havayolunun 100'üncü uçağı da Boeing 737-800 olmuştu.

Kuyruk tescili TC-JYI olan ve TK 6900 sefer numarası İstanbul'a gelen uçak için 13 Kasım Salı günü saat 10.30'da bir tören düzenleneceği ve törene THY Yönetim Kurulu Başkanı Hamdi Topçu ile Genel Müdür Temel Kotil'in de katılacağı açıklandı. 

Önümüzdeki yıl THY'nin bir adet daha 737-900ER uçağı teslim alacağı ve kalan uçakların teslimini 2015'te gerçekleştireceği bildirildi. THY, iki yıl önce Boeing'e 5-6 saatlik özellikle Afrika ve Orta Asya hatlarında kullanılmak üzere ekstra yakıt tanklarına sahip, yolcu kapasitesi geniş gövdeli uçakları doldurmayan hatlar için 737-900ER siparişi vermişti.