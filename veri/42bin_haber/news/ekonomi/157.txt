Hollandadan yüksek teknoloji daveti
Hollanda Prensi Willem-Alexander, Almanyayı ve İngiltereyi takiben Hollanda, Türkiyenin 3üncü büyük yatırımcısı olduk. Geçen 10 yıl içerisinde toplam ticaretimiz 3 kat artarak yılda 7 milyar dolara ulaştı. Yüksek teknoloji inovasyon alanlarında çok daha fazlasını yapabiliriz dedi.
HOLLANDA Prensi Willem-Alexander, Almanyayı ve İngiltereyi takiben Hollandanın Türkiyenin 3. büyük yatırımcısı olduğunu belirterek, Geçen 10 yıl içerisinde toplam ticaretimiz 3 kat artarak yılda 7 milyar dolara ulaştı. Fakat özellikle yüksek teknoloji inovasyon alanlarında çok daha fazlasını yapabiliriz dedi. Türkiye ile Hollanda arasındaki ilişkilerin 400. yılı münasebetiyle İstanbulda bulunan ve Brainport Inovasyon ve Kariyer Seminerinin açılış konuşmasını yapan Willem-Alexander, bilim, teknoloji ve inovasyonun konularının önemine değinerek, iki ülke arasında 17inci yüzyılın başında başlayan ilişkilerin ülke liderlerinin ve diplomatların ilişkisi ile sınırlı kalmadığını söyledi.  
İSTANBUL DEĞİŞİMİN EKSENİ 
İki ülke arasında tüccarların, kaşiflerin, bilim adamlarının ve sanatçıların her zaman kilit oyuncu olduğunu belirten Willem-Alexander, İnsanlar arasındaki bu malların ve ürünlerin değişimi, her iki tarafa da faydalı oldu. Yüzyıllar boyunca İstanbul, Doğu ve Batı arasında ekonomik ve bilimsel değişimin ekseni oldu. O zamanlar Hollandalılar gerçek inovasyon yapanlardı. Bugün de hala öyleler dedi. Hollanda için geri dönüşümün ve bundan elde edilecek enerjinin son derece önemli olduğunu belirten Willem-Alexander, çöplere bakıldığında sadece çöpün görüldüğünü ama inovasyon yapanların çöpün içerisinde enerji, temiz su ve hammadde olduğunu gördüğünü dile getirdi. Enerji, temiz su ve ham maddelerin dünyanın yaşamaya devam etmesi için  ihtiyaç duyduğu temel gereksinimler olduğunu aktaran Willem-Alexander, Atık su diye bir şey yoktur. Sadece boşa harcanan su vardır. Bunun gibi fikirler gezegenimiz ve insanlarımız için son derece önemli ve bu fikirler Hollandada yükseliyor diye konuştu. 
TÜRKLER İÇİN İYİ PAZARIZ 
Türkiyenin Hollanda için büyük bir ekonomik ortak olduğunun altını çizen Alexander, Hollandanın Türk ürünleri için 10uncu büyük pazar niteliği taşıdığını söyledi. Willem-Alexander, sözlerine şöyle devam etti: 10 yıl içinde toplam ticaretimiz 3 kat artarak yılda 7 milyar dolara ulaştı. Fakat yüksek teknoloji inovasyon alanlarında çok daha fazlasını yapabiliriz. Büyük şirketler birbirleri arasında ve dünyanın dört bir yanından bilimsel kuruluşlarla ortaklıklara ihtiyaç duyuyor. Bu şirketlerin ortak yatırımlara ihtiyacı var. Bu büyük şirketler, birinci sınıf istihdam sağlayabilmek için  üniversitelerle iyi bağlantılar kurma ihtiyacında. Yüksek teknoloji ve inovasyon alanında güçlerimizi birleştirmeliyiz. Bu yıl Türkiye ve Hollanda arasında diplomatik bağlarımızın 400üncü yılını kutluyoruz. İnanıyorum ki, yüksek teknoloji ve inovasyon alanındaki önümüzdeki 400 yıllık mükemmel ilişkilerimizinde temelini oluşturacak. 
Daha çok insan kendi işini kurmalı 
HOLLANDA Prensesi Maxima, Türkiyenin son derece dikkat çeken kadın girişimcileri olduğunu belirterek, Girişimciler desteklenerek cinsiyetler arasındaki fark kapatılabilir dedi. Hollandada bulunan Türkiye Enstitüsü tarafından Global Girişimcilik Haftası kapsamında ikinci kez organize edilen The Great Game Business Challenge etkinliğinde konuşan Maxima, bu yıl Türkiye ve Hollandanın diplomatik ilişkilerinin 400üncü yılını kutladığını hatırlattı. Yaratıcılık ve yeteneğin tek başına bir şey ifade etmediğini vurgulayan Maxima, Bütün bunları paraya çevirebilmek gerekiyor dedi. KOBİlerin ulusal ve uluslararası ekonomik büyümenin motor vazifesini gördüğünü anlatan Maxima, Türkiye, Hollanda ve bütün ülkelerin ulusal gelirlerini artırmak için genç girişimcilere ihtiyaç duyduğunu ifade etti. Demografik değişim gibi zorlu konuların üstesinden gelmek için yetenekli girişimcilere ihtiyaç olduğunu aktaran Maxima, Nasıl daha fazla insanın kendi işini başlatmalarını sağlayabiliriz? Onların büyümesine nasıl yardımcı olabiliriz? Tüm bunlar için finansman imkanları son derece önemli dedi.