Astsubayları angus çarptı
PARAVAN şirketler kurarak Ankara Ahlatlıbel, Kütahya, Diyarbakır, Gölcük, İzmir ve Batmanda radar üslerinde görev yapan 22 astsubayı yaklaşık 3 milyon lira dolandırdığı öne sürülen Astsubay İlhan Eri, üniversiteli sevgilisine aldığı son model araba yakalattı.
Er, Konyada kurduğu paravan besi çiftliğinde Angus ticareti yaparak elde edeceği kazancı kendilerine dağıtacağı vaadiyle subaylardan para topladı. Astsubay İlhan Er, para topladığı meslektaşlarının şikayeti sonucu Cumhuriyet Savcılığınca soruşturma açılmasının ardından ortadan kayboldu. 

Görev yaptığı Diyarbakırda 3 aydır firari görünen Eri bulmak için harekete geçen Asayiş Şube Müdürlüğü, bağlantılarına ulaştı. Erin üniversite öğrencisi sevgilisine yakın zamanda son model otomobil aldığını belirleyen ekipler, aracı takibe aldı. Üniversiteli sevgili takip edildiğinden habersiz astsubay Er ile bir alışveriş merkezinde buluşunca polis gözaltı işlemi yaptı. Astsubay Er, mahkemece tutuklandı. Erin, Konyada biri besi çiftliği olmak üzere 4 paravan şirket kurduğu ileri sürüldü. Polisteki ifadesinde yasa dışı herhangi bir örgüt kurmadığını anlatan Erin, Konyada kâr payı üzerinde şirketler ve holdingler vardı. Onların benzeri bir oluşum sağlamak istedik. Ancak işler istediğimiz gibi gitmedi. Şirketler zarar edince paraları ödeyemedim dediği öğrenildi.   