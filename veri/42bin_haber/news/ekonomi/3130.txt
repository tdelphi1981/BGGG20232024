Avrupa, patent davalarında ortak yargılamaya geçiyor.
Avrupa Birliği, Ortak Patent Belgesi uygulamasından sonra patent davalarında da Ortak Yargılama Sistemini başlatıyor.
Avrupa Birliği Konseyi, ortak patent belgesi konusunda attığı adımın ardından, üzerinde uzun yıllardan beri tartışılan ve patent uyuşmazlık davalarını tek bir çatı altında çözmeyi amaçlayan Birleşik Patent Mahkemeleri Antlaşmasını (Unified Patent Court yani UPCyi) imzaladı. Ortak patent ile birlikte, patent belgesi ile bağlantılı masraflar 32 bin Eurodan 6 bin 500 Euroya kadar düşerken, patent uyuşmazlık davalarında da ortak yargılamayı başlatarak daha basit, daha ucuz ve bütünleşik bir sistem kurmayı hedefliyor.   
Managing Intellectual Propertynin  MIP Survey 2013 anketinde son 7 yıldır Türkiyenin En İyi Patent Şirketleri listesinde ilk sırada yer alan Ankara Patentin Genel Müdürü Kaan Dericioğlu, patent uyuşmazlıklarını tek bir çatı altında çözmeyi amaçlayan Birleşik Patent Mahkemeleri Antlaşmasının getireceği avantaj ve dezavantajları değerlendirdi. Patent ve marka vekilliğinin ülkemizdeki duayen ismi Dericioğlu, İlk olarak imzalanan ve yürürlüğe girecek olan Ortak Patent Antlaşmasını İspanya ile İtalya imzalamamıştı, ikinci adım olan ortak yargılama sisteminde ise dava süreçlerine kolaylık ve maliyet avantajı getirilmeye çalışılıyor. Mevcut sistemde patent ile ilgili uyuşmazlık olduğunda anlaşmaya taraf ülkelerin her birinde ayrı ayrı dava açmak gerekiyordu. Bu durumu ortadan kaldırmak adına anlaşılan Ortak Yargılamada, merkezi Pariste diğer özel yetkili mahkemeler Münih ve Londrada ve son olarak temyiz mahkemesi de Lüksemburgda yer alacak bir sistem. Bu mahkemelerin verdiği kararlar tüm üye ülkelerde geçerli olacakken Brükselde imzalanan bu yeni antlaşmanın 2014 yılında hayata geçmesini bekliyoruz dedi.  
"Patent belgesi ile ilgili maliyetler azalacak" 
Ankara Patent Genel Müdürü Kaan Dericioğlu ortak patent  ortak yargılama uygulamasına ilişkin, Küçük ve orta büyüklükteki işletmelerin ilk etapta masraflarını 32 bin Eurodan 6 bin 500 Euroya düşürerek tek bir patent belgesi alabilmesinin olumlu olduğunu rahatlıkla söyleyebiliriz. Artık pek çok buluşçumuz, maliyetleri sebebiyle tereddüt etmeden tüm AB ülkelerinde haklarına sahip çıkmak adına ilk adım olan patent başvurusunu rahatlıkla yapabilecek. Ancak;  günümüzdeki örneklerden bildiğimiz kadarı ile Fransada patent uyuşmazlık davalarının masrafları 40 bin ile 250 bin Euro arasında değişiyor. Örneğin, önceki sistemde Bulgaristanda görülmesi gereken  bir dava artık Fransada görülecek., ilk bakışta uygulamanın maliyetleri düşüreceği düşünülse de Bulgaristanda dava maliyetleri 9 bin 500 Euro seviyelerindeyken Fransada görülecek bu davalar için yeni bir fiyatlandırma sistemi yapılmayacaksa maliyetler açısından avantaj beklerken büyük bir dezavantaj ile karşılaşılabilir diye konuştu.  
Yeni sistem dil sorunu yaratabilir 
Yeni sistemin yaratacağı sorunlara değinen Ankara Patent Genel Müdürü Dericioğlu şunları söyledi:
Bu sistemin uygulama sürecinde dil sorunları ile de karşılaşabileceğini düşünüyoruz. Örneğin, İngilizce dilinde olan iletişim alanı ile ilgili patent uyuşmazlıkları Paristeki mahkemede Fransızca, Fransanın eczacılık alanındaki davaları Londrada İngilizce olarak görülecek. Temyize gidildiği takdirde ise, bu kez o patent belgesi sahibinin ana dilinde duruşma gerçekleşecek. Bu durum oldukça sıkıntılı süreçlere sebebiyet verebilir. Üyeler arasında Ortak Patentte kullanılacak dillerle ilgili çıkacak sorunlar nedeniyle İspanya ve İtalya imza atmamışken, İtalya ortak yargılama sistemine imza attı. Bu yeni sistemin, hata ve eksikliklerinin bir an önce giderileceğini umut ediyoruz. Ancak yeni sistem oturana kadar vekillere, avukatlar ve hakimlere çok iş düşeceğini düşünüyorum. Buluş sahiplerinin, büyük emeklerle hayata geçirdikleri buluşlarının sistem adaptasyon kazaları nedeniyle korunamamasının önüne geçmek için bu sürecin yetkin vekil firmaları aracılığı ile yürütmelerinin çok önemli olduğunu ifade etmek istiyorum.