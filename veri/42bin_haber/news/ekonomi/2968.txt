Çin milyarder sayısında ABD'nin ardında!
Forbes tarafından açıklanan dünyanın en zenginleri listesinde dünyadaki milyarder sayısında Çin'in ikinci olduğu bildirildi. Çin basınında Forbes dergisinin açıkladığı 2013 listesine dayandırarak verdiği haberde, dünyadaki milyarderlerin 122'sinin Çin'in ana kesiminden, 39'unun Hong Kong'dan, 26'sının da Tayvan'dan olduğu kaydedildi.

Çin'in ana kesimindeki milyarder sayısı geçen yıl 95 olarak açıklanmış, 2011'de ise 110 kişi milyarderler listesinde yer almıştı.

Listeye göre ABD, bin 426 milyarder ile birinci, Çin ikinci, Rusya 110 milyarderle üçüncü, Almanya 58 milyarderle dördüncü sırada bulunuyor.

Çin'in "en zengini" unvanını yine ülkenin ana kesiminden meşrubat devi "Hangzhou Wahaha Group" Zong Çinghou aldı. Zong, Forbes listesinde geçen yıla göre 60 sıra birden yükselerek 11,6 milyar dolarlık serveti ile 86. sıraya yerleşti. Zong ayrıca, Çin'in ana kesiminde serveti 10 milyar doları geçen tek kişi olarak biliniyor.

Çin'deki hızlı ekonomik büyüme ve tüketimin artması ülkedeki zengin sayısının artmasını hızlandırıyor.

Ancak birçok uzman, Çinli milyarderlerin sayısının hızla artmasının iyi bir gösterge olmadığını savunuyor. Çin'in hali hazırda gelirler arası dengesizlik sorunu olduğunu iddia eden uzmanlara göre, bu durum da ülkenin ekonomik gelişiminde karşı karşıya geldiği sorunların başında geliyor.