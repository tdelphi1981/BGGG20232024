Kemerköy Limanı için pazarlıklar başlıyor
Kemerköy Limanı'nın özelleştirme ihalesinin nihai pazarlık görüşmesi yarın yapılacak.
Özelleştirme İdaresi Başkanlığı tarafından yapılan duyuruda, Kemerköy Liman Sahası'nın 36 yıl süreyle işletme hakkının verilmesi yöntemiyle özelleştirme ihalesinin nihai pazarlık görüşmesinin yarın saat 16.30'da yapılacağı belirtildi. 
Açılan ihaleye, Global-Adonia Ortak Girişim Grubu, Har Enerji Yatırımları AŞ, Cey Grubu Ortak Girişimi, Binbirgıda Tarım Ürünleri AŞ, Nurol Enerji Üretim ve Pazarlama AŞ, Kerme Liman İşletmeciliği AŞ, Türkerler İnşaat AŞ ve Mehmet Güneş İnşaat Ltd. Şti. teklif vermişti.