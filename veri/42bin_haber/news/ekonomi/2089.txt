Bankalar 8 milyon 500 bin adet KGS kartını HGS ile değiştiriyor
KGS'nin yerini 31 Ocak 2013 tarihi itibariyle Hızlı Geçiş Sistemi'nin (HGS) almasıyla 14 milyon 500 bin adet kartın değiştirilme süreci başladı. Bu kartlardan yaklaşık 241 milyon liralık ciro elde eden bankalar, bu süreçte ellerinde bulundurdukları yaklaşık 8 milyon 500 bin adet kartın HGS'ye geçişini başlattı.
Süreçle ilgili bilgi veren Bank Asya Bireysel Ürün ve Satış Yönetimi Müdürü Gökhan Çeviker, Bank Asya'nın mevcutta yaklaşık 550 bin ön yüklemeli kart, 900 bin adet ise KGS özellikli temassız kredi kartı olmak üzere toplamda 1 milyon 450 bin adet KGS özellikli kartı bulunduğunu belirtti. 
Bu kartlar üzerinden geçen toplam KGS cirolarının 2012 yılında 23 milyon lira olduğunu söyleyen Çeviker, KGS özellikli kartların HGS ile değiştirilmesi sonrasında olası kart adedi ve ciro kaybı ile ilgili de bilgi verdi. 
Çeviker, Bank Asya olarak HGS'yi ürün yelpazemizde 'Hesaplı Geçiş Sistemi' olarak konumlandırıp, müşterilerimize benzersiz avantajlarla sunacağız dedi.
Bank Asya kredi kartına bağlı HGS etiketi alan müşterilerinin, HGS'sini sadece kullandıkça ödeyeceğini anlatan Çeviker, Henüz gerçekleşmeyen geçişler için kredi kartlarına borç yansıtılmayacak. Mevcutta HGS ürününü sunmakta olan bankalardan uygulama olarak farklılıklarımız bulunuyor. Biz, HGS'sini Bank Asya'dan alan müşterilerimizin kredi kartına 30 lira ön yükleme tutarını yansıtmayacağız. Aynı şekilde HGS etiketinin bakiyesi azaldıkça, kredi kartından önceden belirlenen miktarlarda tahsilatlar yapmayacağız. Aynen KGS'li AsyaCard DIT'larda olduğu gibi, HGS ürününü kredi kartı ile eşleştiren müşterilerimiz, geçişlerini yaptıkça bu işlemleri kredi kartlarının hesap özetinde izleyebilecek ve son ödeme tarihinde ödeyebilecekler. Dolayısıyla müşterilerimize, geçiş ücretlerinin ödenmesi noktasında ek süre sağlamış olacağız diye konuştu. 
  KGS KARTLARINDA KALAN BAKİYE YANMAYACAK HGS ürünü kredi kartı sayılarının artmasına katkı sağlayacak

Çeviker, bu nedenle kredi kartı adetlerinde herhangi bir düşüş olmasını beklemediklerini, aksine sundukları faydalar nedeniyle HGS ürününün kredi kartı sayılarının artmasına katkı sağlayacağını düşündüklerini söyledi. 
Bank Asya olarak Şubat ayı ortalarında HGS etiketini, SMS kanalı, internet şubesi, çağrı merkezleri ve şubeler üzerinden müşterilerine sunacaklarını dile getiren Çeviker, Kurguladığımız sistemle müşterilerimiz HGS kullanımları için dolum yapmak zorunda kalmayacak, yaptığı geçişler kredi kartına borç olarak yansıyacak. Ayrıca HGS lansmanımızla birlikte HGS'ye sahip olacak tüm müşterilerimize 5 geçişten 1'ini hediye edeceğimiz bir kampanyayı da duyuracağız şeklinde konuştu. 
HGS etiketleri, kredi kartı ya da vadesiz hesabına bağlı ek hesabı olanlara ücretsiz veriliyor

Köprü ve otoyol ücretlerinin tahsilatı konusunda müşterilerine 2005 yılından beri KGS, 2007 yılından beri de OGS ile hizmet veren İş Bankası'ndan alınan bilgiye göre de, banka, 2012 yılında HGS'nin başlatılmasıyla sektörde ilk banka olarak HGS etiketi satışını hizmetleri arasına aldı. 
HGS etiketleri, İş Bankası kredi kartı ya da vadesiz hesabına bağlı ek hesabı olan müşterilere ücretsiz olarak veriliyor. İş Bankası'nın, 1 milyonun üzerinde müşterisi kredili KGS ve OGS uygulamasından yararlanıyor. Banka yetkilileri, 2012 yılında kredili KGS kartları ve OGS cihazları ile yapılan toplam geçiş tutarında bankanın sektörde lider konumda olduğunu belirtiyor. 
KGS uygulamasına son verilmesiyle birlikte müşterilerinin KGS kartlarını HGS etiketi ya da OGS cihazı ile değiştirme imkanına sahip olduğundan bir kaybın beklenmediği belirten banka yetkililerinin verdiği bilgiye göre, HGS etiketi, OGS uygulamasında olduğu gibi müşterilerin kredi kartı veya ek hesabı bulunan bir cari hesap ile ilişkilendiriliyor. 
Müşterinin talimatı kapsamında HGS etiketinin bakiyesi belirli bir limitin altına indikçe otomatik yükleme işlemi gerçekleştiriliyor. Böylece müşterinin etikette yeterli bakiye olup olmadığı konusunda endişe duymasına gerek kalmıyor.