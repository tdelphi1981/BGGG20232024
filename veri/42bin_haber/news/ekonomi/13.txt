Otomobil çılgınlığı
11 Kasıma kadar devam edecek Autoshow fuarını 4 günde 200 binin üzerinde otomobilsever gezerken, 10 binin üstünde aracın sıcak satışı yapıldı. Aston Martin, Ferrari, BMW, Jeep ve Range Rover gibi lüks modeller ilk 4 günde büyük talep görürken, fuar otomotiv sektörüne önemli bir hareket getirdi.
BU yıl 14üncüsü düzenlenen ve 4 günde 200 binin üzerinde otomobilseverin ziyaret ettiği Uluslararası İstanbul Autoshow fuarında, otomobiller adeta kapış kapış satılıyor. Hemen her marka fuarda sıcak satış yapıp, talepleri toplarken, özellikle lüks araçlara olan yoğun ilgi dikkat çekiyor. Fuarın ilk 4 gününde 1 adet Ferrari, 2 adet Aston Martin, 30a yakın yeni Range Rover, 100ün üzerinde BMW, 2 adet en hızlı Grand Cherokee gibi bir çok lüks araç satılırken, sektör yetkililerinin açıklamalarına göre 4 gün toplamında 10 bine yakın sıcak satışın yapıldığı belirtiliyor. 
MODELLER İÇİN SIRA 
BMW, Land Rover, MINI ve Aston Martinin Türkiye distribütörü olan Borusan Otomotiv CEOsu Eşref Biryıldız, 2 günde 2 adet Aston Martin için ön talep aldıklarını belirterek, 100ün üzerinde BMW ön satışı yaptıklarını, yeni Range Roverı almak için de kuyruk oluştuğunu belirtti. Eşref Biryıldız şöyle konuştu: İlk gün 2 adet Aston Martin için ön satış yapıldı. Biri Aston Martin V8 Vantage diğeri ise DB9. BMW modelleri için ise 2 günde 100 adet civarında talep geldi. Yeni Range Rover için ise 2 kişiden kapora alındı. Teslimat tarihi verilmediği için müşteriler Ocak ayında gelelim diyor. Şu ana kadar 3 günde 25-30 kişi almak için sırada bekliyor. Bu sayılar artacaktır. 
1 FERRARİ SATILDI  
Ferrari ve Maseratinin Türkiye distribütörü FerMasın Satış ve Pazarlama Direktörü Ferhat Albayrak ise ilk gün 1 adet Ferrari siparişi aldıklarını belirterek, Maserati içinde birkaç sıcak müşterinin olduğunu belirtiyor. Tofaş çatısı altında temsil edilen Jeep markasının Grand Cherokee modelinin en güçlü versiyonu olan Jeep Grand Cherokee SRT8, 2012 İstanbul Autoshow Fuarı kapsamında tanıtıldıktan sonra 149 bin 500 Eurodan başlayan anahtar teslim fiyatıyla satışa sunuldu. Araçtan fuarın ilk 2 gününde 2 adet satıldı. 
BUGATTI SATIŞI YOK 
Hyundai Assan Genel Müdürü Ümit Karaarslan ise fuara ilginin çok yoğun olduğunu belirterek, Hafta sonları satış da oluyor. 2 günde 650 sıcak potansiyel müşteri ile görüşülüyor. Net rakamlar hafta içinde belli olur dedi. Audi, Lamborghini, Bentley ve Bugattinin Türkiye Genel Müdürü Gino Bottaro ise lüks modellere ilginin fazla olduğunu ancak şu an için Lamborhgini, Bentley ve Bugatti için herhangi bir satışın olmadığını belirtti. Bottaro, Bu markalara ilgi fazla ama henüz sıcak satış olmadı. Ali Ağaoğlu, 4.3 milyon Euroluk Bugatti ile fotoğraf çektirdi ama almaya yönelik bir girişimi olmadı. Fuarda en çok talebi Audi modelleri gördü. Sıcak satışlar hafta içinde belli olur dedi. 
30 BİN ADET SATILIR 
Renault ve Dacia ise fuarın ilk 3 gününde toplam 230 adetlik satış gerçekleştirdi. Bunun 168 adedi Renault, 62 adedi ise Dacia modellerine ait. Sektör yetkilileri ilk 4 günde fuarda 10 bine yakın sıcak satışın yapıldığını belirterek, fuar boyunca bu rakamın 3e katlanacağını kaydetti. TÜYAPtan ziyaret sayısıyla ilgili yapılan açıklamada ise, Basın ve VIP günü dahil ilk 3 günde 150 bin kişi Autoshowu ziyaret etti. Pazar günüyle birlikte bu rakam 200 bini aşacak denildi. 11 Kasıma kadar devam edecek fuarı 600 binin üzerinde otomobilseverin ziyaret etmesi bekleniyor. 
Autoshowda basın günü 2ye çıkabilir 
Otomotİv Distribütörleri Derneği (ODD) Başkanı Mustafa Bayraktar, Hem model zenginliği hem uluslararası yöneticilerin ilgisi fuarda kendini gösterdi. Büyük övgüler aldık diye konuştu. Açılışın Bakanlar nedeniyle sarkmasının ve basın toplantılarının gecikmesini de değerlendiren Bayraktar, 13 Kasımdaki ODD Yönetim Kurulu toplantısında bu konuya gündeme getireceğim. Avrupadaki büyük fuarlar gibi basın gününü 2ye uzatabiliriz  dedi. 
Fuarda Gangnam fırtınası 
SON günlerde tüm dünyayı kasıp kavuran Güney Koreli PSYnin Gangnam Style şarkısı Autoshow fuarına da damgasını vurdu. Koreli otomotiv devi Hyundainin standında hergün Gangnam dansıyla özel şovlar yapılırken, ziyaretçiler bu gösterilere yoğun ilgi gösterdi. Fuarın en ilgi çekici markalarından birisi olan Hyundai standında, yeni Santa Fe, ix35 Fuel Cell ve i-oniq gibi üç yeni etkileyici otomobille birlikte tüm güncel ürün yelpazesini sergilenirken, standın en az modelleri kadar ilgi çeken kişisi ise ikoncan lakaplı Eda Taşpınar oldu.