Bankacılıkta yahşi kapışma
Sermaye artırım şartının getirildiği Azerbaycanda finansal gücü olmayan bankaların patronları son iki aydır, Türk bankalarının kapısını aşındırıyor. Bizi alın ya da ortak olun diyen Azeri heyetlere Türk bankalardan da iadei- ziyaretler arttı. Hatta aynı banka için devrede olan iki Türk bankası pişti oldu.
KÜRESEL kriz sürecinde sağlamlığı ile öne çıkan Türk bankaları, büyümek için ortak arayan çevre ülke bankalarının dikkatini çekiyor. Bu yılın başında sermaye artırımı şartı getirilen Azerbaycanda bazı Azeri bankalar, Türk bankalarıyla ortaklık arayışına yöneldi. Azerbaycanda bankacılık için daha önce 10 milyon manat olan sermaye şartı, bu yılın başında 50 milyon manata (60-65 milyon dolar civarı) çıkarılınca, bu şartı yerine getirecek gücü olmayan küçük ve orta ölçekli Azeri bankalar tek tek Türk bankalarını ziyaret etmeye başladı. 1 Ocak 2014e kadar sermayesini tek başına 50 milyon manata çıkaracak gücü olmayan Azeri banka patronları, son iki aydır yurtdışında banka alabilecek güçteki büyük Türk bankalarına, bizi alın ya da ortak olun ziyaretleri yapıyor.   
TÜRKLERDEN İADE-İ ZİYARET 
Azerbaycanda bankacılık sektörü açısından büyük fırsatlar bulunduğuna inanan Türk bankalarının gözünün bir süredir zaten Azerbaycanda olduğu biliniyor. O nedenle Türk bankalarının da Azerbaycanda bir banka alma ya da ortak olma konusuna sıcak baktıkları, gelen heyetleri dinledikleri, hatta bazı bankaların Azerbaycanda inceleme yapmak üzere, gelen bankalara iade-i ziyarette bulundukları öğrenildi. Türkiyeye gelen Azeri bankacıların birden çok Türk bankasını ziyaret ettikleri ve bu durum aynı anda birden çok Türk bankasının aynı Azeri bankasıyla ilgilenmesine yol açtığı belirtiliyor. Hatta iki büyük Türk bankasının bu konuda geçtiğimiz haftalarda pişti oldukları öğrenildi.  
AZERİLER ACELE EDİYOR 
Azeri heyetler ile Türk bankacılar arasındaki en kritik konunun ise, fiyat olduğu kaydediliyor. Azeri banka patronları, bankasını mümkün olan en yüksek fiyattan satmaya çalışırken, Türk bankacılar da, doğal olarak daha ucuz fiyat için zorluyor. Konuya yakın kaynakların verdiği bilgiye göre, Azeri bankacılar Haziran ayından önce muhtemel Türk ortağıyla el sıkışmak istiyor. Çünkü yılın ikinci yarısına kaldıklarında, sermaye artırımı için zaman iyice daralmış olacak ve o zaman da acil ortak arayışı nedeniyle bankanın fiyatının ucuzlamasından endişe ediyorlar.  
Türkler 4 banka alabilir 
AZERBAYCAN bankacılık sektörüne yakın bir kaynak da, daha önce Azerbaycanda banka almayı istediğini duyuran İş Bankasının yanı sıra, 3-4 Türk bankasının daha bu pazardan banka almasının yüksek bir ihtimal olduğunu söyledi. Azerbaycanda şu anda Yapı Kredi Bankası ile Ziraat Bankası faaliyet gösteriyor. Ziraat Bankasının Azer-Türk Bankasında yüzde 50 hissesi bulunuyor. 
Uluslararası ortaklı, 15-20 şubeli bankalar  
ŞU anda en az 6-7 Azeri bankanın 3-4 Türk bankasıyla temas içinde olduğunu söyleyen bir sektör kaynağı, şu noktada banka ismi vermekten kaçındığını ancak söz konusu bankaları tarif edebileceğini belirtti. Yapılan tarife göre, sektördeki en büyük ilk 15 bankanın altındaki bankaların patronları, bankasını ya satmak istiyor ya da ortak arıyor. Türk bankaları ise, Türk bankacılığının gelişmiş katma değerli ürünleriyle Azerbaycanda iyi bir büyüme potansiyeli görüyor. Ancak pazara girerken banka için çok büyük fiyatlar ödemek istemiyor. O nedenle de en fazla 15-20 şubesi olan ve Dünya Bankasının kuruluşu IFC veya EBRD gibi kurumların küçük ortak olduğu Azeri bankaları ortaklık görüşmelerinde öne çıkıyor. 
Türkiye ve Rusyaya yakın 
Türk ve Azeri bankanın ortaklık konusunda anlaşmasının ardından Azerbaycan bankacılık otoritesinin izin verme sürecinin zaman alacağı ancak Azeri hükümetin Türkiye ile Rusyadan gelecek yeni banka yatırımlarına sıcak baktığı konuşuluyor.