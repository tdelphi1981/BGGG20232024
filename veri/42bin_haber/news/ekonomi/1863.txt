SPK'dan Galatasaray'a kötü haber
SPK, Galatasaray'ın mevcut sermaye artırımı başvurusunu olumsuz karşılayarak işlemden kaldırılmasına karar verdi. Sermaye Piyasası Kurulu (SPK) bültenine göre, Akfen Holding AŞ 145 milyon 500 bin lira iç kaynaklardan karşılanmak üzere bedelsiz sermaye artırımı, Serve Kırtasiye Sanayi ve Ticaret AŞ 1,5 milyon lira bedelli sermaye artırımı yapmak üzere Kurul'a başvurdu.

SPK'ının haftalık bülteninde, Kurul'un 1 Şubat 2013 tarihli 4/130 sayılı kararı ile Ataç İnşaat ve Sanayi AŞ, Ansa Yatırım Holding AŞ, Borova Yapı Endüstrisi AŞ ve Galatasaray Sportif Sınai ve Ticari Yatırımlar AŞ'nin mevcut sermaye artırımı başvurularının olumsuz karşılanarak işlemden kaldırılmasına karar verildiği bildirildi.