Verileri robotla alıp kullandılar
Türkiye İstatistik Kurumu (TÜİK) Başkanı Birol Aydemir, 3 Aralık tarihinde enflasyon verilerinin bir haber ajansı tarafından 17 dakika önce kamuoyuna duyurulması ve ardından yaşanan gelişmelere ilişkin, Enflasyon verilerini biz erken açıklamadık. Reuters robot bir program kullanarak bizim yayınlamadığımız veriyi alıp kullandı değerlendirmesinde bulundu. Aydemir, bunu etik bulmadığını söyledi.
BİR ŞİFRELEME SÖZ KONUSU 
TÜİKin bütün kesimlerin aynı anda erişimlerine imkan sağlamak için haber bültenlerini saat 10.00da yayınladığını, bu bültenlerin eki olan istatistiki tabloların da aynı anda yayınlandığını hatırlatan Aydemir, bu süreçte bir şifrelemenin söz konusu olduğunu bildirdi. Hazırlanan haber bültenlerinin şifrelenerek kendisinin onayına sunulduğunu ve bu onaylama gerçekleştiğinde şifrelerin kaldırılarak bültenin aktif hale geldiğini anlatan Aydemir, bültenlerle ilgili istatistiki tabloların da sistem üzerinde başka bir yerde tutulduğunu söyledi. Tablolar hacim bakımından bültenlerden farklı olduğu için saat 10.00a yetişmeyebilecekleri endişesiyle bunların şifrelerinin daha önceden kaldırıldığını dile getiren Aydemir, 3 Aralıkta da aynı sürecin işletildiğini ve tablolar üzerindeki şifrelerin daha erken kaldırıldığını belirtti. 