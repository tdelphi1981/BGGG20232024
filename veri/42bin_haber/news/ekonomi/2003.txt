Çelebiye Hollandadan yerli ortak
TÜRKİYENİN ilk özel yer hizmetleri şirketi olan Çelebi Hava Servisine ortak geldi.
Çelebi Holdingin yüzde 50 hissesi yüzde 100 Türk sermayeli özel yatırım fonu Acteranın kontrolündeki Zeus Aviation Servicese satıldı. Çelebiden yapılan açıklamaya göre, Çelebi Holdingin hakim ortağı durumunda bulunan Çelebioğlu Ailesi, Çelebi Hava Servisindeki yüzde 22.63 hissesini 90 milyon lira karşılığında Holdinge devretti. Bu işlemle eş zamanlı olarak, yine ailenin Holdingte bulunan yüzde 50 hissesi de toplam 82.1 milyon TL ve 96.8 milyon dolar bedel üzerinden Zeus Aviation Servicese devredildi.

Mey İçkiyi satın almıştı

Zeus, Türkiye ve çevresindeki coğrafyalarda büyüme hedefli yatırımlara odaklanmış bağımsız bir özel sermaye fonu yönetim şirketi olan Acteranın fonlarının bir iştiraki konumunda. Zeus, Çelebi Holdinge yatırım yapmak amacıyla Hollandada kuruldu. Yüzde 100 yerli sermayeli Actera TPG ile birlikte Türkiyenin en büyük içki üreticisi ve dağıtıcısı Meyi satın almış, daha sonra şirketi İngiliz Diaegoya satmıştı. Acteranın hali hazırda Spectrum Radyo Grubu, Karma Açıkhava, ev dışı tüketim noktalarına gıda ve gıda dışı ürünlerin satış ve dağıtımını yapan G2M, LBT Varlık Yönetim, Mars Entertainment Group, oyuncak zinciri Joker, Standart Profil ve Tam Factoringde yatırımları bulunuyor.