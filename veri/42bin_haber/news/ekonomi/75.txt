Maliye Bakanı Şimşek'ten sert uyarı
Maliye Bakanı Mehmet Şimşek, bazı meslek gruplarının asgari ücretin altında beyanda bulunmalarına ilişkin Asgari ücretin altında beyanda bulunan çok cazip meslek grupları var, uyarıyorum. Ağır sonuçlarla karşılaşmamaları için biran önce dürüst bir şekilde 75 milyonun hakkını iade etsinler, hakkını versinler dedi.
Maliye Bakanı Mehmet Şimşek, Bir alışveriş yaptığınız zaman o fiyatın içinde KDV var. Fakat bunu belgelendirmeyerek kendi cebine atan, 75 milyondan hırsızlık yapanların yakasına yapışacağız dedi. 
Gelir İdaresi Başkanlığı tarafından düzenlenen bir toplantıya katılan Bakan Şimşek, çıkışta basın mensuplarının sorularını yanıtladı. 
Bir gazetecinin, Serbest meslek erbabına yönelik vergi denetimleri başlayacağını söylemiştiniz, bu denetimler hangi meslek gruplarını kapsayacak? şeklindeki sorusu üzerine Şimşek, herkesten kazandığı oranda vergi toplamanın asli fonksiyonları olduğunu, dolayısıyla herhangi bir kesimi ön plana çıkarmak istemediklerini söyledi. 
Vergi kaçıran, kayıtdışı çalışan kim olursa olsun zaten gerekli takibi yapmaları gerektiğini ifade eden Şimşek, şöyle devam etti: 
Nasıl ki geçen sene yaptığımız güzel çalışmalarla 370 binin üzerinde yeni vergi mükellefi kazandıysak, bu sene de gelecek sene de bu çabalarımız devam edecek. Geçen bir restorana gittik, alınan fişe bakıldı, gün boyunca 5 tane fiş numarası var. Olacak iş değil. Çünkü biz oradayken bile oradaki müşteri sayısı onun birkaç katıydı. Demek ki gün boyunca kapalı olmaları lazım. Yavaş yavaş bu konulara tabii ki eğileceğiz. Bütün Maliye Bakanlığı çalışanlarının, artık sahada bu tür denetimleri artıracağımızı söylüyorum. 
Özellikle esnafımız halkımızdan KDV'yi alıyor, kimin için alıyor 75 milyon için alıyor ama onu cebine atıyor. Bu, 75 milyon kişiden hırsızlıktır, bunların cezaları ağırdır. Bunların yapıldığını biliyoruz, bunların takipçisi olacağız. 
Bakan Şimşek, çalışmaları tek bir alanda sınırlamayacaklarını vurgulayarak, Yani şimdi bir restorana gittiğiniz zaman, bir alışveriş yaptığınız zaman zaten o fiyatın içinde KDV var. Fakat bunu belgelendirmeyerek kendi cebine atan, 75 milyondan hırsılık yapanların yakasına yapışacağız. Açık ve net olarak bunun altını çizmek istiyorum diye konuştu. 
 
KDV oranları değişecek mi? 
 
Bir basın mensubunun, KDV'deki oranların yüzde 19'a çıkarılacağına yönelik duyumlar var, böyle bir çalışma söz konusu mu? şeklindeki soru üzerine Şimşek, genel gelir vergisi oranlarında, genel kurumlar vergisi oranlarında ve genel KDV oranlarında bir çalışmalarının olmadığını vurguladı. 
Moody's'den bir not artırımı bekleyip beklemediklerinin sorulması üzerine de Şimşek, Türkiye'nin zaten uzun yıllardır piyasalar tarafından yatırım yapılabilir kategoride fiyatlandığını, nihayetinde bir uluslararası kredi derecelendirme kuruluşunun bunu tescil ettiğini söyledi. Şimşek, Tabii ki devamı gelirse memnun oluruz ama bizim için önemli olan reformlara devam etmemiz, ülkemizin altyapısını, makroekonomik temellerini güçlendirmemizdir. Tescil meselesi sonra gelir diye konuştu. 
Bakan Şimşek, mevduat stopajı kararnamesi için de çalışmalara devam ettiklerini ifade etti. 
 
Çalışanların yüzde 47'si asgari ücretten gösteriliyor 
 
Konuyla ilgili bir soru üzerine Türkiye'de çalışanların yüzde 47'sinin asgari ücretten gösterildiğine işaret eden Şimşek, bu konuda hem kurumlar hem de mükellefler nezdinde çalışmaları olacağını bildirdi. 
Şimşek, Ama sadece bu değil, serbest meslek erbaplarının ortalama asgari ücretten daha az bir beyannamede bulunduklarını da görüyoruz. Bunları da uyarıyorum, yani sonradan ağır sonuçlarla karşılaşmamaları için bir an önce dürüst bir şekilde 75 milyonun hakkını iade etsinler dedi. 
Asgari ücretin altında beyanname gösteren meslek grupları arasında, doktorlar, avukatlar, kuyumculur, futbolcuların başı çektiği açıklanmıştı. 
 