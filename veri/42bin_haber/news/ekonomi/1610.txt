8 bin öğrenci 20 milyon liraya kar tatili yapacak
ÜNİVERSİTE öğrencilerinin katıldığı Winterfest 2013 başladı. 3 periyot halinde düzenlenecek olan organizasyonda 8 bin öğrenci, 20 milyon TLlik ekonomi yaratacak.
17 yıl önce iki üniversiteli gencin başlattığını Winterfest Organizasyonu, başladı. 3 ayrı tarihte düzenlenecek olan Winterfeste 3ü yurtdışından, toplam 55 üniversiteden yaklaşık 8 bin öğrenci katılacak. Festival için Uludağda 14 otelde toplam 3100 oda kapatılırken, Yunanistan, Hollanda ve İrandan da öğrenciler gelecek. Herşey dahil 300 TL ile 750 arasında ücret ödenerek, 4 gece 5 gün boyunca festivale katılınabiliyor. Organizasyonu ilk günden itibaren düzenlemeye devam eden iki arkadaştan birisi, Ark Organizasyonun kurucusu Kayahan Gültepe festivalle ilgili olarak, 20 milyon TLlik bir festival dedi. 
YURTDIŞINDAN KATILIM 
Winterfestin 17 yıldır kendinisi çok geliştirdiğini söyleyen Gültepe, şöyle konuştu: Dünyada çok farklı uluslararası festivaller var. Her festivalin de kendine özgü bir mekaniği ve ruhu var. Düzenlenen festivalin uluslararası boyuta geçmesi için hem teknik hem de katılımcıya hissettirdikleri açısından gelişmesi gerekiyor. Son birkaç senedir biz Winterfest katılımcılarından bu ruhu hissettiklerini görebiliyoruz. Ağustos aylarında festivalle ilgili detayların açıklanmasına 3 ay varken ofisimize gelip para yatıran nerde kaldıklarının hangi sanatçıların çıktığının önemi olmadığını ileten onlarca Wintrfest hayranı ile karşılaştık. Bu ruhu tek bir senede yakalamak oldukça güç. Bu sebeple, genelde organizasyonlar bir çok tekrardan sonra festival olarak anılmaya başlarlar. Gençler, geçen 17 senede bu bahsettiğimiz  detayları Winterfeste fazlasıyla katarak Türkiyenin en önemli festivallerinden birini yarattılar. Sanırım bu yüzdendir ki son 2 senedir Yunanistan, Hollanda ve hatta İrandan gelen gençler Winterfeste katılıyor. 
YARISI KAYIYOR 
Gültepe, festivale katılan öğrencilerin sadece kayak için gelmediklerini belirterek, gelenlerin sadece yüzde 50sinin kayak ve board takımı satın aldıklarını söyledi. Bir güç içinde eğlencenin 18 saat boyunca sürdüğünü hatırlatan Gültepe, şunları söyledi: Herkes kendisine göre bir zevk bulabiliyor. İsteyen Uludağın tek kart ile birleşen 22 pistinde gönlünce 5 gün kayak ve snowboard yapıyor, isteyen de kayak kıyafetlerini giyip sadece düzenlenen aktivitelerde eğleniyor. Markalar için de gençlere ulaşmanın harika bir yolu. Sponsorlar bu anlamda organizasyona büyük ilgi gösteriyor. 
16 şehir, 55 üniversite 
WINTERFEST, son 4 senedir yılbaşı, bayram gibi dönemleri de geçerek, Uludağın en kalabalık dönemini oluşturuyor. Kayak odalarından kafelere, otellerden kayak hocalarına kadar tüm Uludağ tam kapasite ile hizmet veriyor. Festival ulaşımı için yaklaşık 180 otobüs çeşitli şehirlerden öğrencilere hizmet veriyor. 16 şehirdeki 55 üniversiteden öğrencileri ağırlayan Winterfest, Uludağ ekonomisi içinde çok önemli bir yer kaplıyor. Kayahan Gültepe, festivalin gerçekleşeceği tarihlerde Uludağdaki tüm otellerin full kapasite ile çalışacağını belirtirken, Festival yine Türkiyenin en iddiali organizasyonlarından birisi olduğunu gösterecek dedi. 
40 kişi ile başladı 
WINTERFESTin hikayesinden bahseden Kayahan Gültepe, şöyle anlattı: İlki 1996 yılında düzenlenen 40 kişilik bir üniversite turu olarak ortaya çıktı. Anlaştığımız  otel 40 kişi olursak ben ve ortağımdan para almayacağını iletmişti, elbette onlar da biz de böyle büyük bir festivalin fitilinin yandığından habersizdik. Bir başka deyişle festival tersten yaratılmış oldu. Hedef kitlesi Winterfesti kendisi yarattı, geliştirdi ve büyüttü. İlk düzenlendiği yıllarda Uludağda sezonun ölü zamanlarında boş odaları doldurma amacındaki organizasyon, son 5 senedir Uludağa sezonun en kalabalık dönemlerini yaşatıyor. Geçen yıl 52 üniversite ve 16 şehirden toplam 7500 üniversite öğrencisini Uludağda buluşturarak katılımcı rekoru kırdık.  
Sanatçılara 3  milyon TL ödeniyor 
WINTERFEST 2013te çıkacak sanatçılarla ilgili de bilgi veren Kayahan Gültepe, festivale katılacak olan şarkıcıları yine gençlerin belirlediğini ifade ederek, şunları söyledi: Türkiyenin en popüler sanatçılarından Kenan Doğulu, Ozan Doğulu, Hadise, Demet Akalın ve Model yer alıyor. Ayrıca Tom Novy, Ralvero, Erdem Kınay ve Doğuş Çabakçor yer alıyor. Winterfestte yaklaşık 3 milyon TLlik bir bütçe sanatçı organizasyonları için ayrılıyor. Yıllar içinde tek hafta yerine 3 periyotta düzenlenmeye başladı. Şu anda  üniversitelerin sömestresine denk gelecek en fazla 3 hafta içi olarak düzenlenebildiğinden son 4 senedir  yaklaşık 7000-8000 kişi festivale katılabiliyor. Kişi sayısının bu rakamların üstüne çıkması Uludağa yeni tesis yapılmasıyla doğru orantılı.