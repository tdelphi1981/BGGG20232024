Avrupa borsaları sınırlı düşüşle açıldı
AB bütçesi üzerinde uzlaşma sağlanamamasının ardından gözler bugünkü AB maliye bakanları toplantısına çevrildi. AB maliye bakanları bugün Yunanistan'a kredi dilimi konusunu tekrar ele almak üzere toplanacak.
Açılışta gösterge endeks Stoxx Europe 600 yüzde 0,2 azalarak 272,69 puan, Londra'da FTSE-100 Endeksi yüzde 0,4 azalarak 5.798,19 puan oldu. 
Frankfurt'ta DAX Endeksi yüzde 0,3 azalarak 7.286,76 puana, Paris'te CAC 40 Endeksi yüzde 0,4 azalarak 3.513,17 puana, İtalya'da MIB 30 endeksi yüzde 0,2 azalarak 15.599,18 puana, İspanya'da IBEX 35 Endeksi yüzde 0,5 azalarak 7.871,50 puana geriledi.