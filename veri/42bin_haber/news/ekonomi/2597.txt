Taksi zammı bugünden itibaren uygulamada
İstanbul'da taksilerde, ortalama yüzde 8 oranındaki zamlı fiyatlar uygulanmaya başlandı.
İstanbul Takiciler Esnaf Odası'nın talebi üzerine Büyükşehir Belediyesi Ulaşım Koordinasyon Merkezi (UKOME) tarafından 31 Ocak'ta yapılan zamma göre taksi ücretleri ortalama yüzde 8 oranında arttı. İstanbul'daki 18 bin taksi karar gereği taksimetrelerini ayarladı.

Yeni tarife nasıl oldu 
Yeni tarifeye göre, taksimetre açılış ücreti 2,70 liradan 2,95 liraya, kilometre başına 1,73 lira olan ücret 1,83 liraya yükseldi. Yeni sistemde daha önce 5 dakikadan sonra yazmaya başlayan dakika başına 30 kuruşluk bekleme ücreti, artık ilk andan itibaren yazmaya başlayacak. Ayrıca taksinin hızı 0-10 km arasındayken de yine bekleme ücreti yazacak.