Twitter ve AmEx işbirliği yaptı
Sosyal medya devi Twitter, uluslararası finans şirketi American Express(AmEx) ile birlikte "Tweet ile öde" servisi başlattı. Hizmet kapsamında AmEx kart sahipleri Twitterdan kısa mesaj göndererek ürün satın alabilecek.
Düzenlemeye göre Twitter ve AmEx hesapları arasında bağlantı kuran kullanıcılar satıcıların tekliflerini bir tweet ile kabul edebilecek. Bunun ardından AmExden bir onaylama mesajı gelecek. Bu mesajı onaylayan kullanıcılar ürünü satın almış olacaklar.  
İki büyük şirketin yaptığı anlaşma, e-ticaretin doğrudan bir sosyal medya sitesi üzerinden kullanımına olanak veren bugüne kadarki en önemli anlaşmalardan biri oldu.  
Sosyal medyada e-ticaret yavaş gelişiyor 
Twitter ve Facebook gibi sosyal medya siteleri e-ticaret konusuna oldukça önem veriyor ve uzun dönemde bu işlemler üzerinden karlılıklarını arttırmayı planlıyor. Ancak sosyal medya üzerinden e-ticaretin gelişimi oldukça yavaş ilerliyor.    
AmEx Dijital Ortaklık ve Geliştirme birimi balkanı Leslie Berland, Twitterın bu işlemlerden herhangi pay almayacağını belirtti. Şirket, e-ticaretin yaygınlaşmasıyla reklam kazancını da arttırmayı planlıyor.