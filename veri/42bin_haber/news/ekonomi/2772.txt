Bakanlık bu oyuna 'dur' diyor!
Enerji ve Tabii Kaynaklar Bakanlığı ile Gümrük ve Ticaret Bakanlığınca hazırlanan torba yasa tasarısının içeriği belli oldu.
Gümrük Bakanı Hayati Yazıcı'nın verdiği bilgiye göre, kaçak akaryakıt tespiti yapılan istasyonlarda sadece kaçak akaryakıt satılan pompa değil istasyonun tamamı mühürlenecek. Bugüne kadar yapılan uygulama kaçak akaryakıtla mücadeleyi zaafa uğratıyordu. 

Kaçak eşya ambarlarında 2012 yılında imha edilmek üzere mahkeme kararı beklenilen 86.8 milyon paket sigara göz önüne alınarak, tasarı ile kaçak tütün, tütün mamulleri ve alkollü içkiler ile ilgili olarak el koyan idarelerce numune alınarak derhal imha yöntemi getiriliyor.

Bakan Yazıcı kredi kartlarının çeşitlendirilmesinin de sözkonusu olduğunu söyledi.