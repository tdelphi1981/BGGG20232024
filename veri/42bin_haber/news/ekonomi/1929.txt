2013'de 1 milyar akıllı telefon
 
 Yapılan açıklamaya göre, Deloitte, şirket ve hükümetlerin, önemli teknolojik gelişmeler çerçevesinde oluşan tartışma ve gelişmeler için almaları gereken aksiyonlara ilişkin öngörülerini bir arada topladığı Teknoloji, Medya, Telekomünikasyon raporunun 12.’sini yayınladı. TMT öngörülerine göre, 2013 yılında dünya genelinde (Uzun Dönem Evrim) LTE abone sayısı 3 kat artacak, mobil reklam pazarı yüzde 50 büyüyecek. 
 Bilgisayar ve cep telefonu kullanımı, mobil reklamcılığın değişimi ve hesap güvenliği konularında görüşlere yer verilen raporda, 2013 yılında bir milyar akıllı telefon piyasaya sürüleceği ifade edildi. Bu sebeple mobil reklamcılığın artık tablet ve akıllı telefon reklamcılığı olmak üzere iki farklı şekilde değerlendirilmesi gerektiği belirtilen çalışmada, web üzerinde belirlenen şifrelerin yüzde 90’dan fazlasının hacklenmeye müsait olduğu vurgulandı. Rapora göre, televizyon yayıncıları over the top (OTT) hizmeti ile baskın durumunu sürdürürken, 4K televizyonlar ise 2013 piyasasında yerini bulamayacak. 
 Deloitte Türkiye TMT Endüstri Lideri Tolga Yaveroğlu, akıllı aletlerin artan satışına rağmen bilgisayar kullanımının yüksek olmasından LTE teknolojisine, akıllı cihazlara veri akışından şifre güvenliğine kadar bu yıl hazırlanan raporun birbirinden önemli birçok başlık içerdiğini belirtti. Yaveroğlu, "Mobil reklamcılığın, artık akıllı telefonlar ve tabletlere özel olmak üzere iki kola ayrılmasıyla reklamcılar artık bu cihazların fiziksel karakteristiklerine ve kullanım şekillerine yönelik içerik ve işlevsellik türetmeye odaklanmalı" dedi. 
 GELİR 3,4 MİLYAR DOLAR OLACAK
  
 Rapora göre 2013 yılında, akıllı telefonların satışından elde edilecek gelir 4,9 milyar dolar iken, sadece tablet reklamlarından elde edilecek gelir 3,4 milyar dolar olacak. Reklam gelirleri ürün bazında bakıldığında ise tablet başına 7 dolar iken, akıllı telefonda bu rakam 0,60 dolara düşecek 2013 yılında, LTE de güçlü ivme kazanacak ve birçok pazarda güç kazanacak teknolojilerden biri olacak. 
 2013 yılı içerisinde gelirini 3’e katlayarak 200 milyon dolara çıkaracak olan servis, böylelikle total internet sağlayıcı gelirleri arasında yüzde 10’luk dilimi oluşturacak. LTE kullanımını ’devrimci’den ziyade ’evrimci’ olarak tanımlayan raporda, 3G’den LTE’ye geçişin, e-postadan sosyal ağlara ve diğer aplikasyonlara kadar daha iyi performans sağlayacağı ifade edildi. 
 TALEP GİTTİKÇE BÜYÜYOR 
 Raporda öne çıkan diğer noktalar ise şunlar oldu: 
 Mobil reklamda yeni dönem: Tabletlerde öncelikli olmak üzere artan mobil reklamların yüzde 50 büyüme oranı yakalayarak, pazar genişliğinin toplamda 9 milyar dolara ulaşacak. 
 Bir milyar yeni cep telefonu: Telefonu internete az ya da hiç bağlamayan 400 milyon akıllı telefon kullanıcısıyla bu rakam 2 milyar adet telefona çıkıyor. 
 Bilgisayar hala popüler: Her ne kadar bilgisayar, telefon ve tablet ile birlikte bu tür cihazların satışlarında yüzde 20 ile en düşük paya sahip olsa da internette veri trafiğinin yüzde 80’den fazlası masaüstü ve dizüstü bilgisayarlarla gerçekleştiriliyor. Ek olarak kullanıcılar, bilgisayar başında diğer cihazlara oranla yüzde 70 daha fazla vakit geçiriyor. 
 4K geliyor: 2013, televizyon endüstrisinin, şu an mevcut olan HD yayından 4 kat daha kaliteli yayın kapasitesine sahip 4K teknolojisine geçmeye hazırlandığı bir yıl olacak. 4K’nın tamamlanması yıllar alacak, dolayısıyla bu teknoloji sadece bazı oturma odalarına girebilecek. 4K televizyon yayını ise 2013’te yapılmayacak. Yaklaşık 20 televizyon seti, ortalama 15-25 bin dolar arasında fiyat ödemeyi kabul edenlerin olacak. 
 Kitle fonlaması zamanı: Kitle fonlaması portallarının değeri, 2011’e oranla yüzde 100 artarak globalde 3 milyar dolara ulaşacak. Kurumsal sosyal ağlar: 2013 sonuna kadar, Fortune 500 listesinde yer alan şirketlerin yüzde 90’ından daha fazlası kısmen ya da tamamen kurumsal sosyal ağlara sahip olacak. Bu oran, 2011 ile karşılaştırınca yüzde 70 daha fazla. Bu ağlara üye olan kullanıcıların ise sadece yüzde 30’u haftada bir ya da daha fazla kez bu hesapların içeriklerini takip ederken, yüzde 40’ı ise içerik oluşturuyor. 
 Kendi cihazını kendin getir: İşverenin bilgisayar parası ödenmesine rağmen, yalnızca birkaç şirket ’kendi bilgisayarını kendin getir’ trendine adapte olabildi. Aynı zamanda Fortune 500 listesi şirketlerinin yarısının, 2013 yılında çalışanlarının kendilerine ait cihazlarını işyerine getirmelerine izin vereceği öngörülüyor. 
 Frekans kıtlığı: Kablosuz bant genişliğine olan talep, spektrumun tükenmesine sebep olarak, gittikçe büyüyor. Bu durum da temelde daha yavaş ağ bağlantısına, telefon sinyal hızına veya düşük veri hızına sebep oluyor. 
 Sınırsız aplikasyon erişimi: 50 ile 100 arasında mobil operatör bir aplikasyona sınırsız erişim sağlayan ’kullanabildiğin kadar kullan’ modelini sunuyor. Bu model, sınırlanmamış kullanım ile bilgi ücret ölçümlemesi arasında bir yerde bulunuyor."  
 AA