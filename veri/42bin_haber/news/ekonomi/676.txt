Türkiye dahil Avrupada yeni şirket alabiliriz
Ergo Versicher-ungsgruppe AG Başkanı Dr. Torsten Oletzky, global büyüme stratejilerinin bir parçası olarak hem büyümek hem de kârlılık için Türkiye dahil Avrupa ve Asyada yeni satın almalar yapabileceklerini söyledi.
ALMAN sigorta devi Ergo Versicherungsgruppe AG Başkanı Dr. Torsten Oletzky, Türkiye dahil Avrupa ve Asyada seçici davranarak, yeni şirketler satın alabileceklerini söyledi. Oletzky, global büyüme stratejilerinin bir parçası olarak, uluslararası alanda varlıklarını güçlendirip, işi büyütmek için öncelikli pazarları belirleyeceklerini ve yeni satın almalar yapabileceklerini belirterek, Bu sayede karlılık üzerindeki odağımızı koruyacağız dedi.  
Torsten Oletzky, bugün için Türkiyede inorganik büyüme planları olmadığını açıklayarak, Yürütmekte olduğumuz operasyonların orta ve uzun vadede organik olarak büyümemiz için yeterli olacağına inanıyorum şeklinde konuştu.  
Torsten Oletzky, Türk sigorta sektörünün, sert rekabet ortamı nedeniyle karlılık problemi olsa da pazarın halen çekici bir büyüme potansiyeli bulunduğunu kaydetti. Oletzky, Türkiyede sigortalanma oranının çok düşük olduğunu da vurgulayarak, Kişi başına düşen sigorta primi ortalaması diğer Avrupa ülkelerine nazaran çok düşük. Bu sebeple Ergo olarak Türk sigorta pazarının büyüme potansiyelinden eminiz dedi. 
PAZARDAN ÇIKMAYI DÜŞÜNMÜYORUZ 
Torsten Oletzky, Türk sigorta pazarında karlılığa erişmenin zaman alacağını tahmin etmediklerini de söyledi. Türk pazarından çıkmayı hiçbir şekilde düşünmediklerini de belirten Oletzky, sözlerini şöyle sürdürdü: Pazar, kolay bir pazar değil ama artık çok daha iyi tanıyoruz. Öte yandan, bu tip bir karlılık döngüsünün diğer pek çok gelişmekte olan ülke pazarlarında da benzer bir seyir izlediğini biliyoruz. Yalnızca güçlü stratejiye ve yeterli mali güce sahip şirketler bu zorlukların üstesinden gelerek, kazanan taraf olacak ve gelişmekte olan piyasaların potansiyelini değerlendirebilecek. 
Geçtiğimiz aylarda Ergo Türkiyenin CEOluğuna getirilen Theo Kokkalas da, Türk pazarında karlılık sorunu olduğuna değindi. Kokkalas, sorunun uzun vadede hissedar açısından mantıklı olması gerektiğine, sermayedarın getiri olmayacaksa yatırım yapmasına da gerek olmayacağına dikkat çekerek, şunları söyledi: 
TÜRKİYEYE BÜYÜK YATIRIM YAPTIK 
Türkiyeye yatırım için gereken herkes geldi. Bütün önemli yatırımcılar Türkiye pazarında bulunuyor. Yatırım yapılabilecek çok fazla pazar olduğunu düşünmüyorum. Türkiye yatırım yapılabilecek pazarlardan biridir. Karlılık sorunu devam ederse ters bir gidişat da olabilir.
Theo Kokkalas, Ergo Grubunun, en büyük yatırımlardan birini Türkiyeye yaptığını ifade ederek, halen para kaybettikleri ve şirketin sağlıklı dengeye oturmadığını söyledi.  
En büyük sorun kârlılık 
Ergo Türkiye CEOsu Theo Kokkalas, son üç yılda Türk sigorta pazarının en kritik konusunun karlılık olduğunu belirterek, şunları söyledi: Karlılık konusu yalnızca Ergo Türkiyeye özgü değil. Aynı zamanda pazarda faaliyet gösteren pek çok şirketi de olumsuz yönde etkilemeye devam ediyor. Bu yıl, pazardaki büyük oyuncular bile ciddi zarar etti. Biz bu pazara ve bu ülkeye inanıyoruz. Türk sigorta pazarı, kesinlikle çok çekici bir pazar ve son yıllarda da önemli bir büyüme performansı gösterdi, birçok yabancı oyuncunun dikkatini, yatırımlarını çekti. 
Bireysel emeklilik internette satılacak 
Hazine Müsteşarlığı, yeni bireysel emeklilik sisteminin işleyişi ve uygulamaların etkin yürütülmesi için açıklama yaptı. Yeni bireysel emeklilik sisteminde, artık şirketler internet üzerinden ve telefonla emeklilik sözleşmesi yapabilecekler. Emeklilik sözleşmesi sadece emeklilik şirketinin internet sitesi aracılığı ile düzenlenebilecek; banka dahil herhangi bir aracı ya da yetkilendirilecek bir kuruluşun internet sitesi kanalıyla emeklilik sözleşmesi düzenlenemeyecek. 
Açıklamada, yeni uygulamada, asgari katkı payı konusuna da değinildi ve bu konuda şu açıklama yapıldı: Asgari katkı payı uygulaması kaldırılacak. Ancak, herhangi bir vade kapatma işlemine konu olmaksızın, şirketin, sözleşmede tanımlı kesintilerle bağlantılı olarak veya hedeflenen emeklilik birikimine ulaşılabilmesi bakımından emeklilik planı kapsamında öngördüğü katkı payları için referans katkı payı tutarı belirlemesi mümkündür. Hazine, işveren grup emeklilik sözleşmesinde geçirilen sürelerin devlet katkısına hak kazanmaya esas süreye sayılmayacağını belirtti.