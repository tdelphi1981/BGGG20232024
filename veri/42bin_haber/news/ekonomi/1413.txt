Ziraat Bankası, işlem imzalamalı OTP dönemine geçti
Ziraat Bankası, Alman ve İsviçre bankalarının internet ve mobil güvenliğini üstlenen KOBIL ile işbirliği yaparak, işlem imzalamalı OTP cihazlarını müşterilerine dağıtmaya başladı.
 Ziraat Bankasının internet bankacılığı müşterileri, İnternet Şubesi girişinde ve internet şubede işlem yaparken yeni nesil OTPnin ürettiği şifreleri kullanarak, güvenlik seviyesini artırıyor. 
KOBILin ürettiği yeni nesil OTP cihazı ie SMS şifre ve tek tuşlu şifre yerine İşlem İmzalama özelliği bulunuyor. Böylece, internet bankacılığı kullananlara daha güvenli bir yöntem sunuluyor. 
İnternet bankacılığında güvenlik 
KOBIL Türkiye Genel Müdürü Ümit Usta, Türkiyede 20 milyon internet bankacılığı hesabı olduğunu ve 9 milyonu aşkın da  internet bankacılığını kullanan aktif müşteri bulunduğunu dile getirdi. 
İnternet Bankacılığının banka müşterilerine kolaylıkların yanı sıra güvenlikle ilgili sakıncaları da beraberinde getirdiğini işaret eden Usta,  internet bankacılığında güvenliğin önemine vurgu yaptı. İnternet bankacılığının yüzde 10unun OTP cihazlarıyla yapıldığına dikkati çeken Usta,   bu cihazların da 2002den bu yana kullanıldığını ve teknolojilerinin eskidiğini ifade etti. 
"İşlem imzalama" ile daha güvenli      
Teknolojisi yenilenen, hackerların saldırı metodlarına karşı daha etkin hale getirilen yeni nesil OTP cihazlarının  "işlem imzalama" özelliğiyle daha güvenli olduğunu vurgulayan Usta, Ziraat Bankası da internet bankacılığı müşterilerinin güvenliğini artırmak için yeni nesil OTP cihazını tercih etti dedi.  
KOBIL olarak Almanya ve İsviçredeki bankaların yüzde 80ine internet ve mobil bankacılık güvenliği hizmeti verdiklerini de belirten Usta, bu ülkelerdeki tecrübelerini Türk bankalarına da yansıtmak istediklerini söyledi. 
Hackerların gelişmiş saldırılarına karşı işlem güvenliği  
Usta, Tek Kullanımlık Şifre üreten eski tip OTP cihazlarının en yaygın olan saldırı tiplerinden key-logger lara karşı müşterileri koruduğunu ifade ederek, şunları dile getirdi: Eski OTP cihazları, çalınan şifreler bir kez geçerli olduğu için her defasında değişen şifreler ile bu basit saldırıları önlüyordu. Ancak son 10 yılda saldırı tipleri çok gelişti ve çeşitlendi. Güvenliği daha ilerilere taşımak için yeni nesil OTP cihazlarda üretilen şifreler yapılan işlem verisine bağlanarak oluşturulmaktadır.  Bu sayede banka ile müşteri arasına giren hackerların daha gelişmiş saldırıları karşısında işlem güvenliğini sağlamaktadır. Banka internet üzerinden aldığı işlem emirlerinin gerçek müşteri tarafından oluşturulduğunu teyit edebilmektedir."    