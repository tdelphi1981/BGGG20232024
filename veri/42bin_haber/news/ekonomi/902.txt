Keçi sütü hızla rafları kaplıyor
Anne sütüne en yakın besin olarak bilinen keçi sütü, yüksek kar getirisi ve aldığı teşviklerle son dönemde birçok yatırımcının gözdesi oldu. Sanayicilerden bireysel yatırımcılara kadar çok sayıda girişimcinin ilgi gösterdiği keçi çiftliklerinden elde edilen yoğurt, peynir gibi ürünlerin raflarda aldığı yer de hızla artıyor. Bireysel olarak bu işi yapmak isteyenlerin de 25 baş keçiyle elde ettikleri gelirin asgari ücretten daha fazla olduğu da belirtiliyor.
Keçi yetiştiriciliğine olan ilginin artmasında Gıda Tarım ve Hayvancılık Bakanlığı tarafından açıklanan tarımsal kredi programları da önemli rol oynuyor. Bu destekler kapsamında küçükbaş hayvan yetiştiriciliği yatırım ve işletme kredisi 3 milyon TLden 5 milyon TLye çıkarıldı.  
SAĞLIKLI OLDUĞU İÇİN TERCİH EDİLİYOR 
İzmir Damızlık Koyun-Keçi Yetiştiricileri Birliği Başkanı Özer Türer, hurriyet.com.trye yaptığı açıklamada ürünlerin bu kadar çok talep görmesindeki en büyük etkenin insanların bu ürünleri sağlıklı bulmasından kaynaklandığını söyledi. Keçi yetiştiriciliğinin Türkiye'nin en önemli sorunlarından biri olan kırsal kalkınmayı da sağlayacağına dikkat çeken Türer, şunları söyledi:  
   2011 yılı TÜİK verilerine göre, Türkiyedeki keçi sayısı bir önceki yıla göre yüzde 15,6 oranında artarak 7 milyon 277 bin 953 baş oldu. (Bunun 7 milyon 126 binlik kısmı kıl keçisi, geri kalan 151 binlik kısmı ise tiftik keçisi oluşturuyor.) 2011 yılı süt üretim verileri ise bir önceki yıla göre yüzde 11,2 artış göstererek ve 15 milyon 56 bin 211 ton oldu. Bu miktarın yüzde 91,67sini inek sütü, yüzde 5,93ünü koyun sütü, yüzde 2,13ünü keçi sütü ve yüzde 0,27sini manda sütü oluşturuyor. TÜİKin istatistiklerine göre, 2011 yılında kıl keçisinden elde edilen süt miktarı 318 bin 273 ton, tiftik keçisinden elde edilen süt miktarı ise 2 bin 315 ton olarak bildiriliyor. Aynı verilere göre devlet, küçükbaş hayvan alımında koyun-keçi için hayvan başına 18 TL destek veriyor. Bu durum Tiftik keçisinde hayvan başına 17 TL olarak görülüyor.  
Keçi sütü ürünleri Osmanlı Devletinden bu yana sıcak koşullarda üretiliyordu. Bu koşullarda üretilen sütlerde hızla bozulup koku yapıyordu. Son yıllarda özellikle İzmirde soğuk süt zinciri sistemi kuruldu. Böylece sütün bozulması ve koku yapması önlendi. Artık daha sağlıklı süt depolanıyor ve koku yapmıyor. Soğuk sütün hücre sayısı çoğalmadan sağlıklı olarak kalması daha uzun sürüyor. İnsanlarda bu nedenle bu ürünleri daha fazla talep ediyor. Sağlık açısından da önem taşıyan bu ürünler anne sütüne en yakın süt olduğu için hastalar ve bebekler bu ürünleri daha kolay sindiriyor.  
DAĞ KEÇİSİ İLE OLMAZ 
Bu işin bilinçli bir şekilde yapılması gerektiğini de belirtenTürer, Benim mesleğim bu diyerek işe başlanırsa yatırımlardan kazanç sağlanır. Fakat bu işi bilmeden yatırım yapanlar ise sonunda hüsrana uğrar. Yatırım yapmak isteyenlerin özellikle süt keçisi alarak işe başlamaları gerekiyor. Süt keçileri günde 3-4 litre süt veriyor. Beyaz görünen her keçi süt keçisi değildir. Sokakta veya dağlardan alınan keçilerle iş verimli olmaz dedi. 
2 KAT FAZLA KAR  
Keçiye ve diğer hayvanlara aynı oranda yem verildiğinde keçinin sağladığı süt miktarının daha fazla olduğuna işaret eden Türer, Devletin inek sütüne litre başı 4 kuruş, keçi sütüne ise 15 kuruşluk prim desteği var. İnek sütü şu anda 80 kuruş, keçi sütü ise 1,6 TL yani inek sütüne göre yaklaşık 2 kat daha yüksek fiyatla satılıyor. Bu da daha fazla kar elde edilmesini sağlıyor. dedi.   
Türer, bu işe büyük üretici olarak girilmesi için az 500 baş, orta işletmeci olarak girmesi için en az 200 baş keçiye ihtiyaç olduğunu da belirtti.  
25 KEÇİYLE ASGARİ ÜCRET GEÇİLİYOR 
Türer , bireysel olarak bu işi yapmak isteyenlerin de 25 baş keçiyle elde ettikleri gelirin asgari ücretten daha fazla olacağını da söyledi. 
YENİ ÜCRET DÜN AÇIKLANDI 
Asgari alan bir çalışan, Çalışma Bakanı Faruk Çelik tarafından dün açıklanan 2013 yılı için rakamlara göre bu yılın ilk altı ayında 774 lira, ikinci altı ayında ise 804 lira net maaş alacak.