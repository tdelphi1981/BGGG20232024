Günde 600 bin kişinin Facebook şifresi ele geçiriliyor
Banka ve sigorta şirketlerinin çözüm ortağı İngiliz merkezli CPPnin, ID Safe- Kimliğim Güvende ürünü gerek gerçek, gerekse dijital dünyadaki tüm kimlik bilgilerini koruma altına alıyor.
Tüm dünyada her yıl 1.8 milyon kişi kimlik dolandırıcılığına uğruyor, günde ise 600 bin Facebook kullanıcısının adı ve şifresi ele geçiriliyor. Günümüzde gerek fiziksel, gerekse sanal dünyadaki tüm  kimlik bilgilerinin korunması çok önemli. 
Kimlik bilgilerimiz birilerinin eline geçtiği zaman başımıza neler geliyor? 
Birileri sizin yerinize geçerek senet imzalayıp, şirket kurup, bankalardan kredi çekebiliyor. Tüm bunlar bazen yıllar sonra binlerce liralık vergi borcu olarak da karşımıza çıkabiliyor.   
CPPnin sunduğu ID Safe-Kimliğim Güvende ürünü kişisel bilgilerin yanı sıra Facebook ve Twitter gibi sosyal ağ şifreleri ile sanal dünyadaki tüm bilgileri  koruma altına alıyor. Ürünü destekleyen Web Radar sistemi de Facebook ve Twitter gibi sosyal ağlardaki size özel şifrelerinizin başkaları tarafından kullanılıp kullanılmadığını takip ediyor. 
Dünya genelinde 30 yılı aşkın süredir ve Türkiyede de 6 yıldır faaliyet gösteren CPPnin Türkiye Ülke Müdürü Selnur Güzel, kimlik hırsızlığının ABD ve Avrupanın birçok ülkesinde çok yaygın olduğunu,  Türkiyede de küçümsenemeyecek boyutta bulunduğunu ifade etti. 
Selnur Güzel, yeni çağın yeni ihtiyaçları da beraberinde getirdiğini dile getirerek,  kimlik hırsızlığına karşı hazırladıkları ID Safe-Kimliğim Güvende ürünü ile kimliklerin her anlamda güvence altına alındığını ve herhangi bir mağduriyet durumunda da Kimlik Sahtekarlığı Uzmanı desteği verdiklerini belirtti.
Güzel, Böyle bir durumda mağdur olan kişi panik halinde nereye gideceğini ve ne yapacağını bilemez. Uzmanımız vaka çözülene kadar destek veriyor dedi. 
Riskin gerçekleşmesi halinde ise avukatlık masrafları da dahil belgelenen tüm masrafların 20 bin liraya kadar teminat altında olduğunu da ifade eden Güzel, ayrıca 1000 liraya kadar da kimliklerin yenilenmesi teminatı verdiklerini sözlerine ekledi. 
Dijital ortamdaki kimlikler de koruma altında  
Herkesin sosyal medyada yer aldığını, internet ve mobil bankacılığı ürünlerini kullandığını da dile getiren Güzel, Facebook ve Twitter gibi sosyal ağ şifreleri ile sanal dünyadaki tüm bilgileri koruma altına alan ID Safe ürününü destekleyen Web Radar sistemi hakkında bilgi verdi. 
Güzel, sistem tarafından 7 gün 24 saat internetteki tüm bilgilerin kullanılıp kullanılmadığının takip edildiğini ifade ederek, Kişiler, Kimliğim Güvende ürününü satın aldıkları zaman üyelik bölümüne girdikleri tüm bilgileri internette Web Radar aracılığıyla 7 gün 24 saat sürekli taranıyor. Örneğin herhangi bir ülkede bir sitede mail adresiniz veya kartınızın kullanıldığını tespit ettik. Anında o kişiyi mail ya da kısa mesajla uyararak haberdar ediyoruz dedi. 
  
  
  

 