Bürokrasi Boğazdan elektrik alamadı
Konyalı bir mühendisin Boğazı bana kiralayın, ters akıntıdan elektrik üreteyim teklifine her kurum farklı yanıt verince çözüm yargıya kaldı.

TBMM Dilekçe Komisyonu’na başvuran Konyalı mühendis Sabit Ateş, ters akıntıları kullanarak elektrik enerjisi üretecek ‘tribün’ projesi için Boğazlar’ın kendisine kiralanmasını istedi. İlginç teklifi değerlendiren komisyon kiralama işlemini bakanlıklara sordu, farklı yanıtlar aldı. 
-Ulaştırma Bakanlığı, demiryolları, limanlar ve hava meydanları genel müdürlükleriyle yazışmayı adres gösterdi. 
-Maliye Bakanlığı, Boğazlar Kanunu’ndaki imar mevzuatını gerekçe göstererek uygun görüş bildirmedi. 
-Dışişleri Bakanlığı, ‘Montrö Sözleşmesi’ açısından sakınca bulmadı. 
-Kıyı Emniyeti Genel Müdürlüğü, ‘ayrıntı olmadan yorum yapılamaz’ dedi. 
-Deniz Kuvvetleri Komutanlığı, Hidrografi ve Oşinografi Dairesi Başkanlığı’na başvurulmasını tavsiye etti. 
Görüşleri dikkate alan TBMM de ‘konuyu yargı çözebilir’ diyerek mahkemeleri adres gösterdi.