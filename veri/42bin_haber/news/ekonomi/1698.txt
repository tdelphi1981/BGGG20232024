BTKdan Kraliçeye Turkcell resti
BİLGİ Teknolojiler ve İletişim Kurumu (BTK), İngiliz tahkim mahkemesi Privy Councilın bugün vermesi beklenen tarihi Turkcell kararı öncesinde son söz bizim açıklaması yaptı.
Londradaki mahkemenin vereceği karar ile Turkcellin hissedarları Çukurova Grubu ve Rus Alfa (Altimo) arasındaki yüzde 13.81lik  hissesinin sahipliği aydınlanacak. Mahkeme bu tür kararlar öncesinde aralarında İngiltere Kraliçesi 2inci Elizabethin de bulunduğu Özel Konseyden tavsiye alabiliyor. Turkcellin yönetim yapısını doğrudan ilgilendiren karar öncesinde dün BTK tavrını net olarak ortaya koydu. Dünkü açıklama, Londradaki mahkemeden Rus Altimo lehine bir karar çıksa bile BTKnın Turkcellin yeni sahiplik yapısına onay vermeyeceği hatta sözleşmenin feshini bile gündeme getirebileceği şeklinde yorumlandı. Açıklamada, Görev ve imtiyaz sözleşmesi sahibi işletmeciler bakımından kontrol unsurunun el değiştirmesine yol açan hisse devir, edinim ve hareketleri, Kurumun yazılı izni ile gerçekleştirilir denildi.  
Açıklamada, Kurum ile Turkcell arasında imzalanmış olan İmtiyaz Sözleşmesinde de, kontrol unsurunun el değiştirmesine yol açan her nevi hisse devrinin kurumun onayına tabi olduğu hatırlatıldı ve Bu kapsamda, söz konusu Mahkemenin alacağı kararın hisse devrinin Kurumun onayına tabi olması gerçeğini değiştirmez denildi.  

 