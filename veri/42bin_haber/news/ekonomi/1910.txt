Türkiye fiyatta 8inci
Avrupa ve dünyada bir numaralı doğal gaz üreticisi Rus Gazprom şirketi, yıllardır devlet sırrı gibi saklı tuttuğu 21 Avrupa ülkesiyle yaptığı gaz anlaşmalarını miktar ve fiyat listesi olarak ilk defa net şekilde açıkladı.
İzvestia gazetesi, dünkü sayısında Gazpromun en büyük sırrı olan, fiyat listesini yayınlıyoruz anonsuyla verdiği haberde rakamların Gazprom yetkililerinden kendilerine verildiğini yazdı. Son 20 yılda Rusyanın hangi Avrupa ülkelerine ne kadar gaz sattığını ve fiyatın ne olduğunu gösteren haberde ilginç belgeler ortaya çıktı. 
TÜRKİYENİN FATURASI 
Rakamlara göre 21 Avrupa ülkesi arasında Türkiye, Rusyadan satın aldığı 1000 metreküp gaz için 406.7 dolar fiyatla 8inci sırada. Rusyadan en ucuz gazı 313 dolara İngiltere 563 dolar ile en pahalı gazı Makedonya alıyor. Rusların hesaplarına göre Türkiyenin 2013 yılında alacağı gaz yüzde 8 ucuzlayacak. Ancak gaz alımı da yüzde 18 azalacak. Türkiye Rusyadan yılda 23 milyar metreküp gaz alıyor ve bu rakamla Almanyadan sonra Rusyanın ikinci büyük müşterisi konmunda.  
Enerjide fiyat kavgası 
UZMANLAR, fiyat listesinin açıklanmasının Rusya ile Avrupa arasında devam eden enerji kavgasından kaynaklandığını dile getiriyor. Avrupa, Rusya ile enerji görüşmelerinde sert eleştiriler yönelterek, Rusya enerji ticaretinde piyasa ekonomisi kurallarına göre hareket etmiyor. Kara şemalar kullandığından şüphe ediyoruz eleştirisinde bulunmuştu. Gazprom, miktar ve fiyatları açıklayarak, topu Rusyadan gaz alan yabancı ülke şirketlerine atmış oluyor. 
 