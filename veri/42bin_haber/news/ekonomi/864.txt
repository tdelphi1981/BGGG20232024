Otellerin mini barlarında şişe düzenlemesi
Açık Alkollü İçki Satış Belgesi'ni haiz otel, motel ve tatil köylerinin odalarındaki mini barlarda tüketime sunulan 5 cl'lik alkollü içkilerin cam ambalaj içinde arz edilme yükümlülüğü kalktı.
Tütün ve Alkol Piyasası Düzenleme Kurumu'nun Alkollü İçki Üretiminde Kullanılacak Ambalaj Materyali İle İlgili Tütün ve Alkol Piyasası Düzenleme Kurulu Kararında Değişiklik Yapılmasına Dair Kurul Kararı Resmi Gazete'nin bugünkü sayısında yayımlandı. 
Karara göre, Alkollü içkiler, bira ve Açık Alkollü İçki Satış Belgesini haiz otel, motel ve tatil köylerinin odalarındaki mini barlarda tüketime sunulacak 5 cl'lik alkollü içkiler hariç cam malzemeden yapılmış ambalaj ile iç piyasaya arz edilecek. 
Cam haricinde ambalaj ile üretilen alkollü içkilerin, bira ve Açık Alkollü İçki Satış Belgesini haiz otel, motel ve tatil köylerinin odalarındaki mini barlarda tüketime sunulacak 5 cl'lik alkollü içkiler hariç, 1 Temmuz 2012 tarihinden itibaren üretimi yapılamayacak.