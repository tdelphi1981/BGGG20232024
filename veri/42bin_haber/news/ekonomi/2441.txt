Ayaşlı Tüneli'nden ışık göründü
ANKARA- Beypazaarı ve İstanbul Demiryolu projesi kapsamında, Ayaş Tüneli için 'Işık göründü.' Beypazarı Belediye Başkanı M. Cengiz Özalp, ilçenin ulaşım ve turizminde önemli yeri olan demiryolu ağının Ankara-Beypazarı bağlantısı için TCDD'nin yeni proje hazırlayıp, uygulamaya koyduğunu belirtti. Beypazarı'nda bir istasyon bulunacağını bildiren Başkan Özalp, çevre yolu projesi ile birlikte ilçe turizminin canlılık kazanacağını söyledi.
Bir türlü bitmeyen Ankara Sincan-Arifiye Tren yolu ve 10 kilometrelik Ayaş Tüneli'nin etüd çalışmaları 1943 yılında başladı. 1976 yılında ilk harcı konan Ankara-İstanbul arasındaki Arifiye Sincan Demiryolu projesi için Ulaştırma ve Denizcilik Bakanlığı Altyapı Yatırımları Genel Müdürlüğü tarafından yeni bir proje başlatıldı. Geçen süre içerisinde 22 hükümet ve 29 ulaştırma bakanı değişirken, çalışmalarda 700 milyar TL harcandığı belirtildi. Sincan-Çayırhan-İstanbul Demiryolu Projesi Ankara-Kocaeli kesiminin yapılması planlanan çalışmalar kapsamında söz konusu proje için çevresel etki değerlendirilmesi (ÇED) süreci başladı.

Beypazarı Belediye Başkanı M. Cengiz Özalp, ilçenin özellikle ulaşım ve turizminde çok önemli bir yeri olan demiryolu ağının Ankara-Beypazarı bağlantısı için TCDD'nin yeni proje hazırlayıp uygulamaya koyduğunu bildirirken şöyle dedi:

"Böylelikle yıllardır klaşık 30 senedir sürüncemede kalan Beypazarı-İstanbul Demiryolu nihayet gerçek olacak. Daha kısa ve güvenli bir şekilde insanlarımız Ankara-İstanbul arasında bu demiryolunda ulaşımı sağlayacaklar. Beypazarı'nda bir istasyon bulunacak, ilçe turizmine, ekonomik ve sosyal açıdan elbette büyük bir katkısı olacak. Çevre yolu prnojesi de ulaşımda büyük bir rahatlık sağlayacak."