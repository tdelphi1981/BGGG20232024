Royal Halı Latin Amerika ve Afrikaya açılacak
2013 yılında üretim ve cirosal anlamda yüzde 22 büyüme kararı alan Royal Halı, Brezilya, Arjantin ve Afrika ülkelerine açılacak.
Son 10 yılda dış pazarlarda dengelerin tamamen tersine dönmeye başladığını açıklayan Royal Halı Yönetim Kurulu Başkanı Taner Nakıboğlu, 10 yıl önce biz krize girdiğimizde Avrupa bizimle alay ederken, şimdi ise biz, onların düştüğü durumu ibretle izliyoruz. Dış pazarlarda dengeler öyle değişti ki, artık dünyanın yeniden keşfedilmesi gerekiyor dedi. 
Türkiyedeki halıların yüzde 90ının, dünyadaki halıların ise yüzde 35inin Gaziantepte üretildiğine dikkat çeken Taner Nakıboğlu, Royal Halı olarak katma değerli ürün açısından sektörün lideri konumundayız dedi. 2012de 234 milyon TLlik bir ciro gerçekleştirdiklerini belirten Taner Nakıboğlu, Üretimimizin yüzde 70i iç piyasaya, yüzde 30u ise ihracata gidiyor. Bu yıl hem üretim hem de ciro anlamında yüzde 22lik bir büyüme hedefi belirledik. Yıl sonunda ciromuzun 275 milyon TL olmasını bekliyoruz dedi. 
Nakıboğlu, Artık dış pazarlarda dengeler değişti. Biz de bir yıldır dünyayı yeniden keşfetme zamanının geldiğini konuşmaya başladık. Özellikle Brezilya, Arjantin, Afrika ve Güney Amerika ülkeleri dünyanın yıldızı parlayan ülkeleri haline geldi dedi. Royal halı olarak aralarında Çin, Brezilya, Hindistan ve Arjantinin de bulunduğu 50yi aşkın ülkeye halı satışı gerçekleştirdiklerini bildiren Taner Nakıboğlu, Bugün Çin ve Hindistanın bütün dünyaya halı ihraç ettiği bir ortamda, Ar-Ge ve inovasyona verdiğimiz önemle geliştirdiğimiz katma değerli halı çeşitlerimizi, hem Çine hem de Hindistana satar hale geldik. Bu gurur verici. 2013 yılında Brezilya, Arjantin ve Afrika ülkelerini hedef pazar olarak belirledik. Dünyayı yeniden keşfederek, kendimize yeni pazarlar bulacağız dedi. 
 