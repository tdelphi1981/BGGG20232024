Kredi kartında 'pos' oyunu
Türkiye'de kredi kartlarında yapılan usulsüzlüklerin ardı arkası kesilmiyor. Bankaların dışında kredi kartı ile ticaret yapan üye işyerlerinin de, kredi kartı puanlarında usulsüzlük yaptığı tespit edildi.
 Tüketicilerden gelen çok sayıdaki şikayetler üzerine yapılan incelemede, bankalar ile işyerlerinin, "puan konusunda" anlaşma yaptığı belirlendi. Ancak buradaki kritik nokta, kredi kartının aynı bankanın pos cihazından geçirilmesi gerekiyor. Puan farkı olarak bankalara ek komisyon ödemek istemeyen üye işyerlerinin ise, tüketicilerin kredi kartlarını rakip bankaların pos cihazından geçirdiği saptandı. Bu yöntemle, tüketicilerin milyonlarca liralık "para puanının" işverenlerin cebinde kaldığı ortaya çıktı.