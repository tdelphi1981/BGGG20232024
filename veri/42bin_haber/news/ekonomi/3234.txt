THY geçen yıl karını 60 kar artırdı
Türk Hava Yolları'nın (THY) İstanbul Menkul Kıymetler Borsası'na gönderdiği mali tablolara göre 2012 yılında 1 milyar 133 milyon TL net kar etti. Şirketin 2011'deki netk karı 19 milyon lira idi.
THY, 2012 kar oranlarını açıkladı. Hava yolu şirketi bir önceki yıla göre satışlarını yüzde 26 artışla 14,9 milyar TL'ye, esas faaliyet karını da yüzde 192 artışla 1 milyar 48 milyon TL'ye yüksletmeyi başardı. Önceki yıla oranla yüzde 20 artışla 39 milyon yolcu taşıyan THY, yolcu sayısı bakımından 2012 yılında Avrupa Havayolları Örgütü (AEA) üyeleri arasında üçüncü sıraya yükseldi. Aynı dönemde arz edilen koltuk kilometrede (AKK) yüzde 18, ücretli yolcu kilometrede (ÜYK) ise yüzde 26 artış sağlandı. AKK'daki artışa rağmen yolcu doluluk oranı 4,8 puan artarak yüzde 77,4 oldu.

Ortalama 6,6 olan filo yaşı ile dünyanın en genç ve dinamik fiolarından birine sahip THY'nin 2012 yılı sonu itibariyle uçak sayısı 159'u dar gövde, 36'sı geniş gövde ve 7'si kargo olmak üzere toplam 202'ye ulaştı. 

2012 yılında açılan 32 dış hat nokta ile birlikte uçulan dış hat nokta sayısı 181'e ulaşırken, uçulan yabancı ülke sayısı da 96'ya yükseldi. İç hatlarla birlikte toplam uçuş noktası 2012 yılı sonu itibariyle 217'ye ulaşmış oldu. Böylece THY; dünyada en çok ülkeye uçan havayolu ünvanına da sahip oldu. Bunun yanında, 2011 yılındaki başarısını tekrar ederek 2012 yılında da Skytrax Dünya Havacılık Ödülleri kapsamında Avrupa'nın En İyi Havayolu seçildi.

2013 yılı için de olumlu öngörülerde bulunan THY yöneticileri, şu değerlendirmeyi yaptı: 

"2012 yılında gerçekleştirilen yüzde 18 büyümeye rağmen elde edilen pozitif finansal sonuçlar, 2013 yılında da olumlu finansal sonuçlar elde edileceğinin işareti olarak görülüyor. Geçmiş on yıla büyük başarılar sığdırarak dünya havacılığının parlayan yıldızı haline gelen Türk Hava Yolları önümüzdeki on yıl için de kendisine iddialı hedefler belirlemiş ve bu hedefleri yakalamak için çalışmalarına hız vermiştir."