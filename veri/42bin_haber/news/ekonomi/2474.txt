Garanti Bankası en iyi bankalar arasında
Garanti Bankası, "En İyi 100 Banka" arasına giren tek Türk bankası oldu. 
Dünyanın en iyi 100 bankası açıklandı.

Standard & Poors’un sıralamasında ilk 100'deki tek Türk bankası Garanti Bankası oldu.

19 Şubat 2013 tarihli, bankaların sermaye yeterliliğinin karşılaştırıldığı raporda, Garanti Bankası 98. sırada yer aldı.

Geçen yıla göre geriledi

Öte yandan bir önceki rapora göre 57 sıra birden gerileyen Garanti Bankası 41. sıradaki yerini kaptırdı.

Bankanın sermaye ve kazançları ile risk pozisyonu "yeterli" olarak notlandırıldı.

Tepede ABD var

Raporda, birinci sırada ABD bankası Bank of America bulunurken, bankayı bir diğer ABD bankası JP Morgan Chase & Co izledi.

Üçüncü sırayı ise, Çin'den Industrial and Commercial Bank of China aldı.