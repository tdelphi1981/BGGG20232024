Gaz yetecek mi telaşı başladı
Soğukların bastırmasıyla birlikte artan doğalgaz tüketimi, Yetecek mi telaşını başlattı. 2011de Batı Hattından gaz akışında yaşanan ani düşüş, birtakım tedbirlerin devreye girmesine neden olmuştu. Enerji yönetiminin bu yıl önceden yaptığı hazırlık, acaba rahatlatacak mı?
KIŞ şartlarının ağırlaşması, doğalgazda da her yıl farklı senaryoları beraberinde getiriyor. Geçtiğimiz yıl Avrupadaki sert kış şartları nedeniyle, Batı Hattından gelen gaz miktarında büyük oranda düşüş yaşanmıştı. BOTAŞ, elektrik üreticilerinden ikincil yakıta geçebilecek olanlardan, ikincil yakıt kullanımına başlamalarını istemiş, bazı büyük sanayicilere verilen doğalgazda kesintiler gerçekleşmişti. Türkiye, geçen yıl 45 milyar metreküp doğalgaz tüketti. 50 milyar metreküpe yakın tüketim gerçekleşmesi beklenen bu yıl ise enerji yönetimi elini önceden kuvvetlendirecek bazı adımlar attı. BOTAŞ, özellikle kış döneminde talebin karşılanmasında sorun yaşanmaması için Batı Hattından spot doğalgaz almak için Rusya ile görüşmelere başladı. 
Rusyadan yılık bir milyar metreküp spot gaz alınnmasını sağlayacak bu adımın yanısıra, Rusya Enerji Bakanı Novak, Putinin ziyareti sırasında Türkiyenin ülkesinden yıllık ek 3 milyar metreküp doğalgaz istediğini açıkladı. Enerji Bakanı Taner Yıldızın buna yönelik değerlendirmesi ise şöyle oldu: Ola ki kış şartlarında farklı bir ihtiyacımız daha olursa, onun karşılanması ile alakalı hususta Rusya çok büyük bir yakınlık gösterdi. Türkiyenin normalde günlük doğalgaz tüketimi 155-165 milyon metreküp arasında değişiyor. Ancak günlük tüketim önceki gün 186 milyon metreküp seviyesine çıktı. İGDAŞdan edinilen bilgilere göre ise İstanbulda 19 Aralık Çarşamba günü 28 milyon metreküp civarındaki tüketim, kar yağışının başladığı önceki gün 35 milyon metreküpü aştı. Ancak İGDAŞ yetkilileri, İstanbulda bir kesinti olmayacak. En zor dönemlerde dahi olmadı. Sıkıntı beklemiyoruz, gayet rahatız diyor.   
ÇEKİM SINIRI DARALDI 
Sanayiciler, henüz doğalgaz konusunda herhangi bir sıkıntıyla karşılaşmadıklarını ifade ediyor. Organize Sanayi Bölgeleri Üst Kurulu (OSBÜK) Başkanı Nurettin Özdebir, Türkiyede doğalgaz konusunda bir kapasite açığı olduğunu vurgularken, şöyle konuştu: BOTAŞ, birtakım OSBlere gaz veremeyeceğini açıklamıştı. Ancak Enerji Bakanı müdahil oldu ve hepsinin kontratları gönderildi. Bu kontratlarda ceza maddelerini çok ağırlaştırdılar, günlük çekim kapasitesi sınırlarını çok daralttılar. Tabii ki şartlar gerektirirse, bazı işletmeciler LPG veya fuel oil gibi ikincil yakıtlara dönüyor. Konutları donduracak değiliz. Çok soğuk günlerde sıkıntı yaşayabiliriz.   
Doğalgazda kritik viraja girildi  
ÖZEL sektörden bir doğalgaz ithalatçısı, mevcut görünüme yönelik Tüketim artışı var ancak bizim elimizdeki son verilere göre elektrik santrallerinde herkes gazını alıyor. Soğuklar artınca doğalgaz basıncı düşebiliyor. Basınç düşünce tüketim artışı planlananın dışında nerede oluyorsa, kesinti de orada oluyor. Daha çok doğu tarafında meydana geliyor dedi. Elektrik üreticileri ise Talep yükseldi. Doğalgazda kritik viraja girdiğimizi biliyoruz. Bu yıl da zor gün kararını kesinlikle bekliyoruz diye konuştu.  
Korkutan senaryo ne 
Sektör yetkilileri, Doğalgaz deposu, LNG ve boru hatlarından gelen gazı topladığınızda Türkiyeye günlük 177 milyon metreküp doğalgaz girişi var. Sistemde gerçekten 180 milyon metreküp üzerinde bir tüketim olursa bu bir risktir. Ancak kış aylarında böyle bir tüketimi sistem bir hafta-on gün kadar idare edebiliyor. 185 milyon metreküp tüketim 10-15 gün devam ederse bu kritiktir. Zorunlu kesinti ve kısıntılar gündeme gelebilir. Şimdilik bir risk görünmüyor. Geçen yıl günlük tüketim 200 milyon metreküpün üstüne çıkmıştı  yorumunu yaptı. 
Gazprom: Fiyatı düşürmüş değiliz 
TÜRKİYEye sattığı doğalgaza yüzde 10 indirim yapacağı belirtilen Gazprom Export kaynakları, bu konuda özetle şunları söylüyor: Gazprom Avrupaya yönelik doğalgaz fiyatını düşürmüş değil, çünkü Gazprom herhangi bir ülkeye yönelik fiyatı tek taraflı olarak belirlemiyor, düşürmüyor ve artırmıyor. Beklentilerde sözü edilen ortalama referans fiyat, alıcı piyasalardan herhangi birine ait olan fiyat değil. 