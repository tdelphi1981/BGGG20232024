5 bin girişimciye destek başlattı
Garanti Bankası, global girişimcilik haftasında, yeni işini kuran Küçük ve Orta Boy İşletmelerin (KOBİ) teminata ulaşmasını kolaylaştıran İşimi Kuruyorum Destek Paketini hizmete sundu.
Avrupa Yatırım Fonu (AYF) işbirliğiyle girişimcilere ihtiyaç duyacakları tüm hizmetleri sunan pakette, franchise ve işini yeni kurmuş girişimcilere finansman desteğinin yanı sıra danışmanlık dahil hayatı kolaylaştıran ürünler yer alıyor. Yeni kurulmuş, en fazla 3 yıldır faaliyet gösteren, şirket yapılanmasını henüz tamamlamamış, firmasının sürdürülebilirliğini sağlamaya çalışan KOBİler destek paketinden yararlanıyor.  
50 BİN LİRAYA KADAR 
Paketin KOBİlere getirdiği ayrıcalıklar hakkında değerlendirmelerde bulunan Garanti Bankası Genel Müdürü Ergun Özen, İşe yeni başlarken maddi teminat yaratmakta sıkıntı yaşayan girişimcilere AYF ile yaptığımız işbirliği kapsamında çözüm sunuyoruz. AYFnin toplamda 175 milyon liraya kadar krediye garantör desteği verdiği İşimi Kuruyorum Destek Paketiyle, 5 bin yeni girişimciye ulaşmayı hedefliyoruz dedi. Yıllık cirosu 2 milyon Euronun altında ve çalışan sayısı 10u aşmayan tüm işletmelere ödemesiz dönem seçeneği, uygun faiz oranları ve vade alternatifleriyle 50 bin liraya kadar kredi kullandırıyoruz dedi.