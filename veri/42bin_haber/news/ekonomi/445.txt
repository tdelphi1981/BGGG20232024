Global dolandıcılığa binlerce şirket karıştı
Guardian, BBC Panaroma programı ve Washington merkezli Uluslararası Gazetecilik Konsorsiyumu (ICIJ) tarafından ortak gerçekleştirilen dünya çapında bir araştırmaya göre, bazı küresel şirketler vergiden kaçmak için sıradan görünen insanları kağıt üstünde yönetici olarak gösteriyor.
Guardian'da yayınlanan habere göre, son derece sıradan görünen insanlar kâğıt üstünde binlerce şirketi yönetirken, çoğu İngiliz vatandaşı 28 kişi para karşılığında adlarını şirket yöneticisi olarak göstermeyi kabul ediyor. Böylece söz konusu şirketlerin gerçek sahiplerinin isimleri ve mal varlıkları gizleniyor, vergi ödemekten kurtuluyor.  
İngiliz yasalarını ihlal eden bu uygulamayla dünya çapında 20 binden fazla şirket İngiliz Virgin adaları, İrlanda, Yeni Zelanda, İngiltere gibi yerler üzerinden vergi ödemeden ticari faaliyet yürütüyor. 
Finansal ve kurumsal hizmetler sunan İngiliz şirketi Turner Littledan James Turner, bu yönteme dahil olan kişilerin isimlerinin nasıl kullanıldığını bile bilmediklerini, bir şirket direktörü olarak gösterildiklerinin farkında olmadıklarını söylüyor. Turnera göre bu kişiler sadece aldıkları parayla ilgileniyor. Channel adalarından Karayiplere taşınan Sarah ve Edward Petre-Mearsın Rus lüks mülk satın almalarından porno ve kumar sitelerine kadar iki binden fazla şirkette isimlerinin geçiyor. 
Haberde şirketlerin gerçek sahiplerinden bazılarının isimleri de açıklanıyor. Bunların arasında Litvanya tarafından iadesi istenen Portsmouth futbol takımının sahibi Rus milyarder Vladimir Antonov da bulunuyor.  