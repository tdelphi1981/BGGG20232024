Suçluysam, yönetim kurulu üyeleri nerede
Yüce Divanda önceki gün devam eden Yargıda Rüşvet davasının sanıklarından İstanbul Ticaret Odası (İTO) Başkanı Murat Yalçıntaş, savunmasını yaptı.
Rüşvet aldığı iddia edilen eski Yargıtay 6. Hukuk Dairesi Başkanı Hasan Erdoğan ile bu davayla birleştirilen ve rüşvet vermekle suçlanan 15 sanığın yargılanmasına devam edildi. Duruşmada, sanıkların esas hakkında savunmalarına geçildi. Başkan Haşim Kılıç, ilk savunma hakkını Yalçıntaşa verdi. Yalçıntaş, Rüşvet vermediğini ve verilmesine aracılık etmediğini söyledi. Rüşveti, 10 Kasımda verdiklerinin ileri sürüldüğüne dikkati çeken Yalçıntaş, Ayın 10unda verildiyse, 14ünde yönetim kurulu rüşvet parasının kararını nasıl çıkarıyor? İnsanlara rüşvet verelim dediysem, niye burada tek başıma yargılanıyorum? Yönetim Nasıl oluyor da bu kadar insan listeyi gördü ve fazlalık olduğunu anlamadı diye sordu.  
SOMUT DELİL YOK 
Yalçıntaş, Sayın savcı, alınmasın ama hiçbir somut delil olmadan, 4 telefon konuşmam nedeniyle, sadece yorumla ve peşin kabullerle cezalandırılmamı istiyor. Konuşmalarımın hayatın olağan akışına uygun olmadığı söyleniyor. Hakkımdaki iddianame hayatın olağan akışına uygun değil dedi. 
DİNLEME DELİL OLUR MU 
Yüce Divandaki, yargılama dün de devam etti. Sanık Süleyman Balcının avukatı Mesut Yıldız, müvekkilinin bir davaya ilişkin Yargıtay 6. Hukuk Dairesi Başkanına rüşvet vermekle suçlandığını belirterek, Yalçıntaşın, şirketin avukatı olan müvekkiline nerede ne zaman kararın onanması için şu kadar rüşvet verin dediğinin ortaya konulması gerektiğini söyledi. Telefon dinlemeleri için de Yıldız, Telefonda adam öldürdüm desem beni cinayetten tutuklayabilirler mi? Mümkün değil. Ortada ceset olması, cinayetin kanıtlanması gerekir dedi. Sanıklardan Resul Dalkıran da Ankarada davayı takip etmesi için anlaşılan Avukat Necdet Okçunun yanına gittiğinde, içinde para olduğu iddia edilen kutuda Bolu çikolatası bulunduğunu dile getirdi. Dalkıran, Okçuya avukatlığı için ilk ödemenin 18 Kasımda, yani rüşvet verildiği iddia edilen tarihten bir hafta sonra yapıldığını belirtti.