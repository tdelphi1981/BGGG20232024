Yabancı CEOlara oto yatırımı için davet mektupları postaya verildi
Ekonomi Bakanı Çağlayanın talimatı ile hazırlanan ve dünya genelindeki tüm otomotiv firmalarını yatırım yapmaya davet eden mektuplar postaya verildi. Mektupta devlere geç kalmayın uyarısı yapıldı.

BAŞBAKAN  Tayyip Erdoğanın Yerli otomobil üretecek babayiğit arıyorum sözleri ile start alan, yerli otomobil hamlesinde ikinci atak Ekonomi Bakanı Zafer Çağlayandan geldi. Çağlayanın talimatı ile hazırlanan ve otomobil üreticisi firmaları Türkiyede yatırım yapmaya davet eden mektuplar postaya verildi. Mektuplarda otomobil devlerine geç kalmayın uyarısı yapıldı. Bakan Çağlayanın, geçtiğimiz hafta otomobil üreticisi firma temsilcileri ile yaptığı toplantıda gündeme getirdiği çağrı mektupları adeta jet hızıyla hazırlandı. Çağlayanın talimatı üzerine harekete geçen bakanlık uzmanları, Türkiyede yatırımı bulunan ve bulunmayan otomobil üreticisi firmaları tespit etti. Ardından firmalara yönelik davet mektubu yazım işlemine geçildi. Mektuplar önceki gün tamamlanarak Bakan Çağlayanın imzasına sunuldu. Dün de mektupların postaya verilme işlemi gerçekleştirildi. Mektuplarda, teşvik paketi kapsamında Türkiyede yatırım yapacak olan otomobil firmalarına verilecek destekler  sıralandı.
Teşvikler tek tek anlatıldı
Türkiyenin ekonomisi ve coğrafi konumu hakkında bilgiler verilen mektupta Türkiyede yapılacak otomobil yatırımının sağlayacağı avantajlar anlatıldı. Türkiyede üretilecek otomobillerin gelişen bölge ülkelerine de pazarlanabileceği kaydedilen mektuplar, Türkiyede yatırımı olan otomobil üreticisi firmalara da gönderildi ve Türkiyede ek yatırım yapmaları istendi. Mektup gönderiminin ardından üretici firmaların CEOlarına ticaret müşavirlikleri de bir ziyaret gerçekleştirecek. Ziyaretlerde, firma yöneticilerine Türkiyedeki teşvikler hakkında bilgi verilecek. Ayrıca, bakanlık, yatırımcıları Türkiyeye davet etmeyi ve davette teşvikler hakkında ayrıntılı sunumlar yapmayı planlıyor.