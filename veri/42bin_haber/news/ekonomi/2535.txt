Adabank'ın satışı yine uzatıldı
Tasarruf Mevduatı Sigorta Fonu'na (TMSF) devredilen Adabank'ın satışına ilişkin düzenlenecek ihalede, ön yeterlilik için son başvuru tarihi 3'ünci kez uzatıldı. Son başvuru tarihi 27 Şubat 2013 tarihine ertelendi.
Konuya ilişkin TMSF Adabank Ticari ve İktisadi Bütünlüğü Satış Komisyonu Başkanlığı ilanı yayımlandı. 
Buna göre, 22 Kasım 2012 tarih ve 28475 sayılı Resmi Gazetede satış ilanı, 5 Ocak 2013 tarih, 28519 ve 19 Ocak 2013 tarih, 28533 sayılı Resmi Gazetelerde uzatma ilanı yayımlanan Adabank Ticari ve İktisadi Bütünlüğü ihale takviminde, önyeterlilik için son başvuru tarihi 20 Şubat 2013 saat 17.00'den, 27 Şubat 2013 saat 17.00'ye, bilgi odası kapanış tarihi 22 Şubat 2013'ten 1 Mart 2013'e,son başvuru tarihi 25 Şubat 2013 saat 17.00'den, 4 Mart 2013 saat 17.00'ye, ihale tarihi 26 Mart 2013 saat 11.00'den, 5 Mart 2013 saat 11.00'e uzatıldı. 
İhalenin yapılması halinde pazarlık tarihinin 1 Mart 2013 saat 11.00'den, 8 Mart 2013 saat 11.00'e uzatıldığı bildirildi.