Dubai ile devre arası yarışı
Alman, Rus ve Hollandalı kulüblerin devre arası kampı için tercih ettiği Antalya şimdi de İngiliz, İspanyol ve İtalyan kulüplerinin peşine düştü. Dubainin kamp turizmi payını kapmaya çalışan Antalya için yeni projeler devrede.
ÖZELLİKLE Rus ve Alman futbol kulüplerinin devre arası kampları için tercih ettiği Antalya, bu alandaki payını arttırmak için dev kulüplerin peşine düştü. Yüksek bütçeli turnuvalar düzenleyerek Real Madrid, Manchester United ve Milan gibi kulüpleri ülkesine getiren Dubainin payını kapmaya çalışan Antalyada yeni projeler devreye giriyor. Her yıl 2 bine yakın kulübün 100 milyon Euro bıraktığı Antalyada yeni spor tesisleri ve turnuvalar için Spor Turizmi Birliği Derneği ile Kültür ve Turizm Bakanlığı harekete geçti. Dev kulüpleri Antalyaya çekecek turnuvalar için kaynak arayışı başladı.  
TANITIM İÇİN  
Dünyanın dev futbol kulüpleri yaz ve devre arası kamplarında yüksek bütçeli turnuvalar düzenlenen Dubainin yolunu tutuyor. Dubai ise bu turnuvalara 5-10 milyon Euro arasında kaynak ayırıyor. Böylece dev kulüplerle ülkenin tanıtımını yaparak, kamp turizmini de büyütüyor. Antalya ise daha çok Rus ve Alman kulüpleri tarafından devre arası kampı için tercih ediliyor. Ancak İngiliz, İspanyol ve İtalyan kulüpleri kamp dönemlerini gelire çevirmek için Dubaideki turnuvalara katılıyor. Bu da Antalyanın kamp turizmi payını büyütmek için engel oluyor.
Antalyada 135 tane futbol sahası bulunduğunu belirten Spor Turizmi Birliği Başkanı Ferit Turgut, şu değerlendirmeyi yaptı: Son 10 yılda Antalyada yapılan yeni futbol sahaları kamp için bölgeyi merkez haline getirdi. Her yıl aralık-mart döneminde 2 bine yakın futbol kulübünün kampa girdiği Antalya, Golften sonra en büyük payı futboldan almaya başladı. Antalyaya futbol kulüpleri her yıl 100 milyon Euro bırakırken, golf turizmi geliri 160 milyon Euroyu yakaladı.  
Futbol turizmi 7 milyar dolar 
DÜNYADA futbol turizminin 7 milyar dolarlık büyüklüğe sahip olduğunu dile getiren Özaltın Otel İşletmeleri AŞ. CEOsu Öznur Özdemir Özaltın, her geçen gün artan kulüp sayısının bu yılın ilk 3 ayında 2 bini aşmasını bekliyor. Futbol kamplarında Antalyada Belekin öne çıktığını söyleyen yetkililer şu bilgileri verdi: Sadece Belekte her yıl kamp yapan takım sayısı 520yi buluyor. Futbol Turizminde rakip ülkelerimiz İspanya, Güney Kıbrıs, Birleşik Arap Emirliklier, Tunus ve Yunanistan oluyor. 
Dubai Cupa 1 milyon Euro 
Dubaide düzenlenen turnuvada kulüpler 5 milyon Euroya yakın para kazandı. Dubai Cup adıyla düzenlenen turnuvanın ödülü 1 milyon Euroydu. Ancak kulüplere her maç 300 bin Euro para ödendi. Dubai Sports City Stadyumunda oynanan maçlara İtalyan, İspanyol ve Brezilyalı takımlar katıldı. Kupa için verilen ödülün yüksek olması kulüpleri de heyecanlandırıyor.  
 
 