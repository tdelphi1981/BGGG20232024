Gaziantepte 'dönüşüm zamanı'
Anadolujet, aile şirketleri ve KOBİlere yönelik 'Türkiye Uçuyor Buluşmalarının ilkini Gaziantepte gerçekleştirdi. Etkinlikte, Anadolu girişimcisine, sanayicisine, kurumsallaşma ve markalaşmanın yolları aktarıldı.
2023e kadar dünyanın en büyük 10 ekonomisinden biri olmayı hedefleyen Türkiyede, ilk etapta 30 ilde ortalama 10 bin girişimci ve sanayi ile bir araya gelmeyi hedefleyen Anadolujet, bu söyleşi dizisi ile Türkiyedeki aile şirketleri ve KOBİlere sesleniyor.  
İlk buluşma, TOBB, KOSGEB, TİGEM ve Ekonomist Dergisinin desteği, Gaziantepli sanayici ve iş dünyasının katılımı ve Gaziantep Büyükşehir Belediyesi'nın desteği ile Şehitkamil Kültür Merkezinde gerçekleştirildi. Gaziantepli iş adamlarına seslenen THY Genel Müdür Ticari Yardımcısı Abdullah Soner Akkurt Anadolulu sanayiciler dünyaya açılan kapının kilit noktasını oluşturuyor. Bugün burada başlattığımız Türkiye Uçuyor Buluşmaları ile amacımız; ülkemizin 2023 hedeflerine az da olsa katkı sağlamak dedi.  
Akkurtun ardından ise THY Bölgesel Uçuşlar Başkan Vekili İbrahim Doğanın moderatörlüğünde Türkiye Nasıl Uçar konulu bir panel gerçekleştirildi. Panelin konuşmacıları arasında Gaziantep Sanayi Odası Yönetim Kurulu Başkanı Adil Konukoğlu, Gaziantep Organize Sanayi Bölgesi Yönetim Kurulu Başkanı Cahit Nakıboğlu, PwC Türkiye Aile Şirketi Hizmetleri Direktörü Mehmet Karakurt, KOSGEB Gaziantep Hizmet Merkez Müdürü Gökhan Doğan ve Ekonomist Dergisinin Yayın Yönetmeni Talat Yeşiloğlu yer aldı. 
Ödüller sahiplerini buldu
Beşinci yılını kutlayan Anadolujetin Gaziantepteki ilk buluşmasında 'Türkiye Uçuyor Ödülleri de sahiplerini buldu. Törende Gaziantepten Ulusal Ekonomiye Katkı Ödülü, Gaziantep Sanayi Odası Başkanı ve Sanko Holding Yönetim Kurulu Üyesi Adil Konukoğluna, 2012'nin Gaziantep'ten Atak Yapan Markası Ödülü, Şölen Çikolata Yönetim Kurulu Üyesi Hasan Çobana; Kurumsal Sosyal Sorumluluk Projeleriyle Öne Çıkan Kurum Ödülü NAKSAN Holding Yönetim Kurulu Başkanı Cahit Nakıboğluna; İhracata Katkı Ödülü, Güneydoğu Anadolu İhracatçı Birlikleri (GAİB) Yönetim Kurulu Başkanı Abdulkadir Çıkmaza; Türkiyeyi Uçuran Altıncı Şehrimiz Ödülü ise Gaziantep Valisi Erdal Ataya takdim edildi.  
Etkinlikte şimdiye kadar bir milyonu aşkın kişiye seslenmiş olan Dr. Şaban Kızıldağ da markalaşma ve kurumsallaşma konusunda katılımcılara değerli bilgiler verdi. Kızıldağ, Son bir yılda Türk aile şirketlerinin yüzde 81'inin satışları arttı. Türk şirketleri 'girişimci' ve 'yenilikçi' nitelikleriyle öne çıkıyor dedi.  
 