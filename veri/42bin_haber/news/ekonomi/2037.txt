THY'nin asker uçağında kadın hostes yasak!
 
 Türk Hava Yolları, İstanbul’dan Van’a en büyük asker sevkiyatını bugün yaptı. Milli Savunma Bakanlığı ile Türk Hava Yolları arasında imzalanan protokol çerçevesinde askerlerin uçaklarla ücretsiz sevkiyatının sağlanmasını içeren anlaşma sonrası bugün en büyük aktarma noktası olan Van’a yoğun uçuş yapıldı. 
 Airporthaber.com'un haberine göre; sabah saatlerinden itibaren Atatürk Havalimanı’na gelen çok sayıda asker, kendilerini Van’a ulaştıracak uçağa bindi. 2’si Türk Hava Yolları’nın tarifeli, 2’si özel ve biri de Anadolujet’e ait olmak üzere toplam 5 uçak Van’a hareket etti.
 
 Uçaktaki yolcuların neredeyse tamamına yakınının asker olması sebebiyle Türk Hava Yolları, kabinde farklı bir uygulamaya imza attı. Airporthaber'in edindiği bilgiye göre, normal uygulamada ortalama her uçuşta sadece bir erkek kabin memuru görevlendiren Türk Hava Yolları, Van’a yapılan asker sevkiyatlarında bütün ekibi erkek kabin memurlarından oluşturdu.
 
 THY’nin asker taşıyan uçaklarda kadın kabin memuru görevlendirmemesine ilişkin bilgi verilmedi. 
 THY ve Anadolujet’in bugün Van’a gerçekleştirdiği seferler şöyle: 
 TK3792 (THY-Tarifesiz) saat 10.44
 TK7576(Anadolujet) saat 08.56
 TK2750 (THY-Tarifeli) Saat 11.04
 TK2746 (THY-Tarifeli) Saat 14.16
 TK3796 (THY-Tarifesiz) Saat 15:13