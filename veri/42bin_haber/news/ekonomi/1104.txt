Çin yine otomobilde birinci
Çin 2012'de dördüncü kez yine dünyanın en büyük otomobil üreticisi ve piyasası oldu. Çin Otomobil Üreticileri Derneği açıklamasında, ülkede geçen yıl oto satışlarının 19,31 milyon üniteye çıktığını ve bu rakamın bir önceki yıla oranla yüzde 4,33 artışa karşılık geldiği belirtildi.

Dernek, oto üretiminin bir önceki yıla oranla yüzde 4,63 oranında büyüyerek, 19,27 milyon araca yükseldiğini açıkladı.

Açıklamada ayrıca, 2012 yılında otomobil üretim ve satışlarının tarihi seviyelerine ulaştığı belirtilirken, ülkede üç yıldır üretimde 18 milyon ünitenin altına düşülmediği ve üst düzey istikrarlı büyüme olduğuna işaret edildi.

Çin, 2009 yılında dünyanın en büyük oto üreticisi ve piyasası unvanını ABD'den almıştı.