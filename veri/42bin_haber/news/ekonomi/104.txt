Cezaevine ateşe dayanıklı yatak
Yüksek Öğrenim Kredi ve Yurtlar Kurumunun yatak tedarikçilerinden İşbir Sünger Sanayi A.Ş.nin, Şunlıurfa Cezaevindeki yangın sırasında gündeme getirdiği ateşe dayanıklı yatak standartı hayata geçiyor. Şirketin Genel Müdürü Metin Gültepe, Adalet Bakanlığı ilk kez bu standartlarda yatak alacak dedi.
TÜRKİYEnin en eski çok ortaklı holdinglerinden İşbir Holding A.Ş.ye bağlı İşbir Sünger Sanayi A.Ş.nin genel müdürü Metin Gültepe, Adalet Bakanlığı ilk kez ateşe dayanıklı sünger ve kumaştan üretilmiş yatak alacak dedi. 18 Haziran 2012de Şanlıurfa Cezaevinde çıkan yangında 13 kişinin öldüğünü hatırlatan Metin Gültepe, Yüksek Öğrenim Kredi ve Yurtlar Kurumuna yanmaya dayanıklı yatak üretiyoruz. Bu standartlarda yatakların cezaevlerinde de olması gerektiğini kamuoyuna duyurmuştuk. Adalet Bakanlığı ilk kez bu standartlarda yatak almak için ihale açtı. Türkiyede 5-6 üretici firma var. Kim tedarik ederse etsin önemli değil. Önemli olan cezaevlerimiz için artık böyle bir standartın geçerli olması dedi.  
15 BİN YATAK ALINACAK 
Adalet Bakanlığının 15 bin yatak için ihale yaptığını anlatan Metin Gültepe, yurtlar ve cezaevleri dışında otellerin de bu standartta yatak alması gerektiğini söyledi ve şöyle konuştu: Toplu konaklamalı tüm binalar için bu standartı öneriyoruz. Yine tekrarlıyoruz; yatakları kimin ürettiği önemli değil önleyeceği felaketler önemli diye konuştu.  
NOT ARTIŞI İŞLERİ AÇACAK 
Uluslararası kredi derecelendirme kuruluşu Fitchin Türkiyenin kredi notunu yatırım yapılabilir ülke seviyesine yükseltmesine de sanayici bir grup olarak sevindiklerini belirten İşbir Sünger Sanayi A.Ş. Genel Müdürü Metin Gültepe, şöyle devam etti: 2012yi yaklaşık 190 milyon lira ciroyla kapatıyoruz. Bu rakam geçen yıl 165 milyon lira civarındaydı. 2012 zor bir yıl oldu. Çünkü biraz firene basıldı ve taketim yavaşladı. Kredi notumuzun yükselmesiyle 2013te piyasanın çok daha iyi olacağını tahmin ediyoruz ve yüzde 10-15 büyüme bekliyoruz. Ayrıca yatırıma da devam edeceğiz. Zaten Türkiye genelinde 147 mağazamızı uyku merkezine dönüştürmek için yaklaşık 7.5 milyon dolarlık yeni yatırım planlamıştık. Piyasanın seyrine göre başka konularda da yeni yatırım kararı alabiliriz. 
25 BİN İNEK YATAĞI SATTIK 
İşbir Sünger Sanayi A.Ş.nin geçen yıl üretimine başladığı sağmal inek yatakları da büyük ilgi görüyor. İneklerin süt verimliliklerini yüzde 30 oranında artıran İnek yataklarından bugüne kadar 25 bin adet sattıklarını dile getirdi. Rancbed markasıyla üretimini yaptıkları yatakların da daha önceki yıllarda ithal edilen ürünler oluduğunu kaydeden Gültepe, Ar-Ge çalışmalarıyla ürettikleri her yeni ürünle Türkiyenin cari açığının düşmesine de katkı sağlamaya çalıştıklarını anlattı.  
Japonlarla, Avrupa için yaşlı ve hasta yatağı üreteceğiz 
İŞBİR Sünger Sanayi A.Ş. Genel Müdür Yardımcısı İlham Öz de yanmaya dirençli yataklar kadar önemli bir konunun da hasta ve yaşlı yatakları olduğunu belirterek, Şirket olarak her yıl ciromuzun yüzde 4ünü Araştırma Geliştirmeye (Ar-Ge) ayırıyoruz. Türkiyede ilk visco süngeri biz ürettik ve buna bağlı olarak yatakta çoksayıda inovatif ürün geliştirdik. Bu kapsamda şu anda Japonyadan bir firmayla işbirliği yaparak yaşlı ve uzun süre yatmak zorunda kalanlar için özel bir yatak üreteceğiz. Anlaşabilirsek, Avrupa için üretim yapmak amacıyla Türkiyede üretim yapmak istiyoruz dedi.