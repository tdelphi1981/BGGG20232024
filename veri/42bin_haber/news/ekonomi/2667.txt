Fındık üreticisine 2/B darbesi
ORDUnun Perşembe İlçesi Ziraat Odası Başkanı Arslan Soydan, 2/B arazisi sahibi yaklaşık 2 bin fındık üreticisinin, dönümüne 150 TL ile 170 TL arasında değişen gelir desteğinden yararlanamayacağını söyledi.
Arslan Soydan, fındık üreticilerine alan bazlı gelir desteği ve alternatif ürüne geçen üreticilere telafi edici ödemeler yapılmasına dair Bakanlar Kurulu kararının Resmi Gazetede yayınlanarak yürürlüğe girdiğini hatırlattı. Bunun için başvuruların da halen sürdüğünü kaydeden Perşembe Ziraat Odası Başkanı Arslan Soydan, 2/B mağduru fındık arazisi sahiplerinin, önceki yıl olduğu gibi bu yıl da destekleme alamayacağını söyledi.

2 BİN ÜRETİCİ YARARLANAMAYACAK

Geçen yıl 161 bin 735 ton fındık üretimi ile Ordunun fındığa dayalı bir ekonomisi olduğunu vurgulayan Arslan Soydan şöyle konuştu:

"Fındıkta üretim maliyetlerini düşürmek ve fiyat dengesini sağlamak amacıyla 2009 yılında Bakanlar Kurulunca açıklanan fındık stratejisi kapsamında üç yıllığına destekleme yapılmıştı. Bu desteklemeler 2012yi de kapsayacak şekilde 2014 yılı sonuna kadar 3 yıl daha uzatıldı. Bu karar çiftçilerimizi sevindirdi. Ancak fındık arazisi 2/Bye kalan yaklaşık 2 bin üreticimiz önceki sene olduğu gibi bu desteklemeden faydalanamayacak. Üreticinin mağdur edilmemesi için acilen bu sorunun çözülmesi gerekiyor."

30 NİSANA KADAR BAŞVURULMALI

Fındık üreticisine yapılan desteğin dönüm başına 150 TL ile 170 TL arasında değişeceğini de anlatan Arslan Soydan sözlerini şöyle sürdürdü:

"Ruhsatlı fındık bahçesi olan üreticilerimiz dönüm başına 2012 yılı için 150 TL, 2013 yılı için 160 TL, 2014 yılı için 170 TL destekleme alacak. Eğimi % 6dan fazla olan taban arazilerde alternatif ürüne geçen üreticilere ise telafi edici ödeme olarak dönüm başına 3 yıl boyunca toplamda 600 TL ödenerek destekleme yapılacak. Alan bazlı gelir desteğinden faydalanmak isteyen üreticiler, 30 Nisan 2013 tarihine kadar İl ve İlçe Gıda Tarım ve Hayvancılık Müdürlüğüne başvurmaları gerekiyor."

DESTEKLEME TUTARI 240 MİLYON TL

İl Gıda Tarım ve Hayvancılık Müdürü Musa Sağlam ise, alan bazlı gelir desteğinden Orduda yaklaşık 110 bin çiftçinin faydalanacağını, bunun karşılığında ise 240 milyon TL ödeme yapılacağını söyledi.