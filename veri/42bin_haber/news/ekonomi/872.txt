ABD, AB'yi geçerek Çin'in en büyük ihracatçısı oldu
ABD, bu yılın Ocak-Kasım verilerine göre AB'yi geçerek Çin'in en çok ihracat yaptığı ülke haline geldi. Çin Ticaret Bakanlığı'nın verilerine göre, Çin ve ABD arasındaki ticaret değeri yüzde 8,2 oranında artarak 438,62 milyar dolara yükseldi.

Çin'in ABD'ye ihracatı yüzde 8,2 oranında yükselerek 319,4 milyar dolara, ABD'den ithalatı ise yüzde 8,1 artarak 119,2 milyar dolara yükseldi.

Aynı rakamlara AB tarafından bakıldığında ise, yılın ilk 11 ayında AB'nin Çin ile olan ticaretinde yüzde 4,1 oranında azalma oldu ve ticaret hacmi 302,3 milyar dolara düştü.

Yılın 11 ayında Japonya'nın Çin'le olan ticaretinde de geçen yılın aynı dönemine göre yüzde 2,9 oranında düşüş görüldü.

ABD'nin Çin'deki gerçek yatırımı ise 2012 yılının 11 ayında yüzde 11,6 artarak 2,4 milyar dolara yükseldi.

Aynı dönemde Çin 1180 ABD finanslı şirketin kuruluşunu onayldı, bu oranda geçen yıla göre yüzde 8,9'luk bir düşüş görüldü. Kasım ayının sonu itibariyle ABD'nin Çin'deki kümülatif doğrudan yatırımı 70 milyar dolara ulaştı.

Çin ise ABD'de küçük yatırımcı konumunda ve ülkede 8,6 milyar dolar değerinde yatırımı bulunuyor.