TOKİ, 182 bürokratın oturduğu lüks lojmanları satışa çıkarıyor
Başbakan Erdoğanın tepkisinin ardından bürokrat lojmanları konusunda da harekete geçildi. Maliye, ilk adımı kendisi atarak bünyesindeki lojmanları TOKİye devretti. TOKİ, Çankayadaki 182 lüks lojmanı ihaleyle satacak.

BAŞBAKAN Recep Tayyip Erdoğanın Memurlar bir-iki ay tatil yapacak diye... sözleriyle israf olarak gösterdiği kamuya ait sosyal tesis ve kampların satışlarının düşünüldüğü bugünlerde şimdi de Ankaranın en pahalı semtlerinden olan Çankayada memurlara verilen lüks konutlar satışa çıkarılıyor. İlk olarak Maliye Bakanlığına ait lojmanlarla başlayacak olan Toplu Konut İdaresi (TOKİ), bürokratlara tahsisli bu lojmanların satışından elde edilecek geliri de ekonomiye kazandıracak. Milli Emlak ile TOKİ arasındaki protokol kapsamında, Başkentin gözde yerleşim yerlerinden biri olan Çankayadaki Atakent Devlet Mahallesinde bulunan ve 182 bürokratın ikamet ettiği lüks lojmanlar TOKİye verildi.
Memura yeni konut alındı
Lojmanlar, Turan Güneş Bulvarına paralel ve eski milletvekili lojmanlarının bulunduğu alan üzerine inşa edilen Park Oran Konutlarının hemen yanı başında bulunuyor. Milli Emlak Genel Müdürlüğünün Atakent Devlet Mahallesindeki lojmanlarında ikamet eden bürokratlar için TOKİnin orta gelirliler için inşa ettiği Yapracık projesinden konutlar alındı. Bürokratlar Yapracık konutlarına yerleştirilebilecek.
11 Şubatta satılacak
Lojmanların ekonomiye kazandırılması amacıyla TOKİ, Başkentin gözde yerleşim yeri Çankayadaki Atakent Devlet Mahallesinde bulunan lojman arazisi için arsa karşılığı gelir paylaşımı modeliyle ihaleye çıkacak. İhalenin ilk oturumu 11 Şubat 2013te TOKİnin Ankara Bilkentteki merkez binasında gerçekleştirilecek. Emsale esas toplam inşaat alanı 61 bin 460 metrekare olan arsanın arsa satış karşılığı gelir paylaşım modeli kapsamında ihalesinin gerçekleştirilmesiyle kamuya önemli gelir sağlanacak. Arsa satışı karşılığı gelir paylaşımı modeli ile ihalesi yapılacak özel proje alanında, iş merkezleri, ofis, büro, alışveriş merkezi, çok katlı mağaza, çarşı, sinema, tiyatro, müze, kütüphane, sergi salonu gibi kültürel tesisler, otel, motel, özel yurt ile rezidans gibi konaklama tesisleri, restoran, kafe, lokanta, özel spor tesisleri, yönetim binaları, banka ve finans kurumları yer alabilecek.
Açık artırma usulüyle İHALE
İHALE Toplu Konut İdaresi Başkanlığı Satış, Devir, İntikal, Kiraya verme, Trampa, Sınırlı Ayni Hak Tesisi ve Arsa Satışı Karşılığı Gelir Paylaşımı İhale Yönetmeliği kapsamında açık ihale usulü ile yapılacak. İhale, yerli, yabancı inşaat firmalarına ve bunların kendi aralarında ya da finans kuruluşlarıyla yapacakları ortak girişimlere açık olacak, ancak uluslararası bir ihale niteliğinde sayılmayacak. Teklifler, Teklif Alma Şartnamesinin ilgili maddeleri esaslarına göre değerlendirilecek, herhangi bir şartlı teklif kabul edilmeyecek. İhaleye yapılacak projelerde, iş merkezleri, ofis, büro, alışveriş merkezi, çok katlı mağaza, çarşı, sinema, tiyatro, müze, kütüphane, sergi salonu gibi kültürel tesisler, otel, motel, özel yurt ile rezidans gibi konaklama tesisleri, restoran, kafe, özel spor tesisleri, yönetim binaları, banka ve finans kurumları yer alabilecek.