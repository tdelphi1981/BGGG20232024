TMSF'den Turkcell aleyhine dava!
Tasarruf Mevduatı Sigorta Fonu (TMSF), Turkcell aleyhine 131,9 milyon liralık dava açtı. Turkcell, Kamuyu Aydınlatma Platformu'na (KAP) gönderdiği açıklamada, fon ile yüzde 50-50 ortak olduğu A-Tel Pazarlama ve Servis Hizmetleri AŞ (A-Tel) ile ilgili dava açıldığını duyurdu.

Açıklamada, ''Şirketimizin servis sağlayıcı ve dağıtıcı firma sözleşmelerinin 1 Ağustos 2012 tarihinden geçerli olmak üzere feshine ilişkin tebligatı çerçevesinde TMSF, fesih nedeniyle doğduğunu ileri sürdüğü 131,9 milyon lira tutarında zararının yasal faizi ile birlikte tazmini talebiyle şirketimiz aleyhine bir dava açmıştır'' denildi.