Trafikteki araç sayısı arttı
Diyarbakır ve Şanlıurfanın yer aldığı TRC2 bölgesinde 2012 yılının Kasım ayı itibariyle araç sayısı geçen yılın aynı ayına göre yüzde 6.73 oranında artış göstererek 338 bin 326ya ulaştı. Diyarbakırda araç sayısı 110 bin 854e, Şanlıurfada ise 227 bin 472ye çıktı.
Türkiye İstatistik Kurumu (TUİK) Başkanlığı Diyarbakır Bölge Müdürü M. Salih URAS, Diyarbakır ve Şanlıurfa illerine ait 2012 yılı kasım ayı motorlu kara taşıtları istatistiklerini açıkladı.

Verilere göre, 2011 yılı Kasım ayında Diyarbakır ve Şanlıurfada 317 bin 2 olan araç sayısı, 2012 yılı Kasım ayında yüzde 6.73 oranında bir artış göstererek 338 bin 326ya ulaştı.

Diyarbakırda geçen yılın aynı döneminde 104 bin 734 olan araç sayısı yüzde 5.84 oranında artış göstererek 110 bin 854e, Şanlıurfada ise 212 bin 268 olan araç sayısı yüzde 7,16 oranında artarak 227 bin 472ye ulaştı. Bir önceki aya göre ise Diyarbakırda 452, Şanlıurfada ise bin 403 araç artış gösterdi. 

Diyarbakırdaki araçlar cinsine göre dağılımda 47 bin 378 adet otomobil, 6 bin 372 adet minibüs, bin 332 adet otobüs, 21 bin 93 adet kamyonet, 6 bin 736 adet kamyon, 8 bin 144 adet motosiklet, 19 bin 387 adet traktör ve 412 adet özel amaçlı araç bulunuyor.

Şanlıurfada ise araçların cinsine göre dağılımda, 84 bin 942 adet otomobil, 6 bin 972 adet minibüs, bin 285 adet otobüs, 23 bin 606 adet kamyonet, 14 bin 689 adet kamyon, 65 bin 623 adet motosiklet, 29 bin 961 adet traktör ve 394 adet özel amaçlı araç bulunuyor.

Kişi başına düşen araç ve otomobil sayısı

Adrese Dayalı Nüfus Kayıt Sistemi (ADNKS) 2011 verilerine göre Diyarbakırın nüfusu 1 milyon 570 bin 973 olarak belirlendi. 2012 yılı Kasım ayı motorlu kara taşıtları istatistiklerine göre ise Diyarbakırda 110 bin 854 araç bulunuyor. Bu araçların 47 bin 378 adedini otomobil oluşturuyor. Bu verilere göre Diyarbakırda genel nüfusa oranla 14 kişiye bir araç, yaklaşık 33 kişiye ise bir otomobil düşüyor.

Yetişkin nüfusa göre ise, Diyarbakırda 18 yaş ve üzerinde 897 bin 500 kişi bulunuyor. Yetişkin nüfusa göre araç ve otomobil dağılımda Diyarbakırda 8 kişiye bir araç, 19 kişiye ise bir otomobil düşüyor.

Şanlıurfada ise ADNKS 2011 verilerine göre nüfusu 1 milyon 716 bin 254 olarak belirlendi. 2012 yılı Kasım ayı verilerine göre Şanlıurfada 227 bin 472 araç bulunuyor. Bu araçların 84 bin 942 adedini otomobil oluşturuyor. Bu verilere göre Şanlıurfada yaklaşık 8 kişiye bir araç, ortalama 20 kişiye de bir otomobil düşüyor.

Yetişkin nüfusa göre ise, Şanlıurfada 18 yaş ve üzerinde 881 bin 387 kişi bulunuyor. Yetişkin nüfusa göre araç ve otomobil dağılımda Şanlıurfada 4 kişiye bir araç, 10 kişiye ise bir otomobil düşüyor.