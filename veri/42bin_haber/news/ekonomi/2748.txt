Türk şirketleri evlilikte birinci
TÜRKİYEde, 2012 yılında 17.6 milyar dolar büyüklük yaratan 297 şirket birleşmesi ve satın alma gerçekleşti. Böylece hem işlem hacmi hem de işlem sayısında Orta ve Güneydoğu Avrupa bölgesinde birinci oldu.
ERNST&Young, Orta ve Güneydoğu Avrupa Birleşme ve Satın Alma İşlemleri Barometresi 2012 raporuna göre Türkiye, 11 ülke arasında, birinci sıradaki yerini korudu. Yapılan çalışmaya kamu işlemleri dahil edilmezken, ülkelerin yurt dışında yaptıkları birleşme ve satın almalar da göz önünde bulunduruldu. 
Bulgaristan, Hırvatistan, Çek Cumhuriyeti, Yunanistan, Macaristan, Polonya, Romanya, Sırbistan, Slovakya, Slovenya ve Türkiyenin yer aldığı 11 Orta ve Güneydoğu Avrupa ülkesini kapsayan rapor sonuçlarına göre; Türkiye 17.6 milyar dolar büyüklük yaratan 297 işlemle 2012 yılında en fazla birleşme ve satın alma yapılan ülke oldu.  
Rapora göre, 2011 yılında birleşme ve satın alma işlemlerinde işlem sayısı açısından lider, işlem hacmine göre ikinci sırada olan Türkiye, 2012de hem işlem hacmi hem de işlem sayısı bakımından birinci oldu. Türkiyeyi Polonyanın takip ettiği bölgede, 2012 yılı boyunca gerçekleştirilen işlemlerin tahmini parasal büyüklüğü ise bir önceki yıla göre yüzde 18lik düşüşle 41.8 milyar dolar oldu. 11 ülke arasında işlem hacmi bakımından birinci sırayı 17.6 milyar dolarlık işlem bedeli ile Türkiye alırken, Çek Cumhuriyeti 8.3 milyar dolarlık işlem hacmi ikinci sırada yer aldı.  
ALIMLAR YURTİÇİNDE  
2011 yılında tutarı 100 milyon doları aşan 62 işlem yapılmışken bu rakam 2012 yılında 46ya geriledi. Bölgedeki işlemlerin yüzde 83ünü stratejik yatırımcılar gerçekleştirirken, finansal yatırımcıların en çok faaliyet gösterdiği ülkeler Macaristan, Sırbistan, Bulgaristan ve Slovakya oldu. Geçen seneye kıyasla yüzde 4 düşüş gösteren yurtiçi alımlar, yüzde 53 ile işlemlerin ağırlıklı kısmını oluşturuyor. Yapılan işlemlerin yüzde 10luk kısmını oluşturan dış alımlarda 34 işlem ile birinci sırada yer alan Türkiyeyi, Polonya 28 işlem ile takip ediyor.  
Rapor sonuçlarına göre, değeri en yüksek işlemler bankacılık ve finansal hizmetler ile yiyecek-içecek sektörlerinde gerçekleştirildi. En fazla sayıda işlem gerçekleştirilen sektör ise, 135 işlemle üretim sektörü oldu. Bunu, 116 işlemle hizmetler sektörü, 115 işlemle enerji ve madencilik sektörleri izledi. Türkiye de, Yunanistan ve Bulgaristan gibi en çok işlemi enerji ve madencilik sektöründe gerçekleştiren ülkelerden birisi oldu. Birleşme ve Satın Alma Barometresi 2012 sonuçlarının kendileri açısından şaşırtıcı olmadığını ifade eden Ernst&Young Kurumsal Finansman Bölümü Başkanı Müşfik Cantekinler, siyasi ve ekonomik istikrar ile birlikte yüksek ekonomik büyüme potansiyeli ve pozitif ekonomik göstergelerin, Türkiyeyi yerli ve yabancı yatırımcılar açısından çok cazip kıldığını söyledi. 
Bölgede yapılan en büyük 10 işlem 
DENİZBANKın 3.9 milyar dolara Rus Sberbank tarafından Dexiadan satın alınması, Anadolu Efesin yüzde 24 hissesinin SABMiller tarafından 1.9 milyar dolara bir hisse değişimi işlemi yoluyla satın alınması, TAVın yüzde 38 hissesinin Fransız Aéroports de Paris tarafından 874 milyon dolara satın alınması ve Mustafa Nevzatın yüzde 99 hissesinin 700 milyon dolara Amgen tarafından satın alınması 2012de bölgede yapılan en büyük 10 işlem arasında yer aldı. 
 