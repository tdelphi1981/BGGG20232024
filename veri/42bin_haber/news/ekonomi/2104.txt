Duvarın arkasını gören teknoloji
Türkiyenin en köklü bilgi teknolojileri şirketlerinden birisi olan Netaş, son gözde teknolojisi engel arkası tanıma üretime geçmek için yatırım bekliyor.
30 santimetre kalınlıktaki duvarın arkasındaki belirli bir alandaki hareketli-hareketsiz cisimlerin varlığını tespit eden cihaz başta güvenlik olmak üzere gümrük alanlarında kullanılabilecek. Özellikle güvenlik güçlerine büyük kolaylık sağlayacak teknoloji ile polisler bir eve baskın yapmadan içerde kaç kişinin olduğunu belirleyebilecek. 
Yalnızca ABD ve İsrailde bulunan teknolojiyi Türkiyede geliştiren Netaş, cihazla duvarın arkasında hareket eden cisimi anlık olarak görüntüleyebiliyor. Netaş Ar-Ge birimleri tarafından geliştirilen teknoloji, radar altyapısıyla destekleniyor. Netaş Genel Müdürü Müjdat Altay, 38 yılını Ar-Ge çalışmalarına verdiğini anlatarak, Türkiyede radar teknolojisini geliştirmemiz gerektiğini düşünüyorum. Bizim bu son teknolojimiz askeri alanda, emniyet alanında ve gümrüklerde kullanılabilir. Biz teknolojiyi geliştirdik. Sipariş geldiği anda 1-1,5 yıl içinde üretime geçebiliriz. Duvarın arkasından sabit ve hareketli cisimleri görebiliyoruz. İngilterenin de bu teknoloji üzerine çalıştığına dair sinyaller alıyoruz. Bu nedenle elimizi çabuk tutmamız gerektiğini düşünüyorum diye konuştu.  
Ar-Ge sanata benzer 
NETAŞın Ar-Gede 40. yılını kutladığını anlatan Altay, Ar-Ge yapanların hepsi sanatçı gibidir. Yoktan var ederler. O nedenle doğru alanda doğru fikre yönelmek çok önemli. Kurtköyde yeni bir Ar-Ge merkezi kuruyoruz dedi. Türkiyenin radar teknolojilerini geliştirmesi gerektiğine dikkat çeken Altay, Hükümetin Ar-Ge teşviklerini çok önemsiyorum. Karadenizin yöresel çalgısı Tuluma benzetiyorum. Onu çalabilmeniz için içini doldurmanız gerekli. Devletin son 10 yılda attığı adımlar Tulumun dolması için önemli. Bizim ürettiğimiz yerli 4G teknolojisi ve engel arkası ürün tanıma gibi ürünler Tulumdan çıkan melodiler dedi.