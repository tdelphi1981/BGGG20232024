Almanya altınlarını geri istiyor
Almanya, ABD Merkez Bankası ve Fransa Merkez Bankası'nın kasasında bulunan altınlarının 200 milyar dolarlık bölümünü geri getirmeyi planlıyor.
Almanyanın New York ve Pariste koruduğu altın rezervlerinin bir kısmını geri almayı planladığı ortaya çıktı.

Dünyanın en fazla altın rezervine sahip ikinci ülkesi olan Almanya, Fransa ve ABD merkez bankalarında tuttuğu altınlarının bir kısmını geri ülkesine taşımayı planlıyor.

Almanyada yayımlanan ekonomi gazetesi Handelsblatt, Merkez Bankası Bundesbank bugün Fed ve Bank of Francedaki altın rezervleriyle ilgili kararı açıklayacağını yazdı.

Analistler bu kararın dünyanın en büyük merkez bankaları arasındaki güven ilişkisine büyük darbe vuracağına işaret ediyor.

TAŞINAN MİKTAR KÜÇÜK
CNBC kanalına konuşan Bundesbank yetkilileri haberi doğrularken, geri alınacak altın miktarlarının merkez bankalarında tutulan orana kıyasla çok küçük olduğunu ifade etti.

Bundesbank verilerine göre Almanyanın elinde şu anda 3 bin 400 ton altın rezervi var. Almanya ABDden sonra en fazla altın rezervine sahip ikinci ülke.

Almanya İkinci Dünya Savaşı sırasında Sovyetler Birliğinin Batı Almanyaya saldırma olasılığı nedeniyle altınlarını ülke dışına taşıma kararı almıştı.