Fitch kararıyla daha çok sermaye gelecek
Türkiyenin kredi notunun artırılması, yabancı fon şirketlerini Türkiyeye çekerek girişimcinin sermaye bulma sıkıntısını da ortadan kaldıracak.
Fon şirketlerinin de yükselen not sayesinde bono ve tahvil gibi yatırım araçlarına daha fazla yatırım yapması bekleniyor. 12-18 Kasım arası düzenlenecek Global Girişimcilik Haftası etkinliklerinin İcra Kurulunu temsilen konuşan Endeavor Türkiye Yönetim Kurulu Üyesi Murat Özyeğin, not artırımının Türkiyeye pek çok fon şirketini çekeceğini söyledi. Çok sayıda yatırım fonu şirketinin Türkiyede kendisine partner aradığını belirten Özyeğin, Not artışıyla daha fazla fonun Türkiyeye geleceğine yeni iş imkanları yaratacağına inanıyorum. Ayrıca pek çok bono tahvil gibi yatırım araçlarına da daha fazla para akıtılacak. Bu durumda bankaların sermayesi güçlenecek ve kredi verme iştahı artacak. Böylece ekonomide olumlu bir döngü yaratılacak dedi. 
FİKİR HER ZAMAN VAR 
Türkiyenin yatırım çekmek için zorlanan bir ülke olduğunu ancak Fitchin yaptığı not artırımının sevindirici bir haber olduğuna dikkat çeken KAGİDER Başkanı Gülden Türktan ise, Türkiyede her zaman işe yarayacak fikirler çıkıyor ancak girişimciler yeterli sermayeyi bulmakta zorlanıyordu. Not artışıyla Türkiyeye daha fazla yatırımcı gelecek bu da sermaye girişini de beraberinde getirecek değerlendirmesini yaptı. Türkiyede her 100 girişimciden 6sının kadın olduğuna dikkat çeken Türktan, Kadın iş hayatına başladığı anda iş kurma hayali kuruyor. Kadınlar evine katkı sağlamak için ticaret yapmaya girişiyor. Kadınların yüzde 53ü aile bütçesine katkı yapmak gerektiğine inanırken, çok ciddi bir kesim para kazanmak, benim işim değil görüşünde dedi.