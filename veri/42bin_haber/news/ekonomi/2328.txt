Taksilere kademeli ücretlendirme geliyor
Taksicilere yönelik, Kısa mesafede taksiler bizi almıyor, Uzun mesafede taksimetre çok yazıyor şeklindeki şikayetleri değerlendiren İstanbul Taksiciler Esnaf Odası (İTEO), bu sorunu çözmek için 'kademeli ücretlendirme' projesi hazırladı.
Kademeli Ücretlendirme ile vatandaşların kısa mesafe sorunu çözülecek. Uzun mesafe yolcuları da daha az ücret ödeyecek. 
İTEO, 444 15 23 numaralı dilek ve öneri hattı ile www.iteo.org.tr internet adresi aracılığıyla ulaşan şikayetleri değerlendirdiğinde, taksilerin kısa mesafede yolcu almadıkları ve uzun mesafede de taksimetrenin fazla yazdığı yönünde çok sayıda başvuru olduğunu belirledi.
Konuya ilişkin AA muhabirine açıklama yapan İTEO Başkanı Yahya uğur, göreve geldiği 2010'dan itibaren taksicilere ilişkin birçok şikayeti çözdüklerini ifade etti.

İstanbul'da her gün 17 bin 395 taksi ile 1 milyon 400 bin kişiyi taşıdıklarını açıklayan Uğur, şikayet ve öneri hizmetini Haziran 2010'dan itibaren hizmete açtıklarını bu yönde, internet sitelerine aracılığıyla 4 bin 945, telefonla 7 bin 635 şikayetin ulaştığını açıkladı. Uğur, iletilen şikayetlerin yüzde 97'sinin kısa mesafede yolcu almama, uzun mesafede de taksimetrenin fazla yazması şeklinde olduğunu söyledi.
Bu sorunu incelemeye aldıklarını ve proje hazırladıklarını ifade eden Uğur, İstanbul Büyükşehir Belediyesi Ulaşım Koordinasyon Merkezi'ne (UKOME) kademeli ücretlendirme projesini sunduklarını açıkladı.

Kısa mesafe taksici için, uzun mesafe müşteri için cazip olacak

Projenin, mesafe uzadıkça taksimetre fiyatının düşmesi üzerine kurulu olduğunu belirten Uğur, ilk kilometrelerde taksimetre ücretinin birim fiyatı sabit kalacakken, mesafenin uzaması halinde kilometre ücretinin düşeceğini söyledi. 
Bu sayede kısa ve uzun mesafe müşterisi ayrımının ortadan kalkacağını dile getiren Uğur, Projeyle, taksi kilometre fiyatı, her 3 kilometrede bir otomotik olarak azalacak. Böylece kısa mesafe taksici için cazip hale gelecek, uzun mesafe de müşteri için cazip hale gelecek dedi.
Projeye İstanbul Büyükşehir Belediyesi'nin de sıcak baktığını belirten Uğur, projenin UKOME'de karara bağlanmasıyla şikayetlerin son bulacağını belirtti. 
Uğur, 2012'nin son iki ayında yapılan denetimler sonucunda, kısa mesafede yolcu almayan 365 taksiye, 26 bin 280 lira para cezası uygulandığına ifade etti. 
Projeyle, taksicilerin müşteri ayrımı yapmayacaklarının altını çizen Uğur, Zamanında korsan taşımacılığa kaptırdığımız, yolcularımızı bu sayede tekrar kazanmış olacağız dedi.