S&P not vermeye devam edecek
Türkiyenin geçen hafta kredi derecelendirme konusunda kontratını yenilemediği Standard&Poors (S&P), Türkiyenin bu konuda bir talebi olmasa da ülke notu vermeye devam edeceğini açıkladı.
Türkiye ile arasındaki ülke notu derecelendirme anlaşmasının sonlandırıldığını hatırlatan S&P, Türkiyede, kredi derecelendirmesi konusundaki analizlerimizi desteklemeye yetecek ölçüde bilgiye erişimimiz mümkün. Ayrıca pazarda da Türkiyenin kredi notuna ilişkin büyük bir ilgi olduğuna inanıyoruz. Dolayısıyla talep edilmese de Türkiyeyi değerlendirmeye devam edeceğiz ifadesini kullandı.  
PİYASANIN İLGİSİ BÜYÜK 
Bugüne kadar Türkiye ile imzaladığı kontrat kapsamında Türkiyenin ihraç ettiği borçlanma araçları için verilen kredi notlarını da talep edilmemiş not olarak değiştirdiğini de duyuran S&P, 14 Şubat itibariyle bu notları tümüyle geri çekeceğini de açıkladı.  S&P, Türkiyenin kredi notunu yatırım yapılabilir seviyenin iki kademe altı olan BB, not görünümünü ise durağan olarak derecelendiriyor. Geçen yıl Türkiyenin görünümünü pozitiften durağana çevirmesinin ardından, Başbakan Recep Tayyip Erdoğan, S&Pye yönelik eleştirilerini kamuoyu ile paylaşmış, gerekirse kredi derecelendirmesi anlaşmasını yenilemeyecekleri mesajını vermişti.  
BAŞKA ÜLKELER DE VAR  
S&P ile not verdiği ülkelerin yüzde 10u arasında derecelendirme anlaşması bulunmuyor. Talep etmedikleri halde S&P tarafından derecelendirilen ülkeler arasında ABD ve İngiltere de yer alıyor. Diğer derecelendirme kuruluşlarından Fitch Türkiyeyi durağan görünümle yatırım yapılabilir seviye olan BBB- düzeyinde, Moodys ise pozitif görünümle yatırım yapılabilirin bir kademe altı olan Ba1 düzeyinde derecelendiriyor. Analistler 2013 yılı ilk yarısı içinde Moodysin Türkiyenin notunu artırarak, yatırım yapılabilir seviyeye yükseltmesini bekliyorlar. Bu durumda Türkiyenin iki derecelendirme kuruluşundan yatırım yapılabilir seviye notu alarak, uluslararası piyasalardan daha da ucuz borçlanmaya başlayabileceği kaydediliyor.