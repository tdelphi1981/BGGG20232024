Samandaki fiyat artışı çiğ sütü de etkiledi
Türkiye Ziraat Odaları Birliği (TZOB) Genel Başkanı Şemsi Bayraktar, samanın fiyatı 25 kuruştan 70 kuruşa yükselince bir litre çiğ sütün maliyetinin 88 kuruştan 96 kuruşa çıktığını söyledi.
Çiğ süt maliyetine ilişkin bilgi veren Bayraktar, bu yıl bahar yağışlarının azlığına bağlı olarak buğday sap boylarının kısa kalmasının saman fiyatlarında artışa neden olduğunu belirtti. 
Bayraktar, büyükbaş hayvan besiciliğindeki yem rasyonunda kaba yemin yüzde 70, kesif yemin ise yüzde 30 olması halinde en iyi ve en karlı beslenmenin sağlanacağı anlattı. 
Türkiye'de kaba yemlerden samanın kullanıldığı besleme rasyonunda, yemin maliyete etkisine ilişkin de Bayraktar, günlük 19 litre süt üretmek için hayvana kaba yem kaynağı olarak günlük 2 kilogram civarında buğday samanı verilmesi gerektiğini kaydetti. 
Samanın kilosu 25 kuruş olursa...

Şemsi Bayraktar, kaya tuzu, suni tohumlama, genel sağlık giderleri, su, elektrik, temizlik malzemeleri, yataklık, uzun ömürlü alet makine bakımları, hayvan sigortası, sarf malzemeleri, işçilik, bina sermaye ve tamir masraflarının da eklenmesiyle 19 litre sütün bir işletmeye yaklaşık 20 lira 473 kuruşa mal olduğunu bildirdi.
Buzağı ve gübre gelirlerinin eklenmesiyle 19 litre süt için 19,24 lira harcama yapılması gerektiğine dikkati çeken Bayraktar, bir litre sütün 96 kuruş maliyet getirdiğini açıkladı.
Bayraktar, Saman 25 kuruştan 70 kuruşa yükselince bir litre çiğ sütün maliyeti 0,88 liradan 0,96 liraya çıktı. Yani yüzde 9.1 arttı dedi.