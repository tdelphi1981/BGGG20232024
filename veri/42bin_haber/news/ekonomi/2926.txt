Turhan Gündüz yeniden İGMD Başkanı
İstanbul Gümrük Müşavirliği Derneği (İGMD) Olağan Genel Kurulu'nda Turhan Gündüz'ün, başkanlığa yeniden seçildiği belirtildi.
Yapılan açıklamada, Lütfü Kırdar Uluslararası Kongre Merkezi'nde düzenlenen İGMD Olağan Genel Kurulu'nda, İstanbul'daki gümrük müşavirlerinin Turhan Gündüz başkanlığındaki mevcut yönetime 324 evet oyu verdiği ifade edildi. 
Böylece, Gündüz'ün iki yıl daha dernek yönetimde kalacağı kaydedilen açıklamada, Gündüz'ün, Mesleğimizin geleceği için çalışan yönetim anlayışını devam ettireceğiz. Mesleğimizin önünde ciddi sorunlar bulunuyor. Mesleki sorunlarımızın çözümü için tüm gücümüzle, enerjimizle çalışacağız şeklindeki açıklamasına da yer verildi.