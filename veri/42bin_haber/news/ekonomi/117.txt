300 firma 60 bin çifti evlendirecek
Yaklaşık 22 farklı iş kolunu kapsayan evlilik sektörü, her yıl evlenen çiftlerin ve sektöre katılan yeni firma sayısının artması ile birlikte giderek büyüyen bir endüstri haline dönüştü.Ortalama 8 milyarlık bir hacme ulaşan evlilik sektöründe, her yıl birçok firma pastadan pay almak için rekabet ediyor. Sektördeki büyüme, her yıl sektör oyuncuları ve tüketicileri düzenli olarak bir araya getiren Evlilik Dünyası Fuarını da etkileyerek fuarın büyümesine neden oldu. Bu yıl kapılarını 11. kez açacak olan Evlilik Dünyası Fuarı, İstanbul Kongre Merkezi salonlarını da bünyesine katarak alanını 25 bin metrekareye çıkardı. 11-13 Ocak 2013 tarihlerinde, 300den fazla firmayı 60 bin çiftle buluşturmayı hedefleyen fuar, sektördeki gelişmeleri ve yeni trendleri ziyaretçileriyle paylaşacak.
Evlilik sektörü turizmden mobilyaya, beyaz eşyadan kuyum sektörüne kadar birçok farklı yatırım alanına da can veriyor.