Parayı sonuna kadar harcayın
Ekonomi yönetiminden kamu kurumlarına ödenekleri sonuna kadar harcayın uyarısı geldi.
Geçmişte insanların ödenek olmadığından şikayet ettiğini kaydeden Kalkınma Bakanı Cevdet Yılmaz, Şimdi ödenekleri harcayın diye biz zorluyoruz. Harcamayandan hesap soruyoruz dedi. Son üç yıllık dönemde GAP bölgesinde 400 bin yeni istihdam oluştuğuna dikkat çeken Bakan Yılmaz, Bu rakam GAP Eylem Planının en büyük başarısıdır dedi. Doğu ve Güneydoğunun istihdam ve ihracatında büyük artış olduğunu kaydeden Yılmaz, Hürriyete şunları söyledi: 
YATIRIMCI ARSA KUYRUĞUNDA 
GAP deyince hep terör gibi şeyler düşünülüyor. Kamu yatırımları devam ediyor. Adıyaman, Şanlıurfa, Diyarbakır, Batman ve Mardinde yatırımcılar arsa kuyruğunda. Çok sayıda yatırımcı var, özellikle OSBlerden talep var. Yeni yeni alanlar açmaya çalışıyoruz. Güneydoğu artık eski Güneydoğu değil. Güneydoğu deyince aklı hep Diyarbakır veya Hakkari, Şırnak akla geliyor, öyle değil. Adıyaman, Gaziantep ve Şanlıurfa da Güneydoğu. Güneydoğudaki sekiz ilin ihracatı geçen yıl 8 milyar doları aştı. 10 yıl önce 700 milyon değildi. Toplam ihracatımız içindeki payı da şimdi yüzde 5in üstüne çıktı. 
HARCAYIN DİYE ZORLUYORUZ 
Teröre, uluslararası konjonktüre rağmen bu rakama ulaştık. Burası aslında dinamik bir bölge. Kamu yatırımlarında ciddi ivme sağladık. GAP Eylem Planını çok iyi uyguladık. Geçmişte insanlar ödeneğimiz yok, paramız yoktan şikayet ederdi. Şimdi verilen ödeneğin yüzde 100ünü harcayamıyoruz. Sıkıntımız bu. Biz zorluyoruz, ödenekleri harcayın diyoruz. Niye harcamıyorsunuz diye hesap soruyoruz. Gerçekten büyük ölçekli orayı dönüştürecek ciddi özel sektör yatırımlarına terörün büyük zarar verdiğini düşünüyorum. Türkiye için de o bölge için de terör en büyük ayak bağı. En ağır bedeli orada yaşayanlar ödüyor. GAP bölgesinin terörden sonra ciddi bir sıçrama yapacağına inanıyorum.