Ehliyet sınavında soru sayısı azaldı
Türkiyede trafik kaza sayılarının ve ölümlü kaza oranlarının Avrupa ülkelerine göre fazla olması üzerine Avrupa ülkelerindeki ehliyet sınav sistemini inceleyen Milli Eğitim Bakanlığı (MEB), Motorlu Taşıt Sürücü Adayları Sınavı Kılavuzunda köklü değişiklikler yaptı.
2013ten itibaren bütün motorlu taşıt sınavları yeni kılavuza göre yapılacak. Ehliyet sınavındaki yazılı soru sayısı azaltılarak pratik ağırlıklı hale getirildi. Sorular ve sınav süreleri yarıya indirildi. Yılda 6 kez yapılan sınav sayısı da 7ye çıkarıldı.  
SORU SAYISI AZALDI   
Otomobil, minibüs veya kamyonet kullanmak isteyenlerin aldığı B ehliyeti için yapılan sınavda soru sayısı 120den 60a indirilirken, sınav süresi 75 dakikaya düşürüldü. Bu çerçevede ehliyet sınavında İlk Yardım Bilgisi dersinden adaylara sorulan soru sayısı 30 iken 15e, Trafik ve Çevre Bilgisi dersinden sorulan soru sayısı 50den 25e, Motor ve Araç Tekniği dersinden sorulan soru sayısı da 40dan 20ye çekildi.

Motorlu bisiklet ve motosiklet kullanacakların aldığı A1-A2 ehliyet sınıfı sınav sorusu 90dan 45e düşürülürken, süre de 120den 60 dakikaya indirildi. Kamyon, Çekici ve Otobüs kullanmak isteyenlerin aldığı C-D-E türü ehliyetlerinde ise sınav sorusu 120den 60a, yapılma süresi de 150den 75 dakikaya çekildi. Özel tertibatlı olarak, imal, tadil veya teçhiz edilmiş motosiklet veya otomobil türünden araçları kullanan hasta veya engellilerin aldığı H sınıf ehliyet sınav soruları da 80den 40 indirilirken, süresi de 100den 50ye düşürüldü.     
 