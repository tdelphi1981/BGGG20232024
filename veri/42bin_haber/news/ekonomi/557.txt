Fitch: Türkiye Finans ilk 5'te
Uluslararası kredi derecelendirme kuruluşu Fitch, Türkiye Finans Katılım Bankası'nın Finansal Kapasite Notu'nu bb- olarak açıkladı. Katılım bankası, böylece Türkiye'nin kredi notu en yüksek ilk 5 bankası arasında yer aldı.
Türkiye Finans Genel Müdürü Derya Gürerk, konuyla ilgili yaptığı açıklamada, şunları ifade etti: 

"Geçen yıl ilk kez gerçekleştirdiğimiz derecelendirme çalışması kapsamında Fitch tarafından değerlendirilerek Türkiye'de en yüksek kredi notuna sahip beş bankadan biri olduk. Türkiye'nin not artışıyla birlikte Türkiye Finans'ın kredi notu da yükseltildi. Bu not Türkiye Finans'ın sağlam sermaye yapısını, Körfez'in en yüksek sermayeli bankası olan ana ortağı NCB'nin (A+) güçlü desteğini, kârlılığını ve istikrarlı büyümesini temsil ediyor."