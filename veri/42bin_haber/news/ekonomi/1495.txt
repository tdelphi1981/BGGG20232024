Yamachi corner vermeye devam ediyor
 
 Yamachi kuyumculuğun sahibi Arto Yamacı corner vererek marka bilinirliklerini artırma konusunda çok iyi başarı sağladıklarını belirtti. 
 Yamacı, ürün verdikleri kuyumcularda yaptıkları corner çalışmaları sonucunda üretimlerini geçen yıllara nazaran çok daha artırdıklarını söyledi. 
 Koleksiyonlarında bulunan geniş ürün yelpazesinin kâr marjlarına sürekli destek olduğunu söyleyen Yamacı, yurt içi ve yurt dışında yaptıkları corner çalışmaları sayesinde insanların "Yamachi" markasını çok daha iyi tanıdıklarını söyledi. 
 Çok uzun yıllardır altın sektöründe olduklarını ifade eden Yamacı, önümüzdeki yıllarda mağaza sayılarının yanı sıra corner sayılarını da ikiye katlamak istediklerini belirtti. 
 Özellikle hazırladıkları özel koleksiyonlar ile kendi farklarını ortaya koyduklarını söyleyen Yamacı, cornerları sayesinde çok daha fazla insana ulaştıklarını önemle belirtti.