Yumurtada hedef 500 milyon dolar
Yumurta Üreticileri Merkez Birliği Başkanı Derya Pala, Türkiye'den geçen yıl 351 milyon dolarlık yumurta ihraç edildiğini, 2013 yılı hedefinin ise 500 milyon dolar olduğunu açıkladı 
  Türk yumurta sektörünün son yıllarda giderek büyüdüğünü, halen bin 100 ticari işletme ve 3 bin kümeste yılda 15 milyar yumurta üretildiğini 100 bin civarında kişiye doğrudan ve dolaylı istihdam sağlandığını belirten Pala şunları söyledi: "Geçen yıl ülkemizde üretilen 15 milyar yumurtanın 4 milyar adedinin ihracaatı gerçekleşmiştir. Türkiye’den geçen yıl Irak, İran, Azerbaycan, Kırgızistan, Özbekistan, Suudi Arabistan, Kuveyt, Libya, Suriye, Türkmenistan ve Yunanistan’a yumurta ihraç edilmiştir. Sektörün bu yılki hedefi 500 milyon dolarlık yumurta ihraç edilmesidir. 2012 yılında üretim ve ihracatta artışlar yaşanırken yem fiyatları da artmaya devam etmiş ve maliyetler artmıştır. Geçen yılbaşında tonu 780 TL olan yumurta yeminin fiyatı şimdi 880 TL’ye yükselmiştir."