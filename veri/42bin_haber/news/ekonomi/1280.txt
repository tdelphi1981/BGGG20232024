Yıldırım'dan flaş 'üçüncü havalimanı' açıklaması
Ulaştırma Haberleşme ve Denizcilik Bakanı Binali Yıldırım, İstanbul'a yapılacak üçüncü havalimanının ihalesi ile ilgili hazırlıkların tamamlandığını belirterek, "İhaleye çıkış gün meselesidir. Zannediyorum bir hafta içinde ihaleye çıkılacak." dedi.
Ulaştırma Haberleşme ve Denizcilik Bakanı Binali Yıldırım, PTT'nin Kayıtlı Elektronik Posta Hizmetleri tanıtım toplantısına katıldıktan sonra gazetecilerin sorularını cevapladı. Bir gazetecinin, üçüncü havalimanı ihalesinin ne zaman yapılacağına ilişkin sorusu üzerine Yıldırım, hava limanı ile ilgili hazırlıklarının büyük oranda tamamlandığını belirterek, "İhaleye çıkış gün meseledir. Bir hafta içerisine zan ediyorum çıkmış olacağız." dedi. 

Bakan Yıldırım, bu projenin şimdiyle kadar İstanbul İzmir ve Gebze geçişi de dahil olmak üzere parasal büyüklük olarak Türkiye'nin en büyük kamu özel ortaklık projelerinden biri olacağını sözlerine ekledi.