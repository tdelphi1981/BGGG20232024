Avrupa'nın en hızlısı
Turkcell Grup 2012 yılında konsolide gelirlerini yüzde 12 oranında artırarak Avrupanın en hızlı büyüyen telekom grubu oldu. Turkcellin faaliyet gösterdiği 9 ülkede toplam abone sayısı 69,2 milyona ulaştı.
Turkcell, 2012 dördüncü çeyrek ve yılsonu finansal ve operasyonel sonuçlarını açıkladı. 2012de Turkcell Grup gelirleri, bir önceki yıla göre % 12 oranında büyüyerek 10,507 milyar TL oldu. Bu büyümede Türkiyede %6 oranında artan ses ve %44 artan mobil internet gelirleriyle % 33 oranında büyüyen yurtiçi ve yurtdışı grup şirketlerinin katkısı etkili oldu. Grup AVFÖK, bir önceki yıla gore %11 artışla 3.242 milyon TL olarak gerçekleşti. Ayrıca Turkcell tarihindeki en yüksek çeyrek gelirini de 2012nin son çeyreğinde kaydetti. 
Abone sayısı 2012de 35 milyonu aştı 
Müşteri memnuniyetine ve yeni teknolojilere yaptığı yatırımlar sayesinde Turkcell, 2012 yılında da abone sayısını artırmaya devam etti. 2012de 590 bin net abone alımıyla toplam abone sayısı 35.1 milyona ulaştı. Turkcell faturalı abone sayısı 1,5 milyon artarak 13.2 milyon oldu. Abone Başı Aylık Ortalama Gelir (ARPU) mobil data servis gelirlerindeki büyümenin de etkisiyle yıllık %6 artarak 20,9 TL olarak gerçekleşti. Artan paket kullanımlarıyla Abone Başı Aylık Ortalama Kullanım 243 dakikaya ulaştı. 
Birim fiyatlar düşüyor, mobil internet kullanımı artıyor 
Turkcell mobil internet ve mobil servislerin kullanımı ve fiyatlarıyla ilgili karşılaştırmaları da  kamuoyuyla paylaştı. Turkcellin şebekesindeki mobil internet trafiği 2012de, bir önceki yıl ile karşılaştırıldığında 1,9 kat arttı.  Turkcellin mobil internet gelirleri %44 oranında artarak 2012de 1.040 milyon TL oldu. Mobil servisler ve mobil internet gelirlerinin toplamı 2.282 milyon TLye ulaşarak Turkcellin ses dışı gelirlerini toplam gelirlerinin %26sı seviyesine taşıdı. 
Grup şirketlerinin katkısı artmaya devam ediyor 
Turkcellin yurtiçindeki ve yurtdışındaki iştirakleri başarılı performansa önemli katkılar sağladı. Yaptığı stratejik yatırımlarla Türkiyeyi fiber internetle tanıştıran Turkcell Superonline, 2012 yılını % 49 gelir büyümesi ile tamamladı. Türkiye genelinde 31 bin kilometrelik altyapısıyla fiber interneti 1 milyon 339 binden fazla evin kapısına getiren Turkcell Superonlineın fiber internet abone sayısı 425 bine ulaştı. Abone sayısını 2012de 1 milyon artırarak 8 milyona çıkaran Ukraynanın en yenilikçi operatörü olan life:) 2012de gelirlerini dolar bazında %10 artırarak önemli bir başarıya imza attı.  
Ciliv: 2012deki büyüme hızımızla Avrupanın en hızlı büyüyenleri arasına girdik 
Turkcellin 2012 yılı finansal ve operasyonel sonuçlarını değerlendiren Turkcell Genel Müdürü Süreyya Ciliv 2012 finansal sonuçlarımız konsolide olarak yüzde 12 büyüdüğümüzü gösteriyor. Bu rakamla Avrupanın en hızlı büyüyen Telekom gruplarından biri olmaktan büyük mutluluk duyuyoruz. 2012 yılında eşsiz müşteri deneyimi sağlamaya verdiğimiz önem ve teknolojik çözümlerimizle müşterilerin tercihi olmaya devam ettik. 2007 yılında başlattığımız bir GSM şirketinden, iletişim ve teknoloji şirketine dönüşüm yolundaki yolculukta, bu yıl da önemli adımlar attık. Türkiye genelinde 43,2 Mbps mobil genişbant ve 1.000 Mbps fiber genişbant hızı ile bilgiye erişimi hızlandırarak dünyanın sayılı örnekleri arasında yerimizi aldık.  Altyapımıza yaptığımız yatırımlar ve Turkcell Akıllı Bulut, Turkcell Cüzdan, Turkcell TV, Sağlıkmetre gibi pek çok iletişim ve teknoloji çözümü ile ekonomiye ve müşterilerimize daha fazla değer yarattık.  En iyi müşteri deneyimi ile birleştirerek yarattığımız bu değeri, inovatif çözümlerimiz ve uygun fiyatlara sunduğumuz Turkcell markalı akıllı telefon ve tablet ile de her geçen gün artırmaya devam ediyoruz dedi. 2013 yılında Turkcell Grubunun, inovasyon ve operasyonel mükemmeliyet odağından ödün vermeden müşterilerine, çalışanlarına, iş ortaklarına ve hissedarlarına daha çok değer yaratacağına inanıyorum.  Başarıyla kapattığımız zorlu bir yılın ardından, 2013 yılında da bu ivmeyi devam ettireceğimize inanıyorum diyen Süreyya Ciliv Turkcellin müşterileri, çalışanları, iş ortakları ve hissedarlarına destekleri için teşekkür etti.