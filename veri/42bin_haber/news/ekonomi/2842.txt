Otomotiv ihracatı ''gaza bastı''
Otomotiv sektörü, şubat ayında geçen yılın aynı ayına göre, yüzde 9,2'lik artışla ihracatını 1 milyar 787 milyon dolara çıkarma başarısını gösterdi. AA muhabirinin Türkiye İhracatçılar Meclisi'nin (TİM) kayıtlarından derlediği bilgiye göre, Avrupa'daki daralma yüzünden yıla ocak ayındaki yüzde 5,7'lik düşüşle başlayan otomotiv sektörü, şubat ayında ise geçen yılın aynı ayına göre, yüzde 9,2'lik artışla ihracatını 1 milyar 787 milyon 499 bin dolara çıkarma başarısını gösterdi.

Ocak-şubat döneminde ise geçen yılın aynı dönemine göre ihracatını yüzde 1,9'luk artışla 3 milyar 278 milyon dolara çıkaran sektör, bu dönemde Türkiye'nin toplam ihracatından aldığı yüzde 14,4'lük pay ile ''lokomotif sektör'' olarak liderliğini sürdürdü.  

İhracat lideri otomotiv sektörünün en yakın takipçisi, yüzde 12,4 ile hazır giyim ve konfeksiyon sektörü olurken, bunu yüzde 12,2'lik pay ile kimyevi maddeler ve mamulleri, yüzde 10,6 ile de çelik izledi.