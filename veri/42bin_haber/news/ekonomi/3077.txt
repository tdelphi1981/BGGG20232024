Oto fren yaptı Koç durmadı
Koç Holding, 2012 yılında toplam konsolide satış gelirlerini yüzde 13 artırarak 84.8 milyar liraya, azınlık payı sonrası net kârını 2.3 milyar liraya çıkardı.
Şirketin kârında otomotiv hariç tüm sektörlerde güçlü satış büyümesiyle yüzde 9 artış yaşandı. Koç Holdingin gelirlerinin 53.3 milyar lirası holding gelirlerinin yüzde 63ünü oluşturan enerji sektöründen gelirken, 10.5 milyar lirası dayanıklı tüketim, 9.8 milyar lirası otomotiv, 7.3 milyar lirası finans, 3.9 milyar lirası da diğer sektörlerden geldi. 
6.8 MİLYAR TL YATIRIM 
2012 yılı sonuçlarını değerlendiren Koç Holding CEOsu Turgay Durak, 2012 yılında pazardaki olumsuz ekonomik konjonktüre karşın, büyüme odaklı yatırımlara hız kesmeden devam ettiklerini belirterek, 2012de toplam 4.9 milyar liralık rekor düzeyde kombine yatırım gerçekleştirdik. 2013te ise 6.8 milyar lira kombine yatırım planlıyoruz görüşünü dile getirdi. Durak, 2012 yılında Koç Topluluğunun 
enerji sektöründe petrol ve LPGde açık ara üstünlüğünü koruduğunu da kaydetti. 
Avrupaya güçlü ihracat büyümesi yakaladı 
Otomotiv hariç tüm sektörlerde güçlü satış büyümesi yakalayan Koç Holdingin 2012 yılında, Avrupa pazarındaki sorunlara rağmen güçlü ihracat büyümesi yakalandığı ifade edildi. Koç Holding, enerjide yüzde 14, finansta yüzde 22, dayanıklı tüketimde yüzde 25 gelir artışı elde ederken, otomotiv sektörü gelirleri ise yüzde 4 daraldı.