Borsa not artışı sonrası borsada sert yükseliş
Kredi derecelendirme kuruluşu Fitch Ratings'in Türkiye'nin kredi notunu, piyasanın genel beklentisine sürpriz oluşturacak şekilde yatırım yapılabilir seviyeye çıkarması borsada sert yükseliş yarattı. Günü yüzde 1.84'lük yükselişle 72 bin 737 puandan tamamlayan İMKB 100 Endeksi, böylece TL bazında kapanış rekorunu da yeniledi. Karar sonrası TL güçlenirken, faizlerde de düşüş yaşandı. Güne 1.79 TL seviyesinin üzerinde başlayan dolar, gün sonunda 1.7820 seviyesine geldi. Gecelik faiz de yüzde 6.94'e geriledi.
Uzun süredir piyasanın gündeminde olan Fitch'in açıklayacağı karar bugün duyuruldu. Kurum Türkiye'nin yabancı para cinsinden kredi notunu BBB-'ye çekti. Piyasa uzmanlarının büyük çoğunluğu, ilk etapta kurumun toplantısını Türkiye'de yapacağı açıklamasını önemli bulmuş ve not artışı ihtimali üzerinde durmuştu. Ancak daha sonra bu beklenti azalmış bunun not artışından çok not görünümünün yükseltilmesiyle sonuçlanacağını düşünülmeye başlandı.   
Bugün gelen not artışı kararı bu nedenle sürpriz oldu ve borsada yaşanan tepki de dolayısıyla sert şekilde gerçekleşti.  
  FITCH NOTUMUZU YÜKSELTTİ  
  
   ÖNCE COŞACAK SONRA DURULACAK Bir süredir bekleniyordu ama uluslararası kredi derecelendirme kuruluşu Fitchin Türkiyenin notunu kredi yapılabilir ülke konumuna getirmesi, yine de sürpriz oldu. Şimdi beklenen; piyasaların bu kararla birlikte önce coşması, ardından durulması. Bu not artışının bir bölümünün zaten beklentiler nedeniyle satın alındığını yani mevcut fiyatlar içinde yer aldığı açık. Ancak yine de bir şüphe olduğu için, piyasalardaki olumlu seyir devam edecektir. Hem de artık karar geldiği için iyileşme, son bir aydakinden çok daha hızlı olacaktır. Ancak aşırı bir iyileşme de beklenmemeli. Çünkü bu tür not artışlarında diğer ülke örneklerine de baktığımızda; öncesinden bir satın alma oluyor, karar çıkınca bir müddet iyileşme devam ediyor ancak küresel piyasaların genel durumuna da bağlı olarak, bir süre sonra duruyor. Hatta, birkaç ay içinde yeniden gerilediği de görülebiliyor. Şimdi piyasalar sıcak para girişlerine bağlı olarak; hisse senetlerindeki yükselmenin nereye kadar gidip duracağını, bono faizlerinin nereye kadar inebileceğini, TLnin ne kadar değerleneceğini yani kurların ne kadar aşağı gelip duracağını tartışmaya başlayacak. Unutmayalım ki; sıcak para akışının hızlanmasına bağlı olarak başka istenmeyen sonuçlar ortaya çıkabilir. Belki de Merkez Bankası, örneğin kurların aşırı inmesi gibi aşırı iyimserliğin getirdiği sonuçlara fren koymak zorunda bile kalabilir YENİ HEDEF 80 BİN PUAN 
Uzmanlar, bu kararın ardından borsada 80 bin puana kadar bir ralli yaşanabileceğini ancak bu seviyelerde kar satışlarına karşı dikkatli olunması uyarısında bulunuyor. 
Oyak Yatırım Araştıma biriminden Alper Erginol, "Daha çok kişi not görünümünde artış bekliyordu. Not artışı sonrası İMKB'nin 73 bin gibi önemli direnç seviyelerini test etmesi normal. İMKB'nin bu karar sonrası yeni zirveler görmesi ve 80 bin puana hareketlenmesi de muhtemel. Kısa vadede hareketli seanslar yaşanacaktır. Ancak bu o seviyelerde kar satışı için dikkatli olunması gerekiyor. Endeks bu artırımla uzun süre 70 binli seviyelerin üzerinde kalıp, bu seviyeleri yeni destek seviyeleri olarak oluşturacaktır. Yatırımcı, bu noktada eğer pozisyonunu bozmadıysa bekleyebilir ancak yeni pozisyon açılmasında dikkatli olunması gerekir" dedi.  
İntegral Menkul Değerler Analisti Yeliz Karabulut da "Not artırımı sonrası Endeks 81.000 seviyesini görebilir" dedi. 
Karabulut, konuya ilişkin değerlendirmesinde, "Son dönemdeki yabancı alımları incelendiğinde alımların hala 2010 ekim ayının oldukça gerisinde olduğu görülüyor. Bu aşamada endeksin yukarı yönlü hareket devam edebilir. İMKB'de yabancı takasının 2010 Ekim ayı seviyesine ulaşması halinde, endekste 81.000 seviyesini görebiliriz" dedi.  
SIRADA S&P VE MOODY'S VAR 
Karabulut şöyle devam etti: "Bundan sonra piyasaların odak noktası S&P ve Moodysin not artırım ihtimalleri ve bu potansiyel beklentinin zamanlaması olacaktır. Bu aşamada daha çok banka endeksinde hareketlenme olacaktır diye düşünüyoruz. S&Pnin Mayıs ayında Türkiyenin notunu BB ve durağan görünüme çevirmesi dolayısı ile S&Pnin de önümüzdeki 3 ay içerisinde Türkiye değerlendirmesini duyurmasını ve Fitchi takiben Türkiyenin yabancı para cinsinden kredi notunu artırmasını beklemekteyiz. Hatırlanırsa, S&Pnin not değişimi sonrasında Türkiyenin itirazları üzerine kuruluştan yapılan açıklamada Pardon, Türkiye Analistimiz acemi açıklaması yapılmıştı. Bu bağlamda, S&Pnin Moodysden önce not artırma ihtimalinin daha yüksek olduğunu düşünmekteyiz."
 
ekaplangil@hurriyet.com.tr