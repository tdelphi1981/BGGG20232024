Depreme dayanıklı raf sistemi üretecek
İtalyan Ficon şirketiyle işbirliğine giden Temesist Raf Sistemleri, depreme dayanıklı raf sistemlerini dünyada ilk defa Türkiyede üretmek için harekete geçti.
Temesist 12 mühendisin çalışacağı projeye için Ar-Geye 3 milyon TL ayırırken, Projeye raf sistemleri konusunda dünyanın bir numaralı ismi  Milano Üniversitesi Profesörü Carlo Andrea Castiglioni öncülük edecek 
Depo ve raf sistemleri konusunda 1996dan beri faaliyet gösteren Temesist Raf, dünyada bir ilke imza atarak depreme dayanıklı raf sistemlerini Türkiyede üretecek. Depreme dayanıklı raf sistemlerini geliştirmek amacıyla İtalyan Fincon şirketiyle işbirliğine giden Temesistin Bilecikte bulunan üretim tesisinde Ar-Ge merkezi kurulacak. Ar-Ge Projesine Depo ve raf sistemleri konusunda dünyanın bir numaralı ismi olan Milano Üniversitesi Profesörü Carlo Andrea Castiglioni danışmanlık verip öncülük edeceği projede 12 mühendis çalışacak. İki şirket ayrıca depremle ilgili bakım, raporlama ve Avrupa Birliği standartlarını Türkiyede uygulanır hale getirmek, Ar-Ge projeleri geliştirme gibi alanlarda ortaklaşa çalışacak.  
Ar-Geye 3 milyonluk bütçe ayırdı 
Türkiyede raf sektörüyle ilgili standartların ve depreme dayanıklılık ölçümlerinin bulunmadığını vurgulayan Temesist Raf Yönetim Kurulu Başkanı Halil İbrahim Gül, sektörün eksiklerini gidermeyi hedeflediklerini belirterek, Türkiyede raf sistemlerinin kalıcı ve sürdürülebilir standartlara kavuşması için gerekli çalışmalara İtalyan partnerimiz Finconla başladık. Türkiyedeki üniversitelerle de görüşme halindeyiz. Amacımız raf sektöründeki standartları belirlemek ve raf sistemlerinin depreme karşı dayanıklı hale getirmek dedi.  
2013 yılında Ar-Ge çalışmalarına öncelik vereceklerini dile getiren İbrahim Gül, Bilecikteki fabrikamızın yanına sadece Ar-Ge çalışmaları yapacağımız ek bir bina yapıyoruz. Yapılacak olan Ar-Ge merkezindeki çalışmalarımızda bize öncülük etmek üzere sektörümüzün dünyadaki bir numaralı ismi olan Prof. Castiglioni ile anlaşmış bulunuyoruz.  Ar-Ge çalışmamız için yaklaşık olarak 3 milyon TLlik bütçe ayırdık ve bu projemizde istihdam etmek üzere 12 mühendisi bünyemize katmayı planlıyoruz. Yaptığımız çalışmalardan ilk somut dönüşümü Türkiye ve İtalyanın ortak sorunu olan deprem konusunda aldık. Geliştirdiğimiz depremde depoların hasar seviyesini en aza indirgeyecek bir mekanizma üzerinde çalışıyoruz. Bu dünyada bir ilk olacak diye konuştu.  
Türkiye raf sektöründe lider ülke olacak 
Mühendislik alanında dünyanın öncü üniversitelerinden olan Milano Teknik Üniversitesinde yıllardır görev aldığını vurgulayan Prof. Castiglioni ise şunları söyledi: Üniversite ve Fincon gibi kurumlarda kazanmış olduğum tecrübe ve deneyimlerimi Temesiste aktaracağım. Onların Ar-Ge alanındaki çalışmalarına danışmanlık yapacağım, depreme dayanıklı raf sisteminin dışında birçok projeye imza atmayı hedefliyoruz. Depreme dayanıklı raf sistemi bizim ilk somut projemiz ve bunun gibi daha birçok projeye imza atmayı umuyoruz. Bakım ve raporlama alanında da çalışmalar yapacağız  diyerek, sözlerine şöyle devam etti: Avrupanın yaşadığı ekonomik bunalımlar ve dünya piyasasının doğu ülkelerine doğru kayması karşısında sektörün dünya üzerinde öncüsü konumunda ki birçok firma küçüldü veya kapanma noktasına geldi. Yükselen ekonomisi ve jeopolitik konumu göz önüne alındığında Türkiye yatırım ve ortaklık yapmak için dünya üzerindeki en doğru noktalardan. Bizim yıllardır edindiğimiz tecrübe ile ülkenizdeki dinamizm birleştiğinde raf sektöründe Türkiyenin lider olacağına inanıyorum.