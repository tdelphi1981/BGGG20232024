Maketten satışa sigorta ayarı
Hükümet, Cilvegözündeki bombalı saldırının ardından tampon bölgede yapılan mal değişiminin Hac Konaklama Tesislerinde yapılması kararı aldı.
Gümrük ve Ticaret Bakanı Hayati Yazıcı, Cilvegözü Sınır Kapısı ile ilgili toplantı yaptıklarını ve sorunların Suriyedeki iç karışıklıktan kaynaklandığını savundu. Yazıcı, şunları söyledi: Ara bölgede yapılan mal değişimini burada değil Suriyeden gelecek araçlarda hac konaklama tesislerinde yapılacak. Ama her iki taraftan ara bölgeye giriş çıkışı engelleyecek bir düzenleme ve kontrol kuleleri oluşturmak için de bir çalışmamız var. Bir de patlayıcıya karşı eğitilmiş köpek çalışıyor. Bu alana alıcı ve satıcı dışında giriş yapılamayacak. Ara bölgede yoğunluk ve sorun oluyor. Bunun ana nedeni Türkiyeden ürün satın almak üzere ara bölgeye gelen tüccarlar indirme bindirme için 20-25 kişilik hamal getiriyor. Artık hamallar bölgeye giremeyecek.
Maketten satışı çözmüş gibiyiz. Maketten satın alan tüketici için sigortalama düşünüyoruz. Ancak sigortalama, maliyetlerin taşınamayacak boyuta varmasına yol açmamalı. 11 Şubatta sadece bu işi uygulayan Alman bir ekip Türkiyeye geldi. Bankaların ve inşaat sektörünün yaklaşımları pozitif. Sigorta tüketicinin güvencesi olacak. Faiz dışı 31 kalem konusunda da iyi bir yoldayız. Belki şöyle seçenek olabilecek. Kredi kartları farklılaşacak. Banka benim kredi kartım şu fonksiyonlara haiz, şu kartı alışveriş için kullanırsınız kart ücreti olmayacak diyecek.  

  
 