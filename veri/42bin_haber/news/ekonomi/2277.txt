ABDde ücretin saati 7.25ten 9 dolara çıkacak
ABD Başkanı Obama dünyaya seslendi
ABD Başkanı Barack Obama, ikinci dört yıllık dönemine başlarken dün akşam ABD Kongresinde geleneksel yıllık Birliğin Durumu konuşmasını yaptı. 12 sayfalık konuşmasının en çarpıcı bölümlerinde ekonomiye ağırlık veren Obama, asgari saat ücretini 2015 sonuna kadar 7.25 dolardan 9 dolara çıkarmayı önererek, büyük bir tartışma başlattı. Obama, Bu akşam, yeryüzünün en zengin ülkesinde, tam zamanlı çalışan kimsenin yoksulluk sınırının altında çalışmaması gerektiğini ilan edelim diye konuştu. Obama ekonomiye ilişkin özetle şu mesajları verdi: 
AKILLI HÜKÜMET GEREK 
· Amerikanın ekonomisinde büyümenin gerçek motoru olan yükselen, başaran bir orta sınıfı yeniden alevlendirmek, bizim kuşağımızın bir görevi. Bu ülkeyi inşa eden temel felsefeyi diriltmek bizim bitmemiş işimiz: Nereden gelirsen gel, neye benzersen benze, kimi seversen sev, çok çalışır, sorumluluklarını yerine getirirsen ilerlersin.
· Çoğumuz bütçe açığını azaltmanın ajandamızın bir parçası olmasında hemfikir. Ama açık olalım. Bütçe kesintisi tek başına bir ekonomik plan değildir. İyi, orta sınıf istihdamı yaratan büyüyen bir ekonomi, çabalarımıza yön verecek Kutupyıldızı olmalı. Her gün kendimize şu üç soruyu sormalıyız: Kıyılarımıza daha fazla istihdamı nasıl çekeriz? İnsanlarımızı bu işleri yapmak için ihtiyaç duyulan vasıflarla nasıl donatırız? Ve çok çalışmanın saygın bir yaşamı garanti etmesini nasıl sağlarız?
· Tekrar etmeme izin verin. Bu akşam önerdiğim hiçbir şey, bütçe açığını tek kuruş bile artırmamalı. İhtiyacımız olan daha büyük bir hükünmet değil, önceliklerini belirleyen ve geniş çaplı büyümeye yatırım yapan akıllı bir hükümet. Birinci önceliğimiz de Amerikayı istihdam ve üretimde çekim merkezi haline getirmek.
· Dürüst bir iş gününü adil bir ücretle ödüllendirdiğimizde ekonomimizin daha güçlü olduğunu biliyoruz. Ama bugün tam zamanlı bir işçinin asgari ücreti yıllık 14 bin 500 dolar. Vergi desteklerine rağmen iki çocuklu bir aile bu maaşla yoksulluk sınırının altında yaşıyor. Bu yanlış. Bu akşam, yeryüzünün en zengin ülkesinde, tam zamanlı çalışan kimsenin yoksulluk sınırının altında çalışmaması gerektiğini ilan edelim ve federal asgari saat ücretini 9 dolara çıkaralım. Bu tek adım, milyonlarca çalışan ailenin gelirini yükseltecektir.  
İstihdam artıyor Apple geri dönüyor 
OBAMA, ABDnin 10 yıldan fazla bir süredir istihdam kaybederken, son 3 yılda yaklaşık 500 bin yeni istihdam yarattığını belirterek şunları söyledi: Caterpillar, Japonyaya götürdüğü istihdamı geri getiriyor. Ford, Meksikaya taşıdığı istihdamı getri getiriyor. Çin gibi ülkelere fabrika açtıktan sonra Intel en ileri teknoloji fabrikasını evimizde açıyor. Ve bu yıl Apple, Mac bilgisayarlarını yeniden Amerikada üretmeye başlayacak.