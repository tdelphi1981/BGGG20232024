Çin, demiryoluna 100 milyar dolar yatıracak
Çin, 2013 yılında demiryoluna yaklaşık 100 milyar dolarlık yatırım yapmayı planladığını duyurdu.
Çin Demiryolları Bakanı, 2012'de ülkenin toplam 5 bin 200 kilometre demiryolunu hizmette soktuğunu belirtti. 
Demiryolları Bakanlığı bu yıl demiryolu yapımında finansman kanallarını farklılaştıracak. Buna göre yerel yönetimleri, işletmeleri ve özel yatırımcıları teşvik edecek. Bu minvalde ise ulusal bir demiryolu geliştirme fonu kurularak sosyal ve özel sermaye için bir yatırım platformu oluşturulacak. 
Toplam yatırım rakamının 100 milyar doları aşacağı bekleniyor. 
Ülkede, 12'inci 5 yıllık kalkınma planı çerçevesinde 2015'te 18 bin'i yüksek hızlı demiryolu, 40 bin'i ekspres demiryolu hattı olmak üzere toplam 120 bin kilometrelik bir demiryolu ağı kurulması öngörülüyor. 
Ülke geçen yıl demiryollarına 630 milyar yuan yatırım yapmıştı ancak Çin tarihinde demiryolları yatırımı yönünde rekor 2010 yılında 842,65 milyar yuanlık yatırımla kırılmıştı.