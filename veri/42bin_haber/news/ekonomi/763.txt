Borusan ABD'ye fabrika kuracak
Borusan, ABD'de yatırıma hazırlanıyor. Şirket, 150 milyon dolarlık yatırımla sondaj boruları ve küçük çaplı hat boruları üretimi için tesis kuracak. Borusan Holding CEO'su Agah Uğur, holding bünyesindeki Borusan Mannesman Pipe'ın ABD'de fabrika kuracağını duyurdu.

Tesis, petrol, doğalgaz ve termal enerji kaynağı üreticilerinin yanı sıra su, maden ve tüm doğal yeraltı kaynaklarının üretiminde kullanılan sondaj boruları ve küçük çaplı hat boruları üretecek.

2014 yılı ikinci yarısında faaliyete geçmesi planan fabrikanın tam kapasiteye ulaştığında çelik fiyatlarına bağlı olarak 500 ile 600 milyon dolar arası ciro yaratmasının hedefleniyor.