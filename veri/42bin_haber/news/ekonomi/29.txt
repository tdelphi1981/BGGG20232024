Fasondan bıktı tek markayla uçtu
1985ten beri küresel markalara üretim yapan Akbulut Tekstil, 2010 yılında spor giyim markası Hummelin Türkiye distribütörlüğünü alarak mağazalaşmaya başladı. 2010da 2 milyon lira olan ciro bu yıl 45 milyon liraya ulaştı.
TÜRKİYEnin tekstil merkezi Merterde fasonculukla marka olmak arasındaki ekonomik farkı çok iyi örnekleyen bir girişimcilik başarısı dikkat çekiyor. 1985ten beri dünyaca ünlü markalara fason üretim yapan Akbulut Tekstil Sanayi ve Ticaret Ltd.in (Akbulut Tekstil) sahipleri Kazım ve Zeynel Akbulut, 2010 yılında Danimarkalı spor giyim markası Hummelin Türkiye distribütörlüğünü alarak mağazalaşmaya başladı. 2010da sadece 2 milyon lira olan ciro bu yıl 45 milyon liraya ulaştı. Halen 6 markaya fason üretime devam eden ve bu faaliyeti ile de 10 milyon dolarlık ihracat yapan Akbulut Tekstilin 2015te ciro hedefi 100 milyon lira. Zeynel Akbulut şöyle konuşuyor: 
DAYI-YEĞEN BAŞLADIK 
· Elazığlıyız. Dayım Kazım Akbulut tekstil mühendisidir ve kendisi tekstil ihracatının çok hızlı yükseldiği yıllarda bir şirkette genel müdürdü. Ben de Elazığda yapacak iş olmadığı için 1985te İstanbula geldim ve dayımla fason üretim ve ihracat yapmak için şirketimizi kurduk. 15 makinayla Çağlayanda bir yer tuttup başladık. 1988de dolaylı olarak fason üretim yaptığmız Alman şirketi bize teklifte bulundu ve sadece bize çalışın dedi. Biz de doğrudan kendimiz ihracata başladık. 1990lı yılların ortasından 2007ye kadar da hep ilk ve ikinci 500 büyük sanayi kuruluşu arasına girmeyi başardık.  
MARKA VE PAREKENDE 
· 2007 yılında fasonu küçültme kararı aldık. Çünkü kurlar ve rekabet koşulları ciddi şekilde zorluyordu. 500 kişi çalışanımız vardı 400ünün tazminatlarını ödeyerek işten çıkardık. Küçük çapta fason üretime devam ederken tekstil dışında işler de denedik ama olmadı. Sonra mağazalaşma ve perakende için karar aldık. Bunun için de iyi bir markaya ihtiyacımız vardı. Zaten fason üretimini yaptığımız Danimarkılı spor giyim markası Hummel ile masaya oturduk. Türkiye ve komşu ülkeler için distribütör olduk.  
CİRO PATLAMASI YAŞADIK 
· Hummel, 1923te doğmuş bir marka. Şu anda 10 milyar Euro cirolu Danimarkalı Thornico Grubunun bünyesinde. İlk kramponu üreten marka olarak biliniyor. Distribütör olduktan sonra alışveriş merkezlerinde mağaza açarak başladık. 2010da 40 bin adetle başlamıştık şu anda sezonda 500 bin, yıllık 1 milyon adet Hummel üretip satıyoruz. 2010da 3 mağaza açtık ve ciromuz 2 milyon lira oldu. Şu anda kendimize ait 12, franchising 29 Hummel var. 140 noktada da korner satıştayız. Hummel ciromuz 2011de 15 milyon liraydı, bu yıl 45 milyon lirayla kapatıyoruz. 2015te 100 milyon lirayı aşacağız.  
YURTDIŞINDA MAĞAZA 
· 2011de Hummelin 24 ülkedeki en hızlı büyüyen bölgesi olduk ve üçüncü sıraya çıktık. Bu yıl ikinciyiz. 2013te birinci olacağız. Birinci şu anda Almanya. Libyaya yıllık 1.5 milyon dolarlık Hummel ihracatı yapıyoruz. Bir mağaza açtık ikinciyi açıyoruz. Katarda da 1 ay içinde ikinci mağazayı açacağız. 6 markaya fason üretimimiz de devam ediyor. Çalışan sayımız tekrar 2007 öncesine ulaştı.  
KOBİ tanımı değişti 
BİR işletmenin Küçük ve orta büyüklükte işletme (KOBİ) olarak tanımlanması için, 250 kişiden az yıllık çalışan istihdam etmesi ve yıllık net satış hasılatının veya mali bilançosundan herhangi birinin üst sınırının 40 milyon lira olması kararlaştırıldı. Bu rakam, daha önce 25 milyon lira idi. İlgili Bakanlar Kurulu Kararı Resim Gazetede yayımlandı. 
Domotex Fuarı 8 Kasımda İstanbulda 
ORTADOĞUnun en büyük halı ve zemin kaplamaları fuarı Domotex Middle East, 8-11 Kasım tarihleri arasında İstanbul Fuar Merkezinde yapılacak. İstanbul Halı İhracatçıları Birliği (İHİB) Başkanı İbrahim Yılmaz, Türkiyenin ve İstanbulun tarihsel ve ekonomik gücünün halı sektörüne katkı sağlamasının önünü açıyoruz dedi. 
THYnin teknoloji partneri oldu 
Digital Signage (dijital bilgilendirme) alanında uzman Sistem 9 Medya, THYnin yaptığı ihalede, birçok güçlü rakibi arasından sıyrıldı. İhale, kurum içi altyapı çalışmalarını içeren ve yaklaşık 200 ekranlık bir projeyi kapsıyor. Sistem 9 Medya Başkanı Kaan Akın, Türkiyenin dünya markası THYnin ihalesini almamız bizim için çok önemli referans dedi. 
Dünyanın turizmcileri İstanbulda buluşacak 
Birleşmiş Milletler Dünya Turizm Örgütü Kent Turizmi Küresel Zirvesi, 15 Kasımda Kültür ve Turizm Bakanlığı ve TOBB işbirliğinde Haliç Kongre Merkezinde gerçekleşecek. TOBB Başkanı Rifat Hisarcıklıoğlu, Türkiyedeki otellerin 1 milyon yatak kapasitesinin yüzde 85i 12 ilde, yüzde 15  ise 69 ilde. Bu  yapıyı değiştirmemiz gerekiyor dedi. 
Paris Hilton da Afganistan kız takımı da giyiyor 
1923te yağmurlu bir havada futbol maçı izleyen Albert Messmer dünyanın gördüğü ilk futbol kramponlarından birini geliştirdi ve Almanca yaban arısı anlamına gelen Hummel doğdu. Kurulduğu tarihten itibaren başta futbol ve hentbol olmak üzere takım sporlarında uzmanlaştı. Şu anda Danimarkalı Thonrico Grubunun bünyesindeki marka çok ünlü takımlarca üercih edildi. Sosyal sorumluluk kapsamında Afganistan kız fotbol takımı ile kanlı elmasa konu olan Sierra Leonedeki yoksul zencilerin futbol takımlarına da sponsor oldu. 40 ülkede satılan Hummeli giyenler arasında Jennifer Lopez, Paris Hilton, Ashlee Simpson, Carmen Electra, Jessica Simpson, Lisa Marie Presley, Justin Timberlake, Jon Bon Jovi, Robbie Williams gibi birçok ünlü de var. Türkiyede ise marka yüzü eski futbolcu Pascal Nouma.