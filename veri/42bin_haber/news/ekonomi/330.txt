Yılın ikinci büyük halka arzında uzun vadeli yatırımcılara bonus
Kurumsallaşmayı hedefleyen TÜMOSAN, borsa yoluna çıktı. Halkbanktan sonra yılın ikinci büyük arzı olacak TÜMOSANda ilk defa uygulanacak teşviklerle uzun vadeli yatırımcılar güvence altına alınacak.

Albayrak Grubu iştiraklerinden TÜMOSAN (Türk Motor Sanayi ve Ticaret Anonim Şirketi) halka arz için gün sayıyor. Halka açılma yolunda yasal süreçleri devam eden TÜMOSAN yüzde 26’lık hissesini halka arz edecek. Birim hisse fiyatının 4.00 lira olarak belirlendiği halka arzda taleplerin SPK onayını takiben 28-29-30 Kasım’da toplanması bekleniyor. Konuya ilişkin düzenlenen toplantıda konuşan Albayrak Grubu CEO’su Dr. Ömer Bolat, 6 farklı sektörde 20’den fazla şirketle hizmet veren Albayrak Grubu’nun, halka arz ile önemli bir ivme yakalayacağını söyledi. Bolat, kurumsallaşma amacıyla TÜMOSAN dışındaki diğer Albayrak Grup şirketlerini de halka etmeyi planladıklarını kaydetti. 
90 gün elinde tutana yüzde 4 ek hisse 
TÜMOSAN Genel Müdürü Kurtuluş Öğün de “Halka arzdan elde edilen gelirin büyük bölümünü şirket borçlarının kapatılmasında kullanılacağız. Borçların nakit ödenmesi satın alma maliyetini yüzde 10 aşağı çekerek, kâr majını olumlu etkileyecek” dedi. Deniz Yatırım Murahhas Üyesi Cafer Bakırhan ise yatırımcılar için Türkiye’de ilk defa uygulanacak teşviklere dikkat çekti. Günlük alım emri uygulamasında ilk işlem günü dahil 10 gün süreyle her gün 8 milyon liralık (2 milyon adet) alım emri iletileceğini, bonus hisse uygulaması ile halka arzdan alınarak 90 gün süreyle satılmayan hisselere 3 ay sonra yüzde 4 bonus hisse verileceğini kaydeden Bakırhan, mali performans taahhüdünde ise TÜMOSAN’ın 2013’e ait Faiz Amortisman Vergi Öncesi Kâr ve net kâr ortalamasının 72.5 milyon liranın altında olması halinde sapma yüzdesi kadar ilave hisse verileceğini belirtti. 
Halka arzın künyesi 
Hisse fiyatı: 4.00 Ê 
Mevcut ödenmiş sermaye: 105 milyon Ê 
Talep toplama tarihi: 
28-29-30 Kasım 
Halka arz büyüklüğü: 
120 milyon Ê 
Halka arz oranı: %26 
Tahsisat grupları: %90 yurt içi bireysel yatırımcılar- %10 yurt içi kurumsal yatırımcılar 
Yerli tankın motoruna talip 
TÜMOSAN Genel Müdürü Kurtuluş Öğün, Türk mühendislerin tasarladığı ilk yerli tank olan ALTAY’ın motor üretimi için aday olduklarını söyledi. Savunma Sanayii Müsteşar-lığı tarafından tankın motor ve transmisyonunun güç grubu olarak adlandırılan ayrı bir proje olarak düşünüldüğünü belirten Öğün “Bununla ilgili ayrı bir ihale süreci başlatıldı. Biz de tekliflerimizi 27 Temmuz’da verdik. İnceleme süreci devam ediyor. Aralık ayı içerisinde sonuçlanacağını düşünüyoruz” dedi. İhalenin en büyük adaylarından olduklarını ifade eden Kurtuluş Öğün “Dizel motor üretiyoruz ve bu alanda bir kısım birikimlerimiz var. Türk Silahlı Kuvvetleri’nin tank ihtiyacı yılda en fazla 100 tank olacağından esasında büyük kârlı bir proje olmayacak. Ancak proje Türkiye’nin sahip olacağı know-how açısından çok değerli” diye konuştu. 
 