ANKA seri üretime geçiyor
SAVUNMA Sanayii Müsteşarı Murad Bayar, milli imkanlarla tasarımı gerçekleştirilen insansız hava aracı ANKA ile ilgili olarak bir iki ay içerisinde Türk Havacılık ve Uzay Sanayii AŞ (TAITUSAŞ) ile sözleşme imzalanacağını söyledi. Bayar, ANKAnın bazı özelliklerini daha da geliştirmeyi düşündüklerini bildirdi.

İleri tasarım versiyonu
Bayar, ANKA İnsansız Hava Aracı (İHA) Sistemi projesinin bir tasarım geliştirme projesi olduğunu ve geçen ay bu projenin son testlerinin yapıldığını hatırlattı. Bu testlerin içinde en az 18 saat havada kalma, gece iniş-kalkışların olduğunu anımsatan Bayar, ANKAnın testlerden başarıyla geçtiğini ifade etti.ANKA projesinin tasarım-geliştirme safhasını da başarıyla tamamladığını vurgulayan Bayar, bundan sonraki sürecin seri üretim olduğunu kaydetti. Bu durumla ilgili olarak TAI ile sözleşme görüşmelerinin devam ettiğine dikkati çeken Bayar, Önümüzdeki bir iki ay içerisinde TAI ile sözleşme imzalayacağımızı düşünüyorum diye konuştu.