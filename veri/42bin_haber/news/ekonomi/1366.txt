Asırlık dernekte denetim krizi
Türkiyenin en eski derneklerinden biri olan İstanbul Gümrük Müşavirleri Derneği ile ilgili bir denetim krizinin olduğu ortaya çıktı. 100 yıla yaklaşan bir geçmişi bulunan derneğin denetlenmesi konusunda resmi kurumlar topu birbirine atıyor. İçişleri Bakanlığı denetim yetkisi bizde derken, dernek, denetime gelen görevlileri geri çeviriyor. Mahkeme denetim yetkisinin Gümrük Müsteşarlığında olduğuna karar verdi. Bu kez Gümrük Müsteşarlığına soruldu. Ancak Müsteşarlık, denetimin İçişleri Bakanlığında olduğunu söyledi. En son kapısı çalınan Mecliste ise Bu derneği denetleyecek bir kurum bulunmamaktadır denildi.
İstanbul Gümrük Müşavirleri Derneği, 2012 verilerine göre, 170 milyar dolarlık bir dış ticarete aracılık ediyor. Dernek bünyesinde bin 909 kadar Gümrük Müşaviri, 4 bin 600 de Gümrük Müşavir Yardımcısı bulunuyor.  
Hüseyin Yılmaz da, anılan 3 bin 500 Gümrük Müşavir Yardımcısı arasında. Yılmaz, üyesi bulunduğu derneğin, üyelerinin haklarını korumadığı gibi, dernekte bir dizi yolsuzluğun yapıldığı iddiası ile Nisan 2009da resmi kurumlara şikâyet başvurularını yapmaya başladı. Temel talebi, derneğin denetlenmesiydi. 
DERNEK KAYITLARDA YOK 
Bunun için öncelikle İstanbul Valiliği İl Dernekler Müdürlüğüne başvurdu. Valilikten gelen yanıt olumsuz oldu. Zira anılan dernek ne Valiliğin ne Emniyetin kayıtlarında bulunuyordu. Yılmaz bunun üzerine İçişleri Bakanlığına başvurdu; derneğin kayıtlara alınmasını ve denetlenmesini talep etti. 
DENETİM YETKİNİZ YOK 
İçişleri Bakanlığı, İstanbul Valiliğine talimat vererek derneğin denetime alınmasını istedi. İl Dernekler Müdürlüğü, İGMDyi denetlemek için hazırlıklara başladı. Ancak dernek ne defterlerini verdi; ne de belge paylaşımında bulundu. Gerekçe ise İl Dernekler Müdürlüğünün bu konuda yetkili olmadığı yönündeydi.  
YETKİ GÜMRÜK MÜSTEŞARLIĞINDA 
İl Dernekler Müdürlüğü bu durum hakkında savcılığa suç duyurusunda bulundu. Soruşturmayı yürüten dönemin Beyoğlu Savcısı Muzaffer Yalçın, kovuşturmaya   'BİZ DE DENETLENMEK İSTERİZ' İGMD Başkanı Turhan Gündüz, derneğin denetlenme konusunda bir belirsizliğin olduğunu ifade ederek Bu konuda bir yasal boşluk var. Ancak biz de denetlenmek isteriz. Bu durum bizim de lehimize. Ancak denetimi hangi kurumun yapacağını biz belirleyemeyiz. Bu türden sorunlar sanırım bir önceki dönemde yaşandı. Ancak biz şimdi, kim, hangi belgemizi istiyorsa rahatlıkla paylaşıyoruz. Kendi içimizde de denetim yaptırıyoruz. Hatta bağımsız şirketlere de denetim yaptırıyoruz şeklinde konuştu. yer olmadığı kararı verdi. Gerekçe olarak ise, söz konusu derneğin tüzüğünün Gümrük Müsteşarlığı tarafından onaylandığını, bu durumda denetim yetkisinin anılan Müsteşarlık'ta olduğuna işaret etti.  
İl Dernekler Müdürlüğü, savcılığın verdiği karara itiraz için Bakırköy Ağır Ceza Mahkemesine gitti. Dosyaya bakan Bakırköy 11. Ağır Ceza Mahkemesi de itiraz kararını reddetti. Bu durumda, derneğin denetimi konusunda yetkili tek kurumun Gümrük Müsteşarlığı olduğu mahkemece tescil edildi. 
BİZ DEĞİL İÇİŞLERİ BAKANLIĞI YETKİLİ 
Hüseyin Yılmaz 5 Mart 2011de Gümrük Müsteşarlığına başvuruda bulundu. Başvuru dilekçesinde mahkemenin verdiği kararı ekledi. Başvuru dilekçesinde ayrıca İGMDnin o dönemki üç yöneticisinin isimlerini vererek yolsuzluk yaptıklarını, derneği zarara uğrattıklarını ve dernek imkânlarını yakınlarına kullandırdıklarını öne sürdü.  
Yanıt, 16 Ocak 2012de Gümrük ve Ticaret Bakanlığı Rehberlik ve Teftiş Başkanlığından geldi. Gümrük Müfettişi Özlem Özgür Büyükdere imzası ile gelen yazıda, İGMDnin denetleme yetkisinin kendilerinde olmadığı belirtildi. Anılan yazıda, mahkeme kararına rağmen, denetim yetkisinin, diğer derneklerde olduğu gibi İçişleri Bakanlığına ait olduğu belirtildi. 
DENETİM YAPACAK KURUM YOK 
Böylece, 2.5 yılı aşan yazışma sürecinin sonunda bir arpa boyu yol alınamadan süreç başa dönmüş oldu. Hüseyin Yılmaz, son çare olarak Meclise başvuruda bulundu. Konuyu tüm ayrıntılarıyla Meclis Dilekçe Komisyonuna aktardı. O güne kadarki tüm yazışmaları ve mahkeme kararını komisyona sundu. Meclis Dilekçe Komisyonundan yanıt geçtiğimiz yıl sonunda geldi.  
Komisyon kararında, konunun bir kez daha Gümrük ve Ticaret Bakanlığına sorulduğu, ancak yanıtın yine olumsuz olduğu belirtildi. Kararda, denetlenmesi istenen İGMD ile ilgili yetkili bir kurumun olmadığına işaret edilerek komisyonun yapacağı başka bir işlemin olmadığı bildirildi.  
dgokce@hurriyet.com.tr 
 