Vestel iki İtalyan markasını satın aldı
 
 Vestel Elektronik yüzde 100 hissedarı olduğu Vestel Ticaret'in, İtalya tüketici elektroniği segmentindeki bilinirliği yüksek markalar Dikom ve @Dikom'u satın aldığını duyurdu.
 
 Şirketten KAP'a yapılan açıklamada satın alma bedeline ilişkin bir bilgi yer almazken, ICAL Spa. Ile imzalanan satın alma anlaşmasının Vestel'in büyüme stratejisi kapsamında Avrupa pazarında bilinirliği yüksek markaların satın alınması hedefi doğrultusunda gerçekleştirildiği belirtildi.
 
 Vestel Elektronik hisseleri haberin ardından yüzde 6.93 primle 2.16 liradan işlem görüyor. 
 
  