Zorunlu depremde değişikliğe gidildi
Doğal Afet Sigortaları Kurumu (DASK) Yönetim Kurulu Başkanı Selamet Yazıcı, zorunlu deprem sigortası tarifesinde değişiklik yapıldığını açıkladı.Yazıcı, deprem sigortası tarife ve talimatının değişen inşaat metrekare birim maliyetlerine göre her yıl yenilendiğini belirterek, bu şekilde teminat bedellerinin de güncelleştiğini söyledi. Yeni tarifenin getirdiği en önemli yeniliğin ise inşaat ruhsat tarihi 2007 yılı ve sonrası olan binalara yapılacak yüzde 10 indirim olduğunu kaydeden Yazıcı, 1 Mart 2013 tarihinden itibaren uygulamaya konulacak bu indirim, 2007 yılında yayımlanan deprem yönetmeliğine göre inşa edilen binaların hasar görebilirlik riskinin düşüklüğü göz önünde bulundurularak yapıldı dedi. Yazıcı, poliçe yenilemelerinde yapılan yüzde 20 indirimin devam ettiğini, zorunlu deprem sigortası için yüzde 10 inşa yılı indirimi ve yüzde 20 yenileme indiriminden aynı anda yararlanıldığında toplam indirim yüzde 30a kadar çıktığını da vurguladı.