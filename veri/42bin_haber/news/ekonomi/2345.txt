G-20 Zirvesi'nde konu vergi
Rusya'nın başkenti Moskova'nın ev sahipliğini yaptığı G-20 zirvesinde vergi konuşuldu. İngiltere, Almanya ve Fransa, G-20'ye vergi kaçırmaların önlenmesi çağrısında bulundu.

Ekonomi Bakanlarının katıldığı G-20 zirvesine, bütçe açıklarını azaltmaya çalışan batılı ülkelerin vergi kaçaklarını önleme planları damgasını vurdu. 

Batılı ülkeler, düşen yaşam standartları ve harcama kesintileri altında ezilen seçmenlerin desteğini kazanmak için, şirketlerden daha fazla para almanın yollarını arıyor.

İngiltere, Almanya ve Fransa, diğer G-20 ülkelerine, kârlarını en düşük vergi ödeyebilecekleri bölgelere kaydıran uluslararası şirketlerin vergi kaçırmalarını önleme çağrısı yaptı.

Kurumlar vergisi yasalarının çok gerilerde kaldığı ve dev şirketlerin  bu açıklardan faydalandığı görüşünü savunan üç ülkeye göre, kanunlarda yeni düzenlemelere ihtiyaç var.