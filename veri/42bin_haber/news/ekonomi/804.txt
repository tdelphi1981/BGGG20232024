Yıldız: Bu kış doğalgazda kesinti yaşanmayacak
Enerji ve Tabi Kaynaklar Bakanı Taner Yıldız, kış aylarında doğalgaz kesintisi yaşanmayacağını belirterek, vatandaşlar adına da bir sıkıntı görmediklerini söyledi.
Bakan Yıldız, Türkiye Petrolleri Anonim Ortaklığında (TPAO) düzenlediği basın toplantısında 2012 yılına ilişkin değerlendirmelerde bulundu. Yıldız, tüketimde bu kış, geçen yılın rakamlarını yakaladığını ifade ederek, Vatandaşlarımız adına bu yıl bir sıkıntı görmüyoruz. Enerji verimliliğinin, Türkiyede kullanılmasının doğru olduğunu düşünüyoruz. Enerjilerimizi israf etmemiz gerekiyor. Vatandaşlarımız kullanmıyorsa kapatsınlar. Bu dediğim kömür ve elektrik içinde geçerli. dedi.

GÜNEY KORE 2. ENERJİ SANTRALİ YARIŞINDA GERİDE KALDI

İkinci nükleer santral ile ilgili görüşmelerin yapıldığını kaydeden Yıldız, "3 uzak doğu ülkesinden yakın olanı kim?" sorusuna şöyle cevap verdi:

Japonya, Güney Kore, Çin ve Kanadanın şirketleri ile görüşüyoruz. Güney Korenin bu yarışta geri kaldığını söylemem lazım. Bize, Hazine garantisi verebilir misiniz? dediler, bunu kabul etmemiz mümkün değildi. Biz Türkiye ekonomisine yük olmadan ve hazine garantisi olmadan Türkiyenin projelerini değerlendirmek istiyoruz. Bu kapsamda, 1 ve 2. nükleer santraller olsun, Afşin Elbistan kömür sahalarının değerlendirilmesini bu şekilde yapmayı düşünüyoruz.

RUSYA NÜKLEER SANTRALERE 1,5 MİLYAR DOLAR YATIRIM YAPTI

Bakan Yıldız, nükleer santrallerde ne kadar yatırım yapıldığına ilişkin bir soru üzerine, Rusya, nükleer santral için geçen yıl 700 milyon dolar, bu yıl ise 800 milyon dolar yatırım yaptı. 2013ün sonunda bu oranın 2,4 milyar dolar sermayeye çıkmasını bekliyoruz. Hazırlık süreci uzun olan bir süreçteyiz. şeklinde cevap verdi.

Üçüncü nükleer santral ile ilgili çalışmalarında devam ettiğine de değinen Yıldız, Yaptığımız çalışmalara göre ikinci nükleer santrali alan firma üçüncü nükleer tesislerinin yer tespiti çalışmalarında da yer alacak. ifadelerini kullandı. Yer tespiti konusunda, siyasi, idari ve teknik konuların etkili olduğuna dikkat çeken Yıldız, tespitin ne zaman tamamlanacağı hakkında bilgi vermezken; gelecek verilerin değerlendirilip, seçeneklerin Başbakan Erdoğana sunulacağını bildirdi.

AFŞİN ELBİSTAN'DA SIKINTILAR AŞILACAK

Türkiyedeki bütün santrallerin tek tek elden geçirildiğini kaydeden Enerji Bakanı Yıldız, kömür santrallerini, rehabilitasyon çalışmaları ile güçlendirmek istediklerini söyledi. Yıldız, Afşin-Elbistan Anın rehabilitasyonunun hangi aşamada olduğuna ilişkin bir soru üzerine de şu bilgileri verdi:

İşletme 12-13 yıldır bu firmalarda. Rehabilitasyonu yapılacak, hem de yeni bir santral yapacağız. Afşin Elbistan Aın performansından memnun da değiliz. Hukuki engelleri aştıktan sonra, 2013te karara bağlamamız gerekiyor. Firma 13 yıldan beri yargı sürecinde. Yatağan'da sıkıntılar aşıldı. Afşin-Elbistan Anın sıkıntılarının da aşacağız. Çevreye saygılı projeler yapacağız.