Dünya hünkârı çok beğendi
Uluslararası organizasyonlar ve 60ın üzerinde havayolunun ikram hizmetlerini üstlenen Do&Conun Başkanı Atilla Doğudan, Günde 250 binin üzerinde kişiyi havada doyuruyoruz. Tüm dünya sayemizde daha çok patlıcan ve hünkâr-beğendi yedi dedi.
FORMULA 1, şampiyonlar ligi, Avrupa Futbol Şampiyonası gibi uluslararası organizasyonlarda yaptığı lüks yiyecek-içecek ikramlarıyla adını duyuran ve 60ın üzerinde havayolu şirketinin ikram hizmetlerini üstlenmesiyle dikkat çeken Do&Co son olarak British Airwaysin New York-Londra seferlerinin ikramını aldı. Do&Co böylelikle, ABD havayolu pazarının ABD dışı en önemli hattı olan New York-Londra hattını da almış oldu.  
British Airwaysin, New York-Londra hattında günde 10 seferi bulunduğunu hatırlatan Do&Conun kurucusu ve Yönetim Kurulu Başkanı Atilla Doğudan, British Airwaysin ve uluslararası havayolu pazarının en prestijli hattının New York-Londra hattı olduğunu vurgulayarak, Bu hat ile çok önemli olan günlük 3 binin üzerinde yeni yolcu ve müşteri profiline ulaşacağız. Amacımız British Airwaysin tüm ikram hizmetlerini üstlenmek, bu bir başlangıç dedi. 
YEMEK PİŞİRME SAHNESİ 
New York-Londra seferlerinin British Airways için de çok önemli olduğunu kaydeden Doğudan, Hattın ikramlarına başlamamızın üzerinden çok kısa bir süre geçmesine rağmen, son yapılan müşteri memnuniyeti anketlerinden çok iyi geri dönüşler aldık. Yolcuların memnuniyeti oldukça arttı. Bu bizim için çok olumlu bir gelişme, yeni iş imkanları, yeni hatlar demek diye konuştu. Bu iş için ABDnin en modern mutfaklarından birini New Yorkta kurduklarını söyleyen Doğudan, şunları anlattı: O kadar güzel oldu ki mutfaklarımız, adeta yemek pişirme sahneleri kurduk.  
 
Uçak üretim şirketleri üretim aşamasında bizim de görüşümüzü alıyor. Havayolu şirketlerine de bu konuda zaman zaman fikirler veriyoruz.   
250 BİN KİŞİYİ DOYURUYOR 
Türk Hava Yollarının da (THY) yüzde 50 ortağı olduğu Turkish Do&Conun ortağı olan Doğudan, son olarak Polonya Hava Yollarının ikramını üstlenen Lot Cateringi ve Ukraynada da Kiev Cateringi satın aldıklarını hatırlattı. Yeni satın almalarla birlikte 60ın üzerinde havayolu şirketinin ikramını gerçekleştirdiklerini belirten Doğudan şöyle devam etti:  
Günde 250 binin üzerinde yolcuyu havada doyuruyoruz. Genelde Türk mutfağının en güzel örneklerinden oluşan menülerimiz var. Türkiyenin üç boyultu damak elçisiyiz. Dünya sayemizde daha çok patlıcan ve daha çok hünkârbeğendi yiyor.  
Gıda sektörünün Louis Vuittonuyuz  
VİYANAda sahip oldukları Demel Pastanesini yenilediklerini ve tıpkı Louis Vuitton binaları gibi bütün bir binayı pastaneye ayırdıklarını söyleyen Atilla Doğudan, Bu binada sadece pasta ve çikolata satacağız. Louis Vuitton bizim için bir benchmark. Onlar nasıl bir çantayı 1000-2 bin dolara satıyorlarsa biz de bir çikolatayı 5-10 dolara satabiliriz. Biz de gıda sektörünün Louis Vuittonu olmak yolunda ilerliyoruz. Zaten bizi borsadaki şirketler içinde tanımlamaları zor oluyor, bir moda şirketi gibi algılanıyoruz. Çünkü Louis Vuitton moda dünyasında ne yapıyorsa, biz de gıda dünyasında onu yapıyoruz şeklinde konuştu.   
THYnin Polonyalı LOTu almaması doğru bir karar  
THYnin Polonya Havayolu LOTu almamasının iyi bir karar olduğu değerlendirmesini yapan Atilla Doğudan, THY için almamak bizim için de LOT Cateringi almak doğru bir karardı dedi. Doğudan Do&Conun THYnin ikramını üstlenmesinin şirketin marka değerine büyük kaktı sağladığını da belirterek, Ortaklığımız başladından bu yana da ikramda birim başına yüzde 33 maliyet avantajı sağladık. THYnin ikramını yapmaya başladıktan sonra DO&Co da büyümede büyük atılım yaptı.  
THY ile ortaklığımız herkese yaradı diye konuştu. 
Her 5 yılda bir iki katına çıkacak  
DO&COnun 2012 mali yılında 550 milyon Euro ciro yaptığını kaydeden Atilla Doğudan, amaçlarının her 5 yılda bir şirketin cirosunu ikiye katlamak istediklerini söyledi. Do&Conun Hem Viyana hem de Borsa İstanbulda halka açık nadir şirketlerden biri olduğunu da belirten Doğudan, 2013 planlarına ilişkin, sadece çift haneli büyüme hedefledikleri bilgisini paylaştı. Doğudan, Yeni pazaralara girme, satın alma ve kapasite artırım konularında yatırımlarımız devam edecek. Her 5 yılda bir büyüklüğümüzü ikiye katlayarak, alanımızda dünya çapında bir şirket olmayı arzu ediyoruz dedi.  
Boğaz gerçek bir balo salonuna kavuşacak  
İSTANBUL-Ortaköyde başladıkları Do&Co Oteli inşaatının devam ettiğini söyleyen Atilla Doğudan şu bilgileri verdi: Boğazda 100 odalı son derece lüks bir otel yapıyoruz. Sadece balou salonu bile büyük ses getirecek. 1000 kişilik balo salonunun tavan yüksekliğini 10 metre olarak planladık. Boğaz gerçek bir balo salonuna kavuşacak. Şimdilik Türkiyede sadece bu oteli planlıyoruz. Simge mekanlardan biri olsun istiyoruz. Ayrıca Bodrum Havaalanında Henry markasıyla başladığımız perakende faaliyetlerini İstanbul Nişantaşında da gerçekleştirmek istiyoruz. Fırsat bulursan Londra, New York gibi büyük şehirlerde de otel ve restoranlar kurabiliriz.