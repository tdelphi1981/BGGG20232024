Yanlış fiyata 63 bin lira fatura
Gold Bilgisayar'ın internet sitesi üzerinden hatalı fiyatla sattığı ürünün şirkete faturası 63 bin lira oldu.
Gold Teknoloji Marketleri Genel Müdür Yardımcısı Özcan Ceyhan, internet sitelerinde Samsung 1TB taşınabilir harici disk fiyatını 185 TL yerine yanlışlıkla 119 TL olarak yazdıklarını, 1 saat içerisinde yanlış fiyattan 956 adet ürün satıldığını söyledi.  
Ceyhan, hatayı fark eder etmez fiyatı düzelttiklerini ancak 63 bin TL zarar ettiklerini ifade etti. Ceyhan, müşteri memnuniyeti 
adına bu zararı üstlendiklerini belirtti.