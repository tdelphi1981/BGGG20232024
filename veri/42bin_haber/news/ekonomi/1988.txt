Emeklilerin 4te biri yalnız yaşıyor
Türkiye Emekliler Derneği (TÜED), farklı coğrafi bölgelerde yaşayan emeklilerin fiziksel aktivite düzeyini belirlemek amacıyla Türkiye genelinde çalışma yaptı.Araştırmaya 7 coğrafi bölgedeki 55 yaş ve üzeri sağlıklı ve emekli bireyler dahil edildi. Ayrıca psikoaktif ilaç kullanan, ortopedik ve nörolojik bir rahatsızlığa sahip, ciddi görme, işitme ve konuşma bozuklukları olan emekliler araştırma kapsamına alınmadı. Araştırmanın sonuçlarına göre, Türkiyedeki 55-64 yaş aralığında emeklilerin yüzde 54,4ünü erkekler, yüzde 45,6sını kadınlar oluşturuyor. 65-74 yaş aralığındaki emeklilerin de yüzde 58,5i erkeklerden, yüzde 41,5i de kadınlardan, 75-84 yaş arasındakilerin yüzde 58,3ü erkeklerden, yüzde 41,7si kadınlardan oluşuyor. Araştırmada emeklilerin eşiyle yaşayanların ve yalnız yaşayanların da oranları hesaplandı. Buna göre, 55-64 yaş aralığındaki emeklilerin yüzde 75,56sı, 65-74 yaş aralığındakilerin yüzde 75,47si ve 75-84 yaş aralığındakilerin de yüzde 75i eşiyle yaşıyor. Yani, 55-64 yaş aralığındaki emeklilerin yüzde 24,44ü, 65-74 yaş aralığındakilerin yüzde 24,53ü, 75-84 yaş aralığındakilerin de yüzde 25i ise yalnız yaşıyor.