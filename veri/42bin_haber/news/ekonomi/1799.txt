Adı da geliri de süper
Amerikan Futbol Ligi Finali (Super Bowl) ülke ekonomisini canlandıracak. 2005 yılında 5.6 milyar dolarlık ekonomi yaratan final, bu yıl rekor kıracak. Çeşitli sektörlerin cirolarını arttıracak olan maçta 30 saniyelik reklamın maliyeti 4 milyon doları buluyor.
SON yıllarda dünyada izlenme oranları hızla artan Amerikan Futbol Ligi Finali (Super Bowl) ülke ekonomisine bir gecede 12.7 milyar dolarlık katkı sağlayacak. 3 Şubat Pazar günü New Orleansda düzenlenecek olan Super Bowl, geçen yıl Indianapoliste düzenlendiğinde ülke ekonomisine bir gecede tam 11.1 milyar dolar katkı sağlamıştı. Her yıl milyonlarca kişiyi ekran önüne toplayan Super Bowl, dünyanın en büyük markaları için de çok büyük bir reklam olanağı tanıyor. Markasının bilinilirliğini arttırmak isteyen çok sayıda reklamveren milyonlarca dolar harcıyor. Şampiyonluk maçı Super Bowlun yayın haklarını bu yıl için satın alan CBS, 30 saniyelik reklam aralıklarına 3.8 milyon dolar ile 4 milyon dolara satıyor. 
1 MİLYAR TAVUK KANADI 
Birçok farklı sektöre olumlu katkı yapması beklenen finalden en büyük payı gıda alacak. Özellikle tavuk kanadı ve pizza satışlarında patlama bekleyen ABD yiyecek endüstrisi yetkilileri, 173 milyon ABDlinin maçın oynanacağı akşam 1 milyardan fazla tavuk kanadı tüketmesini bekliyor. Geçtiğimiz yıl ülke genelinde 1.2 milyar adet tavuk kanadı ve 4.4 milyon pizza sipariş verilmişti.  
7.5 MİLYON TV SATILACAK 
4 saat sürecek maç ve reklam yayınını daha iyi görüntü kalitesi ile izlemek isteyen ABDliler 7.5 milyon adet yeni televizyon alacak. Geçen yıl 5 milyon kişi olan bu rakamdaki artışta ABD ekonomisindeki toparlanmanın etkili olduğu vurgulandı. ABD halkı tarafından ulusal tatil olarak görülen Super Bowlun ABD ekonomisinin nabzını yansıttığına dikkat çekiliyor. 
Biletler 2 bin dolardan başlıyor 
SUPER Bowlu kazanan takımdaki oyuncuların her biri 100 bin dolara yakın para kazanacak. Kaybeden takımdakilerin her biri ise 50 bin dolar gelir sağlayacak. Baltimore Ravens ve San Francisco 49ers takımlarının kıyasıya mücadelesine evsahipliği yapacak olan Tulane Stadyumunda bilet fiyatları 2 bin 387 dolarla 13 bin 120 dolar arasında değişiyor.