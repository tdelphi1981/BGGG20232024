Araplar 6 ayda 38 bin m2 mülk aldı
Yabancılara mülk satışına ilişkin düzenlemenin 3 Mayısta yasalaşmasının ardından Araplar, Türkiyeden 38 bin 27 metrekarelik 137 taşınmaz satın aldı.
Alımlar, Birleşik Arap Emirlikleri, Suudi Arabistan, Kuveyt, Katar ve Iraktan yapılırken, en fazla alımı gerçekleştiren Kuveyt, Türkiyede 7 bin 771 metrekare taşınmaz edindi. Çevre ve Şehircilik Bakanlığı yetkililerinden alınan bilgiye göre, 183 ülke vatandaşının Türkiyeden şartsız gayrimenkul alacağı Mütekabiliyet Yasasının ardından Arapların da alımları Tapu ve Kadastro Genel Müdürlüğüne gelmeye başladı. Kuveytliler, Türkiyeden 3 arsayla 31 mülk edindi. Bu ülkeyi çok sayıda arsa ve 18 daireyle Suudi Arabistan izledi. Birleşik Arap Emirlikleri üçüncü, Katar dördüncü, Irak beşinci sırada yer aldı. 
İSTANBUL GÖZDE OLDU 
Denizi, boğazı, tarihi ve kültürüyle dünyanın en güzel şehirlerinden kabul edilen İstanbul, Arapların da gözdesi oldu. Bu şehirden Suudi Arabistanlılar, 27 bin 315 metrekarelik 30 mülk alırken, Katarlılar bin 45 metrekarelik 2 taşınmaz edindi. Birleşik Arap Emirliklerinden 292 metrekarelik 7, Iraktan 217 metrekarelik 3 ve Kuveytten de 211 metrakarelik 4 taşınmaz satın alındı. 
ANADOLU İLLERİ 
Arap ülkeleri arasından Türkiyeye en çok ilgiyi gösteren Kuveytliler, İstanbul, Yalova, Bursa, Aydın, Bolu ve Sakaryadan mülk almayı tercih etti. Suudi Arabistan vatandaşları da tercihlerini İstanbul, Yalova, Antalya, Ankara ve Trabzondan yana kullandı. Birleşik Arap Emirliklerinden İstanbul, Yalova ve Antalya, Katardan İstanbul ve Kocaeli, Iraktan ise İstanbul, Yalova, Antalya, Ankara, Aydın, Mersin, İzmir ve Konya için talep geldi. 