2012 Yatırım Oscarı borsanın
YASA değişikliği ile adı Borsa İstanbula dönüşen İstanbul Menkul Kıymetler Borsası dünya şampiyonu olurken hisse senedine yatırım yapanlar 2012 yılında yüzde 53 kazandı. Altın fiyatları yerinde saydı, döviz yatırımcısı ise zarara uğradı.
SİYASET ve ekonomide özellikle uluslararası arenada çalkantılı bir yılı geride bırakırken 2012nin en çok kazandıran yatırım aracı hisse senedi oldu. İstanbul Menkul Kıymetler Borasası (İMKB) yüzde 53lük kazancıyla yatırımcıların yüzünü güldürken onu yüzde 11.48 ile Hazine Tahvili takip etti. Bu yıl mevduat getirisi ise ortalama yüzde 10da kaldı, önceki yıllarda sert yükseliş kaydeden altın fiyatarı yerinde sayınca yatırımcısı da enflasyon karşısında zarara uğradı.  
2012 yılı başında 1000 lirasını borsada değerlendiren yatırımcılar, yılsonuna gelindiğinde elde ettikleri yüzde 53lük kazançla birikimlerini 1530 liraya çıkardı. Bu yıl sıradışı bir getiri performansı izleyen İMKB 100 Endeksi, yükseliş grafiğiyle dünya borsaları liginde de bir numara oldu.   
FITCHİN NOTU YARADI 
Borsada bu yıl yaşanan artışta hem küresel çaptaki likidite fazlalığının gidecek yer araması hem de kredi derecelendirme kuruluşu Fitch Ratingsin Türkiyenin kredi notunu yatırım yapılabilir seviyeye çıkarması ana etkenlerdi.
Borsanın ardından en çok kazandıran yatırım aracı bono-tahvil oldu. Yılbaşında 11.48 puan seviyesinde olan tahvile yatırım yapanların 1000 lirası, yıl sonunda 1115 liraya çıktı. Gösterge tahvilin faizi şu anda ise yüzde 6.15 seviyesinde bulunuyor.
Tahvilden sonra en çok kazandıran yatırım aracı ise mevduat oldu. Parasını, yılbaşında ortalama yüzde 10 olan mevduat faizine yatıran bir vatandaşın bin lirası ise yılsonunda 1100 liraya yükseldi. 
Önceki yıllarda yatırımcısının yüzünü güldüren altın bu yıl aynı performansı gösteremedi. Altının onsu uluslarası piyasada yüzde 6nın üzerinde kazandırarak bin 660 dolara çıktı. Ancak, doların TL karşısında değer kaybetmesi nedeniyle içerde 24 ayar altının gram fiyatı 95.1 lirada kaldı ve yılbaşına göre yerinde saydı. 
Diğer taraftan döviz piyasasında da yatırımcılar bu yıl aradığını bulamadı. Dolar, yılbaşına göre yaklaşık yüzde 5.40lık kayıpla 1.79 TLnin altına, euro da yaklaşık yüzde 4e varan gerilemeyle 2.35 TLye indi. Buna göre bin lirasıyla dolar alan yatırımcının cebindeki parası 946 liraya, euro alanın ise 960 liraya indi.
 
FONLARDA İLK ÜÇ 
2012 yılında yatırım fonları arasında da en çok getiriyi sağlayanlar da yine hisse senedi ağırlıklı fonlar oldu. Bu fonlar arasında en çok getiriyi yüzde 71.3 ile HSBC Bank A Tipi Varlık Yönetimi Fonu sağlarken, Kare Yatırım A Tipi Değişken Fon yüzde 66.8 ile ikinci ve Ata Yatırım A Tipi Değişken Fon da yüzde 65.3 ile üçüncü oldu. 
2012 performansları 
Yatırım getiri % 1000 TL aracı yüzde ne oldu 
Hisse 53 1530
Tahvil 11.5 1150
Altın 0 1000
Euro -4.0 960
Dolar -5.4 946 
İMKBden muhteşem veda, darısı Borsa İstanbulun başına 

İMKB dünya şampiyonu
Borsa Yılbaşı Yılsonu Yükseliş %
İMKB 51.266 78476 53
Pakistan 11.445 16905 48
Tayland 1.025 1392 36
Filipinler 4.371 5812 33
Yunanistan 680 904 33
Almanya 5.898 7612 29
Polonya 37.595 47461 26
Hindistan 15.454 19427 26
Yeni Zelanda 3.274 4.067 24
Hong Kong 18434 22657 23
Fransa 3160 3641 15
Rusya 1382 1530 11
Brezilya 56754 60952 7
ABD 12217 12938 6
İngiltere 5572 5892 6