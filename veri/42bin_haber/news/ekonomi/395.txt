Banka icra yoluyla iade ettiği kredi kartı aidatını yine aldı
Uşak'ta bir banka, Tüketici Sorunları Hakem Heyeti'ne yaptığı başvuruyla, geriye dönük 5 yıllık kredi kartı aidat ücretini icra yolu ile alan müşterisinin kredi kartına bu parayı yeniden borç olarak yansıttı. İcra yoluyla tahsil ettiği paranın, banka tarafından yasalar hiçe sayılarak kredi kartına yansıtılmasına tepki gösteren müşteri Halit Hayırcı, "Mücadeleye devam" dedi.

Uşak'ta özel sürücü kurslarında ilkyardım öğretmenliği yapan evli 2 çocuk babası Halit Hayırcı, Yargıtay 13'üncü Hukuk Dairesi'nin kredi kartları yıllık aidatlarının 10 yıl geriye dönük istenebileceği kararından hareket ederek, 5 yıldır kullandığı kredi kartının aidatlarını almak istedi.

Hayırcı, 2007- 2012 yılları arasında kesilen toplam 230 lirayı alabilmek için bankanın genel müdürlüğüne başvurduğunu belirtti.

Genel müdürlükten 'ödemeyiz' yanıtı gelince 23 Temmuz'da Tüketici Sorunları Hakem Heyeti'ne başvurduğunu kaydeden Halit Hayırcı, şöyle dedi:

"12 Eylül'de verilen kararla beni haklı buldular. Kararı alarak banka şubesine tekrar gittim ve ödeme yapılmasını istedim.
 Önce bunları bilin!Tüketici olarak haklarınızı biliyor musunuz?

Biz de CNNTurk.com olarak bir bilene, Tüketiciler Birliği Onur Kurulu Başkanı Aydın Ağaoğlu'na tüketicilerin en sık karşılaştığı sorunları sorduk.

İşte sorular ve Ağaoğlu'nun verdiği yanıtlar...

Kredi kartı aidatı nasıl geri alınır? TIKLAYINIZ...
 
Çeşitli bahaneler öne sürerek paramı ödemediler. Ben de Uşak 4'üncü İcra Müdürlüğü'ne başvurarak paranın tahsilini istedim. Sonunda 19 Kasım'da İcra Müdürlüğü'nden paramı aldım."

Yeni ekstre yeni şok

Bankadan parayı tahsil etmenin mutluğunu yaşarken, 21 Kasım'da e-mail yoluyla gelen ekstreyi gördüğünde kelimenin tam anlamıyla şok yaşadığını belirten Hayırcı, "30 Kasım son ödeme tarihli ekstrede '23 Ekim. Karar/üyelik ücret iptal düzeltmesi' adı altında 230 lira borç yansıtıldığını gördüm. Bankadan icra yolu ile tahsil edilen kart aidatı ücreti, kredi kartıma yeniden borç olarak yansıtılmış. Bankayı aradım, yargı kararına rağmen 'biz bu parayı ödemeyiz' dediler" diye konuştu.

Bunun üzerine Tüketici Sorunları Hakem Heyeti'ne giderek, ekstresini gösterdiğini kaydeden Hayırcı, "Bana 'Bize yeniden başvuru yapmana gerek yok. Bizden aldığın karar ve ekstren ile genel müdürlüğe yeniden müracaat et' dediler. Ben de bunu yaptım. Şu an beklemedeyim. Ters bir durum olursa hakkımı sonuna kadar arayacağım" dedi.



Yılda 3.2 milyar lira kart aidatı topluyorlar

Tüketiciyi Koruma Derneği (TÜKODER) Uşak Şube Başkanı Utku Demiröz, Halit Hayırcı'nın durumundan haberdar olduklarını belirtti.

Demiröz, şunları söyledi:
"Bankanın bu parayı vatandaştan kredi kartı ekstresine yansıtarak geri alması, hukukun zorlandığı anlamında karşımıza çıkıyor. Bankalar, tükecileri en fazla mağdur eden kuruluşların başında yer alıyor. Kredi kartı aidatları bankalar için çok ciddi bir pazar.

TÜKODER olarak yaptığımız araştırmada bankaların bir yıl içinde tüketicilerden 3.2 milyar lira kart aidatı topladığını biliyoruz. Bu nedenle bankalar bu adiatları geri ödemek istemiyorlar ve tüketiciyi zor durumda bırakıyorlar. Tüketicilerin aidatlarını alabilmeleri konusunda 10 yıl geriye dönük hakları var. Ancak Türkiye'de bu yasal yollara başvurularak alınabiliyor.

Bugün karşımıza çıkan bu durum, yasaların bile belli bir yerde açıklık bıraktığını ve tüketiciyi zorladığını gösterdi. Hükümetin kredi kartı aidatlarının kaldırılması ile ilgili çok acil bir yasa çıkarması gerekiyor. Bu tüketicimizin hakkını alması konusunda biz de üzerimize düşeni yapacağız."