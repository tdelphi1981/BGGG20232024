Bağdattan tehdit değil alkış beklerdik
Kuzey Irak Bölgesel Kürt Yönetimi, Türkiyeye ham petrol ihracatı yapan şirketlere Dava açarız tehdidi savuran Bağdat yönetimine yönelik, Gelirini tüm Irak halkının paylaşmasını öngören planı merkezi otoritenin alkışlamasını beklerdik denildi.
PETROL politikalarını savunan bir açıklama yayınlayan Kuzey Irak Bölgesel Kürt Yönetimi (KRG), Türkiyeye ham petrol ihracatı yapan şirketleri korurken, merakla beklenen yeni petrol boru hattına yönelik ipuçları da verdi. Yazılı açıklamada, KRGnin, çok yakında günlük 3 milyon varil petrolün Kuzey Iraktan Türkiyeye, Türkiyeden de uluslararası pazarlara akışını sağlayacak bir Kuzey Enerji Koridoru oluşturması ve elde edilecek geliri de tüm Irak halkının paylaşmasını öngören planlarını, merkezi otoritenin aslında alkışlamasını beklerdik denildi.  
KARŞILIKLI ATIŞMALAR 
Petrol sahaları ve gelirleri konusunda yaşadıkları gerilim giderek tırmanan Bağdat yönetimi ve KRG, bu hafta da karşılıklı atışmalarını sürdürdü. Reuters ile söyleşi yapan Irak Petrol Bakanı Abdul Kareem Luaibi, Bağdat yönetiminin Kürt bölgesinden ilk kez doğrudan ham petrol ihracatı yapan Genel Energy ve diğer şirketlere dava açmayı planladığını söylerken, Kuzey Iraka milli bütçeden ayrılan yüzde 17lik payın da kesilebileceğini dile getirdi. 
6 TRİLYON DOĞALGAZ  
KRGnin de yanıtı da gecikmedi ve önceki gün akşam saatlerinde internet sitesinde uzunca bir açıklama yayınlandı. Federal hükümetin engelleyici politikaları olmasaydı, bugün Kürt Bölgesinin günde 500 bin varil petrol ihracatı yaparak, yılda yaklaşık 18 milyar dolar elde edebileceği kaydedilen açıklamada, Kürt Bölgesindeki üretim paylaşım kontratları Irak için önemli bir başarı sağladı. Bu kontratlar, Irakın toplam rezerv rakamlarına 45 milyar varil petrol ve 3-6 trilyon metreküp gazın eklenebileceği anlamını taşıyor denildi.   
KUCAKLAMALARINI BEKLERDİK 
KRGnin, önceki rejimin düştüğü 2003 yılından bu yana petrol ve doğalgaz sektörlerinde kaydettiği başarılardan gurur duyduğu, Iraktaki merkezi hükümetin de gurur duymasını beklediği ifade edilen açıklamada, şunlar belirtildi: Bölgeden petrol ihracatının başladığı 2009dan bu yana, KRGnin modern, ilerici ve yatırımcı-dostu petrol rejimi altında Kuzey Irakta geliştirilen sahalardan, Irakın hazinesine milyarlarca dolar aktı. Bağdattaki yetkililerin de Kürt Bölgesinde kaydedilen ilerleme ve ülkenin zenginliğine yaptığı katkıları kucaklayacağını beklersiniz. Açıklamada, bu yüzden Bağdattaki Petrol Bakanının,uluslararası bir haber ajansına KRG hakkında yaptığı bazı 'düşmanca' açıklamaları hayal kırıklığı yaşayarak öğrendikleri ifade edildi. 
Bakan sözlüğe baksın 
IRAK Petrol Bakanlığının geçtiğimiz hafta Irak Milli Petrol Şirketi SOMOnun internet sitesinde yayınlanan açıklamasında, şirket ismi verilmeden, Genel Energy ve diğer uluslararası şirketlerin yaptığı ihracat kaçakçılık olarak nitelendirilmiş, sınırdan kaçak olarak çıkarılan kargolara el konulabileceği kaydedilmişti. KRG ise yapılan ihracat konusunda şunları söyledi: Irak Petrol Bakanı, kaçakçılık ve yasadışı ticarete yönelik bazı aşağılayıcı referanslar yapıyor. Bunun Kürdistanın insanlarına karşı bir hakaret olmadığına güveniyoruz. KRG, hürmetle, Merkezi Yönetim Petrol Bakanına sözlüğe danışarak, kaçakçılık tanımına bakmasını tavsiye ediyor. 
Petrol ve gaz münhasır değil 
FEDERAL Anayasanın bölgesel yasalara öncelik tanıdığı, bunun tek istisnasının merkezi hükümetin münhasır yetkileri altında sıralanan alanlar olduğu kaydedilen açıklamada, Petrol ve doğalgaz, federal hükümetin münhasır yetkileri altında sıralanmıyor vurgusu yapıldı. 
Ham petrol yerine gazyağı 
AÇIKLAMA-DA, Irak sınırlarından petrol ve gaz ticaretinin, resmi bölgesel hükümet politikasının sonucu olarak gerçekleştiği, gizli kapaklı veya el altından hiçbir şey yapılmadığı da savunuldu. Şöyle devam edildi: Bağdat, bölgeye yetkisi olduğu kadar rafine ürün vermiyor. Bu nedenle KRG, ham petrol, kondens ve mazotu; dizel, gazyağı ve benzenle takas ediyor. Bu ticaret, Kürt Bölgesinin yüzde 17 hakkı kapsamında sayılıyor, tamamı belgeleniyor ve muhasebeleştiriliyor.