Başkanlara mola da yok
Hükümet, Gümrük ve Ticaret Bakanı Hayati Yazıcının önceki hafta açıkladığı; oda, borsa, birlik ve meslek örgütlerinde iki dönem üst üste başkanlık yapanların bir dönem ara vermeden tekrar aday olmalarını engelleyecek düzenlemeyi yapmayacak.
Tüm meslek örgütleri yönetimlerinde sıkıntı yaratan ve tartışmaya neden olan, Meslek örgütleri başkanlarının iki dönem görev yaptıktan sonra iki dönem ara vermesine ilişkin düzenleme, Anayasa Mahkemesi tarafından iptal edilmişti. Anayasanın seçme ve seçilme haklarını düzenleyen maddesine aykırı olduğu için iptal edilen düzenleme, TOBB Başkanı Rifat Hısarcıklıoğlu ve çok sayıda oda ve borsa başkanının tekrar aday olmasını önlüyordu. Mahkeme iptal kararıyla başkanların tekrar aday olmasının 
önünü açmıştı.  
MADDE ÇIKARTILDI 
Hükümet, davanın Anayasa Mahkemesinde görüşülme sürecinde, ara formül önererek, meslek örgütlerinde iki dönem başkanlık yapan kişinin, bir dönem ara verdikten sonra yeniden başkan olmasına ilişkin düzenleme yapma kararı almıştı. Bakanlar Kurulu toplantısında da ele alınan bu konudaki düzenlemenin kısa sürede TBMMye gönderilecek olan Kaçakcılık Tasarısına monte edilmesine karar verilmişti. Bu kararı, Gümrük ve Ticaret Bakanı Hayati Yazıcı, kamuoyuna açıklanmıştı. Ancak iktidar partisi, Anayasa Mahkemesinin bu kararından sonra düzenlemede ısrar etmenin yanlış olacağına karar verdi. Tasarıya konulan bir maddelik hüküm de çıkartıldı. Yazıcı, Hürriyete bunun nedeni şöyle açıkladı: Bu öneri, sorunun çözümü için TOBB tarafından bize getirilmişti. İki dönem ara yerine, bir dönem ara olsa yeterli olur diye. Bizim kimsenin görev almasını engellemek gibi bir tavrımız olamaz. Onların talebi olarak gündeme getirmiştik. Ama Anayasa Mahkemesi mevcut düzenlemeyi iptal etti. Engellemeye çalışıyor gibi olmak istemeyiz. Bu düzenlemeden vazgeçtik. 
Yazıcı: İddiaların hepsi gerçekdışı 
GÜMRÜK ve Ticaret Bakanı Hayati Yazıcı, firmaların faaliyet alanlarının AB normlarına göre sayısal olarak kodlanmasıyla ilgili NACE uygulamasına yönelik tepkilere, Devrim diyorsak bir şeyleri devirmesi lazım yanıtını verdi. Yazıcı, Mecliste bir grup gazeteciyle sohbetinde, Birbiriyle alakası olmayan sektörler aynı grupta toplanarak bazı sektörlerin temsil gücünün bilinçli olarak zayıflatıldığı eleştirileri için, İddiaların hepsi gerçekdışı. Bu çalışma yapılmadan önce Türkiyede oda seçimleri tamamen oda başkanlarının insiyatifinde, dilediği şekilde gruplar oluşturmak, dilediği şekilde meclis üyelerini yönlendirecek şekilde sürdürülüyordu. NACE  ise aday olacak ya da seçmen olarak oy kullanabilecek kişilerin statülerinin reel durumlarına uygun belirlenmesi ve kodlanması demektir dedi.  - Turan YILMAZ/ANKARA