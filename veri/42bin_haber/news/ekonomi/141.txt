Ticari araçlar kış lastiğini zorunlu takacak
Sürücülerin ve ilgili birimlerin kış şartlarıyla daha etkili mücadele edebilmesi için, zorunlu kış lastiği uygulamasına geçildi.
Yeni yönetmelik 12 Kasım 2912 günü yürürlüğe girecek. Yeni uygulama ile 1 Aralık  1 Nisan tarihleri arasında ticari araçlar kış lastiğini zorunlu olacak takacak. Lastik satıcıları ve ticari araç sürücüleri uygulamanın trafiği rahatlatacağını düşünüyor. 

Yeni uygulamayla, ticari araçlar zorunlu olarak kış lastiği takacak. Kazaların en aza indirilmesi, sürüş kalitesinin artırılması ve zincir gibi uygulamaların yola verdiği zararın önlenmesi için başlatılacak uygulama ile ticari araçlarda Aralık, Ocak, Şubat ve Mart aylarını kış lastiği kullanılacak. Ulaştırma Denizcilik ve Haberleşme Bakanlığı'nın yürüttüğü çalışma ile hayata geçirilen yönetmelik, 12 Kasım 2012 tarihi itibariyle uygulanmaya başlanacak. 

SATICI DA SÜRÜCÜ DE MEMNUN

Kış şartlarında yolda olan ticari araç sürücüleri ile konunun diğer tarafı lastik satıcıları uygulamanın trafik ve sürücü açısından yarar getireceğini düşünüyor. Lastik satıcısı Hamit Özcan, kış lastiklerinin hem sürücünün konforu hem de kış şartlarında trafik sorunlarının aşılması anlamında büyük kolaylık sağladığını belirtti. Özellikle fren mesafesini azaltması ve patinaj yapma riskini ortadan kaldırması açısından kış lastiklerinin sürücünün işini kolaylaştırdığını dile getirdi. Ortalama 4 kış lastiğinin fiyatının 800 ila 1000 lira arasında olduğunu kaydeden Özcan, sağladığı rahatlık düşünüldüğünde kış lastiklerinin maliyetinin sürücü açısından büyük yük getirmediğini anlattı. 

Ttaksi sürücüsü Ahmet Özcan, ticari taksilerin zaten kış lastiğini tercih ettiklerini söyledi. Kış lastiği ile trafiğin rahatlaması yanında sürücünün işini kolaylaştırdığını belirten Özcan, "Trafikte çok sorun yaşanıyor. Kar lastiğinden ziyade insanlar kışın araba kullanmayı bilmiyorlar, nerde ne yapacaklarını bilmiyorlar. Bir de lastik olmadığı zaman hiç gidemiyorlar" dedi. Özcan, ayrıca kar lastiği uygulamasının kış boyunca sürmesi gerektiğini ifade etti.