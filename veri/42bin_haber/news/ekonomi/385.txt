Dolandırıldık benim zaafım
KC Grupun hasılat paylaşımında TOKİyi 55-60 milyon lira zarara uğrattığını söyleyen Çevre ve Şehircilik Bakanı Erdoğan Bayraktar, Burada dolandırıcılık, hırsızlık var. Bu benim zaafımdır. Ben de dahil suçlu cezasını çeksin dedi.
ÇEVRE ve Şehircilik Bakanı Erdoğan Bayraktar, TOKİnin açtığı ihalelerin bazılarındaki yolsuzluk iddialarını doğrulayarak, Burada dolandırıcılık, hırsızlık var. Bu benim zaafımdır, bir idareci olarak orada yapılan yanlışlığı görebilmeliydik. Göremedik, bizim gözümüzden kaçtı dedi. 
YOLSUZLUK İTİRAFI 
Bayraktar, önceki gün TBMM Plan ve Bütçe Komisyonunda, bakanlığının bütçe görüşmelerinde milletvekillerinin sorularını yanıtladı. CHP İstanbul Milletvekili Aykut Erdoğdunun, TOKİ ile ilgili yolsuzluk iddialarına ilişkin sorusu üzerine, ilginç bir itirafta bulundu. Geçtiğimiz günlerde TBMM Genel Kurulundaki görüşmelerde CHPlilerin konuyu gündeme getirmesi üzerine sert tepki gösteren ve Benim hakkımda bir dava açılmışsa, yaptığım 35 bin ihaleden soruşturma açılmışsa ben burada bir dakikada istifa edeceğim, milletvekilliğinden de bakanlıktan da istifa edeceğim. İstifa etmezsem şerefsizim diyen Bayraktar, bu sözlerine de açıklık getirdi. Bayraktar, Dedim ki benim hakkımda bırakınız davayı, soruşturma varsa da ben istifaya hazırım. Daha sonra düzeltmek için söz aldım, yanlış anlaşılmış olabilir, TOKİ hakkında açılmış davalar vardır, TOKİnin de açtığı çok dava vardır ama şahıslar hakkında yolsuzluktan veya başka sebeplerden açılan dava yoktur dedim açıklamasını yaptı.  
55-60 MİLYON ZARAR VAR 
Bayraktar, hasılat paylaşımı konusunda da KC grubun, söylediği bir konu. Hesap kitap yaptık, faiziyle birlikte 55-60 milyon lira TOKİnin zarara uğratılması var. Burada dolandırıcılık, hırsızlık var. Bu benim zaafımdır. Bir idareci olarak orada yapılan yanlışlığı görebilmeliydik, göremedik, bizim gözümüzden kaçtı dedi. Konunun incelendiğini ancak suçlu bulunmadıklarını belirten Bayraktar, şunları söyledi: 
DOLANDIRILDIK 
Yine bu hasılat paylaşımıyla ilgili Cumhurbaşkanı Ahmet Necdet Sezer döneminde, Devlet Denetleme Kurulu TOKİye geldi, tam 3,5 ay inceleme yaptı. Didik didik bütün işlemleri inceledi. Bize haklı önerileri ve eleştirileri oldu. Ama genel anlamda bize teşekkür ettiler ve tebrik ettiler. KC olayı, Aykut bey (CHP milletvekili Aykut Erdoğdu) haklıdır. Biz orada TOKİ olarak dolandırıldık ama şu anda onları mahkemeye verdik. Ben bizzat olur aldım, mahkeme açtım. Ama incelediler, baktılar, gerek teftiş kurulları gerekse savcılık, bizi suçlu görmedi. Ama orada bir zaafımız olduğunu itiraf ediyorum. Sonradan Allah yardım etti bize, oradaki TOKİnin zararını garanti altına alacak bir mekanizma geliştirdik ve TOKİnin 55 milyon lira alacağı kesinleşti. 12 milyon lirasını bugüne kadar TOKİ tahsil etti.  
Mescit tartışması 
KOMİSYON görüşmelerinde CHP İzmir Milletvekili Musa Çamın Bayraktara yönelik, AKP yine kaçak yapılara af, kıyı yağmacılığı, askeri alanlara ve meralara el koyma, sitelere ve AVMlere mescit zorunluluğu getirme peşinde sözleri tartışmaya neden oldu. Ak Parti Gümüşhane Milletvekili Feramuz Üstün, Çamın sözlerine tepki gösterek, Mescitlerden rahatsızlığınız ne? AVMlerde spor merkezleri yapılıyor da mescit niye yapılmasın? Balık çiftlikleri ile mescit arasında bağlantının nasıl kurulduğunu anlayamadım. Mescidin altında balık çiftliği mi olacak? diye sordu. 