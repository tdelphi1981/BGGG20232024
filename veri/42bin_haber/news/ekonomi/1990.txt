ABD ile yeni krizimiz: Idaho Patatesi
Konyalı bir tarım şirketi ile ABDnin Idaho Eyaleti arasında yaşanan marka tescil krizi ekonomi gündemine bomba gibi düştü.
Patent ve Marka Vekilliği alanında ülkemizin köklü kurumlarından Ankara Patentin Genel Müdürü M. Kaan Dericioğlu Coğrafi işaretler ait olduğu yöre, bölge veya ülke için ticari rekabet avantajı sağlar. Coğrafi işaretler konusunda ne yazık ki gelişmiş ülkelerin bilinç düzeyine sahip değiliz. Bu bakımdan Idaho Eyaletinin gösterdiği tepkiyi makul karşılamak gerekir dedi. 
Konyalı bir tarım şirketinin patates ürününe marka ismi olarak ABDnin patatesiyle tanınan eyaleti Idahonun adını seçmesi ve marka tescil için Türk Patent Enstitüsü (TPE)ne başvuruda bulunması ABD ile Türkiye arasında diplomatik bir krize yol açmak üzere. TPEnin ilgili başvuruyu kabul etmesinin ardından ABD Idaho Eyalet Senatosu itiraz için TPEnin kapısını çalmaya hazırlanıyor.  
Konu hakkında bir değerlendirmede bulunan Ankara Patent Genel Müdürü Kaan Dericioğlu, İtiraza neden olan tescil başvurusu ile ilgili bir takım teknik detaylar daha söz konusu olabilir. Ancak burada üzerinde durmamız gereken konu coğrafi işaretler ve bu işaretlerin ait olduğu yöre, bölge ve ülke düzeyinde sağladığı ticari rekabet avantajı olmalıdır. Bahsettiğimiz marka ismine yönelik ABDden Senato düzeyinde ilginin ve itirazın olması konunun ekonomik boyutunu gözler önüne sermektedir dedi. 
Dericioğlu Bir kaç yıldır coğrafi işaretlerin önemi, ekonomiye sağladığı katkıyı ve rekabet avantajını basın toplantıları, seminer çalışmaları ve eğitim faaliyetleriyle anlatmaya çalışıyoruz.  En son bu konuyla ilgili olarak Ekim ayında bir basın toplantısı düzenleyerek kamuoyunun konu üzerine dikkatlerini çekmiştik. Ancak bu son gelişmeyi coğrafi işaretler konusunda yeterli bilinç düzeyine sahip olmadığımızın bir göstergesi olarak algılayabiliriz diye konuştu. 
Türkiyenin coğrafi işaretler konusundaki zenginliğine de değinen Kaan Dericioğlu Türkiye coğrafi işaretler konusunda oldukça zengin bir ülke. Buna rağmen birçok coğrafi işaretin henüz tescilli olmadığını, bu coğrafi işaretlerin risk altında olduğunu ve tescil ettirmeyerek ticari bir rekabet avantajından da vazgeçtiğimizi belirtmek gerekir dedi. 
Ankara Patent Genel Müdürü Kaan Dericioğlu Hatırlanacağı ya da birçoğumuzun bilmediği üzere Çinde Hereke adında bir kentin ve bu kentte Hereke halıları üretim endüstrisinin varlığı söz konusu. Hereke halıları coğrafi işaret olarak Türkiyeye ait olmasına rağmen Çindeki bu durum Çin ekonomisine katkı sağlayan bir üretim faaliyeti halinde. Patates krizinde ABDnin gösterdiği üst düzey hassasiyeti bizim coğrafi işaretimiz olan Hereke halıları konusunda göstermediğimizi belirtmek isterim. ABDnin bu hassasiyeti, kendi coğrafi işaretlerimize sahip çıkma konusunda bize örnek teşkil etmesi gerekir diye konuştu.