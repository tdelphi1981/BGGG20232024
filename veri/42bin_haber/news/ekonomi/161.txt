Rusya, Avrupaya enerjiyle kenetlendi
Rusya, yeni doğalgaz boru hatlarıyla Avrupa ile olan enerji ortaklığını kuvvetlendiriyor. Dünya doğalgaz rezervlerinin yaklaşık yüzde 30una sahip Rusya, Avrupa ile olan enerji ortaklığını yeni enerji hatları ve projeleriyle geliştiriyor.
Bu kapsamda Rusya, Karadenizin altından geçecek Güney Akım doğalgaz boru hattı projesiyle Rus gazını Avrupaya doğrudan ulaştırmayı hedefliyor.
2012nin sonunda inşa çalışmalarının başlayacağı Güney Akım projesi  arifesinde, Rus devlet enerji şirketi Gazprom, projenin gelişimiyle ilgili  bilgilendirme toplantısı düzenledi.Gazprom Proje Bölümü Başkanı Leonid Çugunov, Güney Akım projesi ile  Rusyanın Avrupaya sağladığı doğalgazın doğrudan ulaşacak olmasının önemine  dikkat çekti. Türkiyenin Güney Akım projesinin gerçekleşmesi için kendi ekonomik  sahasından geçmesine izin verdiğine de değinen Çugunov, Türkiyenin bu izni çok  önemliydi ve işimizi kolaylaştırdı. Bu nedenle teşekkür etmemiz gerekiyor dedi.
Karadenizin altından geçecek Güney Akım projesi ile Rus gazı ilk olarak  Bulgaristana ulaşacak. Karada inşa edilecek boru hatları ile gazın Bulgaristandan Sırbistan, Macaristan, Slovenya, İtalya, Avusturya, Yunanistana kadar gönderilmesi amaçlanıyor.
Projenin toplam maliyetinin ise yaklaşık 16 milyar euro olması bekleniyor.
Uzmanlar, Güney Akımın 2015de hayata geçmesiyle Ukraynanın Rusya ile  Avrupa arasında transit ülke olma özelliğini kısmen kaybedeceğini belirtiyor. 
MAVİ AKIM SORUNSUZ 
Yeni enerji hatlarıyla Avrupa ile olan ortaklığını kuvvetlendiren  Rusyanın, Türkiyeyle enerji alanındaki ilişkilerinin de sorunsuz bir biçimde  devam ettiği belirtildi. Yedi yıl önce faaliyete geçen ve Rus doğalgazını Karadeniz altından  doğrudan Türkiyeye ulaştıran Mavi Akım doğalgaz boru hattından Türkiyeye  sağlanan doğalgaz akışı devam ediyor. Türkiye, Rusyadan ithal ettiği doğalgazı, Ukrayna üzerinden gelen Batı  hattı ve Karadeniz altından Mavi Akım ile temin ediyor.