ABD'de benzin fiyatları uçuşa geçti
ABD genelinde artan benzin fiyatları son 4 ayın en yüksek seviyesine ulaştı.
Amerikan Otomobil Derneği, benzin pompa fiyatlarının ülke genelinde gösterdiği artış eğiliminin son 32 gündür sürdüğünü duyurdu.

Buna göre, ABD genelinde benzinin galon fiyatı 32 gün öncesine göre 43 cent artarak 3,73 dolara ulaştı.

Benzin fiyatının birçok eyalette sadece geçen hafta 8-20 cent artış gösterdiği bildirildi.