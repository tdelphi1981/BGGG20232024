Enflasyon beklentisi yüzde 6.59'a çıktı
Cari yıl sonu TÜFE beklentisi, bir önceki anket döneminde yüzde 6.32 iken, bu anket döneminde yüzde 6.59 oldu. Türkiye Cumhuriyet Merkez Bankası'nın (TCMB) 2013 yılı Şubat ayı Beklenti Anketi yayımlandı.

Ankete göre, 2013 yılı şubat ayı için tüketici enflasyonu (TÜFE) beklentisi bir önceki anket döneminde yüzde 0,52 iken, bu anket döneminde yüzde 0,53 oldu. 

Mart ayı için TÜFE beklentisi son iki anket döneminde yüzde 0,50 olurken, nisan ayı TÜFE beklentisi bu anket döneminde yüzde 0,69 olarak gerçekleşti.

Cari yıl sonu TÜFE beklentisi, bir önceki anket döneminde yüzde 6,32 iken, bu anket döneminde yüzde 6,59 oldu. Bu anket döneminde, 12 ay ve 24 ay sonrası TÜFE beklentileri sırasıyla yüzde 6,07 ve yüzde 5,78 olarak gerçekleşti.

Döviz kuru beklentileri

2013 yıl sonu döviz kuru (Dolar/TL) beklentisi bir önceki anket döneminde 1,82 lira iken, bu anket döneminde 1,81 liraya düştü. 12 ay sonrası döviz kuru beklentisi ise aynı anket dönemlerinde sırasıyla 1,84 lira ve 1,83 lira oldu. 

Faiz beklentileri

İMKB Repo ve Ters - Repo Pazarı'nda oluşan gecelik faiz oranı beklentisi bir önceki anket döneminde yüzde 5,25 iken,bu anket döneminde yüzde 5,09'a düştü.

Vadesine beş yıl ya da beş yıla yakın süre kalan Devlet İç Borçlanma Senetleri'nin 12 ay sonrası ikincil piyasa bileşik faiz oranı beklentisi bu anket döneminde yüzde 6,57' den yüzde 6,63'e yükseldi.

2011 ağustos - 2012 kasım döneminde yüzde 5,75 olan TCMB bir hafta vadeli repo ihale faiz oranı(politika faiz oranı)cari ay beklentisi, son üç anket döneminde yüzde 5,50 olarak gerçekleşti. Politika faiz oranının 3, 6, 12 ve 24 ay sonrası beklentileri sırasıyla yüzde 5,50, 5,45, 5,40 ve 5,57 oldu.

Cari işlemler dengesi beklentileri

2013 yılı cari işlemler açığı beklentisi, bir önceki anket döneminde 61,1 milyar dolar iken, bu anket döneminde 60,8milyar dolara düştü. 2014 yılı cari işlemler açığı beklentisi ise 65,2 milyar dolardan 64,0 milyar dolara geriledi. 

GSYH büyüme beklentileri

2013 yılı gayrisafi yurt içi hasıla (GSYH) büyüme beklentisi bir önceki anket döneminde olduğu gibi yüzde 4,2 olarak gerçekleşti. 2014 yılı GSYH büyüme beklentisi ise son iki anket döneminde sırasıyla yüzde 4,7 ve yüzde 4,8 oldu. 

Merkez Bankasının beklenti anketi sonuçları şöyle:
Beklenti Anketi (Yüzde) 2013 Ocak 2013 Şubat
2013 büyüme oranı 4,2 4,2
2013 sonu dolar kuru (USD/TL) 1,82 1,81
Yıl sonu cari işlemler dengesi (milyar USD) -61,1 -60,8
Enflasyon Beklentileri
2013 sonu TÜFE enflasyonu 6,32 6,59
Gelecek 12 ay sonu TÜFE enflasyonu 6,10 6,07
Gelecek 24 ay sonu TÜFE enflasyonu 5,79 5,78
Cari ay TÜFE enflasyonu 0,85 0,53
Faiz Beklentileri
Gelecek 3 ay sonu politika faiz oranı 5,50 5,50
Gelecek 6 ay sonu politika faiz oranı 5,45 5,45
Gelecek 12 ay sonu politika faiz oranı 5,45 5,40
Gelecek 24 ay sonu politika faiz oranı 5,64 5,57
Gelecek 12 ay sonu 5 yıllık tahvil faizi 6,57 6,63

Merkez Bankası ayda iki defa yayımlanan Beklenti Anketini, 2013 yılı ocak ayından itibaren yeniden düzenlenen şekliyle ayda bir defa yayımlıyor.