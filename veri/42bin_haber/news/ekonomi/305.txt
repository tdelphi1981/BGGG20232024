Özyeğin'den aile şirketi yönetim sırları
European Family Businessın danışmanlarından olan Jesus Casado, 13 Aralık'ta İstanbulda ilk workshopını düzenleyecek.
Dünyanın en önemli kurumlarında değişim danışmanlığı veren Casado, Bizz Consulting tarafından gerçekleştirilecek eğitim programında, aile şirketi sahipleri ile bireylerine, yeni dönemde başarının yollarını anlatacak. 
Dünyanın önde gelen şirketlerine yaptığı danışmanlıkla adından söz ettiren Casado'nun programı tam gün sürecek. Workshopa Hüsnü Özyeğin ve  oğlu Murat Özyeğin de katılıp, deneyimlerini anlatacak. 
Oğlu Murat Özyeğinin kariyer planına üniversite döneminden itibaren katkıda bulunan Özyeğin, Aile Şirketi stratejilerini, yaşadıkları zorluk ve bunları nasıl aştıklarını katılımcılarla paylaşacak. Hüsnü Özyeğin, oğlunu daha 13 yaşında Harvarda götürüp eğitim hedefi koymasından, iş hayatına dahil olmasından yeni döneme kadar geçen bütün kritik süreçleri anlatacak. 
Casado'nun bu workshopına Özyeğin Ailesinin yanı sıra şu isimler katılacak: 
-Sinpaş Grubunun kurucusu Avni Çelik, yaklaşık 100 kişiye sahip ailesini nasıl yönettiğini, hangi kuralları koyduğunu ve yeni kuşağın işe hazırlanmasını anlatacak.
- Naksan Başkanı Cahit Nakiboğlu, Gaziantepli bir aile olarak kendilerine özgü stratejilerini paylaşacak. Çocukların eğitim hayatından evliliklerine, eşlerin iş hayatına katılmasından iş kurmalarına kadar bütün aşamalardaki stratejilerini paylaşacak.
- Sabancı Holdingin eski CEOsu Hazım Ellialtı ise uzun yıllarını global şirketlerde geçirmiş bir yönetici olarak programa katılacak. Çok uluslu şirketlerde çalıştıktan sonra aile şirketlerinde CEO ve danışmanlık yapan Hazım Ellialtının konuşmasına ise kariyerinin ikinci bölümü damgasını vuracak.
 -Hazım Kantarcı, Sabancı Holdingin ilk CEOsu idi. Workshopda bu önemli holdingdeki deneyimlerini ve son yazdığı kitabını paylaşacak. 
Casado'nun Workshopu, Ritz Otelde, 13 Aralık 2012de, 09.00-16.00 arasında gerçekleşecek.