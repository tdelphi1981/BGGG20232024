Yerli oto yetmez, yerli hafif ticari de istiyoruz
İnce ayar çekilen yeni teşvik paketinin Cumhuriyet tarihinin en cömert desteği olduğunu belirten Ekonomi Bakanı Çağlayan, amaçlarının hem yerlilik oranlarını artırmak hem de Türk markası yaratmak olduğunu söyledi. Çağlayan, Bu destekle artık yerli oto markasının yanı sıra yerli hafif ticari araç markasını da bekliyoruz çağrısını yaptı.
HAZİRAN 2012de yürürlüğe giren yeni teşvik sisteminde, otomotiv sektörünün talepleri doğrultusunda önemli bir ayarlama yapan hükümet, buna bağlı olarak sektörden beklentilerini artırdı. İnce ayar yaptıkları yeni teşvik paketinin Cumhuriyet tarihinin en cömert destekleri olduğunu belirten Ekonomi Bakanı Zafer Çağlayan, yatırım yapacakların kazançlı çıkacağını kaydetti. Çağlayan, bu önemli destekle amaçlarının mevcut yatırımlarda yerlilik oranlarının artırılması ve birden fazla modeli olacak Türk markası olduğunu belirtti. 
TÜRKİYENİN İMAJI OLACAK 
Otomotiv editörlerinin yeni teşvik paketi hakkındaki sorularını yanıtlayan Çağlayan, şöyle konuştu: Türkiyede otomobil sektöründe yerlilik oranı yüzde 56. Yani 100 dolarlık her üretimin 56 doları Türkiyeden, 44 doları dışarıdan alınıyor. Hedefimiz bunu yüzde 85ler mertebesine getirmek. Burada yerlileşmeyi ne kadar çok yaparsak o kadar çabuk kendi markamıza yaklaşacağız. İkisi beraber giden bir süreç. Yani bu yolculuğun sonu bize kendi markamızı getirecek. Markadan kastım şu; nasıl bugün bir otomobil markasını söylerken, o otomobilin çıkış noktası olan ülke aklınıza geliyorsa veya nasıl o ülkeyi o otomobille özdeşleştiriyorsanız, biz böyle bir şey istiyoruz. Babayiğitten kastım da bir Türk markasını ve bu markayla beraber Türkiyeyi en iyi şekilde hatırlatacak yatırımı yapacak biridir. Türkiyenin büyümesini dünyaya gösterecek, imajı olacak. 
 
HAFİF TİCARİDE YÜKSEK KÂR 
Verilen teşviklerin çok kapsamlı olduğunu kaydeden Çağlayan, yerli binek otomobil markasının yanı sıra hafif ticari aracın da ortaya çıkmasını beklediklerini belirtti. Türkiyenin hafif ticari araç segmentinde bugüne kadar büyük yol aldığını söyleyen Çağlayan, Hafif ticaride kâr marjları otomobilden çok daha yüksek. Bu alanda zaten gazı almışız. Otomotivin kalbi ABDye gittiğiniz zaman bile Türk malı hafif ticari araçlara biniyoruz. Dolayısıyla bu kapsamlı teşviklerle 1 babayiğit iki marka çıkarabilir dedi. 
Volkswagene kafayı fena taktık 
ZAFER Çağlayan, Başbakan Recep Tayyip Erdoğanın her fırsatta Türkiyeye yatırıma davet ettiği Volkswagen Grubuna da sert çıktı. Çağlayan, Volkswagenin Türkiyede yatırım yapmamasının çok ağırına gittiğini belirterek, Türkiyede en çok satılan marka ama yatırımı yok. Doğuş Holding Yönetim Kurulu Başkanı Ferit Şahenk ile konuştuk, Volkswagen CEOsu Dr. Martin Winterkorn ile görüşeceğiz, Türkiye pazarında çok güçlüsünüz. Neden yatırım yapmıyorsunuz? diye soracağız diye konuştu.  Volkswagenin yatırım konusuna kafayı taktıklarını söyleyen Çağlayan, Tereddütlerini öğrenmek istiyoruz, bilgi eksikliği mi var acaba. Bu kadar otomobil satacaksın ama yatırım davetini hiç dikkate almayacaksın. Önümüzdeki günlerde Almanya Başbakanı Angela Merkel, Türkiyeye ziyarette bulunacak. Başbakanımız da Merkeli yatırım konusunu açacaktır. Volkswageni yatırım için sıkıştıracağız diye konuştu. Çağlayan, alınacak tedbirlerle ilgili olarak ise şunları söyledi: Bazı şeyler söylenmez yaşanır. Bizi tedbir almaya mecbur etmesinler. Şekil 1-Ada (Jetta vergisi) görüldüğü gibi Ben ülkemin menfaatlerini gözetmek zorundayım. Haksız rekabet var burada; en çok satan otomobil markası ama yatırım yok.  
  
7 düvele mektup 
ÇAĞLAYAN, yeni teşvik paketini yedi düvele duyuracaklarını da söyledi.Türkiyede yatırımı olan markalar dahil olmak üzere, dünyadaki otomotiv sektörünün bütün üst düzey yöneticilerine ve yönetim kurullarına yeni teşvik sistemini tanıtan bir mektup yazacaklarını ifade eden Çağlayan, Ticaret müşavirlerimiz de gidip sektör temsilcilerine birebir anlatacak. Etkin bir tanıtımını yapacağız. Bunu yedi düvele duyuracağız. Ben inanıyorum ki birçok firma rekabet etmek için bu iddialı teşvik sistemini görecek ve gelecek dedi. 
 
500 milyonluk yatırıma 150 milyon teşvik 
ÇAĞLAYAN, sorular üzerine yeni teşvikte verilen desteğin parasal değeri hakkında da örnek verdi. Çağlayan, 500 milyon liralık yatırıma imza atan ve 1500 kişiye iş veren bir üreticiye reel olarak yüzde 30u geri dönüyor. Yani vergi muafiyeti, sigorta pirimi desteği, faiz desteğini alt alta koyduğunuz zaman 150 milyon lira cebine kalıyor dedi. Bakan Çağlayan, 2013 yılı sonuna kadar 5 milyon lirayla yatırıma başlayanların yeni düzenlemeden bu haliyle faydalanacağını, bu tarihten sonra verilen teşviklerin kademeli olarak azalacağını ifade etti.  Geçen yıllarda Türkiyeye eksen kaydığı ithamları yapıldığını anımsatan Çağlayan, Dünyanın ekseni değişmiş. Türkiyenin ekseni baştan yanlış kurgulamıştı. Pazar çeşitliliğini yapmasaydık bugün bu ihracatı  elde etmemiz mümkün değildi dedi. 
3 vakte kadar gelecek 
Teşvik sisteminde yapılan ayarlamayla birlikte sektörü ilk kez bu kadar heyecanlı gördüğünü söyleyen Çağlayan, Bugüne kadar yerli otoya bu kadar yakın olmamıştım. Yaptığımız görüşmelerle yerli marka, yani bir Türk markasıyla üretim konusuna son derece yakın hissettim kendimi. İnşallah bunları da göreceğiz dedi. Sektör yöneticileriyle yaptığı görüşmelerden yerli oto projesine çok yakın firmalar gördüğünü ifade eden Çağlayan, şunları söyledi: Bana söylenen 2-3 ay içinde çalışmalarını tamamlayacakları. Gelecekler, görüşeceğiz. Ondan sonra Başbakanımız ve ilgili arkadaşlarımızla konuşacağız. Yani 3 vakte kadar diyebiliriz. 
Sabahın köründe müjdeyi verdiler 
BAKAN Zafer Çağlayan, yeni teşvik paketiyle ilgili Fiat, Tofaş, Ford, Renault, Hyundai ve Honda şirketlerinin CEOları ile yaptığı görüşmelerin çok olumlu geçtiğini belirterek, Türkiyedeki otomotiv şirketlerinin yöneticilerinin 15 Şubatta devreye giren yeni düzenlemeyi anında merkezleriyle paylaştığını kaydetti. Çağlayan, Sabah erkenden Resmi Gazeteyi merkezdeki CEOlara mail atmışlar. Yeni teşviklerle yatırıma daha kolay ikna edecekler  diye konuştu. 
Diğer Oto Yaşam haberleri 
Genç sürücüleri MyKey ile dizginleyecek 
FORD Fiesta, yenilenen ön yüzü ve iç tasarımıyla Türkiyede satışa sunuldu. Trend ve Titanium donanım seçeneklerine sahip olan ve 31 bin 795 TLden başlayan fiyatlarla yollara çıkan Fiestanın en dikkat çekici özelliği ise kişiselleştirilebilen anahtarı MyKey. Özellikle gençlerin daha güvenli araç kullanmaları için geliştirilen yedek anahtar, araç sahibi tarafından programlanarak, belirlenen hız sınırını aşılmasını, müzik sesinin normalden fazla aşılmasını hatta emniyet kemeri takılmadan müzik sisteminin çalışmasını engelliyor. Yılın son çeyreğinden itibaren 1.0 litrelik motorda Powershift otomatik şanzıman seçeneği sunulacak. Araçta 1.5 litre TDCi 75 beygir dizel, 1.0 litre 3 silindirli 100 PS EcoBoost ve 1.6 litre 105 PSlik benzinli benzinli motor seçenekleri sunuluyor. Bunlarla birlikte 96 PSlik 1.4 litre ve 82 PSlik 1.25 litre Duratec benzinli motorlar da ürün gamında daha önce olduğu gibi yer almaya sürdürüyorlar. Otomatik şanzıman tercih eden müşteriler, 105 PSlik güce sahip 1.6L benzinli motorda PowerShift şanzımanı satın alabiliyor. 
 
Yeni yerliler sahnede 
Renault Clio ST: Renaultun üretimini Bursada gerçekleştirdiği Clio Sport Tourer, 31 bin 990 TLden başlayan fiyatlarla 14 Mart tarihinde Türkiyede yollara çıkıyor. Beş kapılı bir coupéyi andıran sportif tasarımı ile dikkat çeken Clio Sport Tourer, station olmasına rağmen dinamik çizgilere sahip. Joy ve Icon olmak üzere 2 farklı donanım seviyesi ve 2 benzinli, 2 dizel motor seçeneğiyle tüketicinin beğenisine sunulacak araçta 7 inçlik mültimedya ekran, TomTom Navigasyon ve sesli komut, 3D Sound by Arkamys üç boyutlu ses sitemi, R-Sound Effect, R-Link store gibi birçok özellik yer alıyor. Yepyeni benzinli motor 1.2 Turbo EDC 120 bg otomatik vites seçeneği 2013 ikinci çeyrek, 1.5 dCi EDC 90 bg seçeneği ise 2013 yılı üçüncü çeyrekte pazara sunulacak. Yeni Clio ailesinin diğer bir üyesi Clio R.S 200 EDC ise, çift kavramalı EDC vites kutusu ve Renault Sport tarafından geliştirilen yeni motor 1.6 Turbo 200 bg ile spor otomobil yelpazesini genişletiyor.  
Toyota Verso: Toyotanın 2013 yılı ürün atağının temsilcile-rinden Verso, yepyeni bir tasarım ve güncel donanım seviyesiyle yenilenerek Mart ayından itibaren pazara sunuluyor. Toyotanın Keen Look - Keskin bakış ve Under Priority - Öncelikli tasarım anlayışı ile daha dinamik ve çekici bir görünüme kavuşan Verso, kadrosunda Türk mühendislerin de bulunduğu bir ekip tarafından Avrupada tasarlandı. Toyota Türkiye Adapazarı Fabrikasında üretilen Versonun uzunluğu 20 mm artarak 4460 mmye ulaşırken, araç 3üncü sıra koltukların yatırılmasıyla bagaj kapasitesini 484 litreye çıkarnabiliyor. Türkiyede satışa sunulacak olan 1.6 lt Valvematic benzinli modellerinde Comfort Extra, Elegant, Premium ve Premium Navi olmak üzere 4 farklı donanım seviyesinin sunuluyor. 132 beygir gücündeki benzinli motor 160 Nm tork üretirken 100 kilometrede ortalama 6.6 litre yakıt tüketiyor. Verso, 55 bin 200 TLden başlayan fiyatlarla Mart ayında satışa sunuluyor.