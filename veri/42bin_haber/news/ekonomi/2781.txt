Maket villaya 63 yıl hapis
2005 yılında 80 villa inşa edeceğini belirten Hasan Şimşek maket üzerinden 100ü aşkın kişiye satış yaptı. Aynı villayı birden fazla kişiye de satan Şimşek milyonlarca lirayla kayıplara karıştı. Mahkeme peşin para ödeyenlerin davasını zaman aşımından düşürürken, Şimşeke taksit ödeyen 38 mağdur için toplamda 63 yıl hapis cezası verdi.
TUZLAda Şifa Villaları adıyla 100ü aşkın kişiye maketten villa satıp kaçan müteahhit Hasan Şimşek, 38 kişiyi dolandırmaktan toplam 63 yıl hapis cezasına çarptırıldı. Firari kardeşiyle birlikte hakkında yakalama kararı çıkarılan Şimşekin mağdurların bir kısmına aynı villayı birkaç kez de sattığı anlaşıldı. Dava konusu yere villa yapılmazken, Kiptaş arsaya 700 bin TLlik değer tesbiti yaptırdı. Kiptaş bu para karşılığında mağdurlara indirim yaparak araziye inşaa ettiği sosyal konutlardan sattı.   
ŞİFA PEŞİNDE KÂBUS 
Şimşek, İdris Güllücenin belediye başkanı olduğu dönemde, Tuzlada Has İnşaatın sahibi olarak Huzur Sitesi diye bilinen binalar inşa etti. Bir daireyi birden fazla kişiye satmakla suçlanan Şimşek, geride 500ü aşkın mağdur bıraktı. Şimşek 2005te bu kez Tuzla Şifa Mahallesinde Şifa Villaları adıyla bir projeyi satmaya başladı. Yaklaşık 80 villa inşa edip 1 yılda teslim etme taahüdünde bulunan Şimşek, oğlu ve kardeşi iddiaya göre henüz temeli atılmış villaları birden fazla kişiye satarak 100ü aşkın mağdur ortaya çıkardı.  
BAŞKA VİLLA GÖSTERMİŞ 
Taahhüt süresinde villalar inşa edilmeyip, Tuzladaki Huzur Sitesi ile ilgili dolandırıcılık iddiaları ayyuka çıkınca Şifa projesi mağdurları savcılığa başvurdu. 2007de, hakkında yakalama emri çıkarılan Hasan Şimşek, ifadesi alınıp bırakıldı. Ardından Hasan Şimşek, oğlu Mesut Şimşek ve kardeşi Abdülkadir Şimşek hakkında 85 kişiyi nitelikli dolandırma suçundan dava açıldı. Taahhüt edilen sürede villaların yapılmaması üzerine arsamı verin, villamı ben yapacağım diyen Cemal Kaplanın kendi parasıyla inşa ettiği villayı yeni alıcılara örnek villa diye gösterdiği öne sürüldü. Kartal 1. Ağır Ceza Mahkemesinde görülen davada ilk mahkumiyet oğul Mesut Şimşeke 2009 yılında  çıktı. 124 yıl hapis, 758 bin 225 lira para cezası alan oğul Şimşek hapse girerken, firari baba ile amcanın dosyası ayrıldı. Yeni adliyenin kurulmasıyla Anadolu 1. Ağır Ceza Mahkemesi adını alan mahkemeye gelip ifade veren Hasan Şimşek bir kez daha bırakıldı. Şimşekin oğullarından biri intihar etmiş, hapisteki oğlu da iki kez intihar girişiminde bulunmuştu. 
Peşin ödeyen kaybetti taksite bağlayan kazandı 
MAHKEMEnin geçen hafta (19 Şubat 2013) verdiği kararda ilginç bir de ayrıntı vardı. Savcı villaların parasını peşin ödeyen 45 mağdurun şikayetinin zaman aşımından düşmesini, taksit ödeyen 38 mağdur içinse  ayrı ayrı nitelikli dolandırıcılık suçundan mahkumiyetlerini istedi. Avukat Rıdvan Pehlivan, savcının 45 mağdur için zamanaşımı talebine, Peşin veren cezalandırıldı, taksitle ödeyen kazandı, bu durum adil değil sözleriyle itiraz etti. Mahkeme 38 şikayetçiden her biri için sanık Hasan Şimşeki 1 yıl 8er ay olmak üzere toplam 63 yıl hapis cezasına çarptırdı, cezaların ayrı ayrı infazına karar verdi. Peşin ödeen 45 kişinin talebi ise zaman aşımına uğradı. Mahkeme sanık Şimşek hakkında yakalama emriyle birlikte, Yakalandığında en yakın cezaevine konulmasına karar verdi. Firari sanık Abdülkadir Şimşekin dosyası da yakalama kararıyla birlikte ayrıldı. 
Şifa villaları sosyal konut oldu 
DAVA sürerken KİPTAŞ, Şifa villaları arsasının içinde bulunduğu bölgeye sosyal konut yapma kararı aldı. Mağdurlar KİPTAŞa gidip olayı anlattıklarında, müteahhidin arsa için 700 bin lira değer tespiti yaptırdığını öğrendi. KİPTAŞ, mağdurlara 700 bin lirayı bölüştürdü, daire taleplerini reddetti. Mağdurların KİPTAŞ ve belediye aleyhine dava açması üzerine KİPTAŞ masaya oturdu. Dağıtılan 700 bin liradan mağdur başına düşen rakam 12 bine tamamlanıp peşinat sayıldı, kalan miktar 10 yılda krediye bağlandı. Yani villa beklerken sosyal konut satın aldı bir kısım mağdur. 
 