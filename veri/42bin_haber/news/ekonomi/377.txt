Sahil şeritleri imara sessiz sedasız açılıyor
Çevre ve Şehircilik Bakanlığı, bugüne kadar hep tartışma konusu olan sahil şeritlerini imara açmaya hazırlanırken, bu kapsamda sahildeki denize kıyısı bulunan 22 kentin 16sında kıyı kenar çizgisi tespit çalışmalarını tamamladı.
Belirlenen alanlarla ilgili envanter çıkarılırken, bu oran tüm Türkiyedeki 8 bin 590 kilometrelik sahil kesiminin yüzde 86sına denk geliyor. 50 metrelik kıyı çizgisini 10 metreye indiren düzenleme hazırlığıyla büyük tartışma yaratan bakanlık, sessiz sedasız kıyı kenar çizgisi çalışmalarını da bitirdi.   
   SAHİL ŞERİTLERİNİN İMARA AÇILMASI HAKKINDA NE DÜŞÜNÜYORSUNUZ? 
MESAJINIZI YAZIN YAYINLAYALIM  
VERİ TABANI OLUŞTURULDU 
Türkiyede denize kıyısı olan İstanbul, İzmir, Antalya, Trabzon, Samsun, Zonguldak, Çanakkale, Muğla ve Mersin gibi 22 şehirde kıyı kenar çizgisinin belirlenmesiyle hangi bölgelerin imara açılacağı da ortaya çıkmış olacak. Bakanlık, ölçümleri tamamlanan alanlarda bilgileri envantere kaydederek veri tabanını oluşturdu. Proje kapsamında ülke genelindeki deniz ve kıyı alanlarını kapsayan ortofoto haritalar temin edildi. Bakanlık tespit süreci devam eden 6 şehirdeki çalışmaları da iki aya kadar tamamlamayı öngörüyor. Bu çalışmalara paralel Van Gölü ile Burdur Gölünün de kıyı kenar çizgisi belirleniyor. Projenin tamamlanmasıyla kıyılardan kazanılacak arazinin satışının da önü açılmış olacak.  
50 METREDEN 10 METREYE İNDİ 
Mevcut Kıyı Kanununda Sahilde inşa edilecek yapılar kıyı kenar çizgisine en fazla 50 metre yaklaşabilir hükmü bulunuyor. Bakanlığın hazırladığı taslaktaysa bu hüküm, Sahil şeridindeki yapılar kıyı kenar çizgisinden kara yönünde en fazla 10 metrelik mesafede genel olarak deniz seviyesine göre 5 metre yükselen yerlerde veya dar kıyılarda kıyı kenar çizgisine en fazla 50 metre yaklaşabilir şeklinde değiştiriliyor.