7 milyar dolarlık gaz savaşı
ARALARINDA enerji kaynakları alışverişinde bir türlü uzlaşmaya varamayan eski Sovyet cumhuriyetleri Rusya ile Ukrayna arasında 7 milyar dolarlık yeni doğal gaz savaşı patlak verdi.
Rus Gazprom, geçtiğimiz yıl Ukrayna tarafından tüketilmeyen 19 milyar metre küp doğal gaz için Kiyeve tamı tamına 7 milyar dolarlık fatura çıkardı. Ukrayna, soygun olarak tanımladığı Rusyanın borç talebini uluslararası mahkemeye götüreceğini ilan etti.
Rus Gazpromun Ukraynanın devlet enerji şirketi Naftogaz adresine 7 milyar dolarlık ceza faturası gönderdiği dün Kiyev tarafından doğrulandı. Ancak Ukrayna 2012 yılında Gazpromdan sadece 33 milyar metreküp gaz satın aldığını ve tüm faturaları düzenli olarak zamanında ödediğini açıkladı. Rus tarafının (take or pay) al veya öde ceza talibini soygun olarak tarif eden Naftogaz, Sözüm ona ceza faturasının bir dolarını bile ödemek niyetinde değiliz. Konuyu uluslararası mahkemeye götürerek hakkımızı arayacağız açıklamasını yaptı. 
AL VEYA ÖDE 
Rus Gazprom ise patlak veren yeni gaz savaşında kendisinin haklı olduğunu savunuyor. Gazprom, Ukraynanın geçen yıl için 55 milyar metre küp doğal gaz siparişi bulunduğunu ve bu miktarın anlaşmalara yazıldığını kaydederek, Bizim al veya öde şartına bağlı olarak Naftogaz şirketine sunduğumuz fatura yasal. Ukrayna geçtiğimiz yıl bizden daha az faz alımı yapacağını 6 ay önce yeni anlaşmayla düzenlemesi gerekiyordu. Böyle bir anlaşma yapılmadığı için tüketmediği doğal gazın cezasını ödemek zorunda tavrını takındı. Ukraynanın düştüğü tuzak daha eski Başbakan Yuliya Timoşenko ile Gazprom arasında imzalanan anlaşmaların neticesi olduğu da vurgulandı. 
  

 