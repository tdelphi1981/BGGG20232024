Yeni Sulukule yerleşime hazır
Kentsel dönüşüm projesi kapsamında ilk kazma, İstanbul'un tarihi Sulukule semtinde vuruldu. Beş yılın sonunda proje tamamlandı. Ortaya eskiyle yeninin içiçe geçtiği bir Sulukule çıktı.
Kentsel dönüşüm projeleri arasında en çok tartışılan Sulukule, hak sahipleriyle buluşmaya hazır duruma getirildi. Kentsel dönüşüm projesi kapsamında ilk kazma, İstanbul'un tarihi Sulukule semtinde vuruldu. Beş yılın sonunda proje tamamlandı. Ortaya eskiyle yeninin içiçe geçtiği bir Sulukule çıktı. Sulukule'ye 640 daire yapıldı,  1 ay içinde alt yapı ve çevre düzenlemesi de tamamlanacak. Tarihi eser niteliğindeki 42 eve ise dokunulamadı. Bu evler, yıkılamayacak ancak restore edilecek. Restorasyon için Anıtlar Kurulu'ndan onay çıktı. Çalışmalar ise yakında başlayacak. Semtte lüks evlerde yaşam yeniden başlayacak. Ancak, Sulukule'nin eski sakinlerinin yeni evlere gelip gelmeyeceği bilinmiyor.