Fransa'dan yüzde 75lik vergide yeni adım
Son dönemde Fransa gündemini çokça meşgul eden zenginlere yüzde 75lik gelir vergisine alternatif çözüm arayışı başladı.
Fransız Sosyalist hükümeti, 1 milyon euro üzerinde kazanan kişilere yüzde 75 gelir vergisi uygulanmasının yerine yılda 2 milyondan fazla kazanan vatandaşlara yüzde 65-66lık vergi uygulaması önerisi getirildi. Maliye Bakanlığı, önerilen yeni orana ilişkin soruları cevapsız bırakırken, Financial Times gazetesinde yer alan bir haberde hükümetin konuyu ciddi şekilde ele aldığı bilgisine yer verildi.  
Fransa'nın sosyalist cumhurbaşkanı François Hollande, seçim kampanyası sırasında yaptığı açıklamada 2013'te 33 milyar euroluk yeni bir tasarruf paketi uygulayacağını ve ülkenin en zenginlerinden yüzde 75 vergi alacağı sözünü vermesinin ardından  LVMH'nin sahibi Bernard Arnault gibi pek çok Fransız zengin vatandaşlıktan çıkma girişimlerinde bulunmuştu. 
Fransız sinema sanatçısı Gerard Depardieu da yeni vergi oranlarına büyük tepki göstermiş ve bu çıkış medyada geniş yer bulmuştu. Rus vatandaşlığına başvuran Depardieu'nun bu talebi Rusya Devlet Başkanı Vladimir Putin tarafından hızlı bir şekilde onaylanmıştı.  
 