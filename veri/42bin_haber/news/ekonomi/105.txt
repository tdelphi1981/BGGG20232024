Yeğen Demirel kansere yenildi
Türkiyeyi Hayali ihracat kavramıyla tanıştıran, 9uncu Cumhurbaşkanı Süleyman Demirelin yeğeni Yahya Demirel (62), dün, Ankara Güven Hastanesinde hayatını kaybetti. Suntacı lakabıyla da tanınan Demirel, uzun süredir karaciğer kanseri tedavisi görüyordu.
Yahya Demireli üne kavuşturan 1975te karıştığı hayali ihracat olayı oldu. Mobilya ihracatı yapanlara verilen yüzde 75 vergi iadesi, dönemin Başbakanı Süleyman Demirelin yeğeni için fırsat yarattı. Yahya Demirelin, 1975 yılında henüz 25 yaşındayken kazandığı 20 milyon lira sırrı çok geçmeden anlaşıldı. Yeğen Yahyanın ceviz yatak odası diye ihraç ettiği ürünlerin sunta parçaları olduğu ortaya çıkmış, mobilyaları ihraç ettiğini beyan ettiği İsviçre firmasının da gerçekte olmadığı anlaşılmıştı. Yahya Demirel, hayali ihracatın yanı sıra hayali şirketlerle iş de yapmıştı. Bu alışveriş sayesinde Demirel, Türkiyenin başına büyük dertler açacak hayali ihracatın mucidi olarak kayıtlara geçmişti.  
AMCASI SAHİP ÇIKIYORDU 
Yahya Demirel 70li yıllarda gece hayatına düşkünlüğü nedeniyle gazetelerin de gözde isimlerindendi. Örneğin 24 Temmuz 1970 tarihli bir gazetede Dansözlerle eğlenceden dönerken kaza yapan Yahya Demirel kayıplara karıştı başlıklı bir haber yayınlanmış, bu haberde Kuşadasında eğlenen Demirelin kullandığı aracın üç kişinin yaralanmasına yol açtığı vurgulanmıştı. Yahya Demireli asıl ünlü yapansa 1975te karıştığı hayali ihracat olayı oldu. O yıllarda mobilya ihracatı yapanlara verilen yüzde 75 vergi iadesi Demirele kolay kazanç kapıları açmıştı. Amcası Süleyman Demirel ise ona her fırsatta sahip çıkarken, girişimciliğini takdirle andığını da dile getirirdi.