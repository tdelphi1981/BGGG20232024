1.1 milyarlık hayale daldık
Milli Piyango İdaresinin şans oyunlarına vatandaşlar bu yılın 9 ayında 1 milyar 130 milyon 279 bin lira yatırdı.
Milli Piyango İdaresi Genel Müdürlüğünden alınan bilgilere göre, bu yılın Ocak-Eylül döneminde şans oyunlarına yatırılan para, geçen yılın  aynı dönemine göre yüzde 6.5 oranında arttı. Şans oyunları için ceplerden çıkan 1 milyar 130 milyon liranın 569 milyon 657 bin lirası ikramiye olarak vatandaşa geri ödenirken, 479 milyon lirası kamuya  aktarıldı. Kamuya aktarılan hasılatın 201 milyon 820 bin lirası katma değer vergisi olarak Hazineye, 277 milyon 198 bin lirası da Savunma Sanayi Destekleme Fonu, Tanıtma Fonu, Sosyal Hizmetler Çocuk Esirgeme Kurumu, Olimpiyat Oyunları Düzenleme Kurumu gibi kuruluşlara kamu payı adı altında verildi. Şans oyunları içinde en fazla talep artışı Hemen Kazan biletlerinde yaşandı. Süper Loto oyununa ise bu yıl talep düştü. Geçen yılın 9 aylık döneminde 6 milyon 982.7 bin liralık Hemen Kazan bileti satılırken, bu rakam 2012nin aynı döneminde yüzde 71.9luk artışla 115 milyon 178.5 bin liraya çıktı.   
SÜPER LOTO DÜŞTÜ 
Hasılat artış oranı, piyango biletlerinde yüzde 21.5, On Numarada yüzde 15.1, Şans Topunda yüzde 13.3, Sayısal Lotoda yüzde 8.7 olarak hesaplandı. Süper Loto oyununda ise hasılat geçen yıla göre yüzde 21.2 azaldı.