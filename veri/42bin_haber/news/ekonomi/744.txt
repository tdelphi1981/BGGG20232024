THY'nin işten çıkardığı işçiler geri dönüyor
THY'den işten çıkarılan personel, açtıkları davaları birer birer kazanıyor. Dün iki kabin görevlisi açtıkları davaları kazanırken bugün de THY Teknik'ten 10 personel açtıkları davaları kazandı. Dava kazanan personel sayısı 29'a çıktı. THY yönetimi ise çıkan kararları temyiz için Yargıtay'a taşıyor.
Bugüne kadar açılan davaları kazanan personel sayısı 29. Söz konusu personelden 4'ü kabin görevlisi, 25'i ise THY Teknik'de çalışıyordu.  
12 yıllık THY çalışanı Aydın Yusuf Uçan da hasta olduğunu kanıtlayarak geçtiğimiz ay işe dönüş hakkı kazanmıştı. 
Ancak işe iade davalarının kazanılması ile süreç tamamlanmıyor. THY yönetiminin önünde üç seçenek bulunuyor. Ya mahkeme kararını kabul edip personeli işe geri alacak, ya mahkemenin kararına rağmen personeli almayacak ve hükmedilen cezaya razı olacak ya da kararı temyiz için Yargıtay'a taşıyacak. 
Edinilen bilgiye göre, THY'nin şimdiye dek kullandığı yol Yargıtay sürecinin başlatılması oldu. 
Bu nedenle bu gün Atatürk Havalimanı dış hatlar terminali önünde bir basın açıklaması yapan ve dün mahkemeden işe iade kararı alan kabin amiri Eda Zorluoğulları, Hava -iş sendikasının asıl derdinin kendileri olmadığını belirterek ,  Bizler 29 Mayıs günü işini kaybeden THY işçileriyiz. Dün mahkemeden işe iade kararı aldık. Bu yüreğimize su serpse de sorunlarımızı çözmüyor.  
Göbeğimizi kendimiz kesmek zorundayız. Üyelerini yalnız bırakan sendikadan ümit beklemiyoruz.Bu nedenle doğrudan kamuoyuna seslenmek istiyoruz. THY Yönetim Kurulu Başkanı Sayın Hamdi Topçu bile  Kendi iş yerim olsaydı işe geri alırdım diyerek aslında bu gerçeği kabul etti. Şimdi THY bu kararı temyiz etmek yerine sözünü yerine getirsin. Sendikayla birlikte havaalanında bizler gibi farklı platformlarda direnenlerin geçici işlerde ekmek kavgasına boğulan arkadaşlarımızın beklentileri çoktur. O halde çok geç kalmadan THY yönetimi bizlerin sesine kulak vermelidir" dedi. 
  "AZ ÖNCE HABER ALDIK, THY'DE YENİ İŞTEN ÇIKARMALAR BAŞLADI" AVUKATLAR YÜZDE 10 İSTEDİ 
Daha sonra bir konuşma yapan işten çıkartılan ve dün işe iade kararı hakkını kazanan kabin amiri Selçuk Arıkan ise 7 aydır zor durumda kaldıklarını belirterek,  Bizler bu süre içinde çok zor günler yaşadık. Mimlendiğimiz için havacılık camiasında iş bulamadık. Sendika bize 1500 lira vermeyi kabul etti ancak karşılığında her gün buraya gelip direniş yapmamızı istedi. Biz de bunun parayla olmayacağını gönülden olması gerektiğini söyledik. Sendikanın avukatları önce bize davanın kazanılması halinde kazancımızdan yüzde 10 istedi. Sonra bunu kaldırdılar ama iş işten geçmişti" diye konuştu. 
  EYLEMDE 2 MİLYON DOLARLIK ZARAR VE 305 PERSONEL İŞİNDEN OLDU  
Bu arada alt katta ise Hava iş sendikası üyeleri üst katta yapılan basın toplantısını protesto ettiler. Hava İş sendikası Genel Başkanı Atilay Ayçin ,yukarıdakilerin hainler olduğunu onların aralarındaki birliği bozdurmak için THY tarafından örgütlendiğini belirterek,  Diğer işe iade edilen iki arkadaşımız bizim yanımızda. Onların üst katta açıklama yapması yanlıştır. Bizim kapımız bütün arkadaşlara açıktır. İşverenle birlikte olan Dış Hatlar gidişte, bizimle birlikte olanlar Dış Hatlar gelişte. Haydi onlara güle güle  şeklinde konuştu.   THY SON KARARINI VERDİ...