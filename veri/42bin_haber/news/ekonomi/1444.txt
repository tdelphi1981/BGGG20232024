İstanbul 2023
İSTANBULda kurulacak 1 milyon nüfuslu şehrin tüm detayları ortaya çıktı. 26 Aralıkta Hürriyetin ilk kez yayınladığı sır haritanın ardından bugün de bu şehirde yükselecek 4 bölgeyi açıklıyoruz. Kayabaşı, Bio İstanbul, Sağlık Kent ve Magnet City isimlerini alacak bu bölgelere prestij konut alanları ve ticaret aksları, teknoloji ve araştırma üssü, çalışma ve eğitim alanları ile organ bankası, kültür ve konferans merkezleri yapılacak.
ÇEVRE ve Şehircilik Bakanı Erdoğan Bayraktarın açıkladığı ve Hürriyetin 26 Aralıkta sır haritasını yayınladığı İstanbula kurulacak yeni şehrin tüm detayları ortaya çıktı. Avrupa yakasına kurulacak olan yeni şehrin içinde yer alacak bölgeler Kayabaşı, Bio İstanbul, Sağlık Kent ve Magnet City isimlerini alacak. Kayabaşında prestij konut alanları ve ticaret aksları, Bio İstanbulda teknoloji ve araştırma üssü, Magnet Cityde çalışma ve eğitim alanları, Sağlık Kentte ise organ bankası, kültür ve konferans merkezleri yapılacak.  
Havalimanı da içinde 
Avrupa yakasında kurulacak 1 milyon nüfuslu Yeni Şehir projesi, 42 bin hektarlık alanı kapsıyor. Bakanlar Kurulu kararıyla bu alan Çevre ve Şehircilik Bakanlığınca rezerv alan olarak belirlendi. Rezerv alanının yaklaşık 9 bin 400 hektarı üçüncü havalimanı, 32 bin 400 hektarı ise transfer yoluyla bütünleşik iki alan olarak düzenleniyor. Rezerv alanın kuzeyde Karadeniz, güneyde Marmara Denizi, doğuda Arnavutköy, Sultangazi, Esenler, Bağcılar, Küçükçekmece ve Bakırköy, batıda Arnavutköy, Esenyurt, Avcılar, Büyükçekmece ile sınırı bulunuyor. 
Raylı sistem merkezi 
Proje alanı, ulusal ve uluslararası düzeyde, alternatif ulaşım olanakları ve erişilebilirlik açısından özel olarak seçildi. Alan, bu bakımdan havayolu, karayolu, denizyolu ve demiryolu ulaşımı gibi birçok alternatif ulaşım sisteminin merkezi konumunda yer alıyor. Proje alanı Kuzey Marmara Otoyolunun yanısıra üçüncü havalimanıyla entegre edilecek olan hızlı tren projesiyle raylı sistem açısından merkez haline gelecek. Yeni Şehir Projesinin güçlü ulaşım bağlantıları, metro hattı, Sağlık Kent, Bio İstanbul ve Mıknatıs Kent (Magnet City) gibi makro ölçekli projelerle prestij noktası ve merkez olma özelliğine kavuşması sağlanacak.  
Bio İstanbul 
BİO İstanbul Projesi ise Sazlıdere Barajının güneyinde, Başakşehir İlçesine bağlı Resneli Çiftliğinde teknoloji ve araştırma üssü olarak kurulacak. Bölgede sürdürülebilir yaşam alanlarının gelişimine yön verecek bu proje, Türkiyenin ilk uluslararası sürdürülebilirlik sertifikasyonuna sahip olacak. Proje, ilk biomedikal bilim parkına da sahip olacak. Bio İstanbulda dünyanın en önemli çocuk araştırma hastanesi ve entegre Ar-Ge birimleriyle beraber ticaret ve konut alanları yapılacak. 
Sağlık Kent 
ATATÜRK Olimpiyat Stadının kuzey doğusunda yer alan Sağlık Kent Projesi ise entegre sağlık kampüsü, eğitim ve araştırma birimleri, uzmanlaşmış tıbbi birimlerle (kanser araştırma merkezi, toplum sağlığı merkezi, organ ve doku bankası) tıbbi hizmetler dışındaki konaklama birimleri, konferans ve kültür merkeziyle ticari birimlerin yer alacağı küresel ölçekte bir proje olacak. 
Magnet City (Mıknatıs Kent) 
 
BAŞAKŞEHİR sınırlarında, Hoşdere bölgesinde planlanan  Mıknatıs Kent Projesi ise 110 hektarlık alan üzerinde kurulacak ve  20 bin kişiye evsahipliği yapacak. Modern kent yaşamını yansıtan, insan ve  doğa dengesini koruyan, dinamik, sürekli canlılığını koruyan, barınma gereksiniminin yanı sıra çalışma, sağlık, eğitim, yeşil alan gibi donatı ihtiyaçlarını bir arada sunan Mıknatıs Kent (Magnet City) projesinin çalışmaları 
devam ediyor. 
Kayabaşı 
OLİMPİYAT Stadı ve  Başakşehire komşu olan Kayabaşının projenin merkezi olması planlanıyor. Yaklaşık bin 100 hektarlık alanı kapsayan bölgede  200 bin kişinin yaşaması öngörülüyor. Kentsel tasarım projesi doğrultusunda Kayabaşında kentin gelişme vizyonunu destekleyen donatı alanları, prestij konut alanları, ticaret aksları gibi fonksiyon alanlar tasarlandı.  
Sır haritayı açıklamıştık  
İSTANBULun Avrupa yakasına inşa edilecek yenişehrin sınırlarını 26 Aralık 2012te çizmiştik. 3 proje alanından oluşacak yenişehir, 3üncü havalimanı ve çevresini kapsayan alandan başlayıp, Küçükçekmece Gölüne kadar iniyor.   
Tek rakibi Büyükdere 
TOPLAM 424 bin metre karelik alanda inşa edilen Vadistanbul Projesinin ilk etabındaki bin 111 konuttan 440ı 45 günde satıldı. Projede toplam 3 bin konut ve 240 bin metrekare ofis inşa edilecek. 

ARTAŞ Grup, Aydınlı Grup ve Keleşoğlu İnşaat ortaklığıyla 1.5 milyar liralık yatırımla hayata geçirilen Vadi İstanbul projesinin ilk etabındaki bin 111 konuttan 440ı bir buçuk ayda satıldı. Ruhsatını 2013 öncesinde aldığı için yüzde 1 KDVnin geçerli olduğu Vadi İstanbulda, bu avantajı sağlayan 600 konut geriye kaldı. Şu ana kadar 880 milyon lira gelirin elde edildiği projede ikinci etap çalışmaları da başladı. Ofis, otel ve alışveriş caddelerinin yer alacağı ikinci etap, Büyükdere Caddesine de rakip olacak. Projenin ikinci etabındaki 150 bin metrekarelik ofis alanı, Büyükdere Caddesinin potansiyeline yakın. Projedeki toplam ofis alanı ise 250 bin metrekareyi bulacak.   
 
En büyük dönüşüm 
Projenin değerlendirme toplantısına konuşan Artaş İnşaat Yönetim Kurulu Başkanı Süleyman Çetinsaya, İstanbulun Cendere Vadisinin artık Vadi İstanbul olarak anılacağını belirterek, en büyük sanayi dönüşümünü gerçekleştirdiklerini belirtti. Projenin tasarımı ve yerleşimi ile dönüşüme örnek bir proje olduğunu vurgulayan Çetinsaya, Bizim yatırım yaptığımız bölge imalatı abartmayan, yoğunluğu az olan bir bölge. Maslakın sorunlarını geride bırakacağız dedi. 
Aydınlı Grup Yönetim Kurulu Başkanı Ömer Faruk Kavurmacı ise bu yıl onur konuğu olarak Türkiyenin seçildiği, her yıl Fransanın Cannes kentinde düzenlenen MIPIM Fuarında projeyi tanıtacaklarını söyledi. Keleşoğulu Yönetim Kurulu Başkanı Mustafa Keleş de, Türkiyenin kentsel dönüşümü başarması için şimdikinin birkaç katı birinci sınıf müteahhite ihtiyaç olduğunu vurguladı.  
  

 