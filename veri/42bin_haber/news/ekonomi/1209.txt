KDVde sınıf problemi kafaları karıştırdı
Hürriyet Gazetesi yazarı Şükrü Kızılotun Maliye KDVyi kümesten toplayacak yazısıyla duyurduğu, inşaatta sınıf problemine müteahhitler de katıldı.
Konutlarda yüzde 18lik KDVyi düzenleyen son kararnameye lüks ve birinci sınıf inşaat şarttının getirilip, bu konutların net tanımının yapılmamış olması kafaları karıştırdı. Müteahhitler, bu karışıklığın yeni ruhsatlar alınmaya başlanmadan önce çözülmesi gerektiğine dikkati çekiyor.  
FARKLI TABLOLARA BAKILIYOR 
KONUTDER Başkanı ve Sinpaş GYO İcra Kurulu Üyesi Ömer Faruk Çelik, konutlara ilişkin net bir sınıflandırma olmadığını belirterek, şu değerlendirmeyi yaptı: Çevre ve Şehircilik Bakanlığının belirlediği birinci sınıf ve ikinci sınıf tanımı ile Maliye Bakanlığının bakıp da karar verdiği birinci sınıf ile ikinci sınıf inşaat arasında farklar var. İkisi de farklı tabloya bakıyor. Belediyelerin verdiği 4/A, 5/B gibi ruhsatlar, Çevre ve Şehircilik Bakanlığının belirlediği şartlara göre veriliyor. Maliye Bakanlığının sınıflandırmasına göre ruhsat almıyoruz. Eğer Maliye Bakanlığının sınıflandırmasını dikkate alacaksak, ruhsatlarda sorun ortaya çıkar. KDV düzenlemesinde karmaşa var, sağlıklı bir alt yapıya oturmadı. Bu düzenleme sayesinde 2013te Maliyenin kasasına 25 kuruş fazla vergi girmeyecek. 2014 ve sonrasını ilgilendiriyor. Acele bir şekilde düzenlemeyi çıkarıp, karışıklığa buna meydan vermek doğru değil.  
KARMAŞIK BİR YAPI 
Dumankaya İnşaat Yönetim Kurulu Üyesi Ali Dumankaya, pratik olmayan bir düzenleme çıkarıldığını ifade ederek, şöyle konuştu: Metrekare ölçümleri sorun olmaya devam edecek. İnşaat kalitesinin tarifi ne olacak belli değil. Arsa emlak metrekare değerleri neye göre değerlenecek. Bir de riskli yapı tespiti var. Bu kadar zor, karmaşık bir düzenleme yapıldı. 2013 için problem yok, bu sene kafalar karışmaz ama sonrası için bu sistem zor. 6 dernek bakanlığa tek kriter üzerinden bir öneri getirmişti. Konutun satış fiyatı üzerinden değer belirlenecekti. 300-500 bin lira arası konutlarda yüzde 8, 500 bin lira üzeri konutlarda yüzde 18. Bunu önerdik ve pratik bir yöntemdi. Yeni bir ruhsat alırken hem ruhsat aşamasında hem satış aşamasında sıkıntı yaşayacağız.
İstanbul İnşaatçılar Derneği (İNDER) Başkanı Nazmi Durbakayım da KDV düzenlemesinin çıkış noktasında birçok aksaklık bulunduğunu belirterek, karışıklığı giderecek adımların atılacağına inandığını ifade etti.