İşsizlerin en büyük umudu İstanbul
Taşı toprağı altın sözüyle anılan İstanbul'un işsizin gözünde başka bir anlamı var. İstanbul, son 5 yılda iş arayanlar için en büyük umut kapısı oldu.
 Sigorta kayıtlarına göre, Türkiye'de son 5 yılda işçi statüsünde kayıtlı çalışanların sayısı 3 milyon 563 bin 695 arttı. 
Aralık 2007'den bu yana en fazla kayıtlı iş yaratan il İstanbul oldu. İstanbul'un 5 yıllık dönemde yarattığı iş sayısı 899 bin 992'yi buldu. Bu sayı yaratılan yeni istihdamın yüzde 25'ine karşılık geldi. 
İstanbul yarattığı iş sayısı bakımından da 59 ilin toplamını geçti. 
Adıyaman, Afyonkarahisar, Ağrı, Amasya, Artvin, Bilecik, Bingöl, Bitlis, Bolu, Burdur, Çanakkale, Çankırı, Çorum, Denizli, Diyarbakır, Edirne, Elazığ, Erzincan, Erzurum, Giresun, Gümüşhane, Hakkari, Isparta, Kars, Kastamonu, Kırklareli, Kırşehir, Kütahya, Malatya, Kahramanmaraş, Mardin, Muş, Nevşehir, Niğde, Ordu, Rize, Siirt, Sinop, Sivas, Tokat, Trabzon, Tunceli, Uşak, Yozgat, Zonguldak, Aksaray, Bayburt, Karaman, Kırıkkale, Batman, Şırnak, Bartın, Ardahan, Iğdır, Yalova, Karabük, Kilis, Osmaniye ve Düzce'nin yarattığı toplam kayıtlı iş sayısı İstanbul'un tek başına yarattığı iş sayısına ulaşamadı.
Bu 59 ilin yarattığı toplam kayıtlı iş 872 bin 379'da kaldı. 
İstanbul'u 278 bin 992 yeni işle Ankara, 209 bin 281 yeni işle Antalya izledi.

En çok iş yaratan iller

Son 5 yılda en fazla kayıtlı iş yaratan iller ve sayılar şöyle:
İller İş Sayısı
--------- ---------
İstanbul 899.992
Ankara 278.055
Antalya 209.281
İzmir 178.530
Bursa 119.780
Kocaeli 104.215
Gaziantep 102.010
Konya 84.687
Adana 78.543
Muğla 77.734

En az iş yaratan iller

Son 5 yılda en az kayıtlı iş yaratan iller ve sayılar ise şöyle:

İller İş Sayısı
--------- ---------
Bayburt 3389
Hakkari 4393
Kilis 4590
Ardahan 4716
Kırıkkale 4999
Tunceli 6684
Iğdır 6797
Bartın 7244
Gümüşhane 7453
Çankırı 7545

"