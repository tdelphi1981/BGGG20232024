Geçici İş İlişkisi'yle 500 bin kişiye iş fırsatı
Amerika ve Avrupada yaygın bir şekilde kullanılan, Çalışma ve Sosyal Güvenlik Bakanlığı tarafından Türkiye için uyarlanan Geçici İş İlişkisine ilişkin kanun taslağı sosyal paydaşlarla masaya yatırıldı. Uygulamaya geçtiği ülkelerde ilk 5 yıl içinde işsizlik oranını yüzde 2 azaltan kanun, Türkiyede de yasalaşmasıyla milyonlarca kişiyi işsizlikten kurtaracak.
Türkiye İşveren Sendikaları Konfederasyonu (TİSK) tarafından düzenlenen Özel İstihdam Büroları Geçici İş İlişkisi seminerinde, dünyada ve Avrupada yaygın bir şekilde örnekleri bulunan Geçici İş İlişkisi sosyal paydaşlarla masaya yatırıldı. İş dünyası, akademisyen ve devlet erkanından yerli ve yabancı yüzlerce katılımcıyı ağırlayan seminere TİSK, Çalışma Bakanlığı, İŞKUR, Uluslararası Çalışma Örgütü (İLO) ve Avrupa Birliği Delegasyonundan üst düzey temsilcileri katıldı. Tüm gün süren seminerde Geçici İş İlişkisinin mevzuat, taslak değerlendirmesi, faydaları ve dünya örnekleri paylaşıldı.  
İş dünyasında kayıt dışılığı azaltmak için Geçici İş İlişkisinin önemli bir katkı sağlayacağını belirten Özel İstihdam Büroları Derneği Yönetim Kurulu Başkanı Tibet Eğrioğlu, İlgili kanun taslağı, yasalaşması halinde diğer ülkelerde olduğu gibi Türkiyede de istihdama önemli bir katkı sağlayacak. Sadece istihdam değil, aynı zamanda çalışanların korunması, eşit muamele ilkesi, esnek çalışma modellerini de geliştirecek dedi. Avrupa Birliğinde yaşanan ekonomik krizde yeni işe alımların yüzde 50sinin Geçici İş İlişkisi ile gerçekleştiğine değinen Eğrioğlu, özellikle 20-24 yaş arası gençlerde iş bulmanın yüzde 60a kadar yükseldiğinin altını çizdi. 
5 YILDA 500 BİN İSTİHDAM SAĞLANABİLİR 
Söz konusu istihdam biçiminin öncelikli olarak aile yaşamı ile iş yaşamını daha dengeli bir biçime kavuşturacağını belirten Özel İstihdam Büroları Derneği Yönetim Kurulu Başkan Yardımcısı Altuğ Yaka, dünyadaki örnekleri de göz önünde bulundurulduğunda, taslakla birlikte, Türkiyede ilk 5 yılda 500 bin kişinin işsizlikten kurtulacağını söyledi. Geçici İş İlişkisinin uygulandığı ülkelerde, her yıl yüzde 2 ila 3 arasında işsizliğin azaldığına dikkat çeken Altuğ Yaka, Geçici İş İlişkisi ile iş hayatına yeni atılmak isteyen gençler, kadınlar, engelliler, uzun süreli işsizler, mesleki yeterliliği bulunmayanlar, yaşlı ve sürekli istihdamı tercih etmeyen işçilerin önü açılacak. Çeşitli araştırma şirketlerinin gerçekleştirdiği raporlara göre Almanyada uygulanan bu kanun ile geçici çalışan sayısı 700 bin kişiye ulaştı. Polonyada 2002 yılında yüzde 20 olan işsizlik, Özel İstihdam Büroları vasıtasıyla yüzde 15in altına düştü. Öte yandan yine aynı araştırmalarda Birleşik Krallıkta nüfusun yüzde 90ı, Hollandada yüzde 78i, Almanyada yüzde 43ü ve İtalyada nüfusun yüzde 40ı artık Özel İstihdam Bürolarını sürekli işe geçiş için bir adım taşı olarak kabul ediyor şeklinde konuştu.  
İŞÇİ VE İŞVERENİN YANINDAYIZ 
Ekonomik olarak işveren karşısında güçsüz olan işçi menfaatlerinin ve yasal sınırlamalara ek olarak çeşitli engeller nedeniyle zorlanan işverenlerin kanun tasarısının yasallaşmasıyla eşit derecede korunacağına da değinen Altuğ Yaka, İşçi sendika ve konfederasyonlarıyla aynı doğrultuda işveren sendika ve konfederasyonlarıyla, Türkiye İş Kurumu, Çalışma ve Sosyal Güvenlik Bakanlığı ile diyalog halindeyiz. ÖİBD olarak öncelikli işimiz işsizlere iş bulmak. İşçilerin ve işsizlerin yanında olduğumuz kadar, işveren ile işçi menfaatlerinin dengeli bir şekilde korunması için de çalışmalarımızı sürdürüyoruz dedi. Özel İstihdam Büroları Derneği Yönetim Kurulu Başkan Yardımcısı Altuğ Yaka, Geçici İş İlişkisi kanun taslağının yasalaşmasıyla birlikte 2012 verilerine göre Türkiyede yüzde 38lere ulaşan kayıtdışı istihdam ile mücadele için büyük bir adım atılacağını da vurguladı.