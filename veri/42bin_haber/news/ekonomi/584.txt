Daha hızlı büyüme şart
Koç Holding Şeref Başkanı Rahmi Koç, Türkiye ekonomisinin bir ada olmadığını Avrupa ve diğer gelişmekte olan ülkelerdeki koşullara bağlı olduğunu söyledi. Hükümetin elinden geleni yaptığını belirten Koç, artan nufusun ihtiyaçlarını karşılamak için şu an olduğundan daha hızlı büyümemiz şart mesajını verdi.
KOÇ Holding Şeref Başkanı Rahmi Koç, dün akşam CNN International kanalında yayınlanan Emerging Markets programına katıldı. Programı sunan John Defteriosun Türkiye ekonomisi hakkındaki sorularını yanıtlayan Koç, Türkiyenin bir adadan ibaret olmadığını, Avrupa ve diğer gelişmekte olan ülkelerdeki koşullara bağlı olduğunu söyledi.   Hükümetin elinden gelen her şeyi yaptığını belirten Koç, bununla birlikte Türkiyede nüfus artış hızının yüzde 1.3 olduğunu ve artan nüfusun ihtiyaçlarının karşılanması için ekonominin şu an olduğundan daha hızlı bir şekilde büyümesi gerektiğini vurguladı. 
AVRUPA 2 SENE SONRA  
Koç, Defteriosun Euro Bölgesindeki krizin Türkiyenin ihracat rakamlarını nasıl etkileyeceği sorusu üzerine ise Türkiyenin ihracatını 
gelişmekte olan ülkelere kaydırdığını söyledi. Avrupanın gelecek 2-3 yılda daha da küçülebileceğini ya da çok az büyüme olacağını belirten Koç, Avrupanın sorunu doğru zamanda biraraya gelip doğru kararlar verememeleri dedi. Koç, bunun Avrupanın toparlanmasını geciktirdiğini ama yine bir kaç sene içinde yeniden büyümeye başlayacaklarını aktardı.   
UMARIM DAHA KÖTÜ OLMAZ 
Defterios, Türkiye-Suriye arasındaki gerilime de değinerek iki ülke arasında geçmişte önemli derecede ticaret olduğunu, bu konuda Koçun en büyük korkusunun ne olduğunu sordu. Koç ise artık Suriye ile ticaretin neredeyse sıfıra düştüğünü söyleyerek, Türkiyeye kaçan Suriyeli sayısının 145 bin civarında olduğunu, bu kişilere kalacak yer, gıda ve eğitim anlamında yardım edildiğini aktardı. İki ülke ticaretinin yerine alternatif bulmasının çok zaman alacağını ve maliyetli olacağını belirten Koç, Umarım durum daha da kötüye gitmez ve bölge bu durumdan daha ciddi boyutlarda etkilenmez dedi.