İnşaat sektöründe istihdam azaldı
İnşaat sektöründe istihdam, 2012 yılının dördüncü çeyreğinde bir önceki yılın aynı dönemine göre yüzde 0,9 azaldı. Türkiye İstatistik Kurumu (TÜİK), İnşaat İşgücü Girdi Endeksleri 2012 yılı dördüncü dönem sonuçlarını açıkladı.

Buna göre, Üç Aylık İnşaat Sektörü İstihdam Endeksi 2012 yılının dördüncü çeyreğinde bir önceki yılın aynı dönemine göre yüzde 0,9 azaldı.

Söz konusu dönemde, Bina İnşaatı Sektörü İstihdam Endeksi yüzde 2,3 azalarak 82,3'den 80,4'e düşerken, Bina Dışı İnşaat Sektörü İstihdam Endeksi ise yüzde 0,9 artarak 120,9'dan 121,9'a yükseldi.

Çalışılan saat yüzde 1,1 azaldı

Üç Aylık İnşaat Sektörü Çalışılan Saat Endeksi 2012 yılının dördüncü çeyreğinde bir önceki yılın aynı dönemine göre yüzde 1,1 azaldı.

Bina İnşaatı Sektörü Çalışılan Saat Endeksi yüzde 2,6 azalarak 79,1'den 77,1'e düşerken, Bina Dışı İnşaat Sektörü Çalışılan Saat Endeksi yüzde 0,7 artarak 122,1'den 122,8'e çıktı.

Brüt ücretler yüzde 15,4 arttı

Üç Aylık İnşaat Sektörü Brüt Ücret-Maaş Endeksi 2012 yılının dördüncü çeyreğinde bir önceki yılın aynı dönemine göre yüzde 15,4 arttı.

Bina İnşaatı Sektörü Brüt Ücret-Maaş Endeksi yüzde 15,9 artarak 172,0'dan 199,3'e; Bina Dışı İnşaat Sektörü Brüt Ücret-Maaş Endeksi yüzde 14,8 artarak 247,5'den 284,1'e yükseldi.