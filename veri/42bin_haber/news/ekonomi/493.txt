Yabancılar leasinge gelecek
AVRUPALI yatırımcılar finansal kiralama (leasing) şirketlerinin de kapısını çalmaya başladı.
YapıKredi Leasing Genel Müdürü Nurgün Eyüboğlu, yeni çıkan kanunun finansal kiralama sektörünü yeniden tanımlama fırsatı sunduğunu belirterek, Kanunun sektöre getireceği yenilikler yabancıların dikkatini çekti. Avrupalı finansal kiralama şirketlerinin sektöre olan ilgisi son dönemde arttı. Satın almalar ortaklıklar olabilir dedi.  
NOTER ONAYI KALKIYOR 
YapıKredi Leasingin yıllık bir milyar dolarlık işlem hacmi ile sektörde lider olduğunu söyleyen Eyüboğlu, Sektörün büyümesi ve yabancı oyuncuların da bu alana girmesi, reel sektöre yarayacak diye konuştu. Yeni kanunla 4 yeni ürünün geldiğini kaydeden Eyüboğlu şunları anlattı: Eskiden her işlemin noter huzurunda yapılması gerekiyordu. Bundan sonra BDDKya bağlı bir birlik geliyor. İşlemler bu birliğin onayı ile hızla sonuçlanacak. Bugüne kadar hep bir mal kiralaması yapılıyordu, bundan sonra hizmet kiralaması da olacak. Yani şirketler bizim kiraladığımız makinaları kullanacaklar. Projeleri bitince de bize geri verecekler. Diğer 3 yeni ürün ise, sat-geri kiralama (konut ve evi ipotek ettirerek finansman), software leasing, bütünleyici parça ve eklenti malların kiralanması.  
Yat için 30 milyon dolar 
SON dönemde yat finansmanı gibi işadamlarının ihtiyaç duydukları finansmanı sağlamaya yöneldiklerini söyleyen Nurgün Eyüboğlu, 1.5 yılda 50 yatın finansmanını sağladık. 30 milyon dolarlık büyüklüğe ulaştık dedi. 
 