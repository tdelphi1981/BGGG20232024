Acı reçeteyi adım adım alacaklar
IMF ve AB, ekonomik kriz nedeniyle bakan Kıbrıs Rum yönetimini kurtarmak için şart koştuğu acı reçeteyi, Yunanistan tecrübesi nedeniyle tek bir doz yerine adım adım içirme kararı aldı.
Maaş kesintileri ve ek vergileri içeren tedbirler her ay belirli oranlarda uygulanacak. 2012nin son maaşı ile 13üncü maaşlarını ceplerine koyan Rum halkı, krizin gerçek etkisini Şubat 2013 maaşlarında hissedecek. Bugüne kadar, cılız gösteriler yapan Rumların, önümüzdeki aylarda eylemlerini tırmandırması bekleniyor. AB Destek Mekanizmasını oluşturan IMF, AB Merkez Bankası ve AB Komisyonundan oluşan Troykanın, kurtarma paketi henüz imzalanmadı. AB maliye bakanlarının oluşturduğu Eurogroup önceki günkü toplantısında Kıbrıs Rum yönetiminin durumunu ele aldı. Eurogroup Başkanı Jean-Claude Juncker, Rumlara kredi verme prosedürünü Ocak ayına ertelediklerini açıkladı. Junckerın sözleri, kredi öncesinde Rum Meclisinin ev ödevlerini tamamlamasının beklendiği yönünde yorumlandı.  
YÜZSÜZLERE YURTDIŞI YASAĞI 
Son bir hafta içinde 26 kemer sıkma yasası onaylayan Rum Meclisi, önceki gün de KDV oranlarının artırılması ve vergi borcu olanlara yurtdışı seyahat yasağı getirilmesini yasalaştırdı. KDV oranlarındaki artış 2013te yürürlüğe girecek. Yüzde 17lik KDV, Ocakta 18, Şubat ayında ise 19a çıkacak. 2014te ise, vergi gelirlerine göre daha da yükseltilecek. Halkın temel tüketim maddelerinden, (süt ürünleri, gıda) düşük oranlarda KDV alınıyor. Bunlara uygulanan KDV de aşamalı bir şekilde artırılacak.  
ALKOL VE SİGARA EL YAKACAK 
Tütün ürünlerinin kilosundan 60 Euro vergi alınıyordu. Vergi miktarı 150 Euroya çıkartıldı. Yaklaşık 3 misli yapılan vergi artışının, parakende satışlara nasıl yansıyacağı henüz bilinmiyor. Bir paket sigara bugün 2.2 Eurodan satılıyor. Yılbaşıyla birlikte KDVnin de aşamalı bir şekilde artırılması, ürünlerin adım adım zamlanması anlamına geliyor. Aynı şekilde bira başta olmak üzere alkol ürünlerinden alınan vergiler de yüzde 50 oranında artırıldı. İçki ve sigaraya düşkün Rum halkı, zamlı yeni fiyatları henüz görmedi. 
100 bin Kıbrıslı Türke bedava sağlık kalkıyor 
RUM siyasi partileri, peşpeşe gelen kemer sıkma yasaları arasına Kıbrıslı Türklere bedava sağlık uygulamasının kaldırılmasını da ekledi. 56 sandalyeli parlamentoda çoğunluğu elinde bulunduran DİSİ ve DİKO partileri, Kıbrıslı Türkler ve 3üncü ülkelerden siyasi göçmenlere bedava sağlık hizmetinin kaldırılmasını tasarı haline getirdi. Ücretsiz sağlık hizmetlerinden, bugüne kadar Rumlardan Kıbrıs Cumhuriyeti kimliği alan 100 binden fazla Kıbrıslı Türk yararlanıyordu. Rum yönetimi, 1974 sonrası Türkiyeden gelerek KKTC vatandaşı olan ya da bir Kıbrıslı Türkle evlenenlere kimlik vermiyor 
 