Yerli oto bahane kiralama şahane
Başbakan Recep Tayyip Erdoğanın Ocak 2011de ilk olarak TÜSİAD Genel Kurulunda dile getirdiği ve hükümetin 2023 programı içindeki en önemli hedeflerden biri olan Yerli oto projesi 2 yılda firmaların PR çalışmalarının ötesine geçemedi. Yerli oto gündeme gelme, basında geniş yer alma adına önemli bir koz oldu ama sadece bununla sınırlı kaldı.
KİMSE YAPMAM DEMEDİ 
Hükümetin yerli otomobil markası projesine Türkiyede üretimi olan dünya otomotiv devleri Fiat, Renault, Hyundai ve Toyota da girebileceklerinin mesajlarını net olarak verdi. Ama istenen koşullar, yerlilik oranları ve destekler çok net belli olmadığı için bu mesajlar sadece sözde kalırken, henüz bu proje için düğmeye basan çıkmadı. Kombassan bile yerli oto konusunda yer alabileceğinin sinyalini verdi. Yani kimse hayır yapmam demedi ama yaparım diyenin de somut bir adımı henüz çıkmadı.
Tüm bu gelişmeler ışığında MÜSİAD başkanı yerli otoyu üyelerinden birinin yaptığını açıklayarak yeniden konuyu gündeme taşıdı. Tüm gözler bu üyeye çevrilmişken, Bilim, Sanayi ve Teknoloji Bakanı Nihat Ergün dün Hürriyette de yer alan açıklamayı yaptı: Bu bir yerli oto projesi değil, elektrikli araç dönüşüm projesidir. Ama bu açıklama tatmin etmemiş olsa gerek dün Babayiğit Derindere haberleri yayınladı. 
Türkiyenin en büyük otomotiv şirketlerine sahip Mustafa Koçun çıkıp, Yerli oto yersiz derken, paranın patronu Maliye Bakanı Mehmet Şimşek, Yerli yerine hazır markaya odaklanmak gerekir açıklaması yaparken, Derinderenin bu işe giriyor olması dikkat çekti. 
KİRALAMADAKİ REKABET 
Gelin şimdi işin perde arkasına bakalım. Son yıllarda Türkiyede filo kiralama sektörü çok büyüyor ve rekabet daha da sertleşiyor. Sektöre yeni giren firmalarla fiyatlar aşağıya çekilirken, şirketler rekabette ayakta kalmak için yeni stratejiler geliştiriyor. Türkiyenin bu konudaki en büyük şirketi Intercity, rekabette atak yapmış ve kısa süre önce İstanbul Parkın işletmesini almıştı. Bu adımıyla gündemde çok geniş yer buldu ve ciddi güç kazandı. Diğer taraftan Anadolu Grubunun bünyesindeki Çelik Motor da grubun desteğiyle başladığı kiralama işinde çok hızlı büyüyerek bir anda en büyük şirketler arasına adını yazdırdı. Intercitynin 30 bin araçla lider olduğu sektörde Çelik Motor Kiralama kısa sürede 10 bin aracı aşarak sektördeki ağırlığını artırdı ve liderlik hedefi koydu.  
ELEKTRİKLİ KİRALAMA 
İşte sektörde önemli gelişmeler olurken, yaklaşık 14 bin araçla ikinci büyük filo kiralama şirketi olan Derindere de yeni stratejiler geliştirmeye başladı. Bunlardan ilki filoda fark yaratmak için elektrikli oto sayısını artırmaktı. Renaultun ürettiği elektrikli Fluencenin kiralama fiyatları pahalıya geldiği için işin çözümü dönüşümden geçiyordu. Osman Boynerin sahibi olduğ BD Otomotivin hafif ticari araçlarda yaptığı elektrik dönüşümünün bir benzerini Derindere, otomobilde uygulamak istedi. Bunun içinde bir süre önce Toyoto Corollayı elektrikli otoya dönüştürme projesini hayata geçirdi. Araca elektrikli motor koyarak bir prototip yarattı. İşte yerli oto diye lanse edilen araç da bu araçtır.
Derindere aracı son 2 aydır da bir çok kişiye test ettirdi. Açıkçası bu işi uygun bir fiyata yapması Derindereye kiralamada önemli bir avantaj yaratacak. Ama yetkililer otomobilde dönüşümün zor ve onay süresinin zor olduğunu belirtiyor.
Son söz: MÜSİAD Başkanının 
işi Babayiğit ve yerli oto 
olarak lanse etmesi, Derindereyi bir anda Türkiyenin babayiğidi durumuna getirdi. Yani bir 
başka değişle Koçun yapamadığını sanki Derindere başardı gibi bir algı yaratılmaya çalışıldı. Biz de bir kez daha yerli otoda yersiz bir tartışmaya şahit olduk. 
Yerli oto yaptık diye ortaya çıkanlar 
·  Ankara Ertex
·  Ağrı Batmobile
·  Sakarya Sanayi ve Ticaret Odası
·  Sivas Cumhuriyet Üniversitesi
·  Karadeniz Atmaca 53
·  KKTC Yakındoğu Üniversitesi
· TÜBİTAK 
Yerli otoya Varım diyenler 
· Fiat · Renault · Hyundai 
· Toyota · Kombassan 
AÇIKLAMA 
Dün yerli otoyla gündeme gelen  Derindereden de açıklama geldi. Açıklamada şu görüşlere yer verdiler; Bazı medya kuruluşlarında bilgi kaynağı olmadığımız ve ağırlığı duyuma dayalı yorumlardan oluşan birtakım haberlere yer verilmektedir. Girişimci ve dinamik bir yapıya sahip olan Derindere, her dönem kendi işi ile ilgili gelişmelere ve yeniliklere açık olmuştur. Kurumumuz, faaliyetleri ile ilgili kamuoyunu ilgilendiren her konuyu doğru zamanda ve tüm detayları ile paylaşacak kadar şeffaftır. Konu ile ilgili yakın gelecekte düzenleyeceğimiz bilgilendirme toplantısıyla tüm kamuoyunu aydınlatacağız.