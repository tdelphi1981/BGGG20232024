Dünyaya kendini Türkçe anlatacak
Avrupa finans devi HSBC, kurumsal ve ticari bankacılık alanındaki yeni reklam filmini Türkçe çekti. Genç bir Türk girişimcinin teknoloji alanındaki fikrini büyütüp, uluslararası bir başarı yakalamasının anlatıldığı filmin bugünden itibaren, bankanın faaliyette olduğu 87 ülkede, Türkçe seslendirme ve o ülkenin dilinde altyazısıyla yayınlanması bekleniyor.
AVRUPA, Asya-Pasifik bölgesi, Kuzey ve Güney Amerika, Ortadoğu ve Afrikada toplam 87 ülkede faaliyet gösteren İngiliz bankacılık devi HSBC, global düzeyde kurumsal ve ticari bankacılık konusundaki yeni reklam filminde Türk girişimciliğini anlattı. İstanbuldan çıkan genç bir Türk girişimcisinin, teknoloji alanındaki şirketinin dünya çapında başarıya ulaşmasının anlatıldığı film, HSBCnin faaliyette olduğu tüm ülkelerde Türkçe olarak, o ülkenin dilinde altyazıyla yayınlanacak.  
HIZLI BÜYÜMEYE DEVAM 
Bugün Türkiye dahil aynı anda 80in üzerinde ülkede gösterilmesi planlanan HSBCnin yeni reklam kampanyasında, Türkiyeyi seçmesinde, nüfusun yarısından fazlasının 28 yaşın altında olmasının ve ülkenin facebook, google gibi bazı internet sitelerini kullanan kişi sayısının etkili olduğu belirtildi. HSBCnin kararında ayrıca Türkiyenin büyümesinin önümüzdeki 10 yılda Çin ve Hindistan dışındaki, neredeyse tüm ülkelere eşit olabileceği hatta geçebileceği öngörüsünü dikkate aldığı kaydedildi.  
 
SKYFALLDAN ETKİLİ 
HSBC Kurumsal ve Ticari Bankacılıktan Sorumlu Genel Müdür Yardımcısı Virma Sökmen, HSBCnin global bir kampanya için Türk girişimciliğini seçmesinin Türkiyeye olan yatırım ilgisini artıracağını belirterek, İstanbulun çok güzel görüntüleriyle birlikte çekilen bu film, Türkiyenin ekonomik performansı açısından çok manidar. İstanbulda çekilen son James Bond filmi Skyfall kadar etkili olur mu bilinmez ama yatırım çevrelerinin dikkatini çekeceği kesin. Bu açıdan bence daha etkili dedi.  
GELENEKSEL AİLE BAĞI 
HSBCnin reklamında, Türkiyenin geleneksel aile yüzünü de gösteren sahnelere yer verdiğini kaydeden Sökmen, Türklerin güçlü aile bağlarının yanında teknolojiye dönük yüzü de gösteriliyor. Filmin sonunda da, HSBC olarak İş dünyasının uluslararası bağlantılarla büyüyeceğine inanıyoruz mesajı veriliyor diye konuştu.  
Türkler oynadı 
REKLAM filmini  bankanın global Creative Direktörü Axel Chadecott çekti. İstanbulun  yer aldığı filmde Türk aktörler rol aldı.  
Genç, istekli global düşünen 
TÜRKİYEnin yükselen gücü genç nüfusuna vurgu yapılan filmin ana teması şöyle: Teknoloji öyle bir noktaya geldi ki, artık genç girişimciler bulundukları cofrafyadan bağımsız, dünya çapında işler yapabilecekler. Bundan sonra, genç, istekli ve global düşünenler iş dünyasında kazanacaklar ve Türkiye öyle bir yer.  
95 milyon müşteri  
GENEL merkezi İngilterede bulunan HSBC Holdings, 87 ülkede 307 bin çalışanı bulunan uluslararası bir dev. Şubeleri dışında 7 bin 500 ofisi bulunan bankanın dünya genelinde 95 milyon müşterisi bulunuyor. HSBC 2001 yılında Demirbankı satın alarak Türkiye piyasasına girmişti.