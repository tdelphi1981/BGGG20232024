Federasyon ile Digiturke rekabet soruşturması
REKABET Kurulu (RK), Türkiye Futbol Federasyonu (TFF) ve Krea İçerik Hizmetleri ve Prodüksiyon (Digiturk) arasındaki futbol yayın hakları sözleşmesi hakkında soruşturma başlattığını açıkladı.
RKnın internet sitesinde yer alan duyuruya göre, Türkiye Futbol Federasyonu (TFF) ile Digiturk arasındaki sözleşmenin süresinin 2 yıl uzatılıp uzatılmadığının araştırılması ve bu iddiaların doğruluğu halinde işlem yapılması talebi üzerine başlatılan ön araştırmanın Kurul tarafından karara bağlandığı belirtildi. 
Digiturk ise yaptığı açıklamada, TFF ile 4 Şubat 2010 tarihinde imzaladığı mevcut sözleşmeden kaynaklanan yayın haklarını 2015 yılı Mayıs ayı sonuna kadar kullanma hakkı olduğunu belirterek, şu ifadelere yer verdi: TFF ile Digiturk arasında 21 Mayıs 2012 tarihinde imzalanan Paket A Yayın Haklarının 2015-2016 ve 2016-2017 futbol sezonlarını da kapsayacak biçimde uzatılmasına ilişkin sözleşme vardır. Digiturk, Rekabet Kanununun 4. maddesinde belirlenen koşullara uygun olduğundan emin olduğu 2 senelik uzatma hakkına dair yapılan ek sözleşme hakkında Rekabet Kurumunun bu incelemesini kısa sürede tamamlayarak söz konusu ek sözleşmeye onay vereceğini beklemektedir. 
Yayın ihalesinde süreç nasıl işledi 
Ocak 2010
· TFFnin 4 sezonu kapsayacak olan maç yayın ihalesini yıllık 321 milyon dolarla Digitürk kazandı.
Temmuz 2011
· Şike futbol endüstrisini derinden sarsarken, yayıncı kuruluşun gelirleri de düştü.
Mart 2012
· TFF, Spor-Toto Süper Ligde ilk kez Play-Off sistemi uygulayacağını açıkladı.
Nisan 2012
· Kulüpler Birliği ihalesiz olarak maçları 2 yıl daha Digiturkün yayınlaması üzerine anlaştı. 
Mayıs 2012
· Süper Lig maçlarını 2018e kadar yayınlamak için Rekabet Kuruluna başvuran Digiturke onay çıkmadı.
Aralık 2012
· Rekabet Kurulu tarafından soruşturma başlatıldı. 
  
 