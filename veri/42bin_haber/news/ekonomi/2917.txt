Yapı Kredi Emeklilik ödül aldı
Yapı Kredi Emeklilik 2012de hayata geçirdiği CRM projesiyle ödül kazandı.Yapı Kredi Emeklilik, Microsoft Dynamics ürünü kullanan kurumların katıldığı Müşteri Mükemmeliyeti Ödülü-Customer Excellence Awards 2013te finans kategorisinde ödül kazandı ve dünya genelindeki bu ödülü alan ilk Türk şirketi oldu. Yapı Kredi Emeklilik Genel Müdürü Taylan Türkölmez, emeklilik şirketlerinin müşteriyle ilişkilerinin uzun yıllara dayandığını belirterek, 2012 yılında yeniden yapılandırdıkları CRM sistemiyle amaçlarının bu müşteri ilişkisini tek bir merkezden yönetebilmek ve müşterinin Yapı Kredi Emeklilik ile iletişime geçtiği her noktada gerekli bilgiye ulaşmak olduğunu söyledi. Türkölmez, sözlerini şöyle sürdürdü: Emeklilik şirketi olarak faaliyete geçtiğimizden bu yana özellikle odaklandığımız bir nokta, müşteri ilişkilerinde rakiplerimizden farklılaşmak. Bu nedenle müşterilerimizin değişen ihtiyaçları doğrultusunda hizmet kalitemizi sürekli iyileştiriyor, farklı ihtiyaçlara ve taleplere sahip müşterilerimize en uygun çözümleri geliştirmeye çalışıyoruz.