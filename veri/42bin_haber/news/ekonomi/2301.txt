Hollanda ekonomisi yeniden resesyona girdi
Son yılların en büyük krizlerinden birini yaşayan Hollanda ekonomisi yeniden küçülme dönemine girdi. Merkezi İstatistik Bürosu (CBS), 2012 yılının son çeyreğinde üçüncü çeyreğe göre yüzde 0,2 oranında küçülme yaşayan ülke ülke ekonomisinin durgunluğa (resesyona) girdiğini bildirdi.

Böylece ülke ekonomisi son dört yıl içinde üçüncü kez resesyona girmiş oldu.

Hollanda ekonomisi daha önce 2008'in sonu ile 2009'un ortalarını kapsayan dönemde de resesyona girmişti.

CBS tarafından yapılan açıklamada, ekonominin 2012'de bir önceki yıla kıyasla yüzde 0,9 oranında küçüldüğüne yer verildi. Özellikle geçen senenin son üç ayında yatırımlarda önemli gerileme yaşandığına işaret edilen açıklamada, tüketici harcamalarının da azaldığı belirtildi.

İhracat rakamlarında 2012'nin son çeyreğinde yüzde 3,2 oranında büyüme olduğunu belirten CBS, bu büyümede doğalgaz, petrol ve kiymasal ürünlerin satışının önemli rol oynadığına işaret etti.

Tüketici harcamalarının 2012;de yüzde 1,4 oranında azaldığını belirten istatistik bürosu, işsizlik rakamının ise bir yıl önceye kıyasla 63 bin arttığını bildirdi.

CBS'in açıklamasıyla ilgili değerlendirmede bulunan Ekonomi Bakanı Henk Kamp, verilerin vatandaşlarla işletmelerin zor bir dönemden geçtiğini gösterdiğini dile getirdi. 

Ekonomin daraldığını, insanlarda bir belirsizliğin hakim olduğunu belirten Kamp, ekonomide güveni yeniden tesis etmenin yolunun reformları uygulamaktan geçtiğini söyledi.