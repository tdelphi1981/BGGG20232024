35 yıl sonra "A"nın biri gitti
Uluslararası kredi derecelendirme kuruluşu Moody's, 35 yıl aradan sonra İngiltere'nin kredi notunu "AAA"dan, "Aa1"e indirdi. İngiltere Maliye Bakanı George Osborne, kredi derecelendirme kuruluşunun kararının "ülkenin karşı karşıya olduğu borç sorununu sert bir şekilde hatırlattığını" söyledi.

Osborne, Moody's'in not kırmasıyla güçlü bir ekonomi planı izleme yolundaki kararlıklarının iki kat arttığını ifade etti.

Muhalefet ise kararın ardından hükümetin ekonomi politikalarını eleştirdi.

Gölge Maliye Bakanı, İşçi Partili Ed Balls, notun düşürülmesinin ülkedeki ekonomik istikrarsızlığı artıracağını savunarak, "Borçlarımız artıyor, çünkü ekonomi büyümüyor" dedi.

İngiltere 1978 yılından bu yana Moody's ve S and P kredi derecelendirme kuruluşlarında en yüksek not olan AAA notuna sahipti.

Moody's, İngiltere'nin artan borç stoku ile bozulan mali yapısında 2016'dan önce iyileşme beklemediğini de bildirdi.