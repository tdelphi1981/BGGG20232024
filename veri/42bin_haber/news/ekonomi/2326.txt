Bu hafta yatırım araçları kaybettirdi
Haftalık bazda 24 ayar külçe altının gram satış fiyatı yüzde 3,78 oranında, Cumhuriyet altınının satış fiyatı da yüzde 3,59 oranında değer kaybetti. Önceki hafta sonu 95,20 lira olan 24 ayar külçe altının gram satış fiyatı 91,60 liraya, geçen hafta sonu 640,00 lira olan Cumhuriyet altınının satış fiyatı ise 617,00 liraya geriledi.

İstanbul Menkul Kıymetler Borsası'nda (İMKB) işlem gören hisse senetleri haftalık bazda ortalama yüzde 0,77 değer kaybetti. İMKB 100 Endeksi bir önceki haftaya göre 602,59 puan azalarak 78.081,40 puana düştü. 

Dünkü kapanış itibariyle, haftalık bazda euro'nun satış fiyatı yüzde 0,46 oranında, Amerikan Doları'nın satış fiyatı ise yüzde 0,11 oranında değer kaybetti.

Bu hafta, borsa yatırım fonları yüzde 0,94 oranında, gruplara yönelik emeklilik fonları yüzde 0,34 oranında, bireysel emeklilik fonları yüzde 0,52 oranında, hisse senedi yoğun yatırım fonları yüzde 0,66 oranında, esnek yatırım fonları yüzde 0,23 oranında, karma yatırım fonları yüzde 0,41 oranında, fon sepeti yatırım fonları yüzde 0,07 oranında, emtia yatırım fonları yüzde 1,47 oranında değer kaybına uğradı. 

Tahvil bono yatırım fonları yüzde 0,04 oranında, para piyasası yatırım fonları yüzde 0,08 oranında, tahvil bono yatırım fonları yüzde 0,04 oranında, uluslararası yatırım fonları yüzde 0,11 oranında değer kazandı. 

İMKB Tahvil ve Bono Piyasasında, ağırlıklı ortalamalara göre çeşitli vadelerdeki bono ve tahvillerin haftalık net getirileri ise yüzde 0,10 ile yüzde 0,13 arasında değişti.

Bu hafta sonunda ortalama faizleri yüzde 4,76 dolayında olan haftalık reponun net getirisi de yüzde 0,08 olarak gerçekleşti.