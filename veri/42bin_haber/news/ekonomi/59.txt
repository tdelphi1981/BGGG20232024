Ericsson 1.500 işçi çıkaracak
İsveç merkezli Ericsson şirketi, bin 550 çalışanının işine son vereceğini açıkladı.
Ericsson Peronel Müdürü Tomas Qvist bugün yaptığı açıklamada, tasarruf tedbirlerini artırmak amacıyla şirketin yüzde 10 oranında küçülme kararı aldığını ve bunun sonucunda çalışan sayısını azaltacaklarını açıkladı. 
Şirketin Kista'daki merkezinde konuşan Qvist, bu kararı almanın kolay olmadığını, rekabet şartlarının çok ağır olduğunu belirterek, Ericsson'un bu kararı almak zorunda kaldığını söyledi. 
İsveç Başbakanı Fredrik Reinfeldt de yaptığı açıklamada, Ericsson'un kararının üzüntü verici olduğunu, dünyada devam eden ekonomik krizin İsveç'e etkisinin, 2008 ve 2009 yılındaki kadar ağır olmadığını dile getirdi. 
Konuya ilişkin açıklama yapan Sanayi Bakanı Annie Lööf da Ericsson ise ekonomik krizin etkisinin İsveç ekonomisini çok etkilemediğini ancak ekonomi üzerinde uluslararası rekabet koşullarının etkisinin bulunduğunu kaydederek, Ericsson'un kararının ağır olduğunu ifade etti. 
Bu arada, şirketin sendika temsilcisi olan Annika Samuelsson de yeni kararlar sonuncunda telekom şirketinde çalışan her 10 kişiden birinin işini kaybedeceğini bildirdi. Sendikanın bu kararı onaylamadığını kaydeden Samuelsson, telekom şirketinde çalışan herkesin işini kaybetme endişesi ile bekleme aşamasında olduğunu kaydetti.