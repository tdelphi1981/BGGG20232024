Türkiye bor ile dünyanın süper gücü olacak
TÜBİTAK bor madeniyle ilgili buluşlara 2.5 milyon TL verecek.
Dünya bor piyasasını tek başına yönlendiren Türkiye, kullanım alanlarını yaygınlaştırmak için harekete geçti. Ulusal Bor Araştırma Enstitüsü (BOREN) ile çağrıya çıkan TÜBİTAK, bor ürünleriyle ilgili Ar-Ge projesi hazırlayan araştırmacılara 2,5 milyon TL'ye kadar destek verecek. Bu sayede TÜBİTAK, Türkiye'deki bor madenlerini dışarıya gerek kalmadan en iyi şekilde kullanarak bor ile çalışan teknolojileri dünyaya pazarlamayı hedefliyor.