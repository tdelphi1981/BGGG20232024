Yalçıntaşın yeni adresi DEİK başkanlığı mı?
ANAYASA Mahkemesinin TOBB Kanunundaki İki dönem başkanlık yapanların iki dönem geçmeden tekrar başkan seçilemezler hükmüyle ilgili kararı beklenirken Türkiye genelindeki 365 Oda ve Borsada önümüzdeki birkaç ay içinde yapılacak seçimlerle ilgili heyecan devam ediyor.
Geçen Cumartesi yapılan TOBBun patronajındaki Dış Ekonomik İlişkiler Kurulu (DEİK) Genel Kurulunda ortaya çıkan sonuçta bazı önemli isimler hakkında ipuçları taşıyor. Bu isimler arasında en önemlisi İstanbul Ticaret Odası (İTO) Başkanı Murat Yalçıntaş. Çünkü Yalçıntaş, DEİK yönetimine girdi. Üstelik de DEİK yönetimindeki İTO Meclis Başkanı İbrahim Çağların yerine İTO başkanlığından ayrılacağı kesinleşen Yalçıntaşın DEİK yönetimine girmesi yeni bir senaryoyu da gündeme getirdi. 
YALÇINTAŞ VE DEİK  
İTO Başkanı Murat Yalçıntaş, 2005te İTO Başkanlığına seçildiğinde, uzun süre 4 dil bilen Kolejli, Bogaziçili başkan olarak anıldı. Ak Parti kurucularından olması ve partide bir süre aktif görev alması nedeniyle bu sıfatlar ayrıca ilgi çekiyordu.  Saint Joseph (Fransız Lisesi), Boğaziçi Üniversitesi Makina Mühendisliği, Boston & Vrije - Yüksek Lisans. Sonradan İstanbul Üniversitesinde İşletmede doktora da yaptı. İngilizce , Fransızca , Almanca  ve Arapça konuşuyor. Peki şimdi bunları neden hatırlattık. Murat Yalçıntaşın DEİK yönetimine girmesi iki anlam taşıyor. Eğer Anayasa Mahkemesi iki dönem üst üste başkanlık yapmış olanların yeniden aday olabilmelerinin yolunu açarsa, büyük ihtimalle TOBB Başkanı Rifat Hisarcıklıoğlu yeniden aday olacak ve bir dönem daha başkanlık yapacak. 
TOBBun en önemli kurumsal örgütlerinden biri DEİK. DEİKin İcra Kurulu başkanlığı da çok önemli bir mevki...
Mevcut başkan Rona Yırcalının göreve devam etmemesi durumunda bu koltuk için en önemli aday olarak Murat Yalçıntaş gösteriliyor. 
DEİKin başkanının bir değil birkaç dil bilen, işadamı kimliği güçlü ve önceki örgütü tecrübesi çok iyi olan biri olması gerektiği vurgulanıyor. Murat Yalçıntaş, halen TOBB Başkan Yardımcısı ve aynı zamanda Akdeniz Sanayi ve Ticaret Odaları Birliği (ASCAME) Başkanlığını da yürüttü. Bunun dışında yine TOBB adına birçok uluslararası kuruluşta önemli temsil görevleri de üstlendi.   
BİR BAŞKA AYRINTI 
Uzun süredir iş dünyasının dışa açılmasında gönüllü örgüt olarak atak olan Türkiye İşadamları ve Sanayiciler Konfederasyonu (TUSKON) da artık DEİKte temsil edilmiyor. Aslında DEİKin yarı kamu kurumu yapıyla yıllardır yürüttüğü iş dünyasının dünyaya açılması görevini misyon edindiği için TUSKON zaman zaman bu örgütle çatışma da yaşadı. TOBBun patronajında olan bir konuda TUSKONun biraz da kontrolsüz hareket ederek bazı sıkıntılara neden olduğu zaman zaman medyaya da yansıdı. Şimdi DEİKte ASKON ve MÜSİADın temsilcisi sayılabilicek isimler var ama TUSKON bu anlamda bu kurumda yok. TOBB Başkanı Rifat Hisarcıklıoğlu aslında tüm iş dünyasının çatı örgütünün başkanı olarak hepsiyle işbirliğine açık bir anlayışa sahip ve ülkenin en kritik zamanlarında bile bu yaklaşımıyla pozitif anlamda önemli rol oynadı. Ancak bazı örgütlerin özellikle dış ilişkilerde aşırı inisiyatif kullanması zaman zaman rahatsızlık yarattı. Murat Yalçıntaşın DEİK İcra Kurulu Başkanı olması halinde bu konuda da çok önemli bir orta yol bulunmuş olacak. Murat Yalçıntaş, elbette Oda seçimlerine girecek ve büyük ihtimalle İTOdan TOBB delegesi olacak. DEİK İcra Kurulu başkanını DEİK yönetim kurulunun seçtiğini, Yalçıntaşın yeni katıldığı DEİK ailesinden kimseyi özellikle de DEİK İcra Kurulu Başkanı Rona Yırcalıyı üzmek istemeyeceğini de vurgulamak lazım. Yani kendisinin aday olmayacağını ama şartlar başkan olmasını gerektirirse buna hayır demeyeceğini belirtmek de fayda var. 
Anayasa Mahkemesinin 27 Aralıkta ya da ertelerse daha sonra vereceği iki dönem başkanlık yapanlarla ilgili kararın, oyunun seyrini değiştirebileceğini de hatırlatalım.