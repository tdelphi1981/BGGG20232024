İş arayanlar en çok tanıdığa başvuruyor
İş arayanlar en çok akraba ve eş dosta başvuruyor. Sonra İŞ-KUR, internet ve gazetelerle özel istihdam bürolarına bakılıyor. Bu tablo İŞ-KUR'un "Türkiye'deki işgücü piyasasında talep araştırması"yla ortaya çıktı. 

Araştırmaya göre, eş dosta sorarak iş arayanlar daha çok grafiker, muhasebeci, mimar, satış elamanı ve dikiş makinecisi.

Gazeteden iş bulmayı tercih edenler ise beden işçisi ve güvenlik görevlisi.

Garson, büro memuru ve makine mühendisi ise internete, temizlik görevlisi, makine teknisyeni ve tornacı ise İŞ-KUR'a başvuruyor.