Krizi bilen adam iflas etti
Nobel ödüllü ekonomist Paul Krugman'ın teorileri kendini kurtarmaya yetmedi. Tüketim çılgınlığına kapılan Krugman, eknomik konjonktürü iyi analiz edememiş olsa gerek, 8 milyon dolara yakın borcu sebebiyle iflasını ilan etti.
NOBEL Ödüllü eknoomist ve köşe yazarı Paul Krugman, kişisel iflasını ilan etti. Krugman'ın avukatları tarafından İflas Mahkemesi'ne sunulan dosyada 7.346 milyon dolar pasife karşılık 33 bin dolar aktif gösterildi. Krugman'ın borçlarının büyük bölümü mortgagedan kaynaklanıyor. 
Lüks takıntısı sonun başlangıcı
İflas dilekçesinde Krugman'ın 2004'te American Express Siyah Kart kullanarak 84 bin dolara Portekiz şarapları ve 19. yüzyıl İngiliz kumaşı satın almasıyla kredi kartı borcunu ödemede sorun yaşamaya başladı. 2004 ve 2007 yılları arasında pahalı arabalar ve giysiler ile savurganlık yapan Krugman, bu yaşam tarzının patronlarını ona büyük zam yapmaya ikna edeceğini düşündü. 
Nobel ödülü konut balonunu analize yetmedi 
Kredi balonları zirvedeyken 8.7 milyon dolara dairesatın alan Krugman'ın dairesi aylar sonra yüzde 40 değer kaybetti. Krugman'ın dairesini büyük indirimle satın alan emekli televizyon yöneticisi Herman Minsky "Nobel ödülü alan bir ekonomistin konut balonunu fark edeceğini düşünürsünüz Ama ben bu durumdan şikayetçi değilim" dedi. Krugman, avukatı aracılığıyla, kişisel harcama ve borçlanmaları sebebiyle yaşadığı sıkıntılara karşın hâlâ Keynesçi politikalara inandığını şöyle duyurdu: "Ben hâlâ makroekonomik düzeyde borç krizlerinin toplam talebi artıracak şekilde devlet borçlanmasının artırılmasıyla çözüleceğine inanıyorum. Her ne kadar benim açımdan mikroekonomik seviyede bu strateji olağanüstü başarısız olsa da."