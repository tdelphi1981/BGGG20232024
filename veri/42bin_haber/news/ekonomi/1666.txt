Kriz Fransa'yı fena vurdu
 
 Fransa’da iş piyasasının durgun olması, küresel ekonomik krizin devam etmesi konjonktürün gerilemesi işsiz sayısını artırıyor. Geçen 2012 yılında Fransa ekonomisinin 'kara yıl’ ilan edilirken işsiz sayısı 3 milyon 130 bine çıkmıştı. Ülkede en son 1997 yılında 3 milyon 210 bin işsiz sayısıyla tarihi rekor kırılmıştı. 2013 yılında aynı rakamlara ulaşılması krizin devamını gösteriyor. Fransa Cumhurbaşkanı François Hollande 2012 seçimlerden sonra 2013 yılının sonuna kadar işsizliğin önüne geçileceğini, işsiz sayısında tırmanmayı önleyeceğini söylemişti. 
 
 FRANSA’DA 2012 YILINDA 36 BİN 822 KAÇAK SINIRDIŞI EDİLDİ 
 Fransa’da 2012 yılı içinde ülkede kaçak durumunda bulunan 36 bin 822 yabancı sınır dışı edildi. 2011 yılında sınır dışı edilenlerin sayısı 32 bin 912 olmuştu. 1 yıl içinde sınır dışı edilenlerde yüzde 11.9 artış izlendi. İçişleri Bakanı Manuel Valls ülkeye gelen kaçaklara yönelik denetimlerin yoğunlaşacağının sinyalini verdi.
  