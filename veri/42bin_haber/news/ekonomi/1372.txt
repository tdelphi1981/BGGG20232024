Girişimcilik algısını Türkiyeden öğrenin
İsveç Ticaret Bakanı Ewa Björling, Türkiyenin girişimcilik algısının çok iyi olduğunu söyledi. Björling, Eurozone krizini yaşamakta olan Avrupa ülkeleri ihtiyaç duyduğu girişimcilik algısını Türkiyeden öğrenmeli diye konuştu.
İSVEÇ Ticaret Bakanı Ewa Björling, Avrupa Birliğinin özellikle de şu dönemde içinden geçmekte olduğu Eurozone krizi nedeniyle Türkiyenin girişimcilik algısını öğrenmeye ihtiyacı olduğunu söyledi. Björling, Sizde; bizim Avrupada gün geçtikçe daha çok ihtiyaç duyduğumuz birşey var; o da girişimcilik algısı. Özellikle de içinden geçtiğimiz şu dönemde bu konuda sizden öğrenebileceklerimiz var. AB Türkiye için de en önemli ticaret ortağı olduğundan bu durum Türkiye için de çok doğal olur. Bunun tam bir kazan-kazan durumu ortaya çıkaracağına inanıyorum dedi.  
ANLAŞILMASI GEREKİYOR 
Türkiye Kurumsal Sosyal Sorumluluk Derneği tarafından Kadir Has Üniversitesinde düzenlenen İsveç Sürdürülebilir İşletme anlayışının temel ilkelerinin masaya yatırıldığı lansman toplantısına katılan Björling, toplantının ardından Hürriyet Daily Newsın sorularını yanıtladı. Björling, Türkiyenin AB açısından önemine dikkat çekerek, Türkiye ile AB arasındaki üyelik müzakerelerinin devam etmesi zorunluluğunun AB içindeki diğer ülkeler tarafından da anlaşılması gerektiğini söyledi.   
TÜRKİYE ABDE OLMALI 
Björling, Türkiye çok büyük ve önemli bir ülke. Aynı zamanda da ilginç bir ülke çünkü hem Doğuyla, hem Batıyla, hem Kuzeyle, hem de Güneyle ilişkiniz var. ABnin özellikle de Ortadoğuya ulaşması için Türkiyenin de ABde olması gerekiyor diye konuştu. Björling, İsveçin Türkiyenin AB üyeliğine verdiği desteği önceki gün Ekonomi Bakanı Zafer Çağlayanla yaptığı görüşmede de dile getirdiğini anlattı. Björling, Kendisine İsveçin Türkiyeyi her zaman desteklediğini ve bundan sonra da desteklemeye devam edeceğini söyledim dedi.  
Genç işgücüne ihtiyacımız var 
İSVEÇte nüfusun gitgide yaşlanmakta olduğuna dikkat çeken Björling, ülkenin demografik durumundan dolayı daha fazla genç işgücüne ihtiyaç duyduklarını söyledi. Björling, Şu anda Avrupadaki en liberal göçmen işçi kanununa sahibiz. Çünkü diğer ülkelerden gelip İsveçte çalışacak genç işgücüne olan ihtiyacımız olduğunu anlamış bulunuyoruz. Önümüzdeki 20-30 yıl içinde yaşlı nüfusumuzun sayısı daha da artacak, genç nüfusumuz ise azalacak. Türkiye bu anlamda bizim için çok iyi bir kaynak olabilir diye konuştu.  
4Gde işbirliği yapabiliriz 
YAKIN gelecekte Türkiyede çok daha fazla İsveç firmasının, İsveçte de daha fazla sayıda Türk firmasının faaliyete geçtiğini görmeyi arzuladığını belirten Björling, Türkiye ve İsveçin ticari ve ekonomik işbirliğini telekomünikasyon ve mobil operatörler başta olmak üzere birçok farklı alanda artırabileceğini söyledi. Björling, Telekomünikasyon çok önemli bir alan. Türk hükümetinin de 4G dediğimiz (Dördüncü nesil kablosuz telefon teknolojisi)  bir sonraki teknolojik nesli uygulama konusunda tartışmalara başlaması önemli. Bugün Türkiyede 3G var ancak siz de yakın bir gelecekte bizim İsveçte yaptığımız gibi bir sonraki aşamaya geçebilirsiniz dedi.