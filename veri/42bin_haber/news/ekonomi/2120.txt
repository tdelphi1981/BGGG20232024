Yılda 1,5 milyar lira çöpe gidiyor
Türkiye'de bir yılda 1,5 milyar TL değerinde 2,1 milyar adet ekmek çöpe atılıyor. Bu parayla 80 hastane, 500 okul inşa edilebiliyor. "Ekmek İsrafını Önleme Kampanyası" çerçevesinde Gıda, Tarım ve Hayvancılık Bakanlığı ile Toprak Mahsulleri Ofisi'nin tarafından yaptırılan "Ekmek İsrafı ve Tüketici Alışkanlıkları" araştırmasına göre, fırınlarda satılan ekmeklerin adet cinsinden yüzde 75'ini somun tipi normal ekmek oluşturuyor.

Daha önceki araştırmaya göre, kişi başına günlük 17,4 gram olarak belirlenen ekmek israfı, 2012 yılı araştırmasında 19,9 gram olarak tespit edildi. 

Kişi başına ekmek tüketimi azalırken, israf arttı. 

250 gramlık ekmek baz alınarak, günlük yaklaşık 6 milyon, yıllık ise 2 milyar adetten fazla ekmek israf ediliyor. 

İsrafın ülkeye ekonomik yükü ise ekmeğin kilogram fiyatından (2,80 TL) hesapla, yıllık 1,546 milyar TL'ye denk geliyor. Bu parayla 80 hastane, 500 okul inşa edilebiliyor.