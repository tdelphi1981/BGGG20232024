Bayat ekmek kampanyası ertelendi
Ekmek Sanayi İşverenler Sendikası, bugün başlayacağını duyurduğu 'Bayat ekmeğini getir, tazesini götür' kampanyasının ertelendiğini bildirdi.
Sendikadan yapılan açıklamada, 'Bayat ekmediğini getir, tazesini götür' kampanyasının, vatandaşlar tarafından büyük ilgiyle karşılandığı belirtildi.

Açıklamada, kampanyanın, ekmek israfını önlemek, bayat ekmeklerin nasıl tüketileceği konusunda tüketiciyi bilinçlendirmek, fırından ekmek alınmasını özendirmek, ekmek israfının fırınlardan alınan ekmeğin zayi edilmesinden değil, başka yerlerde bu zayiatın olduğunu kanıtlamak gayesiyle başlatılacağı belirtildi.

İstanbul Ticaret Odası meslek komitesi, belediyeler, diğer kamu kurumları ve un üreticilerinden de kampanyaya katılmak yönünde talep geldiği bildirilen açıklamada, 'Kampanyanın bugün başlayacağını duyurmuştuk. Ancak bu kurumların kampanyaya katılmalarına olanak sağlamak gayesiyle ileride bu kurumların da iştirakiyle yapacağımız bir basın toplantısıyla kampanyanın başlama tarihini yeniden duyuracağız' denildi.