Milyon dolarları silecek
Meclisteki yeni elektrik piyasası kanunu, lisanssız elektrik üretiminde kapasiteyi 500 kilovattan 1 megavata çıkarıyor. Bunun sektöre doping etkisi yapacağı belirtilirken, Enerji Bakanı Taner Yıldız da artık enerji sektörüne girmek için milyon dolarlara ihtiyaç duyulmayacağını ifade ediyor.
TBMM Sanayi, Ticaret, Enerji, Tabii Kaynaklar, Bilgi ve Teknoloji Komisyonundan geçen ve önümüzdeki günlerde Genel Kurula gelmesi beklenen Elektrik Piyasası Kanun Tasarısı, lisanssız elektrik üretiminin artırılmasına yönelik yeni düzenlemeler içeriyor. En önemli düzenlemelerden biri, lisanssız elektrik üretiminde kurulabilecek tesis kapasitesinin 500 kilovattan (kW) 1 megavata (MW) çıkması. Bunun, lisanssız elektrik üretimine müthiş bir hız kazandıracağını ifade eden sektör temsilcileri, Sektörün pazar kapasitesini iki kattan daha fazla arttıracak bir etkiye sahip diyor.  
HER TÜKETİCİ BİR ÜRETİCİ 
Önümüzdeki günlerde TBMMde Genel Kurula gelecek olan Elektrik Piyasası Kanun Tasarısında özellikle lisanssız elektrik üretimiyle alakalı önemli düzenlemeler yer aldığını ifade eden Enerji ve Tabii Kaynaklar Bakanı Taner Yıldız, lisanssız elektrik üretiminde şirket kurmaya gerek kalmadan, santral kurmadaki sınırın 500 kilovattan 1 megavata çıkacağını söyledi. Yıldız, bu sayede enerji piyasasına daha fazla oyuncu gireceğini kaydederken, Her tüketici isterse bir üretici haline gelecek. Artık enerji sektörüne girmek için milyon dolarlarınız olmasına gerek kalmayacak diye konuştu.  
 
İKİ KAT KAPASİTE 
Lisanssız Elektrik Üretimi Derneği Başkanı Yalçın Kıroğlu ise üretim kapasitesinin 1 MWa çıkmasıyla, sektörün pazar kapasitesinin iki kattan fazla artacağını söyledi. Kıroğlu, şöyle devam etti: Yeni kanunun getirdiklerine bakarsak, özellikle yüksek tüketime sahip, fabrika, sanayi tesisi, site, belediye gibi aboneler artık daha ekonomik şekilde, kendi ihtiyaçlarının tamamını veya yakınını kendileri üretme şansı yakalayacak. Ülkemizin yenilenebilir enerjide kurulu güç kapasitesi daha da hızlı artacak.  Tek bir tesis ile artık daha büyük bir elektrik enerjisi üretilebilecek. Bu da pek çok kişi ve kuruluşun kendi elektriğini üretmek için harekete geçmesi anlamına geliyor. 
Yeni kanunun, 1 MW olan lisanssız elektrik üretim sınırını, Bakanlar Kurulu kararı ile 2.5 MWa kadar çıkartma yetkisi de verdiğini dile getiren Kıroğlu, bugüne kadar lisanssız elektrik üretimi için elektrik dağıtım şirketlerine yapılan başvuruların da giderek arttığına dikkat çekti.  
İçme suyundan elektrik 
ENERJİ Bakanı Yıldız, yeni kanunun OSBlere güneş gibi kaynaklardan sınır olmaksızın kendi elektriğini üretebilme imkânı getirdiğini; ayrıca içme suyu ile atık su ihale hatlarından elektrik üretmenin önünü açtığını belirtti. Tasarıya göre, sermayesinin yarısından fazlası belediyeye ait olan tüzel kişilerce, belediyeler tarafından işletilen su isale hatları ile atık su isale hatları üzerine, teknik imkânın olması ve DSİ tarafından uygun bulunması halinde enerji üretim tesisi kurulabilecek. Su isale hattı üzerinde birden fazla belediyenin tahsis hakkı bulunması durumunda, hidroelektrik enerji tesisi, ilgili belediyeler arasında yapılacak protokole göre kurulacak ve işletilecek. Öte yandan, düzenleme yürürlüğe girdikten sonra OSBlerin ürettikleri enerjiyi kendi bünyelerinde kullanmaları kaydıyla, kendi kuracakları güneş santralleri lisansa tabi olmayacak ve 600 MW sınırlamasına girmeden santrallerini kurabilecekler.