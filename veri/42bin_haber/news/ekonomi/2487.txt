Müteahhide İstanbulu terk et teşviki
İstanbulda arsaların kısıtlı, fiyatların şişkin olması nedeniyle önceki gün müteahhitlere İzmir, Bursa gibi gelişen şehirlere gidin uyarısını yapan Çevre ve Şehircilik Bakanı Erdoğan Bayraktar, teşvik müjdesi verdi. Bayraktar, Gelişen şehirlere yatırım yapan firmalara imar, ruhsat ve arsa kolaylığı sağlayacağız diye konuştu.
ÇEVRE ve Şehircilik Bakanı Erdoğan Bayraktar, önceki gün müteahhitlere yaptığı, İstanbulda kazanma devri bitti. İzmir, Bursa gibi gelişen şehirlere gidin uyarısını İstanbulda arsaların kısıtlı, fiyatların şişkin olması nedeniyle yaptığını belirtirken, gelişen şehirlere yatırım yapacak firmalara teşvik müjdesi verdi. Bayraktar, Bu firmalara imar, ruhsat ve arsa kolaylığı sağlayacağız dedi. 
ARSA KISITLI, FİYAT ŞİŞKİN 
İstanbulun dünyadaki metropol şehirler arasında 16ıncı sırada olduğunu ancak gayrimenkul değeri bakımından ilk üçe gireceğini ifade eden Bayraktar, şunları söyledi: Hem hareket hem de gayrimenkul değeri yönünden bu böyledir. İlk sıradaki şehirler ise Tokyo ve Singapurdur. İstanbul olgunlaşmış artık. İstanbulda artık yer bulmak kolay değil. Şimdi İstanbulda kullanıma hazır, üretilmiş arazi kısıtlı hale geldi. Bu arazilerin fiyatları da şişti.  
50 FİRMAYA ÇAĞRI 
İstanbulda marka özelliği kazanan 50 firmanın bulunduğunu belirten Bayraktar, şöyle konuştu: Diğer ufak firmalar giderse Anadoluda iş yapamaz, ekmek yiyemez. Marka olmuş firmalar İzmir, Bursa, Gaziantep gibi şehirlere giderlerse bunlar kendi marka özellikleriyle ciddi cazibe yaratırlar. Vatandaş artık bu firmaları biliyor. İzmir mesela, çevresiyle beraber 7-8 milyon nüfusu var. Manisa, Aydın, Muğla, Denizli, İzmirin arka bahçesi olmuş. İzmir büyük bir cazibe merkezi. Her bakımdan İzmirden istediğimiz kadar istifade edemiyoruz. O bakımdan marka olan firmalar buralara giderse çok daha kolay ve iyi para kazanırlar. Ruhsat, malzeme, işçilik bakımından daha rahat ederler. 
KOLAYLIK SAĞLANACAK 
İstanbul dışında yatırım yapacak firmalara teşvik sinyali de veren Bayraktar, Bu firmalara imar, ruhsat ve arsa kolaylığı sağlayacağız. İzmir, Gaziantep, Bursa, Denizli, Şanlıurfa bu bakımdan çok avantajlı şehirlerdir. Burada marka firmalar çok para kazanırlar. Şanlıurfa ve Diyarbakırda ciddi cazibe merkezi oluşturulabilir. Bunlara makro projeyle biraz daha el atacağız. Ama önce kentsel dönüşümü kolaylaştıralım istiyoruz. Vatandaşa bu işi satalım, o kendisi versin müteahhite satsın. Bunu tüm Türkiyeye yaymak istiyoruz. Çanakkale ikinci İstanbul olabilir. İklimi güzel, körfezleri var. Firmalar buralara da gidebilirler dedi.