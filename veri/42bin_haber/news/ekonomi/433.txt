İşte ölüme sert önlemler
Samsundaki Eti Bakırda 5 kişinin ölümüne neden olan iş kazası tartışılırken, ilk 9 ayda Türkiye çapında 2 bin 445 iş kazası soruşturuldu.
Yapılan tespitlerin yarısında işveren kusurlu bulunurken, 1 Ocakta iş cinayetini önlemeye dönük sert önlemler hayata geçiyor. Son 10 yılda iş kazalarına 10 bin 700 can veren Türkiye, son olarak Samsundaki iş cinayetine kilitlendi. Çalışma ve Sosyal Güvenlik Bakanlığınca yapılan tespitlere göre Türkiyede her gün ortalama 172 iş kazası meydana geliyor. Yaşanan kazalarda ortalama 3 işçi hayatını kaybederken 5 işçi ise sakat kalıyor. En fazla iş kazası inşaat sektöründe meydana geliyor. Kazalarda inşaat sektörünü taşımacılık, madencilik ve metal sektörleri takip ediyor.  
2 BİN 500 İŞ KAZASI SORUŞTURULDU 
İş kazalarını önlemeye dönük yeni tedbirleri uygulama koyan Çalışma ve Sosyal Güvenlik Bakanlığı da 1 Ocak-30 Eylül tarihleri arasında müfettişler tarafından yürütülen soruşturmalarda 3 bin 356 sahte sigortalı tespit edildi. Aynı dönemde 2 bin 445 iş kazası ve meslek hastalığı olayının soruşturulması tamamlandı. Bakanlık, iş kazası ve meslek hastalığı olaylarıyla ilgili bin 408 işverenin sorumlu olduğunu tespit etti. Sağlık ve sigorta suistimalinin tespitine yönelik denetimler sonucunda ise 2 bin 539 kişi hakkında suç duyurusunda bulunuldu. 
79 MİLYON LİRALIK CEZA KESİLDİ  
Bakanlık aynı dönem içinde sosyal güvenliğe aykırı davranan işyerleri hakkında 79 milyon 39 bin liralık idari para cezası kesti. Son dört yılda toplam 1 milyon 213 bin çalışanla 85 bin 678 işyerinin kayıtdışı çalıştığı belirlendi. Mecliste kabul edilen ve 1 Ocak 2013te yürürlüğe girecek olan İş Sağlığı ve Güvenliği Kanunu da iş kazalarına ağır cezalar öngörüyor. Türkiye genelinde 1 milyon 400 bin işletmeyi ilgilendiren yasayla risk değerlendirmesi yapmayan işyerlerine 3 bin lira ceza kesilecek. TÜPRAŞ ve PETKİM benzeri büyük sanayi tesislerinin Büyük Kaza Öleme Belgesi hazırlaması zorunlu olacak. İş kazasını bildirmeyen işletmeler de sert cezalardan payını alacak. 