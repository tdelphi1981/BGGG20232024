Mutluyum, çünkü yerli gruba sattım
Türkiyenin ıslak mendil kralı olarak ünlenen Ataman İlaç Kozmetik Kimya Sanayi Ticaret Limited Şirketinin sahibi Ataman Özbay, Beylikdüzündeki üretim tesisini, markalarını ve şirketini Eczacıbaşı Grubuna 56.3 milyon liraya sattı.
Özbay, Sattım çünkü, top penaltı noktasındaydı. Gönlüm rahat, bir yabancı gruba da satmamış oldum. Eczacıbaşı ülkemizin alanında en seçkin en güçlü grubu. Ayrıca ben de iş hayatımda pes etmiş değilim. Bir icadım var, onu hayata geçireceğim dedi. Ataman Özbay, yeni icadının özellikle Alışveriş Merkezlerinde halk sağlığı açısından çok kritik olan hijyen problemini çok ucuza ve çok pratik şekilde çözecek bir ürün olduğunu söyledi.   
İZMİTİN FAKİR ÇOCUĞU 
İzmitte yerel gazetede ve matbaada çalışarak okuyup eczacı olan Ataman Özbay, öyküsünü şöyle özetliyor: Babam ben lise öğrencisiyken rahmetli oldu. Kendisi matbaada, gazetede çalışırdı. Ben de onunla matbaada Bizim Gazete adlı yerel gazetede çalışmaya başladım. Matbaada artık kâğıtlar olurdu, bu kâğıtları toplar, lokantalar için zımbalı kartonlu not defteri yapıp satardım. İzmit, Adapazarı, Gölcük esnafına satmak için eleman da çalıştırarak defter imalatı yaptım. 
ECZACI OL İYİ PARA VAR 
Okuyacak param yoktu. İzmitte çok hayırsever bir kadın Alime Tanju bana maddi destek verdi ve okuttu. Rahmetli eşimle eczacılık yapmaya karar verince Hayraboludan geçerken otobüs şoförünün söylediklerine uyup bu ilçeye yerleştik ve eczane açtık. Yıllar sonra İstanbula yerleştik ve eczanemizde en çok satan ürünün ithal ıslak mendil olduğunu görünce, 1995te ıslak mendil üretmeye başladık. Bu konuda birçok ilk ürünü geliştirdik ve ürettik.  
Eczacıbaşı: Bize güç verecek 
ECZACIBAŞI Holding Yönetim Kurulu Başkanı Bülent Eczacıbaşı, hızlı tüketim ürünleri alanındaki büyümenin, bu satın alma ile yeni bir ivme kazandığını belirterek, Bebek temizleme mendilleri başta  olmak üzere her çeşit ıslak temizleme mendili alanında Türkiyenin en önde gelen kuruluşlarından Atamanı bünyemize katmış olmak, hedeflerimiz için bize büyük güç verecek dedi.