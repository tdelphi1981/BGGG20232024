Dış ticaret rakamları açıklandı
Türkiye'nin ihracatı, bu yılın Ocak ayında geçen yılın aynı ayına göre yüzde 11,2 artarak 11 milyar 509 milyon dolar, ithalatı ise yüzde 7,6 artarak 18 milyar 800 milyon dolar oldu.
Dış ticaret açığı ise aynı dönemde yüzde 2,4 artarak 7 milyar 291 milyon dolara yükseldi.

İhracatın ithalatı karşılama oranı geçen yıl Ocak ayında yüzde 59,2 iken, bu yılın aynı ayında yüzde 61,2'ye yükseldi.

Türkiye İstatistik Kurumu (TÜİK) ile Gümrük ve Ticaret Bakanlığı işbirliğiyle oluşturulan 2013 yılı Ocak ayına ilişkin geçici dış ticaret verileri açıklandı.

Buna göre, Ocak'ta ihracat, geçen yılın aynı ayına göre yüzde 11,2 artarak 11 milyar 509 milyon dolar, ithalat ise yüzde 7,6 artarak 18 milyar 800 milyon dolar oldu.

İhracatın ithalatı karşılama oranı geçen yıl Ocak ayında yüzde 59,2 iken, bu yılın aynı ayında yüzde 61,2'ye yükseldi.

Takvim etkilerinden arındırılmış seriye göre; 2013 yılı Ocak ayında önceki yılın aynı ayına göre ihracat yüzde 7,9, ithalat yüzde 7,6 arttı. Mevsim ve takvim etkilerinden arındırılmış seriye göre ise; 2013 Ocak ayında bir önceki aya göre ihracat yüzde 2, ithalat yüzde 9 arttı.