Kadıköyü, yüzde 20lik imar artışı kurtarır
Yaklaşık 28 bin binanın riskli olduğu tahmin edilen Kadıköy, kentsel dönüşüm için elini çabuk tutuyor. Şu ana kadar 93 binanın yıkımı için başvuruda bulunulan Kadıköyün Belediye Başkanı Selami Öztürk, Yüzde 20 imar artışı dönüşümü kolaylaştıracak. Ancak vatandaşın da fedakarlık yapması gerekiyor dedi.
KADIKÖY Belediye Başkanı Selami Öztürk, ilçede yaklaşık 28 bin binanın riskli olduğunu belirterek, kentsel dönüşüm çalışmaları için imar artışının önemine dikkati çekti. Şu anda 93 binanın yıkımı için başvuruların yapıldığı ilçede dönüşümün gerçekleşebilmesi için yüzde 20 imar artışının yeterli olacağına dikkat çeken Öztürk, Ancak vatandaşın da 100 metrekare evinden fedakarlık yapıp 70-80 metrekareye razı olması gerekir dedi. Öztürk, dönüşümün tıkandığı Fikirtepede sürecin çok uzadığına vurgu yaptı. 
28 BİN RİSKLİ BİNA 
İstanbulda dört dörtlük bir plan yapılamadığını söyleyen Başkan Öztürk, şunları söyledi: Kadıköyde 30 bin 500 bina var. 1998den önce yapılan binaların risk taşıdığını varsayıyoruz. 1998den sonra ise 2 bin 800 bina yapılmış. Buna göre Kadıköyde 27-28 bin binanın risk taşıdığını kabul etmek gerekiyor. Riskli binaları da üç gruba ayırıyoruz. Bunların kademeli olarak yıkılması gerekiyor ancak böyle bir şansınız yok. Dönüşümü yaparken kent rantını da yurttaşla paylaşmak gerekiyor. Daha fazla kat yapmanız gerekiyor. Kadıköyde yüzde 20 imar artışı sorunu çözer. Ancak vatandaşın da 100 metrekare evinden fedakarlık yapıp 70-80 metrekareye razı olması gerekir. Kadıköy değil de başka bir yer olsa daha fazla imar artışı gerekirdi. 
YENİ ŞEHİR ÇÖZÜM OLMAZ 
Dönüşüm için kentin çeperlerine yeni şehirler yapmanın çözüm olmadığını ifade eden Öztürk, Ataşehirde bu yaşandı. Ataşehire 10 bin bina yapıldı ve Kadıköyden Ataşehire taşınanlar oldu. Ama taşınanların yerine yenileri geldi. Bu yerin dönüşmesi için çeperlere bina yapmak sorunu ortadan kaldırmıyor. Kent çeperinde 10 bin bina yapana kadar Kadıköyde 3 bin binayı yenileseydik dönüşümü gerçekleştirebilirdik. Eski binaları yıktığımızda sorunu çözebiliyoruz. Fikirtepede 1500 daire yıkıldı, ben rahatladım diye konuştu.  
27 BİNAYA TEBLİGAT 
Kadıköyde riskli bina dönüşümü için bugüne kadar sadece 93 başvurunun yapıldığını anlatan Öztürk, Bu binaların 27sine yıkım tebligatı verildi. Ancak yıkılan binaların yerine nasıl yeni bina yapılacağına yönelik netlik yok. Bir ay içinde netleşeceğini düşünüyorum. Kadıköyde emsal şu anda 2.07, en yüksek beklentimiz 2.5 emsal. Daha aşağısı da olabilir dedi. İstanbulda şehrin en büyük sorununun ulaşım olduğuna da dikkati çeken Öztürk, Yenileme ile otoparklar artar yollar rahatlar. Otoparkların yerin altına alınmasıyla caddeler genişler ve trafik sorunu çözülür diye konuştu. 
Fikirtepede süreç çok uzadı 
KENTSEL dönüşüm için pilot bölge ilan edilen Fikirtepede vatandaşların müteahhitlerle karşı karşıya kaldıkları için bazı şikayetlerde bulunduğunu dile getiren Başkan Selami Öztürk, Sistem çok doğru ve bize hiç ihtiyaç yok. Bugüne kadar belediye olarak yurttaşla müteahhit arasına hiç girmedik, girmeyiz de. Ama şunu söylüyoruz. Anlaşma yapacağınız inşaat firması ile masaya otururken yanınızda mutlaka avukat ve mimar bulundurun. Avukat yasal haklarınızı, mimar da projenin mimari açıdan teknik şartnamesini incelesin ve hayal kırıklığı yaşamayın. Gerekiyorsa biz de size hukuki destek sağlarız diye konuştu. Fikirtepe imar planlarının 11 Şubata kadar askıda kalacağını hatırlatan Öztürk, Fikirtepede 5 bin 798 bina vardı. Yıkılan kat sayısı 1500. Biz buraya artık hizmet götüremiyoruz. Boşalan binalarda güvenlik zafiyetleri var. Bu işi bizim yapmamız gerekseydi Fikirtepede yatar, dönüşümü için ne gerekiyorsa yapardım dedi. 
Hasanpaşa çöküntü alanı 
HASANPAŞAyı da pilot bölge ilan ettiklerini söyleyen Selami Öztürk, Burada İBBnin havagazı tesisi bulunuyor ve çürük diş gibi duruyor. Buraya yeni bir proje uygulaması gerekiyor. Hasanpaşada eski bina stoku çok fazla. Riskli ve sokaklar da çok dar. Mutlaka parsellerin birleştirilmesi gerekiyor. Bu şekilde cadde ve sokaklar da genişleyebilir. Burayı çöküntü alanı ilan ettiğimiz zaman kimseye artı ikinci daire yok. Ama kendi dairesini yenileyecek kadar imkan tanınması gerekiyor. Bu Kadıköyün tamamı için geçerli diye konuştu.  
Bağdat Caddesi dönüşüme hevesli 
KADIKÖY Belediye Başkanı Selami Öztürk, Bağdat Caddesinde dairesi ve dükkanı olan kişilerin maddi sıkıntısı bulunmadığını ifade ederek, Dönüşüme de sıcak bakıyorlar. Ceplerinden para çıksa bile evlerinin değerinin harcadıkları paradan daha fazla artacağını hesaplıyorlar ve evlerini yıkıp yeniden yaptırmayı rahatlıkla göze alabiliyorlar. Yüzde 10 genişleme yeterli dedi.