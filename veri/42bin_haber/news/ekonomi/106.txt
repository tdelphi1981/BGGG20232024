Faizde tarihi gerileme
Üstüste dördüncü günde düşüşünü sürdüren gösterge faizi, yüzde 6.74 ile tarihinin en düşük seviyesine indi.
Fitch Ratingsin Türkiyenin kredi notu yatırım yapılabilir seviyeye artırmasından sonra üstüste dördüncü günde düşüşünü sürdüren gösterge faiz, yüzde 6.74e gelerek tarihinin en düşük seviyesine indi. Kısa vadeli faizlerdeki gerilemede Türk lirasının son dönemdeki iyi performansıyla Merkez Bankasının para politikasını daha rahat gevşetebileceği beklentileri etkili oldu. Finansbank Başekonomisti İnan Demir, likidite koşullarındaki gevşeklik ve yeni not artırımı beklentisinin düşük faizde etkili olduğunu söylerken, orta vadede yenide yüzde 7lerin üzerine çıkılacağını öngördü.
Demir, Faizin tarihi düşük seviyelerini görmesinin arkasında iki neden görüyorum. Bunların ilki likidite koşullarını gevşek tutması. Son iki gündür Merkez Bankasının açtığı ihalelere gelen talep beklentinin altında kalıyor. Yani, piyasaya beklenenin üzerinde bir fonlama sağlanıyor. İkinci olarak da Fitchin not artışından sonra diğer kredi derecelendirme kuruluşlarından da benzer adımların geleceği yönündeki spekülasyon etkili oluyor dedi.   
ORTA VADEDE YÜZDE 7Yİ GEÇER 
Merkez Bankasının kısa vadeli faizleri düşük tutacağı beklentisine katıldığını belirten Demir, orta vadede ise faizlerin Merkez Bankasının makro ihtiyati tedbirleriyle yeniden yüzde 7lerin üzerine çıkacağını söyledi. Demir şöyle devam etti; Dünkü sanayi verisi gösterdi ki; yavaş ekonomik büyüme önümüzdeki dönemde hızlanacak. Merkez Bankası buna karşı önümüzdeki dönemde makro tarafta ihtiyati tedbirleri devreye koyabilir. Piyasa şimdiye kadar faizlerin düşük kalacağını fiyatladı ancak diğer sıkılaştırıcı tedbirleri henüz fiyatlamadı. Faizlerdeki gerilemenin kısa vadede nereye kadar geleceğini kestirmek zor ancak orta vadede faizi yüzde 7lerin üzerinde görmenin daha büyük olasık olduğunu düşünüyorum.    
YÜZDE 6.5E GELEBİLİR 
T-Bank Başekonomisti Veyis Fertekligil de faizlerin yurtdışında da olumsuz bir gelişme olmadığı takdirde yüzde 6.5e kadar gelebileceğini ancak bunun geçici olacağını söyledi. Fertekligil, Son dönemlerde Merkez Bankasının faiz koridorunu daraltması ve buna devam edeceği beklentisi, enflasyonun beklendiği kadar yüksek çıkmaması, Fitchin not ayarlaması ve Hazinenin, sanırım sukuk ihracından kaynaklı olarak daha az borçlanmasının bir araya gelmesi faizleri bu noktaya kadar düşürdü. Yurtdışında olumlu hava devam ederse faizler yüzde 6.5e kadar düşebilir ancak bu geçici olur. Faizler kısa vadede yüzde 7nin altında olsa bile, orta vadede yüzde 7nin üzerinde olması daha muhtemel dedi. 
BORSA BİN PUAN ARTTI  
İMKB 100 Endeksi de hem yurtdışı hem de yurtiçindeki pozitif havayla bin 45 puan yükselerek günü 72 bin 649 puandan kapattı. Dolar, TL karşısında  günü 1.7840 TL ile önceki günkü kapanışına seviyede bitirirken, euro yüzde 0.3lük değer kaybıyla 2.2720 TLden kapandı.