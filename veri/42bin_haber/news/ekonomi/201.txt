Çin değil Koreyiz
Hükümet, 10 Yıllık Kalkınma Planı için önceliklerini belirledi. Planın 3 ana unsuru eğitim, adalet ve teknoloji olacak.
Kalkınma Bakanı Cevdet Yılmaz, Türkiye orta gelir tuzağına düşmemeli. Biz Çin değiliz. Kore ve Brezilya gibi ülkelerin bulunduğu ligdeyiz. Hedeflerimizi öne göre revize ediyoruz dedi. Ekonomi Koordinasyon Kurulu üyesi bakanlar, Yılmazın evsahipliğinde 10 Yıllık Kalkınma Planını hazırlamaya başladı. Bu dönem ilk kez kalkınma ajanslarından veri istendi. Kalkınma Ajansları, planda bölgesel önceliklerle ilgili önerilerini sunacaklar. 
ÇİN OLAMAYIZ
Bakan Yılmaz, plana yönelik çalışmalarını şöyle anlattı: 10 Yıllık Kalkınma Planının ruhunu, 2023 vizyonu oluşturacak. Önceliklerimiz eğitim, adalet ve teknoloji olacak. Çok kritik konular bunlar. Çünkü Türkiye orta gelir tuzağına düşmemeli, bazı ülkeler orta gelir tuzağına düştükleri için yerlerinde saydılar. Biz bir üst lige yükselmeliyiz. Bunun için de insana yatırım yapmalıyız. Buradaki kritik kavram kalite. Kritik alan ise eğitimdir. Türkiye Çin olamaz, Avrupa gibi pahalı iş gücü ülkesi de olamaz. Kendine özgü bir ülkedir. Kore, Brezilya gibi bir ligimiz var. Ana sermayemiz insan ve coğrafya.
İNSANA YATIRIM
Türkiyeyi bir yere götürecek unsurun insan sermayesi olduğunu kaydeden Yılmaz, O nedenle insana yatırım yapmalıyız, bu da eğitimle olur. Tüm bu nedenlerle okul öncesinden başlayıp üniversiteye kadar olan süreçteki eğitim sistemini gözden geçirmeliyiz. Yurtdışına giden beyinlerimizi geri çağırmalıyız. Dünyada nitelikli beyinleri kendine çeken ülkeler başarılı olur. Adalet ve hukuk da önemli. Çünkü hukuk düzeni belirsiz ülkelerde ne yatırım olur ne de başka şey. Yatırımcı güvenmeli. Belirsiz olmayan bir adalet düzeni olmalı. Teknoloji alanında ise önceliklerimizi belirleyeceğiz. Türkiye artık katma değeri yüksek ürünlerde uzmanlaşmalı. Bu AR-GE yatırımlarını desteklemekle olur diye konuştu.