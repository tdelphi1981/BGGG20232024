Eczanelerdeki o sistem kalktı
Eczacıların, çalışmadığı için sık sık tepki gösterdiği, eczanelerde kullanılan ve reçete onay sistemi adı verilen Medula Provizyon Sistemi kaldırıldı.

Genel Sağlık Sigortası Kapsamında Uygulanan Medula Sistemi Hakkında Tebliğin Yürürlükten Kaldırılmasına İlişkin Tebliğ, Resmi Gazetede yayımlandı. Buna göre, eczacılardan büyük tepki gören Medula Sistemi kaldırıldı.

Medulada sürekli ve uzun süreli arızalar nedeniyle sistemden onay alamayan eczacılar, hastaların ilaçlarını temin edemiyor, hastalar da ilaçlarını alabilmek için saatlerce eczanelerde beklemek zorunda kalıyordu.