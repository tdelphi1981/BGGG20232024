Çin'de mali baskı artıyor
Çin Maliye Bakanlığı, Çin'in büyüyen mali baskıyla karşı karşıya olduğu yönünde uyarıda bulundu.

Çin Maliye Bakanlığının internet sitesinde yer alan açıklamada, Bakan yardımcısı Li Yong, "Mali gelir ve harcama arasındaki çatışmanın gelecek dönemde daha da belirgin hale geleceğini" kaydetti.

Li, potansiyel finansal riskler, artan üretim maliyetleri ve talebin azalması gibi unsurlarla birlikte mali baskının dünyanın ikinci büyük ekonomisi Çin'deki toparlanma işaretlerine rağmen gelecekteki büyümesini tehdit edebileceğini savundu.

Bakanlığın verilerine göre, yılın ilk 11 ayında ülkenin mali gelirleri yüzde 11,9 oranında büyüyerek 10,89 trilyon yüene (yaklaşık 1,73 trilyon ABD doları) ulaştı.