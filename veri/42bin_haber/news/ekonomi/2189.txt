Bankada paranız var mı öğrenin
 
 10 yıldır işlem yapılmayan hesaplarla ilgili kritik süreç devam ediyor. Zamanaşımına uğramak üzere olan mevduat, katılım fonu, emanet ve alacaklar, Türkiye Bankalar Birliği'nin (TBB) hizmete sunduğu internet sitesinden takip edilebiliyor. Yapılan açıklamaya göre TBB, vatandaşların bankalarda unuttuğu hesapları için ''www.zamanasimi.org/tbb'' internet sitesini hizmete sundu. Bankalarda zamanaşımına uğramak üzere olan hesap bilgileri, TBB'nin internet sitesindeki arama motorunda görüntülenebiliyor. 
 5411 Sayılı Bankacılık Kanunu'nun 62. maddesine göre, bankalar nezdindeki mevduat, katılım fonu, emanet ve alacaklar, on yıl içinde aranmaması halinde zamanaşımına tabi oluyor. TBB'nin hizmete sunduğu internet sitesinde yapılan sorgulamada isim ve hesap bilgilerini bulan kişilerin, hesaplarını kapatabilmeleri için 15 Haziran 2013 tarihine kadar hesaplarının bulunduğu bankaların şubelerine geçerli kimlik kartı ile başvurmaları gerekiyor. Vatandaşların başvurmamaları halinde yasa gereği zamanaşımına uğrayacak mevduat, katılım fonu, emanet ve alacakları gelir kaydedilmek üzere Tasarruf Mevduatı Sigorta Fonu'na devrediliyor. 15 Haziran 2013'e kadar zamanaşımına uğrayacak mevduat, katılım fonu, emanet ve alacakların listesine, mayıs ayı sonuna kadar TBB internet sitesinden ulaşılabilecek. 
 50 LİRA VE ÜSTÜ BORÇLAR İÇİN 
  
 Uygulama, 50 lira ve üstündeki hesaplar için geçerli. İlan süresince de başvuru olmayan hesaplar, 15 Haziran'a kadar Fon'a devredilecek. 326 MİLYON DOLAR FON'A Son 6 yılda 1 milyondan fazla hesap zaman aşımına uğradı. Fon'a devredilen para ise 326 milyon lira oldu. 
 UNUTKANLIKTA REKOR 
  
 Bankalarda unutulan para tutarında 2012'de rekor kırıldı. Geçen yıl bankalar, 215 milyon liralık hesap için ilana çıktı. Fon'a aktarılan tutar 182 milyon lira oldu. 
 NTVMSNBC