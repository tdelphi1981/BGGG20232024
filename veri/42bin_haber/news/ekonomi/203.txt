Moodys artırmazsa parayı Fitch kazanır
Uluslararası reyting kuruluşu Fitchin, Türkiyenin kredi notunu yatırım yapılabilir seviyeye getirmesini değerlendiren Türk Ekonomi Bankası (TEB) Genel Müdürü Varol Civil, 4-5 ay içinde Moodys de not artırımı yapar. Eğer bu konuda geç kalırsa parayı da Fitch kazanır.
Sonuçta büyük reyting şirketleri paralarını, derecelendirilmek isteyen şirketlerden para kazanıyor. Bir çok Türk şirketi Fitche gider. Moodysin bu anlamda da elini çabuk tutup notumuzu artıracağını düşünüyorum diye konuştu. 
MERKEZİN DEDİĞİ OLUR 
Bankaların kârlılıklarının yüksek olmasının hem vatandaş hem de kamu yetkilileri tarafından tam anlamıyla doğru değerlendirilmediğini de söyleyen Civil, şöyle devam etti: Bankaların sermayeleri çok büyük olduğu için kârlılıkları da öyle gözüküyor ancak sanıldığı kadar değil. Elbetteki para kazanıyoruz ve bundan memnunuz. Merkez Bankasının tüketici kredileri ile ilgili kararları bankalar için uyarı mahiyetindeydi. Hepimiz o noktada kendimize başka bir ayar vermek durumunda kaldık. Sonuçta ipler Merkez Bankasının elinde. Bankaların yüzde 14-15 bandında büyümesini istiyorlar. Bazı bankalar yüzde 18-20 büyüyecektir ama ortalama olarak Merkezin istediği olmalı. Bundan sonraki dönemde bankalar istediği gibi değil Merkezin istediği kadar büyür. 
KARARLAR DOĞRU 
Merkez Bankasının kararlarının bazı kesimler tarafından onaylanmadığını hatırlatan Civil, Bana göre Merkez Bankasının kararları doğru. İyi bir strateji takip ediliyor. Tüm dünyanın içinde bulunduğu darboğaz ortamında Türk bankacılık sisteminin hâlâ sağlam olması bunun göstergesi. Ekonomiyi soğutmak için attıkları adımlar da bana göre doğru kararlardı dedi. 
Kayısıdan ATM 
Türk Ekonomi Bankası (TEB) Malatyada kayısı şeklinde ATM açtı. Malatyada KOBİ kredilerinde birinci banka olduklarını söyleyen TEB Genel Müdürü Varol Civil, gençlerden ve müşterilerden öneri  aldıklarını ifade ederek illerde, o şehrin sembolü olan bazı ürünleri kullanmanın faydalı olacağı yönünde gelen fikri değerlendirdiklerini belirtti. Malatya dendiğinde akla gelen ilk şeyin kayısı olduğunu anlatan Civil, Bu proje için akla ilk gelen şehrimiz Malatya oldu. Biz, hem Malatyalıların gönlü olsun hem de kayısının tanıtımına bir parça da olsa katkı yapalım diye düşündük. Bu tarz ATMleri, başka illerimize de kendi şehirleri ile özdeşleşen ürünler şeklinde kurmayı düşünüyoruz diye konuştu.