Bank Asya, finansal holding olma yolunda
Bank Asya, başlattığı yeniden yapılanma stratejisi kapsamında, finansal hizmetler sunan şirketlerini finansal bir holding modeli altında faaliyet gösterecek şekilde bir araya getirecek.
Bu yapılanmanın ilk adımı olarak, Bank Asya yönetiminde değişikliğe gidilerek, hali hazırda Bank Asyanın Genel Müdürlük görevini yürüten Abdullah Çelik, Bank Asya Grup Şirketlerinin İdaresinden Sorumlu Koordinatörü oldu. Çelikten boşalan Genel Müdürlük görevine ise, halen Yönetim Kurulu Başkanvekilliği görevini sürdüren Ahmet Beyaz getirildi. Yeni dönemde yurtdışı büyümeye de odaklanmayı hedefleyen Bank Asya bu yıl 30 yeni şube açarak toplam şube sayısını 281e çıkarmayı ve 500 yeni personel almayı planlıyor. 
Bank Asya Yönetim Kurulu Başkanı Profesör Erhan Birgili, yeniden yapılanma sürecinin Bank Asyanın geleceğe dönük vizyonu çerçevesinde son derece önemli olduğunu belirterek, Kurum içi şirketlerde oluşan gruplaşma sürecinde koordinasyon ihtiyacını daha verimli sağlama adına bu yeni yapıyı benimsedik dedi.  
Abdullah Çelik ise, yönetimdeki değişikliğin nedenine ilişkin, şunları söyledi: Grup olarak yurtdışını yakından izliyoruz. Özellikle Türkiyenin doğusunda ve Uzak Doğusundaki satın alma dahil tüm fırsatları değerlendiriyoruz. Bu çok yoğun mesai harcamak isteyen bir iş. Günlük işlerin arasında bu işin arada kaynayıp gitmesini istemiyoruz. Son dönemde Bank Asya Erbilde şubesini açtı. Bunun yanı sıra Afrikada yatırımlarımız var. Radarımızda katılım bankacılığı potansiyeli olan her yer bulunuyor.