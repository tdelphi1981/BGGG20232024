İlk özel sukuka iki kat talep
KATILIM bankası Bank Asyanın başlangıçta 75 milyon lira olarak belirlenen Türkiyenin ilk özel sektör kira sertifikasına (sukuk) dayalı tahvil ihracında gelen yoğun taleple ihraç miktarı 125 milyon TLye çıktı.
Kira sertifikası gelen talep 159 milyon lira oldu. İlk TL cinsi 1 yıl vadeli kira sertifikası ihracında getiri oranı yüzde 7.1 oldu. Bank Asya Genel Müdürü Ahmet Beyaz, ilk defa sunulan bir ürün olmasına rağmen, iki katından fazla talep aldıklarını söyledi. Beyaz, Halka arzın yüzde 54ü yurt içi bireysel, yüzde 46sı kurumsal yatırımcılara tahsis edildi. Bu başarılı ihracın ardından yeni ihraçlar da gündeme gelecek. Bu ihraç, yatırımcının Türk Lirasına karşı güvenini gösteriyor. Bankamız açısından bakıldığında, Türk Lirası cinsinden mevduata bir alternatif getirdiği için, hem finansman vadesini uzatıyor, hem de finans sistemi içinde tasarruf oranının artırılmasında rol oynuyor dedi. 
Kira sertifikası ihracının Asya Varlık Kiralama A.Ş. tarafından gerçekleştirildiğini belirten Beyaz, şunları kaydetti: Asya Varlık Kiralama Şirketi, devraldığı varlıklardan kira geliri elde edecek ve bu kira gelirleri sertifika sahiplerine dağıtılacak. Kira sertifikası vadesinde ilgili varlıklar tekrar kaynak kuruluşa devredilecek. Yatırımcılara kira sertifikası süresince 3 ayda bir gelir dağıtılacak ve bir yıl sonunda kira sertifikası bedeli geri ödenecek.