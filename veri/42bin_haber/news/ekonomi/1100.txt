Kurye Hamurcu ortaya çıktı
Kayseri Büyükşehir Belediyesindeki yolsuzluk iddialarının hedefindeki isim Hacı Ali Hamurcu, Belediyede sözleşmeli işçi olarak çalışırken kanunsuz işlemler için kurye olarak para tahsil ediyordum. Parayı ben topladım, ruhsatı belediye verdi dedi.
KAYSERİ Büyükşehir Belediyesindeki yolsuzluk iddiaları nedeniyle 4 yıl hapis yatan ve çıkan Hacı Ali Hamurcu, TBMMde açıklamalarda bulundu. Kayseri Büyükşehir Belediyesinde geçici sözleşmeli işçi olarak çalıştığı dönemde kurye olarak kanunsuz ve usulsüz işlemler karşılığında para teslim alıp teslim ettiğini belirten Hamurcu, savcıya sunduğu rüşvet defterinden sonra bu kez tüm olup biteni kitaba dönüştürdüğünü, yakında çıkacağını söyledi. Tek kişilik çete olur mu? diye soran Hamurcu, Parayı ben topladım, usulsüz ruhsatları onlar verdi, dün emir kuluydum, bugün günah keçisi oldum. Cezamı çektim, her şeyi tek başıma yapmışsam, bu usulsüz belgeleri kimler neden imzaladı? dedi.  
ADLİYE-BELEDİYE-VALİLİK 
TBMMdeki basın toplantısına CHP Kayseri Milletvekili Mehmet Şevki Kulkuloğlu, Muğla Milletvekili Ömer Süha Aldan ve Konya Milletvekili Atilla Kart da katıldı. Kulkuloğlu, Kayserideki yolsuzluk soruşturmasının adliye-belediye ve valilik üçgeninde kapatıldığını öne sürdü. Kulkuloğlu, iddiaların kilit ismi Hacı Ali Hamurcunun cezaevinden çıktıktan sonra kamuoyuna açıklama yapmak istediğini belirterek, sözü ona verdi. Hamurcu özetle şunları söyledi:
Belediyede çalıştığım sürede bana senin işin kuryelik dediler, şu adamdan şu parayı al dediler aldım, getirdim kimlere teslim et dedilerse ettim, şahsıma para almadım, ancak maaşım haricinde bu emri verenler bana para verdiler, beni pis işlere alet ettiler. Deftere yazdım, 2005-2007 sürecinde rüşvet defteri olarak kayıtlara geçti. 
MALVARLIĞIM YOK 
Bir seferde 580 bin lirayı kim kime, neden teslim eder. Bu defteri herkes görmezden geldi. Malvarlığım yok, araştırsınlar, bu paraları getir git al teslim et diyenlerin malvarlıkları araştırılmadı. Bu paraları kime verdiklerini bu deftere kaydettim. Bana teslim edilen paralar kanunsuz, usulsüz işlemlere karşılık alındı. ODTÜden bilirkişi heyeti tüm kanunsuzluklar ve usulsüzlükleri tespit edip, benim ifadelerimi doğruladı. Ben ceza alacağımı bilerek tüm gerçeği anlattım. Hakim ve savcıların vicdanına bıraktım ama hayal kırıklığını uğradım. Ben cezamı çektim, hesabımı ödedim, vicdanlara sesleniyorum. Haksızlıklar karşısında susan, dilsiz şeytandır, susmadım, ben de adalet istiyorum. 
Olay nasıl gelişti 
Dönemin Malatya Gençlik ve Spor İl Müdür Mehmet Bayansalduz ve 11 kişi Kayseri Büyükşehir Belediyesine Taksi durağı verileceği vaadiyle dolandırıldıkları gerekçesiyle başvurdu. 
Olayın savcılığa taşınacağını belirtmeleri üzerine Büyükşehir Belediyesi Teftiş Kurulu Başkan Vekili tarafından ifadeleri alındı. 
Şikayette Büyükşehir Belediyesi UKOME Şube Müdürlüğünde çalışan geçici işçi Hacı Ali Hamurcu şikayet edildi. Belediye yetkilileri Hamurcuyu izine ayırdı. Bunun üzerine Hamurcu, Ankaraya giderek Av. Yusuf Erikele vekalet verdi. 
Kayseri Büyükşehir Belediyesi tarafından taksi durağı vaadi ve ruhsata aykırı olarak bir çok akaryakıt istasyonuna ruhsat verildiğini ve buralardan yüklü paralar toplandığını söyledi.
Birçok paranın kendi aracılığıyla toplandığını ve bu toplanan paralara karşı kendisine de Büyükşehir Belediye Başkanı Mehmet Özhaseki ve Genel Sekreter Mustafa Yalçın imzasıyla 10 milyon liralık (Eski para birimine göre) bir senedin güvence olarak verildiğini iddia etti. Hamurcu 17.07.2007 tarihinde ifade verdi.
26 sayfalık ifadesinde belediye yetkililerinin büyük bir rüşvet çarkı içinde olduğunu iddia etti. Tutuklanıp yargılandı, 5 yılı aşkın cezaevinde kalıp çıktı. Kayseri Cumhuriyet Başsavcılığı, Hamurcunun ifadesinde adı geçen başta Kayseri Büyükşehir Belediye Başkanı Mehmet Özhaseki olmak üzere 50 kişi hakkında Rüşvet almak ve vermek suçu iddiasıyla soruşturma başlattı.  
Kılıçdaroğlu sormuştu 
Dönemin Vali Vekili İbrahim Yurdakul, başkan Mehmet Özhaseki ve belediye yetkilileri için İçişleri Bakanlığından soruşturma oluru istedi. İçişleri Bakanlığı dönemin Kayseri Valisi Osman Güneş, Vali Yardımcısı Ali Yener Erçin başkanlığında iki ilçe belediyesinden ikişer uzmanın katılımıyla bir muhakkik heyeti oluşturdu. Heyet, iddiaların somut bilgilere dayanmadığı gerekçesiyle soruşturmaya gerek olmadığına ilişkin raporu sundu. Kayseri Valiliğinden İçişleri Bakanlığı Müsteşarlığına atanan Osman Güneş, dığı gerekçesiyle evrakın işlemden kaldırılması kararını dönemin İçişleri Bakanı Beşir Atalaya sundu. Atalay da kararı imzaladı. Hamurcu cezaevinde yatarken, Kılıçdaroğlu iddiaları 2010 bütçe görüşmelerinde Mecliste dile getirdi. Kılıçdaroğlu, Başbakan Erdoğana Hamurcu Kayseride, belediye adına rüşvet aldığını polise anlatıyor. 26 sayfalık itiraf neden 16 sayfaya indi? Hamurcu şu anda nerede? diye sordu. Olay o tarihte gündem oldu.