Toyota 1 milyon aracını geri çağırdı
Japon otomobil devi Toyota, hatalı yerleştirilmiş hava yastıkları ve karlı havada iyi çalışmayan cam sileceklerinden dolayı Amerika'daki 1 milyon aracını geri çağırdı.
Şirketten yapılan açıklamaya göre, Corolla ve Corolla Matrix modellerinden yaklaşık 752 bin araç hava yastıkları sebebiyle, 270 bin Lexus IS model araç ise araba sileceklerinde problemden dolayı geri çağrıldı.

ABD'de General Motors'tan (GM) daha fazla araç satan Toyota son olarak 2012 yılında 10 milyon arabasını farklı sorunlardan dolayı geri çağırmıştı. 

Açıklamada geri çağrılan araçların 2003-2012 yıllarında satıldığı belirtildi.