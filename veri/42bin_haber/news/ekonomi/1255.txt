Ayhan Tekstil franchising vermeye devam ediyor
 
 Ayhan Tekstil'in yönetim kurulu üyesi Cem Karabulut, mevcut mağazalarının bir çoğunun franchising olduğunu, bu konuda çok tecrübeli oldukları için isim haklarını verdikleri firmaları çok iyi seçtiklerini söyledi. 
 Önümüzdeki 3 yıl içerisinde var olan kendi mağazalarına yenilerini de ekleyeceklerini önem ile vurgulayan Karabulut, franchising vererek bu sayıyı artıracaklarını belirtti. 
 Çok uzun yıllardır tekstil sektöründe lider firmalardan biri olduklarını belirten Karabulut marka bilinirliliği adına yurt dışında da çok tanındıklarını ifade etti. Çok geniş bir ürün yelpazeleri olduğunu söyleyen Karabulut yılda 1,5 ve 2 milyon adet arası üretim yaptıklarını söyledi. 
 Bu sayıyı önümüzdeki 3 yıl içerisinde 2’ye katlamak istediklerini söyleyen Karabulut, kadınların kalite ve tarz olarak ilk seçimlerinden biri olduklarını ifade etti. 
 Türk kadınının haricinde Avrupa, Doğu Bloğu, Amerika, İsrail, Filistin, Arabistan, Kuzey Afrika, Mısır gibi tüm dünya kadınlarını da giydirdiklerini belirtti. Karabulut marka ile ilgili en büyük hayallerinden birinin dünyaca ünlü markalar arasında yer alarak Türkiye’yi temsil etmek olduğunu söyledi. 
 Önümüdeki aylar içerisinde Kağıthaneye açacakları yeni fabrikaları ile beraber tüm hedeflerini, çok rahat gerçekleştireceklerini söyleyen Karabulut üretim kapasitelerinin yeni fabrika ile beraber en az 4 katına çıkacağını belirtti.