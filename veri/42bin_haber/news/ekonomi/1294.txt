Türkiye, 30 ülkeye traktör ihraç ediyor
Hattat Tarım Makineleri Sanayi ve Ticaret AŞ Genel Müdürü Abdullah Akkuş, Türkiye'nin otomotiv sektöründe olmasa da traktör sektöründe sesini dünyaya duyurmayı başardığını söyledi.
Akkuş,  yaptığı açıklamada, 50 beygirden 110 beygire kadar üretimini yaptıkları traktörleri iç ve dış piyasaya pazarladıklarını anlattı. 
Polonya'nın en büyük pazarları olduğunu ve dünyanın 30 ülkesinde bayilerinin bulunduğunu ifade eden Akkuş, Afrika'da Cezayir ve Tunus bayilerimizde satışlarımız başlıyor, Sudan ile görüşmelerimiz oluyor. Güney Sudan Ticaret Bakanı bizi ziyaret etti. Orayla da bir bağlantımız olacak. Özellikle Afrika pazarına uygun traktörler üreteceğiz ve birkaç aydan sonra bu bölgeye seri olarak ihracatımız başlayacak diye konuştu.

Mutlaka dışarıya bir şeyler satmamız gerekiyor-

Akkuş, bir ülke için iç ve dış ticaret dengesinin büyük önem taşıdığını belirterek, Türkiye'nin ihracatını geliştirmesi gerektiğini vurguladı.
Son 10 yılda ihracat konusunda ciddi atılımlar var diyen Akkuş, Türkiye'de, dış ülkelere ihracatı olan birçok sektör var. Bizim de sektörümüzde dışarı birçok atılımımız var. Polonya'da sadece traktör satmak değil, orada montaj fabrikası kurmakla ilgili stratejimiz var. Sudan'a montaj fabrikası kuracağız şeklinde konuştu. 
Tarım sektörünün geleceğinin parlak olduğunu dile getiren Akkuş, tarımsal alanların azaldığını ancak sulama metotlarıyla üretimin arttığını kaydederek, geleceğe yönelik çeşitli stratejiler geliştirdiklerini kaydetti. 
Akkuş, otomobilde yapılamayanı traktörde yaptıklarını, markalarını oluşturmayı başardıklarını anlatarak, Başbakanımız diyor, kendi markamız. Hattat kendi markamız ve şu anda 30 ülkede satılıyor, 30 ülkede demo faaliyetleri sürdürülüyor, 30 ülkenin reklamlarında varız, gazetelerinde varız. Dolayısıyla gerçek anlamda otomobilde yapamadığımızı traktörde yaptık ama gündeme gelmiyor, inşallah yakında gündeme gelecek ifadelerini kullandı.