Ali Babacan geleceğin liderlerine seslenecek
Dünyanın dört bir yanından İstanbula gelen üniversite öğrencileri, Sürdürülebilir bir gelecek modellemek vizyonuyla Model Economic Forum'da buluşuyor.
 Küresel ve tamamen öğrenci organizasyonu olan MEF13ün startı, İstanbul Grand Cevahir Kongre Merkezinde Başbakan Yardımcısı Ali Babacanın özel sunumu ile verilecek. 
 
Uluslararası İlişkiler ve Ekonomi Derneğinin, İstanbul Teknik Üniversitesi Uluslararası İlişkiler & Ekonomi Kulübü (IRECO) ortaklığıyla düzenlediği Model Economic Forum,  dünyanın önde gelen üniversitelerinde eğitim gören lisans, master ve doktora öğrencilerini buluşturacak. Tamamen üniversite öğrencilerinin organize ettiği ve küresel ölçekte bir ilk olan MEF 13 ile gençler sosyo-ekonomik meselelerde yeni sözler söyleyecek.
 
Forum 8 oturum ve 9 çalıştaydan oluşacak. MEF13e, aralarında ABD Dışişleri Bakanlığı  Danışmanı  Dr. Joshua W. Walker, İMKB Başkanı Dr. İbrahim Turhan, geçmişte Tansu Çiller ve Bülent Ecevitin ekonomi danışmanlığını yapan strateji uzmanı ve ekonomist Prof. Dr. Vladimir Kvint, MIT Üniversitesi Girişimcilik Merkezi Başkanı Prof. Dr. Valentin Livada, Deulcom İnternational Yönetim Kurulu Başkanı Baybars Altuntaş, EPDK Kurul Üyesi Alparslan Korkmaz, CNN Türk spikeri Şirin Payzın ve Prof.Dr. Marek Kulczycki  gibi alanında önemli ve deneyimli isimler moderatörlük yapacak. 
 
Çalıştayların direktörlüklerini ise İsmail  Kavuncu, İlkem Şahin, İbrahim Yamakoğlu, Nazire Peker, Fatih Tamince, Efe Güler, Hüseyin Üvet ve Ercüment Korkut gibi önemli iş adamları, akademisyen ve siyasetçiler  üstlenecek.  
 
Yüzyıllardır sakinlerine ilham veren İstanbul, bu kez 2-3 Mart tarihlerinde alışılmış buluşmalardan çok daha fazlasını vaat eden bir foruma ev sahipliği yaparak geleceğin liderlerini ağırlayacak. 