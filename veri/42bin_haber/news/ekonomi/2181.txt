Hedef Filo 'hedef' yükseltti
Hedef Filo, 2012 yılında 2 bin 200 müşterisine yaklaşık 14 bin kontratlı araçla hizmet ulaştırırken, 2013 yılında 350 milyon TL yatırım yaparak filosunu 18 bin kontratlı araca çıkaracak.
Düzenlenen basın toplantısında konuşan Hedef Filo Yönetici Direktörü Ersan Öztürk, Türkiyede henüz birkaç yıl öncesine kadar sadece uluslararası ve büyük ölçekli şirketlerin tercihi ile sınırlı kalan operasyonel filo kiralama sektöründeki araç parkının orta ve küçük ölçekli şirketlerin de ilgisiyle büyüdüğünü söyledi.  
Öztürk, 2002 yılında 12 bin olan toplam araç sayısının, son 5 yılda ortalama yüzde 15 büyüyerek bugün 165 bin seviyesine ulaştığını ifade etti.  
Sektörde yüzde 9'luk bir pazar payına ulaştıklarını anlatan Öztürk, şöyle devam etti:  
"2012 yılı sonu itibariyle 14 bin kontratlı araca ulaştık. 2013 yılında yaklaşık 350 milyon TLlik yatırım gerçekleştirerek yüzde 30 büyüyeceğiz. Bu hamleyle istihdam oranımızı 172 personele çıkararak kontratlı araç sayımızı 18 bin adede yükselteceğiz."