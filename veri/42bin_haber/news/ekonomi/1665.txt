SGK'dan ek ödeme müjdesi!
Sosyal Güvenlik Kurumu (SGK), 'tütün ikramiyesi' olarak adlandırılan ve 38 bin 338 harp malulü ile şehit dul ve yetimini ilgilendiren 61 milyon 860 bin 821 liralık 2012 yılı ek ödemelerini 1 Şubat'tan itibaren yapacak.
Kurumdan yapılan açıklamaya göre, 5434 sayılı T.C. Emekli Sandığı Kanunu'nun ek 79. maddesi uyarınca harp malullerine, şehit dul ve yetimlerine, barışta, olağanüstü yönetim usullerinin uygulandığı haller ile talim, tatbikat veya manevra sırasında görevin veya çeşitli harp silah ve vasıtalarının sebep ve tesiriyle vazife malulü sayılan Türk Silahlı Kuvvetleri mensupları ile askeri harekatı gerektiren iç tedip hareketleri veya güvenlik veya asayişin sağlanmasında Silahlı Kuvvetler'le birlikte veya ayrı olarak görevlendirilenlerden bu görevlerin çeşitli sebep ve tesirleriyle vazife malulü sayılan jandarma ve emniyet mensupları ile sivil görevlilere, bu görevlerin ifası sırasında, görevlerin çeşitli sebep ve tesirleriyle ölenlerin dul ve yetimlerine, 2012 yılı için ödenmesi gereken ek ödemeleri, aylık almakta oldukları banka şubesindeki hesaplarından veya PTT merkezlerinden 1 Şubat 2013'den itibaren ödenecek.

Bu kapsamda olan 38 bin 338 kişiye toplam 61 milyon 860 bin 821 lira 93 kuruş ek ödeme yapılacak.

Maluliyet derecelerine göre ödenecek tutarlar şöyle:

-1. Derece Malullere 2.953,48 lira

-2. Derece Malullere 2.658,13 lira

-3. Derece Malullere 2.228,95 lira

-4. Derece Malullere 2.067,44 lira

-5. Derece Malullere 1.845,93 lira

-6. Derece Malullere 1.624,41 lira