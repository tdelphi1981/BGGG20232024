ABDli dev Polisanın peşinde
Kriz nedeniyle 18 yıl önce Polisan ile ortaklığını sona erdiren PPG Industries, şirketin çoğunluk hisselerine talip oldu. Polisan Holdingin Başkanı Necmettin Bitlis, Çoğunluğu vermeyiz ama iyi para verirlerse tamamını satarız diyor.
ABDli kimya devi PPG Industries, 18 yıl önce kriz nedeniyle ayrıldığı Polisana yeniden ortak olmak için temaslara başladı. 1993 yılında Polisan Holdingle otomotiv boyaları tarafında yaklaşık 2 sene ortaklık gerçekleştirip ayrılan ABDli kimya devi PPG Industries, Polisan Boyanın çoğunluk hissesini almak için şirketle görüşüyor. Satın alma için teklifin PPG Industries tarafından getirildiği belirtilirken, 1 yıldır devam eden süreçte en önemli nokta, çoğunluk hisselerinin kimde kalacağı. Polisan tarafı stratejik ortaklık kurarak, firmaya sinerji kazandırıp, kurumsallaşmayı pekiştirmek istiyor. Ancak, PPG Industries satın alma işlemlerinde ya çoğunluk ya da hisselerin tamamını alma prensibiyle hareket ediyor.   
 
YÜZDE 51İ VERMEYİZ 
Polisan Holding Yönetim Kurulu Başkanı Necmettin Bitlis, Piyasadaki durumumuz oldukça iyi. Satın alma teklifi karşı taraftan geldi. Yüzde 50-50 stratejik bir ortaklık olabilir. Çoğunluk hisselerinin satışında yokuz. Biz bu süreçte şirketin tamamının değerini 200 milyon dolar olarak belirledik dedi. Bitlis, aile şirketi yapısını kurumsallaşmaya götürmek ve hissedarları günlük operasyonların dışında tutmak için yakın zamanda borsaya açıldıklarını bu operasyonunun da profesyonelleşmenin devamı için sürdürüldüğünü söyledi. Bitlis, ancak geri çevrilmeyecek bir bedel teklif edildiği takdirde şirketin tümünün satışının düşünülebileceğini de sözlerine ekledi. 1993te endüstriyel, otomotiv ve yüzey boyaları tarafında PPG ile ortaklık gerçekleştirdiklerin ifade eden Bitlis, ortaklığın 1994 yılının sonlarına doğru Türkiyede yaşanan krizden sonra PPG tarafından sona erdirildiğini de hatırlattı. Şirketin CEOsu Erol Mizrahi ise yabancıların son iki yılda Türkiyeye ilgisinin arttığını ve PPGnin belli periyodlarda görüşmelerde bulunduğunu belirtti. Mizrahi, şirketin bünyesinde bulunan yedi iştiraki için Uzakdoğu da dahil bir çok yerden uluslararası şirketlerin ortaklık için geldiğini de ekledi. 
Mizrahi, Geçmişte polisanla otomotiv boyaları konusunda bir takım işbirliği olmuştu. O tarihten sonra PPG yaklaşık 2 senede bir sürekli bizimle görüşmeler yürütür. Onların satın aldığı SigmaKalon şirketinin temsilcileri de buraya gelir. 15 yıl içinde bu, yedinci tur. Türkiyede boya sektöründe 4 tane büyük firma var. 2 tanesi yabancı ortaklı. Türkiyede ortaklık yapmak isteyen bizim kapımızdan geçmeden gitmiyor. Holdingin diğer iştiraklerine de benzer teklifler geliyor. Yabancıların talebi çoğunluk hissesi ancak biz çoğunluğu satmayı düşünmüyoruz dedi. 
PPG: GÖRÜŞMELER DEVAM EDİYOR 
PPG Industries Türkiye Ülke Müdürü Güneş Evgin de görüşmeleri doğrularken, henüz anlaşmanın sağlanmadığını belirtti. Evgin, Görüşmeler oldu. Kesinleşmiş bir şey yok. Halka açık şirket olduğumuz için açıklama yapmamız zaten mümkün değil. Bir gelişme olursa kamuoyunun bundan mutlaka haberi olur dedi. 
MAYISTA HALKA AÇILMIŞTI 
POLİSAN Boyanın iştiraki olduğu Polisan Holdingin Mayıs ayında yüzde 5.34ü halka arz edilmişti. Polisan Holdingin cuma kapanışı verileriyle hesaplandığında piyasa değeri 903 milyon lira seviyesinde bulunuyor.  
60'TAN FAZLA ÜLKEDE FAALİYETTE 
PITTSBURG merkezli PPG Industries ise, boya, kaplama, optik ürünler, özel malzemeler, kimyasallar, cam ve fiberglas ürünlerde faaliyet gösteren küresel bir şirket. 140dan fazla üretim tesisi bulunan firmanın bağlı şirketleri 60dan fazla ülkede operasyonlarını yürütüyor. Şirketin, 2011 yılındaki satışları yaklaşık 15 milyar dolar olarak gerçekleşti. PPG, 1989 yılında, otomotiv, sanayi, havacılık ve ambalaj kaplamalarında ürün portfoyünü genişletmek için dünya genelinde firma satınalmalarına başladı. 2008 yılında, tarihinin en büyük satın almasını yaparak - dünya çapında bir boya üreticisi olan SigmaKalon Grubunu bünyesine kattı.  
İKİ BÜYÜĞÜN ORTAĞI VAR 
TÜRKİYEde faaliyet gösteren dört büyük boya şirketinden Filli Boya markasının sahibi Betek Boyanın, Almanya merkezli Caparol ile, Marshallın Hollandalı AkzoNobel ile ortaklığı bulunuyor. Polisan ile birlikte sektörün diğer büyük şirketi DYO Boyanın ise yabancı ortağı bulunmuyor. 
ekaplangil@hurriyet.com.tr