Cepte internet geliri, konuşmayı geçti
Dünyada ilk defa Japonya'da GSM operatörlerinin cep telefonundan kullanılan internetten elde ettikleri gelir, konuşmayı geçti.
GSM Birliği, Japonya'daki operatörlerin "cepte internetten" elde ettikleri gelirin, geçen yıl 46,5 milyar dolar olarak kaydedilen "konuşma" gelirinden, 2 milyon dolar daha fazla olduğunu açıkladı. Birlik, 2018 yılında bunun küresel bir eğilim haline geleceğine ve bazı ülkelerin buna daha hızlı adapte olacağını belirtti. Bunun ABD ve İngiltere için 2014 yılında gerçekleşmesi öngörülürken, Arjantin'de cepte internetin konuşmayı bu yıl geçmesi bekleniyor. 

Japonya'daki geniş kapsama ağı, yüksek gelir ve akıllı telefonlara ulaşabilme oranı bu gelişmeyi etkileyen faktörler olarak öne çıkıyor.