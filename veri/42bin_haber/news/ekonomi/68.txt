Arçelike ISO 50001 belgesi
ÜRETİM ve yönetim faaliyetlerindeki enerji verimliliği uygulamalarıyla dikkat çeken Arçelik A.Ş., ISO 50001 sertifikasını almaya hak kazandı. Arçelik açıklamasına göre, British Standards Institution (BSI) tarafından yapılan denetimlerden başarıyla geçen Arçelik AŞ, Türkiyede kendi sektöründe, faaliyetler kapsamında tüketilen enerjinin sürdürülebilir bir şekilde verimli kullanılması esasına dayanan ISO 50001 Enerji Yönetim Sistemi sertifikasına sahip ilk şirket oldu. Kuruluşların enerji politikalarını belirlemesi, enerji tüketimini yönetmesi ve enerji yönetim sisteminin performansını değerlendirerek iyileştirmelerin sağlanmasına dayanan ISO 50001 Enerji Yönetim Sistemi, çevrenin korunması, kaynakların etkin kullanımı ve enerji politikalarının resmiyet kazanması gibi hedefler taşıyor.