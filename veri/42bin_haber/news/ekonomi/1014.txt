Ofis mobilyacıları bu fuarda buluşuyor
Ofis mobilyaları sektörünün tasarımcısından üreticisine kadar bütün bileşenlerini aynı çatı altında buluşturacak Officexpo Ofis Mobilyaları Fuarı, 29 Ocak - 02 Şubat tarihleri arasında CNR EXPO İstanbulda düzenlenecek.
Üniversite sanayi iş birliğinde proje çalışmalarının yanı sıra sektör yeniliklerinin de görücüye çıkarılacağı fuarda, ofis mobilyacıları yeni ihracat pazarlarının da kapılarını aralayacak. 
Officexpo'da ODTÜ (Orta Doğu Teknik Üniversitesi) öğrencilerinin öncü firmalar için hazırladığı projelerin prototipleri sergilenecek. 
Dünya pazarlarına açılma konusunda kısa zamanda büyük gelişmeler kaydeden Türkiye ofis mobilya sektörü,  gerek yapı sektörünün gelişmesi gerekse mobilya kullanım alanının artması ile hem tüketim hem de üretimde önemli bir hacme ulaştı. Ofis mobilyaları endüstrisi 9 milyar dolarlık genel mobilya sektörünün  yaklaşık yüzde 30unu oluşturuyor. 2011 yılında 1.6 milyar dolar ihracat gerçekleştiren mobilya endüstrisinde ofis mobilyaları sektörünün ihracatı ise 381 milyon dolar olarak görünüyor.  
 
Ofis mobilyaları sektörü, Avrupa ülkeleri ağırlıklı olmak üzere Almanya, İtalya, Fransa, Danimarka, Belçika, İsveç, Yunanistan ve İsrail gibi ülkelere ihracat yapıyor. 
Dünyadaki gelişmelere paralel olarak yeni pazar arayışını sürdüren sektör,  Officexpo Fuarında sektörün global oyuncuları ile bir araya geliyor. CNR Holding kuruluşlarından CNR Ekspo Fuarcılık ve Ofis Mobilyaları Sanayici ve İş adamları Derneği (OMSİAD) iş birliğinde 29 Ocak-02 Şubat 2013 tarihleri arasında düzenlenecek fuar, kendini sektörün hedeflerine maksimum oranda yanıt verecek. 
Lider markalar fuarda 
Modern tasarımların sergileneceği  Officexpo Fuarı, 20 bin metrekarelik alanda gerçekleştirilecek. Fuara, Ersa, Goldsit, Madeş, Rapido, Panelkon, Özlem Çelik gibi sektörün öncüleri başta olmak üzere 100e yakın firmanın katılması bekleniyor. Türk ofis mobilyası sektörünün gücünün gösterileceği fuarı, Rusya, İran, Irak, Kazakistan, Suudi Arabistan, Almanya, Hollanda, Fransa, Belçika, Lübnan gibi ülkelerden çok sayıda profesyonelin ziyaret etmesi bekleniyor. 
Üniversite sanayi iş birliğinde proje çalışmalarının yanısıra sektör yeniliklerinin de görücüye çıkarılacağı fuarın hedef kitlesini okullar, hastaneler, kamu kuruluşları, devlet malzeme ofisleri, oteller, bankalar, belediyeler, havalanı işletme ve yatırımcıları, zincir cafeler, internet cafeler, ticaret ve sanayi odaları, holdingler ve askeri kuruluşlar oluşturuyor. 
Tasarımda sınır tanımayan zihinler  
Dünya pazarlarına açılma konusunda kısa zamanda büyük gelişmeler kaydeden Türk ofis mobilyları sektörü, tasarımla ilgili sıkıntıları üniversitelerle iş birliği yaparak ve gençleri teşvik ederek çözüyor.  Bu yolla da yurt dışı pazarlardaki etkinliğini artırmayı hedefliyor. 
ODTÜ Endüstri Ürünleri Tasarımı Bölümü 4.  sınıf öğrencileri, geçen yıl olduğu gibi fuara projelerinin prototipleriyle katılıyor. Öğrenciler tarafından tasarlanan İnternet Noktaları İçin Mobilya Tasarımı projesinin prototipleri sektörün öncü firmaları Atagür, Bamos, Bürosit, Bürotime, Delta, Ersa, İkoor, Tuna ve Ürosan tarafından üretildi. Bu yıl Tasarımdan Üretime başlığı altında toplanan fuar etkinlikleri kapsamında genç endüstriyel tasarımcıları firmalarla buluşturan Safari Masası  yine kurulacak.  
Firmalar ve tasarımcılar arasında iş birliği imkanları yaratan  Tasarım Meydanı nın konusu ise Ürün Geliştirme ve Tasarım Yönetimi olacak. Yerli ve yabancı firma temsilcileri, akademisyenler ve  tasarımcılar tarafından tartışılacak konu, tasarımcı seçiminden üretim detaylarının çözümüne kadar her aşamasıyla ele alınacak. 
 