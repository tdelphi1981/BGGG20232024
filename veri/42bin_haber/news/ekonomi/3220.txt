Vadafone Galaxy S4 için harekete geçti
Vodafone Türkiye, Samsung'un yeni akıllı telefonu Samsung Galaxy S4'ü abonelerine sunmaya hazırlanıyor.
Vodafone Türkiye açıklamasına göre, 'A.C.A.İ.P' Teknolojik kategorisinde, Vodafone Red tarifelerine çok avantajlı ödeme seçenekleriyle sunulacak olan Samsung Galaxy S4 için ön talep toplanmaya başlanacak.

Verilen bilglere göre, 5 inçlik ekrana sahip Samsung Galaxy S4, 13 megapiksel ana kamera ve 2 megapiksel ön kamara kullanıyor. 2 GB depolama alanı ve 16 GB, 32 GB, 64 GB olmak üzere 3 farklı dahili hafıza seçeneğiyle sunulacak olan cihaza 64 GB'a kadar microSD kart takılabilecek. Dört çekirdekli 1.9 Ghz işlemcisiyle performans açısından oldukça kuvvetli özelliklere sahip olduğunu göz önüne seren Samsung Galaxy S4, akıllı yazılım ve sensörleriyle üstün bir deneyim sunuyor.

Açıklamada görüşlerine yer verilen Vodafone Türkiye İcra Kurulu Başkan Yardımcısı Gökhan Öğüt, şunları kaydetti:

'Vodafone Türkiye olarak, abonelerimiz dünya kalitesinde son teknolojilere Vodafone farkıyla eşit şekilde ve kolaylıkla erişebilsin, eriştikten sonra da kolaylıkla kullanmaya başlayabilsin diye bir süre önce Akıllı Cihaz Akıllı İletişim Platformu ACAİP'i hayata geçirdik.

Vodafone'da, ihtiyaca en uygun akıllı telefonu seçmek, almak ve kullanmaya başlamak ACAİP kolay diyoruz. Şimdi de merakla beklenen Samsung Galaxy S4'ü Vodafone Red farkıyla abonelerimizle buluşturmaya hazırlanıyoruz. Samsung Galaxy S4'ü Red tarifeleri ile alanlar Vodafone Red'in hayatlarını kolaylaştıran hizmetlerinden ve özel olduklarını hissettiren fırsatlarından faydalanabilecekler.'