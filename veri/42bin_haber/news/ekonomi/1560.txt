2013 için karamsar bir tablo görmüyorum
Dünya Ekonomik Forumunun yıllık toplantısı için İsviçrenin Davos kentinde bulunan Doğan TV Holding Yönetim Kurulu Başkanı Arzuhan Doğan Yalçındağ, 2013 için karamsar bir tablo görmüyorum. Zor bir yıl olacak ama oradaki ekonomik performans burayı da bizi de çok etkileyecektir dedi.
Davosta Katıldığı toplantıları CNN TÜRKe değerlendiren Arzuhan Doğan Yalçındağ, Bu sene daha çok batının sorunlarına ve ekonomik sorunlarına eğilen bir Davos gördüm. Sanki geçen sene dünyanın geri kalanıyla daha ilgiliydi dedi. Arzuhan Doğan Yalçındağ, şöyle devam etti:  Rusya çok sorgulanıyor. Amerikadaki kaya gazının çıkması petrol fiyatlarına bir etki yapar mı? Rusyanın sadece yer altı zenginlikleriyle sürdürülemeyecek bir ekonomik model olduğu konuşuluyor.  Bir çok panelde Medvedeve sorular yöneltildi. 
Rusya mercek altındaydı. 
DAMGAYI CAMERON VURDU 
İngiltere Başbakanı David Cameronun konuşmasını da beğendiğini anlatan Arzuhan Doğan Yalçındağ,  Bana göre bu seneye damga vuran David Cameron oldu. Vergi reformunu da, yolsuzluğu da, kayıtdışı ekonomiyi söylüyordu. Nerdeyse Türkiyenin 5-10 yıl önce tartıştığı sorunların şimdi gelişmiş batı ülkelerinin ekonomik sorunları haline gelmiş olması ilgi çekiciydi. 2015te eğer seçimi kazanırsam ben Avrupa Birliği konusunu İngilterede referanduma götüreceğim dedi.