İhalede matematiği yanlış yapmışız
İstanbul Park Pistini 10 yıllığına işletme hakkı kazanan ancak ihale sonrası ödemesi gereken teminatı yatırmadığı için bu hakkı kaybeden İstanbul MC Yarışçılıkın sahibi Sinan Akıman, Bu işin matematiği bize yanlış geldi dedi.
İstanbul Parkı işletme bedelinin 10 yılda 200 milyon lirayı aşacağını ancak bu paranın kendileri için 20-30 yılda ödenebilecek bir büyüklükte olduğunu öne süren Akıman, ihalede ikinci gelen Intercitynin kendilerinden çok daha güçlü bir nakit akışına sahip olduğunu söyledi. Akıman, 9 milyon liralık teminat mektubunun yanına bir de yıllık kira bedeli eklediğinde yıllık ödemenin KDVnin de etkisiyle 21 milyon liraya çıktığına dikkat çekti. Akıman şunları söyledi:   
Bir de buna pistin yıllık 1.5 milyon lirayı bulan işletme giderlerini eklediğinizde ilk yıl 23 milyon liralık masraf ortaya çıkıyor. Ondan sonraki yıllarda yıllık ödeme 14 milyon lira oluyor. Bu tür bir nakit akışını sağlamak sadece pisti işletmekle olmaz. İkinci değerlendirmemizde bu işin kendi nakit akışımıza göre kârlı olmadığına karar verdik. Bu işin matematiği bize yanlış geldi. 
Akıman, Intercitye pisti işletme konusunda yardımcı olmak istediklerini de sözlerine ekledi. 
Vural Ak: Allah kimseyi o duruma düşürmesin 
İSTANBUL Parkın işletme hakkı, 2023 yılına kadar Eylül Tarım Oto Kiralama ve Pazarlamanın oldu. Intercity markasıyla araç kiralama sektöründe faaliyet gösteren şirketin patronu Vural Ak, yıllık 9 milyon lira ve KDV ödeyeceği İstanbul Park izin kontratın imzalandığını bir iki gün içinde pistle ilgili projelerini ve hedeflerini İTO Başkanı Murat Yalçıntaşla birlikte bir basın toplantısı düzenleyerek açıklayacaklarını söyledi. Ak, Sinan Akımanın açıklamalarına yönelik ise, Allah kimseyi o duruma düşürmesin dedi. 
abatur@hurriyet.com.tr 
 