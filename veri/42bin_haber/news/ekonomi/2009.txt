Fikirtepedeki 1.500 konutluk proje büyüyor
Fikirtepede iki adada 1500 konutluk projenin lansmanını mart ayında yapacak olan Nuhoğlu, görüştüğü üçüncü adada da (arsa) anlaşmalarını tamamlayıp yeni projeye başlamayı hedefliyor.
YURTİÇİ ve yurtdışında konut, sağlık tesisi, spor tesisi ve altyapı projeleri gerçekleştiren, şu anda yaklaşık 420 milyon dolarlık 17 adet projeyi yürüten Nuhoğlu İnşaat, enerji sektörüne girmek için de harekete geçti. Nuhoğlu İnşaat Yönetim Kurulu Başkanı Ali Nuhoğlu, enerji sektöründe yer almak istediklerini belirterek, Gerçekleştirdiğimiz konut, alışveriş merkezi gibi yatırımlarımızın dahi çok yüksek enerji maliyetleri oluyor. İlk etapta kendi yatırımlarımızdaki ihtiyacı karşılamak adına enerji sektörüne girmek istiyoruz dedi. 
FİKİRTEPEDE YENİ ADA 
Fikirtepede kentsel dönüşüm projesi yürüten Nuhoğlu, iki adadan oluşan projesini genişletmeye hazırlanıyor. Nuhoğlu, Fikirtepe ile gönül bağlarının olduğunu ifade ederek, şunları anlattı: Fikirtepe zor bir bölge. Yüzlerce insanı organize edebilecek kadrolara sahipseniz ve dönüşüme hazırsanız sonuç alabilirsiniz. Biz Fikirtepede iki ada ile anlaşma sağladık. Mimari projelerimiz hazırlandı ve belediyeden onay bekliyor. Önümüzdeki ay lansman yapmayı planlıyoruz. Fikirtepedeki firmalar arasında en önce biz başlarız gibi duruyor. 1500 konuttan oluşan, içinde rezidans, ofis, sosyal tesislerin bulunduğu bir proje yapacağız. Yaklaşık 300 milyon liralık proje yapacağız. Ayrıca Fikirtepede başka bir ada ile temaslara da başladık. Burada da yeni bir proje hazırlığımız olacak. 
4 FİRMAYLA GÖRÜŞÜYOR 
2006 yılında enerji sektörüne girmek için çalıştıklarını ancak sonuç alamadıklarını ifade eden Ali Nuhoğlu, enerjideki hedeflerini şöyle anlattı: Şu anda Karadeniz ve Anadolu şehirlerinde yer alan ve işletmecilerinin devretmek istediği hidroelektrik santralleri (HES) almak için görüşmeler yapıyoruz. 4 ayrı firma ile temas halindeyiz. Yapacağımız yatırımın boyutu ilk etepta önemli değil. Daha sonra ilerletebiliriz. Öncelikle 12-13 megavatlık bir kapasiteye ulaşacağız. Bunun için de 15 ile 20 milyon dolar arasında bir yatırım planlıyoruz. 
CİROSU KATLANACAK 
Nuhoğlu İnşaatın 2011 cirosunun 70 milyon dolar olduğunu ifade eden Ali Nuhoğlu, 2012 ciromuz yaklaşık 
85 milyon dolar olarak gerçekleşecek. 2013 yılı ciro hedefimiz ise 215 milyon dolar. Bu rakama da yeni projelerimizle ulaşacağız diye konuştu. 
Floryaya marina hazırlığı yapıyor 
NUHOĞLU İnşaat, Metal Yapı, Alt ve Üst Yapı ile Nas İnşaat ile birlikte İstanbul Floryada geliştirdiği ilk deniz manzaralı alışveriş merkezi Aqua Floryanın önünde izin alabilirlerse bir marina inşa etmeyi planlıyor. Çevre ve Şehircilik Bakanlığı ile görüşmeler yaptıklarını söyleyen Ali Nuhoğlu, Eğer gerekli yerlerden izinleri alabilirsek 400 yat kapasiteli bir marina projemiz olacak. Marina için 20 milyon Euroluk yatırım yapılacak diye konuştu. 
DİĞER EMLAK HABERLERİ 
Yapı Kredi dönüşüme faiz desteği verecek 
YAPI Kredi, kentsel dönüşüm projelerinde konut sahibi olmak isteyenlere kredi desteği sunacak. Yapı Kredi, 6306 sayılı Afet Yasası kapsamında Çevre ve Şehircilik Bakanlığı ile kentsel dönüşüm kredilerine uygulanacak faiz desteği için protokol imzaladı. Yapı Kredi Konut ve İşyeri Finansman Direktörü İsmet Erdem, yasa kapsamında taşınmazını yenileyecek mülk sahiplerine yönelik farklı finansman seçenekleri sunacaklarını belirtti. 
Kartala marinalı konut projesi geliyor 
EMLAK Konut GYOnun Kartal arsası için düzenlediği ihaleyi kazanan Dap Yapı - Eltes İnşaat proje ortaklığı sözleşme imzaladı. İçinde okul, alışveriş merkezi, hastane, rezidans, ofis ve cami gibi birçok farklı yapıyı barındıracak olan ve önünde marina bulunan ilk karma projeyi hayata geçirmek üzere çalışmalar başladı. Dap Yapı Yönetim Kurulu Başkanı Ziya Yılmaz, Bu proje İstanbulun denize sıfır, bu ölçekteki tek gayrimenkul projesi olma özelliğini taşıyor. Marinası bulunan ilk karma proje olacak dedi. 
Anka Yapı, lansman hazırlıkları yapıyor 
ANKA Yapı, Fikirtepedeki inşaatına başladı. Anka Yapı Yönetim Kurulu Başkanı Şaadet Temel, 70 bin metrekarelik arsa üzerinde yapılacak 400 bin metrekarelik inşaatın lansmanı için hazırlıklara başladık. Mart ayı içinde lansmana geçiyoruz. Çıkış fiyatlarımız projedeki birimlerin yüzde 10luk kısmı için başlangıçta konutlarda metrekaresi 4 bin 800 TL, ofislerde 6 bin 500 TL, dükkanlarda 8 bin 500 TL olacak diye konuştu.