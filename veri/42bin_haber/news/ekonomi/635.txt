Büyük Tarabya, 'Grand' oldu geri dönüyor
Yüzyıllık bir mirası taşıyan Büyük Tarabya Oteli, Bayraktarlar Holdingin 350 milyon dolarlık yatırımıyla gerçekleşen yapılandırma çalışmaları sonrasında The Grand Tarabya ismi ile kapılarını açmaya hazırlanıyor.
Tarabyanın simgesi haline gelen, Türkiyenin ilk 5 yıldızlı otellerinden Büyük Tarabya Oteli, Bayraktarlar Holding tarafından satın alınmasının ardından geçirdiği restorasyon ve renovasyon süreci sonrasında The Grand Tarabya ismi ile 2013 yılının Şubat ayında kapılarını açmaya hazırlanıyor. 350 milyon dolarlık yatırımla yenilenen The Grand Tarabya; 248 lüks oda, 30 Service Apartments, 4 bin metrekarelik SPA, 3 restaurant, 14 toplantı salonu, 1,280 metre karelik balo salonu ile hizmet verecek. 1900lü yılların başlarında Tarabya Tokatlıyan Oteli olarak hizmete giren, 1954 yılında çıkan yangının ardından aynı yere devlet tarafından yaptırılan Büyük Tarabya Oteli, İstanbulun üçüncü 5 yıldızlı oteli olarak 1966da hizmete girdi. Konumu ve kalitesiyle dünya çapında ün kazanan Büyük Tarabya, bir dönem Türk filmlerinin de vazgeçilmez seti olarak sinema tarihinde silinmez bir yer edindi. Kamu mülkiyetinde iken özelleştirilme kapsamına alınan Büyük Tarabya Oteli 2006 yılında, Bayraktarlar Holding tarafından satın alındı. Kapsamlı bir restorasyon ve renovasyon süreci geçiren, uluslararası hizmet kalitesinde yapılandırılan ve The Grand Tarabya ismini alan otel, henüz açılmadan Leading Hotels of the World (LHW) üyesi olma başarısını gösterdi. The Grand Tarabya 2013 yılının Şubat ayında kapılarını açacak.