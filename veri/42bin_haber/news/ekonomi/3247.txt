Rekabet Kurulu'ndan flaş açıklama
Rekabet Kurumu Başkanı Nurettin Kaldırımcı, bazı bankaların, "Ceza yememiz halinde maliyetlerimiz artar ve bu da vatandaşa yansır." değerlendirmesini ele alarak, istenmeyen durumların tespiti halinde tekrar soruşturma açabileceklerini söyledi.
Rekabet Kurumu'nun 16. yıldönümü dolayısıyla JW. Marriott Otel'de düzenlediği programda gündeme ilişkin soruları cevaplayan Nurettin Kaldırımcı, bankaların ceza maliyetlerini vatandaşa yansıtması halinde, gözle görülür bir ihlal yapıldığı tespit edilir edilmez tekrar bir soruşturma daha açılabileceğini vurguladı. Başkan Kaldırımcı, "Yanlış açıklamalar yapılıyor. Bu tabi açıklamayı yapana ait. Kanun çerçevesinde tüketici hakları için de bir soruşturma açma hakkına sahibiz. Tabi bu maliyetlerin vatandaşlara yansıtılması yanlış. İstenmedik davranışlar tespit edilirse yine soruşturma açarız. Tüketici haklarının takibi konusunda yine yetkimiz var." dedi.

Cezaların çok büyük olmadığını belirten Rekabet Kurulu Başkanı Kaldırımcı, "Aslında cezalar çok fazla değil. Bankaların ciroları çok fazla olduğu için cezalarında çok fazla gibi oldu. Binde 3 ile yüzde 1,5 arasında bir ceza uyguladık. Normalde cezalar yüzde 10'a kadar çıkabiliyor kanunda." diyerek cezaları makul seviyede tuttuklarını söyledi. Kaldırımcı, Rekabet Kurulu'nun neden böyle bir ceza uyguladığıyla ilgili gerekçeli kararın yaklaşık 2-3 ay içinde açıklanacağını belirterek, bu tür cezaların rekabeti korumak adına yapıldığını aktardı.

"BANKALAR MEHKEMEYE GİDEBİLİR"

Toplantıya katılan Gümrük ve Ticaret Bakanı Hayati Yazıcı da konuyla ilgili olarak, "Rekabet Kurulu bir karar aldı. Bu kararı beğenmeyenler kararı bozdurmak için İdari Mahkemelere ardında da Danıştay'a gidebilir." dedi. Bankaların, rekabet hukuku çerçevesi dışına çıkma gibi bir talepleri olmadığını vurgulayan Hayati Yazıcı, böyle bir talep karşısında ilk Bakanlık olarak kendilerinin karşı çıkacağını kaydetti.