'Türk şirketlerini Fransa'da istiyoruz'
 
 Ekonomi Bakanı Zafer Çağlayan yaptığı konuşmada, şunları söyledi 'İki ülke olarak 140 milyonluk bir nüfusa sahibiz. İki ülkenin toplam 3.5 trilyon dolar civarında gayri safi yurt içi hasılası var. Tabii ki bu vermiş olduğumuz rakamlar aramızdaki ticaret rakamlarının 2012 yılında bilhassa Avrupa ekonomisinde yaşanan sıkıntıların ve talep gerilemesinin getirmiş olduğu olumsuzluklar. 
 Bu yıl sonunda toplam dış ticaretimiz 15 milyar dolar civarında olacak, ancak bunlar Türkiye Fransa arasındaki olması gereken ekonomik potansiyelden oldukça uzak rakamlar. Bu bir kere kat edecek mesafe olduğunu gösteriyor. 1.7 trilyon dolar toplam dış ticareti olan iki ülkenin 56 – 66 milyar dolar civarında ticaret yapama potansiyeli olduğunu ifade etmek istiyorum."
  
 İŞ GÖRÜŞMELERİ DEVAM ETMELİ
  
 Çağlayan şöyle devam etti " Fransa 2010 yılında en fazla ihracat yaptığımız ikinci ülkeydi. Türkiye Fransa’nın ithalatında 15. sırada yer almıştır. Fransa’da yaşayan 600 bine yakın Türk vatandaşımız var. Siyasi ve ekonomik ilişkilerde önemli bir köprü vazifesi görüyor. Bugüne kadar Türk firmalarının dünyadaki toplam yatırımlarının 20 milyar dolar olduğunu ifade ettiğimizde ihracatın 1/20’sini Fransa’ya yapmış durumdayız. Bilhassa Fransız firmalar Türkiye’de 6.2 milyar dolarlık yatırım yapmıştır. Kapılarımızın sonuna kadar açık olduğunu bir kez daha belirtmek istiyorum. Otomotiv sektöründe ticari ilişkiler var. Mobilya tekstil ulaştırma depolama lojistik konuları, beyaz eşya inşaat gibi sektörlerde önemli işbirliği potansiyelleri görüyoruz."
 
 Bakan Çağlayan’ın ardından Fransız Dış Ticaret Bakanı Nicole Bricq de " Ben bu yeni hükümeti önemli buluyorum. Çünkü ben hükümetimizin ekonomik alanında önemli bakanlarından biriyim. Bunu siyasi bir mesaj olarak algılamanızı isterim. Devletlerin birbirleriyle diyalogu gayet iyi. İş topluluklarının konuşması da ayrı bir öneme sahip. Her iki tarafın şirketlerinin de birbirleriyle konuşması lazım. İki ülke arasındaki potansiyeli geliştirmek istiyorsak, şirketlerin birbirleriyle diyalogu önemli " dedi. 
 Bakan Bricq, "Türkiye’nin enerji alanında büyük projeleri olduğunu biliyoruz. Biz tabii ki de buna olumlu yanıt veririz. Çünkü ister yenilenebilir enerjiler olsun ister enerji verimliliği olsun biz elbette bu alanda da varız. Nükleer reaktörler olduğunda da buna olumlu yanıt veririz. Bunların hiçbiri iş topluluklarının kendi aralarındaki görüşmeleri tutamaz. Dolayısıyla biz sözü her şeyden önce şirketlere vermeliyiz ki olumlu sonuçlar olsun. Mutlaka bu iş görüşmelerini sürdürmek lazım. Nerede büyüme varsa bütün büyüyen pazarlarda şirketlerimiz yer alır" diye konuştu. 
 'TÜRK ŞİRKETLERİ FRANSA'DA OLMALI' 
 
 "Sayın Bakan siz yatırımlardan da söz ettiniz. Bizim 400 şirketimiz var Türkiye’de. O da olması gereken düzeyde değil doğrudur" diyen Bakan Bricq  şöyle konuştu "Biz aynı zamanda bunun tersinin de olmasını istiyoruz. Yani Türk şirketlerinin de Fransa’da yatırım yapmasını istiyoruz. Ben Fransızım ama aynı zamanda Avrupalıyım. Avrupa öksürdüğünde bütün dünya zatürre olabiliyor. Bu görülebiliyor Atlantik ötesi ülkelerde de bu yaşanabiliyor. 
 Çünkü ticaret rakamları son derece önemli rakamlar. 2012 yılı özellikle de son çeyreği Avrupa Merkez Bankası’nın aldığı önlemlerden sonra ve bankalar verdiği destekten sonra son derece verimli oldu. O tarihten bu yana da Euro bölgesindeki devletler ciddi önlemleri alarak artı bu krizden çıkmamızı sağlamaya başladılar. Sanırım artık krizin temel kısmını geride bıraktık. Bu krizin hala büyüme rakamları üzerinde yansımaları var . Biz Fransızlar olarak elimizden geleni yapıyoruz ki şirketlerdeki güven duygusu devam etsin " dedi. Konuşmaların ardından toplantısı basına kapalı olarak devam etti.
  