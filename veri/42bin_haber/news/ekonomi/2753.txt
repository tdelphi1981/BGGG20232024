Binlerce çalışana ikinci nema müjdesi
Nema davasını kazanan çalışanlara, ödemeyi hazine yapacak.
Halk arasında "nema" olarak bilinen "Çalışanların Zorunlu Tasarruf Hesabı"nda, ikinci şans kapısı açıldı. 2003-2006 yılları arasında yapılan nema ödemelerinden yararlanamayan ve alacakları için dava açan çalışanlara ödeme yapılacak. Ödemeler, Hazine tarafından gerçekleştirilecek. Ancak SGK ise, bu ödemeleri işverenlerden tahsil edecek. 

Nemadaki ikinci ödemeye ilişkin düzenleme, önceki gün TBMM'ye sunulan torba yasa tasarısında yer aldı. Ödemeler ise, yasanın yürürlüğe girmesi halinde başlayacak. Bugüne kadar ise 17 milyar liralık ödeme yapıldı. Yeni düzenle, "nemasını" alamayan binlerce çalışana yeni bir şans verilmesini sağlayacak.