Onun tableti de var...
Akıllı telefonlarla teknoloji pazarında iddialı olan Turkcell, kendi markasıyla çıkardığı tablet ile bu pazara da giriş yaptı.
Dünyanın en büyük tablet üreticilerinden birisi olan Pegatron işbirliğiyle üretilen Turkcell Tabletler, 24 ay taahhütle 59 TLden başlayan fiyatlarla satışa sunulacak. Turkcell Genel Müdür Yardımcısı Emre Sayın, akıllı telefon pazarının yüzde 21ne sahip olduklarını tablet piyasasında da iddialı olduklarını belirterek, Turkcell Tablet için yaklaşık 1 yıl çalıştık ve gerek tasarımı gerek 3Gnin bulunduğu her yere hızlı internet avantajı ile müşterilerimizin her türlü ihtiyacını en iyi şekilde karşılayacak bir cihaz ortaya çıkardık dedi.  
T SERİSİ GİBİ İDDİALIYIZ 
Android 4.1.1 JellyBean işletim sistemine sahip tabletler 14 Şubatta piyasaya sunulacak. 3G ve Wi-Fi özelliklerine sahip tabletle iddialı olduklarını anlatan Turkcell Genel Müdür Yardımcısı Emre Sayın, Yaklaşık 700 bin satış rakamıyla akıllı telefonda önemli bir başarı yakaladık. Bugün Andoid işletim sistemli akıllı telefon pazarının yüzde 21ini T serisi oluşturuyor. Turkcell Tablet ile bu başarı ve deneyimi şimdi de tablet pazarına taşımayı hedefliyoruz diye konuştu.  
SANDAL ÇİFTİ REKLAMDA 
Mustafa-Emina Sandal çifti Turkcellin akıllı telefonlarının ardından tablet reklamlarında da markanın yüzü oldu. Reklamda sevgilisini eğlendirmek isteyen bir garsonu canlandıran Sandal, sevilen şarkısı Onun Arabası Varın sözlerini akıllı telefondan sonra tablet için de değiştirdi. Onun tableti var güzel mi güzel sözleri eşliğinde yayınlanan reklamda Sandal çifti bir halk otobüsünde seyahet ederken görülüyor.