Tüketici kredileri ve bireysel kredi kartları kullanımı arttı
Mevduat bankalarının 28 Aralık 2012 - 4 Ocak 2013 döneminde tüketici kredileri 186,4 milyar liraya, bireysel kredi kartları kullanım tutarı ise 69,4 milyar liraya yükseldi.
Merkez Bankası haftalık bültenine göre, bir haftalık dönemde tüketici kredileri 479 milyon lira artarak 185,9 milyar liradan 186,4 milyar liraya çıktı. Tüketici kredilerinin 79,5 milyar lirası konut, 7,5 milyar lirası taşıt kredisi ve 99,3 milyar lirası da diğer kredilerden oluştu. 
Aynı dönemde, bireysel kredi kartları kullanım tutarı ise 658 milyon lira artarak 69 milyar 429,7 milyon liraya yükseldi. 
Bu dönemde TL taksitli bireysel kredi kartı kullanımı 447,3 milyon lira artarak 37,6 milyar liraya, TL taksitsiz bireysel kredi kartı kullanımı ise 199,2 milyon liralık artışla 31,7 milyar liraya çıktı.