Tren turunda Türk turistin tercihi Benelux ülkeleri
Türkiyeden Interrail Pass (İndirimli Seyahat kartı) ile Avrupa seyahatine çıkan kişi sayısı, 2012de bir öncesi yıla oranla yüzde 100 artış gösterdi.
Türk turistlerden Interrail Passı özelikle 18-25 yaş aralığı tercih ederken, geçtiğimiz yıl seyahat edilen bölge ağırlıklı olarak Benelux (Belçika, Hollanda, Lüksemburg) ülkeleri ile bu bölgeye komşu ülkeler oldu. Bu yıl da, lüks trenler ile baştan başa Avrupa turuna, olacak talebin katlanarak artması bekleniyor.  
BİR ÇOK ÜLKEYİ KAPSIYOR 
Birçok ülkeyi kapsaması nedeniyle trenle Avrupa seyahatinin yoğun ilgi gördüğünü kaydeden Global Access Yönetim Kurulu Başkanı Selami Çelebioğlu, şunları söyledi: 
"Geçtiğimiz yıl Avrupa ülkeleri genelinde, tren yolculuğu yapanlar, ağırlıklı olarak Fransa ve İtalya destinasyonlarını tercih etti. Türk turistin tercihi ise, Benelux ülkeleri ağırlıklı oldu.  Avrupa genelinde bu yıl, tren seyahatine olan talebinin yüzde 400 artması hedefleniyor" dedi.  
Çelebioğlu, trenle Avrupada seyahat etmek için seyahate başlanacak Avrupa Birliği ülkesinden alınacak Schengen vizesi yeterli olduğunu belirterek, "Nitekim, Rail Europe tarafından verilen Interrail Global Pass kart ile Avrupada 40 binin üzerindeki noktaya seyahat edilebilir. Örneğin, komşu bir ülkeden başlanacak seyahat ile Avrupanın en kuzeyinde Norveçe veya güneyinde İspanyaya ve hatta Cebelitarıka kadar seyahat etmek artık mümkün şeklinde konuştu.