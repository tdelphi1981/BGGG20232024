Siyaset yatırım kararınıza gölge etmesin
Türkiye buzdolabına konan ekonomik ilişkileri yeniden canlandırmak üzere atağa kalktı. Başbakanlık Yatırım Destek ve Tanıtım Ajansı ve Fransa Ticaret Müşavirliği işbirliğiyle Fransa Senatosunda Türkiye Günü düzenlendi. Ajansın başkanı İlker Aycı, Siyasetin yatırım kararlarınızı gölge etmesine izin vermeyin çağrısında bulundu.
AVRUPA Birliği (AB) üyelik müzakereleri ve sözde Ermeni soykırımı gibi siyasi konularda yaşanan sorunların da etkisiyle adeta buzdolabına konan ekonomik ilişkilerin buzlarını çözmek için yeni bir atağa hazırlanıyor. Ekonomi Bakanı Zafer Çağlayanın kasım ayındaki Fransa ziyaretine karışılık olarak Fransız mevkidaşı Nicole Bricq de, ocak ayında Türkiyeye bir ziyarette bulunacak. 2013ün ilk çeyreğinde Fransa Cumhurbaşkanı Francois Hollandenin Türkiyeyi ziyaretiyle ilişkilerin iyice ısınması bekleniyor. Başbakanlık Yatırım Destek ve Tanıtım Ajansı da, Fransa Senatosunda Türkiye Günü düzenleyerek, Türkiyeyi Fransız yatırımcıların gündemine getirdi.  Fransa Ticaret Müşavirliği (UbiFrance), Dış Ekonomik İlişkiler Kurulu (DEİK) ve Türk-Fransız Ticaret Derneği işbirliği ile Fransa Senatosunda düzenlenen Türkiye Gününde 200ü aşkın Fransız Yatırımcı, Türk yetkililerle biraraya geldi. Avrupanın En Hızlı Büyüyen Ülkesi Türkiye başlıklı bir de toplantı düzenlendi. Başbakanlık Yatırım Destek Ajansı Başkanı İlker Aycı, Fransız yatırımcılara,  Şimdi Fransayla iş yapma zamanı. Ünlü Fransız yazar Marcel Proustun dediği gibi, gerçek keşif yolculuğu yeni yerler aramakla değil, yeni gözlere sahip olmakla mümkün. Türkiyeye yeni gözlerle bakın. Siyasi ilişkiler dönemsel olarak değişir. Oysa ekonomik ilişkiler daha kalıcıdır. Yatırım kararlarınıza siyasetin gölge etmesine izin vermeyin mesajı verdi. 
YATIRIM İÇİN EMRİNİZDEYİZ 
Fransanın Türkiyenin 4üncü büyük ekonomik partneri olduğunu hatırlatan  Aycı, Hürriyete Hollande ile başlayan yeni dönem için çok etkili bir strateji geliştirdiklerini açıkladı. Yeni dönemde, Türkiyeye yatırımın taraflar için kazan-kazan sonuçlarına vurgu yapacaklarını belirten Aycı çok fazla detay veremeyeceğini belirttiği Fransaya yönelik stratejilerinin temelini ise şöyle özetledi: Amacımız Fransadaki fabrikalara rakip olmak, buradaki fabrikaları Türkiyeye taşıtmak değil. Fransız yatırımcılara, Size Türkiyede ortaklıklar yaparak yeni pazarlarda büyüme fırsatı sunuyoruz. Bir çözüm ortağı olarak Türkiyeye yatırım sürecinde emrinizdeyiz. Size zaman ve maliyet avantajları sağlamak için çalışıyoruz diyeceğiz.  
ŞİRKETLERİ SIR GİBİ SAKLADI 
İki gün boyunca Fransanın önde gelen şirketleriyle arka arkaya toplantılara katılan Aycı, hangi şirketlerle bir araya geldiği konusunda sır vermedi.  Aycı, Rakip ülkeler izliyor. Görüştüğümüz şirketlerin adını bile söylemem doğru olmaz. Çünkü arkamızdan onlar da bu şirketlere gidiyorlar. Fransanın önde gelen şirketlerinin yatırım kararı veren üst yönetimleriyle, spesifik konulara odaklanan toplantılarımız olacak dedi. 
Yatırımı 10 yıldır BRICS çekiyor artık sıra MISTte  
SON 10 yılda dünyada yatırımların en çok gittiği ülkelerin BRICS olarak anılan Brezilya, Rusya, Hindistan, Çin ve Güney Afrikaya gittiğini kaydeden İlker Aycı, Bundan sonraki süreçte dünyadaki yatırım pastasından aslan payını Türkiyenin de olduğu MIST olarak anılan Meksika, Endonezya ve Güney Kore alacak. Araştırmalar bunu gösteriyor. BRICS bugüne kadar alacağını aldı, sıra artık bu ülkelerde ve bu hızlı büyüyen pazarlar içinde Türkiye öne çıkıyor dedi.  
Yağmurdan sonra güneş açtı, Ferrero geldi  
KARADENİZLİ bir aileden geldiğini hatırlatan İlker Aycı, geçtiğimiz aylarda 120 milyon Euroluk yatırım kararı alan Nutella ve Kinder çikolatalarının sahibi İtalyan Ferreronun yatırım öyküsünü şöyle anlatı: Kendim de fındıkçı bir aileden geldiğim için, fındığa katma değer katacak bir girişim olarak Ferreronun yatırım kararını çok önemsiyorduk. İlişkileri geliştirdik, tam şirketi ikna ettik, grubun CEOsu ve ailenin üçüncü kuşak temsilcisi Pietro Ferrero hayatını kaybetti. Şirket tüm yatırım kararlarını askıya aldı. Geliştirdiğimiz ilişki, umutsuz bir noktaya geldi, vazgeçmedik. Yatırımın gelmesini sağladık. Bu kadar umutsuz noktadan, bu sonuca gelmek, yağmurdan sonra açan güneş gibi ekibi mutlu etti. Önemli bir tecrübe kazandırdı.  
İşimiz bir tırtılı kelebeğe dönüştürmek 
ÖZELLİKLE küresel kriz sürecinde şekillenen yeni ekonomik ortamda, ülkeler arasındaki doğrudan yabancı yatırım çekme rekabetinin daha da arttığına dikkat çeken Aycı, O nedenle yeni stratejimize ilişkin hiç bir detay veremiyorum. Farklı liglerde olsa da hemen hemen her ülkeyle yarış içindeyiz. Sıfırdan bir yatırımı çekmek, bir tırtılın kelebeğe dönüşmesi kadar güzel ama bir o kadar da meşakkatli bir iş dedi.  
Fransızlar için fırsat  
TÜRK-Fransız Ticaret Derneği Başkanı Zeynep Necipoğlu, Türkiyenin Paris Büyükelçisi Tahsin Burcuoğlu ve Fransa Ticaret ve Sanayi Odaları Başkanı Andre Marconnun da birer konuşma yaptıkları toplantının ardından, Türkiye ile iş yapmış ve yapmak isteyen Fransız şirketleri Türk yetkililerle birebir görüşmeler yaptı. Necipoğlu, Senatodaki bu konferans, Türkiyeyi keşfetmek isteyen, Fransız firmaları için çok özel bir fırsat dedi.