TTNet Genel Müdürlük görevine Abdullah Orkun Kaya atandı
TTNet AŞ Genel Müdürlük görevine Abdullah Orkun Kaya'nın atandığı bildirildi.
Türk Telekomünikasyon AŞ'nin, Kamuyu Aydınlatma Platformu'nda (KAP) yayımlanan açıklamasında, Bağlı ortaklıklarımızdan TTNET AŞ Yönetim Kurulu, Tahsin Yılmaz'dan boşalan Genel Müdürlük görevine Abdullah Orkun Kaya'nın atanmasına karar vermiştir denildi. 
Bilkent Üniversitesi İşletme Bölümü'nden 1998 yılında mezun olan Kaya, iş hayatına Sermaye Piyasası Kurulu'nda (SPK) başladı. SPK'da 6 yıl görev yaptıktan sonra, Massachusetts Institute of Technology - MIT'de (ABD, 2006) işletme alanında yüksek lisans (MBA) yaptı.
Kaya, MBA sonrasında Londra bazlı olarak Merrill Lynch'te çalışmaya başladı. Banka'nın borçlanma araçları ve stratejik çözümler bölümlerinde görev alan Kaya, Nisan 2008'de Sermaye Piyasaları ve Yatırımcı İlişkileri Direktörü olarak Türk Telekom Grubu'na katıldı.
Abdullah Orkun Kaya, son olarak TTNET'te Finanstan Sorumlu Genel Müdür Yardımcısı olarak görev yapıyordu.