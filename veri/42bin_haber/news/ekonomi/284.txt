Fitch, Doğan Yayın’ın görünümünü "pozitif"e çevirdi
Uluslararası kredi derecelendirme kuruluşu Fitch, 2012 yılındaki performansı nedeniyle Doğan Yayın Holding’in görünümünü durağandan pozitife çevirdi. 
Doğan Yayın Holding ile ilgili yıllık değerlendirmesini yayınlayan Fitch, notu B+ olarak tuttu ancak 2013 yılında notun olumlu değişebileceğinin işaretlerini verdi.

Yapılan açıklamada, şirketin borçluluğunun, 2013 yılında Star TV hisse satış gelirlerinin yansıması nedeniyle azalacağı belirtildi.

Fitch 2013 yılında D-Smart dijital platformun performansında iyileşme de bekliyor.

Bu beklentilerin gerçekleşmesi durumunda, Fitch’in ara bir değerlendirme yaparak Doğan Yayın Holding’in kredi notunu iyileştirebileceği belirtiliyor.

Doğan Yayın Holding’in pozitif kredi görümünün altında yayın kuruluşlarının performanslarındaki iyileşme ile holding iştiraki Hürriyet ve Kanal D’nin yüksek kredi değerlemeleri olduğu açıklandı.

Eylül ayında Maliye Bakanlığı’na yapılan erken ödeme ile Doğan Yayın Holding’in hiç vergi borcu kalmamasının da görünümün durağandan pozitife dönüşüne yol açan unsurlardan biri olduğu belirtildi.