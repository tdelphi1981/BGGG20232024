'2013'te büyüme yüzde 4 ve üstünde olur'
Merkez Bankası Başkanı Erdem Başçı, 2013 yılında enflasyonun yüzde 5'e çok yakın olarak gerçekleşeceğini ve bunun enflasyon hedefine başlanan dönemin en düşük enflasyonu olabileceğini söyledi. Başçı, 2013 yılında döviz alım ve satım ihalelerinin politika araçları arasında olmayacağını ve bu dönemde döviz alım satımı gerçekleştirmeyeceklerini belirtti. Gelecek yıl için kur riski konusunda da uyarılarda bulunan Başçı, yüzde 4 ve üzerinde bir büyüme hızı tahmininde bulundu.
2013 yılı para politikası sunumunda konuşan Başçı, enflasyonun bu dönemde yüzde 5'e yakın, büyümenin de yüzde 4'ün üzerinde gerçekleşebileceğini söyledi. Başçı, "Tüm kuruluşlar Türkiye'nin büyüme hızı tahmininde yüzde 4 için uzlaşmış görünüyor 2013'te yüzde 4 ve üzerinde bir büyüme hızıyla karşılaşabiliriz" dedi.
 
İşte Başçı'nın açıklamalarından öne çıkan başlıklar:   
- Enflasyon hedefine başladığımız dönemin en düşük enflasyonu bu yıl gerçekleşebilir. Yüzde 5'e ne kadar yakın başlarsak önümüzdeki yıl yüzde 5'e yaklaşmamız daha kolay olur. 
- 2015 yılı enflasyon hedefimiz yüzde 5 
- 2013 için belirsizlik aralığı artı/eksi yönde yüzde 2 olarak koruyoruz 
- Kurdaki oynaklığı azaltabilirsek 2 puanlık belirsizlik aralığını düşürebiliriz 
- Reel efektif kurda aşırı oynaklık olumlu bir gelişme değil 
- Reel efektif kurun 5 yılda 130'a çıkması aşırı oynaklığa işaret eder 
- Kısa vadeli sermaye akımları finansal istikrarı bozucu etki yapabiliyor 
- Kaldıraca dayalı zorunlu karşılık aracını devreye sokacağız 
2013 DÖVİZ ALIM - SATIMI DÜŞÜNMÜYORUZ 
- 2013'te döviz alım ve satım yapmayı düşünmüyoruz 
- Politika araçları arasında döviz alım ve satım ihaleleri yok Döviz depo piyasasında aracılık faaliyetlerinden çekiliyoruz, ihtiyaç yok. Mutlaka gerekmesi halinde döviz alım ve satımı kullanabiliriz 
- İç talep yatay bir seyir izliyor, bu cari açık açısından gerekliydi. Enflasyon çift haneye çıkmasına rağmen beklentilerde bozulma olmadı 
KUR HEDEFİ YOK, AŞIRI DEĞERLENME VE KAYBA İZİN VERİLMEYECEK 
- Merkez bankası'nın herhangi bir kur hedefi yok, dalgalı kur sürecek. 2013'te temel rezerv biriktirme aracı ihracat reeskont kredisi olacak.
Türk lirasında aşırı değerlenme ve değer kaybına izin verilmeyecek. Kimse döviz risklerini artırmamalı, ne olacağı belli olmaz. 
KALDIRACA KARŞI EK ZORUNLULUK 
- Sermaye yeterlilik oranı bazen makro riskleri değerlendirmede yetersiz kalıyor. Basel 3 çerçevesinde kaldıraç oranının kullanımı risklerin birikimini önleyecek. Basel 3'e göre Türk bankalarının kaldıraç oranı yüzde 7.6 düzeyinde. Kaldıraç oranı yüzde 3-3.5 arasında ise 3 ay için 1 puan ek zorunlu karşılık isteyeceğiz 
SORU - CEVAP 
- Tüm Türk bankalarının kaldıraç oranı son derece iyi
- Yılın son çeyreğinden itibaren büyüme hız kazanacak
- Krediler konusunda herhangi bir sınırlama söz konusu değil
- Yıl sonu itibariyle enflasyon yüzde 6.5'in altında kalacak
- 2012'de kredi hacmi büyümesi yüzde 15'in üzerinde kalacak
- 2013 sonunda enflasyonun yüzde 5'lik hedefe yakın olmasına gayret edeceğiz
- Tüm kuruluşlar Türkiye'nin büyüme hızı tahmininde yüzde 4 için uzlaşmış görünüyor.
- 2013'te yüzde 4 ve üzerinde bir büyüme hızıyla karşılaşabiliriz
- Özel sektörün borç döndürme oranlarında sorun görmüyoruz 
 