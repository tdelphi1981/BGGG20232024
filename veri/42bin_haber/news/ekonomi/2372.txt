Michelin karını arttırdı
Lastik sektöründe 170 ülkede faaliyet gösteren Michelin, 2012 yılında net kârını artırarak 1 milyar 571 milyon Euroya çıkardı. 2012 yılında daralma yaşayan dünya lastik pazarında şirketin konsolide net satış gelirleri ise yüzde 3.6 artışla 21 milyar 474 milyon euroya yükseldi. Faaliyet kârını önceki yıla oranla yüzde 25 yükselterek 2 milyar 423 milyon euroya ulaştıran Michelin, böylelikle faaliyet kâr marjını 2 puanlık artışla yüzde 11.3e çıkarmış oldu.
Michelin, lastik pazarındaki küresel daralma ve durgunluğa rağmen kamyon lastiklerindeki toparlanma, iş makineleri ve endüstriyel lastik satışlarından sağlanan yüksek kârlılık ile 2012 itibariyle başlatılan yeni rekabet planı ile karını yükseltti. 

Öte yandan Özellikle Avrupa pazarlarındaki zayıf talep, grubun adet bazında toplam satışlarını yüzde 6.4 azalttı. Buna karşılık Euronun ABD doları karşısında değer kazanması, Michelinin net satış gelirlerine yüzde 4.2 katkı sağladı. 2011de tekrarlanmayan (bir defaya mahsus) kalemler hariç konsolide faaliyet kârı 1 milyar 945 milyon Euroyu bulurken, bu rakam net satışların yüzde 9.4üne karşılık geldi. 

2015te daha güçlü Michelin hedefi

Michelinin 2012 yılı finansal sonuçlarının açıklandığı toplantıda konuşan Michelin CEOsu Jean-Dominique Senard, 2013 ve 2015 yılı hedeflerinden de bahsetti. Senard,  2013 yılındaki satış hedeflerinin başında, doygun pazarlar yerine, büyümekte olan pazarlarda kalıcı olmak geldiğini belirterek, şunları söyledi: Michelin olarak 2 milyar Euro olarak belirlediğimiz yatırım programından alacağımız güçle, büyümekte olan pazarlarda üretim kapasitesini artırarak hedeflerimizi destekleyecek adımlar atmayı planlıyoruz. Michelinin yatırım programının ana hedefinde ise doygun pazarlarda rekabeti artırmak ve teknolojik inovasyona yön vermek var. 2013 yılında dengeli bir esas faaliyet kârı raporlamayı, yatırım harcamalarından yüzde 10 geri dönüş elde etmeyi ve yine olumlu bir serbest nakit akışına sahip olmayı hedefliyoruz.

Avrupada yola çıkan araç sayısı son 17 yılın en düşüğü

2012 yılında Avrupa genelindeki orijinal ekipman anlamında lastik talebi yüzde 5 daraldı. Avrupa Birliği ülkelerinde trafiğe çıkan yeni araç sayısı son 17 yılın en düşük seviyesine geriledi. Buna karşılık Doğu Avrupadaki pazarlar büyümeye devam ederek yıl içerisinde yüzde 11 artış kaydetti. Yine 2012 yılında, Kuzey Amerika lastik pazarındaki yeni araç satışları sayesinde yüzde 16lık büyüme yakalanırken, Hindistan haricinde Asya pazarında toplam talep yüzde 11 arttı. Hâlâ hareketli olmasına rağmen Çin ekonomisindeki durgunlaşma dikkat çekerken, Çin lastik pazarı yılı yüzde 6lık artışla kapadı. Güneydoğu Asyada önce deprem, ardından tsunami ve sel felaketleri nedeniyle sekteye uğrayan talepte belirgin bir artış gözlendi. Japonyada yüzde 11, Güneydoğu Asya genelinde ise yüzde 38 gibi ciddi bir talep artışı oluştu. Güney Amerika pazarı yılı dengeli sonuçlarla tamamlarken, Brezilyadaki talep yüzde 3 arttı.

Avrupalılar değiştiremedi

Avrupadaki belirsiz ekonomik ortam nedeniyle lastik değişim pazarı 2012 yılında yüzde 10 daraldı. Özellikle Batı Avrupada rekor seviyede talep düşüşü yaşandı. Beklendiği gibi kış lastiği pazarında da yüzde 16 oranında düşüş oldu. Bu dönemde, Kuzey Amerikadaki talep ise yüzde 2 oranında geriledi. Çinin ithalatındaki artıştan önemli ölçüde etkilenen ABD pazarı da yüzde 3 daraldı. Hindistan hariç Asya pazarları yılı toplamda yüzde 2 artışla kaparken, Çindeki talep yüzde 4 arttı. Japonyada talep yüzde 1 düşerken, Güney Koredeki gerileme yüzde 6yı buldu.

Yolcu sayısı arttı, uçak lastikleri uçuşa devam etti

Sektörün farklı oyuncuları olan iş makinesi, tarım, iki tekerlekli araçlar ve havacılık lastiklerindeki hareketlilik de dikkat çekiyor. İş makinesi lastikleri madencilik sektörünün büyümesine paralel olarak gelişimini sürdürürken, tarım lastiklerinde gerileme görüldü. Durgun ekonomiden etkilenen motosiklet segmentleri ise Kuzey Amerika dışında doygun pazarlarda geriledi. Ticari havacılık segmentinde de hem yurtiçi hem de uluslararası rotalarda yolcu sayısındaki artış sürdü. Bu da havacılık için üretilen lastiklerdeki gelişimi devam etmesini sağladı.

Kamyoncular da değişimi erteledi

Kamyon ve ağır vasıta pazarına bakıldığında da gerilemenin hakim olduğu görülüyor. Orijinal ekipmanlara bakıldığında Avrupada talep yüzde 4 azalırken, Kuzey Amerika pazarı ikinci yarıda yüzde 2 artış gösterdi. Hindistan hariç Asya pazarında yüzde 9 talep gerilemesi yaşanırken, çok dikkat çekici bir artış radyal lastiğe geçen Güneydoğu Asya pazarında oldu. Bu pazar yüzde 42 artışla aktif bir yıl geçirirken, Japonya da yüzde 12 artışla bu yükselişe katıldı. Kamyon ve ağır vasıta değişim pazarında ise Avrupada yüzde 14 gerileme kaydedildi. Kuzey Amerikada yüzde 2, Asyada yüzde 6, Çinde yüzde 7, Japonyada yüzde 6 talep düşüşü oldu. Güney Amerika pazarı ise bu süreçte yüzde 3 artış kaydetti.