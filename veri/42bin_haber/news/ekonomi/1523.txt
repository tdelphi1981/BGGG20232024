Uzunlar İnşaata bir yıl ihale yasağı
Toplu Konut İdaresi (TOKİ), adını, Türk Telekom Arenayı, Varyap İnşaat ile birlikte ortak yaparak duyuran Uzunlar İnşaatın bir yıl boyunca ihalelerine katılmasını yasakladı.
Yasak kararı şirketin üstlendiği Mersin Stadı ihalesinin feshedilmesinin ardından alındı. Şirketin sahiplerinden Numan Uzun, yasak kararının bir yıllık süreci kapsadığını ifade etti. Resmi Gazetenin dünkü sayısında yer alan karara göre, merkezi İstanbul Fatihte bulunan Uzunlar İnşaat ve Sanayi Ticaret A.Ş, TOKİnin düzenlediği ihalelere bir yıl boyunca katılamayacak. İlgili karar 4735 sayılı Kamu İhale Sözleşme Kanunu (KİSK) ve 4734 sayılı Kamu İhale Kanununa (KİK) dayanarak alındı. 
1 YILLIK SÜRE 
Uzunlar İnşaat Sanayi ve Ticaret A.Ş. Yönetim Kurulu Başkanı Numan Uzun, TOKİnin aldığı kamu ihalelerinden yasaklama kararının üstlendikleri Mersin Stadı projesi ile ilgili olduğunu söyledi. Uzun, Mersin Stadı ihalesini biz kazanmıştık. Ancak bir takım sorunlar yaşadık. İhale fesh edildi. Durum böyle olunca ihalelerden men kararı da otomotikman devreye giriyor. Yasaklama kararı 1 yıllık süreyi kapsıyor bilgisini paylaştı. 
60 MİLYON LİRA 
Numan, Metin, Adnan Uzun Kardeşlerin sahibi olduğu Uzunlar İnşaat, 22 yıl önce bir aile şirketi olarak kuruldu. TOKİnin çok sayıda projesini üstlenen Uzunlar İnşaatın üstlendiği en önemli proje Varyap İnşaat ile ortak yaptıkları Seyrantepedeki Türk Telekom Arena oldu. Şirket, geçtiğimiz yıl ihalesi yapılan Mersin Stadı ihalesini de 60 milyon 553 bin lira bedel ile kazanmıştı. 
TEKNOPARKDA VARDI 
Şirket ayrıca İstanbul Ticaret Odasına ait Teknopark İstanbul Projesinin inşaatını da üstlenmişti. Ancak hem Mersin Stadı projesinde hem Teknopark İstanbul projesinde çalışan işçiler, ücretlerini alamadıkları için çeşitli zamanlarda eylem yapmıştı.