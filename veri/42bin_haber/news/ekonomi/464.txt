4 şirkete doğalgaz ithalat lisansı
Enerji Piyasası Düzenleme Kurulu'nun, Rusya'dan doğalgaz ithal etmek isteyen 4 firmaya doğalgaz ithalat lisansı verilmesine karar verdiği bildirildi. EPDK'dan yapılan yazılı açıklamada, kurul tarafından Rusya Federasyonu'ndan doğalgaz ithal etmek isteyen özel şirketlerin lisanslandırılmasına yönelik bugün yapılan toplantıda, Akfel Gaz Sanayi ve Ticaret Anonim Şirketi'ne, Bosphorus Gaz Corporation Anonim Şirketi'ne, Kibar Enerji Dağıtım Sanayi A.Ş'ye 30'ar yıllık, Batı Hattı Doğalgaz Ticaret A.Ş'ye 23 yıllığına doğalgaz ithalat lisansı verilmesinin karara bağlandığı belirtildi.