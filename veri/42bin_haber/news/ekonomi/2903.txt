Özel sektör de artık semt pazarı kuracak
Gerçek kişiler ve belediye-lerin dışında şirket, dernek ve vakıflar gibi diğer tüzel kişilerin de semt pazarı kurup işletmelerinin yolu açılıyor.AK Partinin Meclis Başkanlığına sunduğu yasa değişiklik önerisiyle getirilen yeniliğe göre imar planında belirlenmiş alanların yanı sıra, asıl tahsis amacını engellememek kaydıyla, diğer alanlarda da semt pazarları kurulabilecek. Yasa değişikliğinin kabul edilmesi halinde gerçek kişiler ve belediyeler dışındaki diğer tüzel kişiler de pazar yerleri kurup işletebilecek. Kapalı pazar yerlerindeki satış yerlerinde kiralama yapılabilecek. Öneriye göre bir pazarda aynı kişiye en fazla iki satış yeri verilecek. Başka bir alana taşınma halinde, eski yerdeki hak sahiplerine öncelik verilecek.