Yatırımda saatler Türkiyeyi gösterdi
Dünyanın en büyük saat üreticilerinden biri olan İsviçreli Swatch Group, Türkiyedeki bütün distribütörlük anlaşmalarını sonlandırdı. 10 yıl önce Satışlar artarsa kendimiz geliriz diyen Swatch CEOsu Nicolas Hayek Jr. 1 Ocak itibariyle Türkiyeye resmen girdi.
DÜNYA saat devi İsviçreli Swatch Group Türkiyeye geldi. Başta grubun en çok satış gerçekleştiren markası Swatchun 2000 yılından beri distribütörlüğünü yürüten Eren Holding olmak üzere, bünyesindeki diğer markaların da satışını gerçekleştiren şirketlerle Türkiyedeki bütün anlaşmalarını sonlandıran Swatch Group, 1 Ocak itibariyle yerel faaliyetlerine başladı. 2003 yılında Hürriyet gazetesine verdiği röportajda Satışlar artarsa 5 yıl sonra Türkiyeye kendimiz geliriz diyen Swatch Group CEOsu Nicolas Hayek Jr., Türkiyede yakaladığı başarılı büyümenin ardından 10 yıl sonra sözünü tutarak Türkiyeye resmen girmiş oldu.  
8.8 MİLYAR DOLAR CİRO 
Swatch Group Ortadoğu yönetimine bağlı olarak faaliyetlerini İstanbul merkezli olarak yürütecek olan şirket, başta Swatch, Omega, Longiness, Tissot, Rado, Breguet ve Calvien Klein olmak üzere 18 markasıyla Türkiye pazarında büyümeyi hedefliyor. 2012 yılında yüzde 14 oranında artarak 8.8 milyar dolar seviyesine ulaşan cirosuyla saat sektörünün en hızlı büyüyen gruplarından biri olan şirket, büyümenin en önemli adımını Çin ve Ortadoğu pazarlarında gerçekleştirdi. Yaklaşık 30 milyar dolarlık piyasa değeri bulunan, Swatch Bijoux gibi aksesuar ve mücevherat markalarıyla birlikte grup bu yıl da yüzde 7 oranında büyüyecek. 
PAZAR 1 MİLYAR DOLAR 
1 milyar dolar büyüklüğündeki Türk saat pazarından bünyesindeki 18 önemli saat markası ile daha fazla pay kapacakw. 2012 yılında 13 milyon adet saat ile toplamda 180 milyon dolarlık saat ithalatı gerçekleştiren Türkiye, 75 milyonluk nüfusuyla büyük saat üreticilerinin dikkatini çekiyor. 
60 milyon lira ciro hedefliyor 
SAAT sektöründe 2011 yılı başında rekabete katılan GSA Saat ve Aksesuar, Watch Home saat mağazalarıyla geçtiğimiz yıl yakaladığı 40 milyon liralık ciroyu bu yıl yüzde 50 oranında artırmayı hedefliyor. Türkiye distribütörlüğünü yürüttüğü 13 farklı saat markayla yüzde 11lik pazar payına ulaşacağını söyleyen GSA Genel Koordinatörü Gökçe Tabak, 1 Ocak 2013 tarihinden itibaren Toy Watch saatlerinin Türkiyedeki resmi distribütörlüğünü alarak büyümemizi sürdürüyoruz. 3 yıl içinde hedefimiz liderlik dedi.