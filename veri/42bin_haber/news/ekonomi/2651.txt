Seçenekler içinde Özal modeli de var
Başbakan Erdoğan köprü ve otoyol ihalesinin, beklenen rakamın çok altında bir fiyatla karşılaşıldığı için iptal edildiğini belirtti.
Erdoğan, Birleşik Arap Emirliklerine sehayetinden önce Atatürk Havalimanında gündeme ilişkin soruları yanıtladı. Gelir ortaklığı modeliyle köprü ve otoyolların belli bir oranının halka açılması üzerinde çalışma yapıldığını belirten Erdoğan şöyle konuştu: 
Rakamı küçük bulduğumuz için ihaleyi iptal ettik. Bir çok kurumun, kuruluşlar çok çok önemli. Beklediğimiz rakam çok daha yüksek bir rakamdı. Aklımızda en üst düzeyde bir rakam vardı. Bir de onun altı ve en altta rakam vardı. En alttaki rakamı bile yakalayan olmadı. İlla blok satış olacak diye bir şey yok. Halka açmak gibi bir çalışma yaptırıyoruz. Belli bir oranını halka açmak gibi bir adımını da bu özelleştirmede atabiliriz. 
Özal modeli nedir 
· ESKİ Başbakan Turgut Özal, 1984 yılında Boğaziçi Köprüsü için gelir ortaklığı senetleri çıkaracağını vaat etmişti. Büyük  tartışma yaratan proje hayata geçirildi. Köprü ve barajların gelirleri için belirli bir süreyi kapsayan gelir ortaklığı senetleri çıkarıldı. Bu senetlerin gelirleriyle Fatih Sultan Mehmet köprüsü inşa edildi.