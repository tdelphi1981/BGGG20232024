Ayağımı gazdan Çağlayan çekti
7 yıl önce ilk Porsche Cayman testi sonrası, Benim bir an önce 116 bin euro birik-tirmem lazım manşetini atmıştım. Ama ben daha bu parayı biriktiremeden yenisi çıktı ve bende Portekizde ilk test eden oldum. Pistte 240 km hıza ulaşıp yüzümde gülümsemeyle turlarken telefonum ısrarla çalmaya başladı. Arayan Ekonomi Bakanı Zafer Çağlayan olunca, ayağımı gazdan çektim ve pite girerek Cayman testini bitirmek zorunda kaldım.
GEÇTİĞİMİZ hafta çok moralim bozuldu çok... Uzun süredir otomotiv editörlüğü yapsam ve her markaya eşit ağırlıkta baksam da benim de gönlümden geçen markalar ve otomobiller yok değil. Çocukluğumuzdan itibaren başlar taraf tutmalar, Fenerliler ve Cimbomlular, Orhancılar Müslümcüler, bir de Ferrariciler ve Porsheciler... İşte ben o Porschecilerin ele başıydım mahallede. Çok otomobilimiz oldu ama Porsche hep özlenen, hayali kurulan bir arzu nesnesi olarak parladı durdu benim için. Her Porche testinde teenage dönemlerimdeki kadar heyecanlandım.  
GİDİŞ DÖNÜŞ 36 SAAT 
Aslında Porsche sevdam ilk 911 modeliyle başladı ama sonra gönlümü başka bir model çaldı. Evet o model, 911in neredeyse 50 yıllık popüleritesini 7 yılda yaklayan Cayman oldu. Caymani ilk kez 2006 yılında önce yurtdışında sonra da İstanbulda test ettim ve bir karar verdim: Bir an önce en az 116 bin euro kazanmam lazımdı... Bu kararı o dönem Otoyaşam Gazetesinde manşetten de verdim. Henüz ÖTV artmadığı için Caymanin fiyatları 116 bin eurodan başlıyordu. Aradan 7 yıl geçti ve yaklaşık 10 gün önce benim bu otomobille kurduğum duygusal bağı bilen Porsche Türkiye Genel Müdürü Anıl Gürsoy arayıp, Hadi Portekize gidiyoruz. Yeni Cayman S seni bekliyor, Türkiyeden ilk sen deneyeceksin dediğinde, 36 saat gidiş dönüş ve 8 bin kilometrelik yola okey dedim.  
 
7 yıl içinde bir kez makyajlanan Cayman tamamen yenilenmiş haliyle beni ve dünyadan birkaç gazeteciyi ilk görüşte büyüledi dersem abartmış olmam. Sarıdan, siyaha, beyazdan, griye kadar bir çok renk Cayman önümüzde duruyordu ama ben kırmızının en seksi tonunun parladığı Caymandan gözlerimi alamadım. Anahtarları kaptığım gibi Faro yollarına attık kendimizi. İlk gün co-pilotum Anıl Gürsoy ile köy yollarında, otobanda, dağ tepe 200 kmye yakın yol yaptık. Tabi ki kesmedi bizi. Ertesi gün tek başıma pistteydim. Benimle birlikte pistte dünyanın başka ülkelerinden de gazeteciler vardı. Emniyet kemerimi taktım (mesajımızı da vermeyi unutmayalım) ve kendimi piste attım. Kadran 240ı geçtiğinde suratımda G yemiş bi ifadeyle mutlu mutlu gülümsüyordum ki telefonum ısrarla çalmaya başladı.  
42 CEOYA MEKTUP 
Tam boşverecekken ayağımı gazdan kesmeme sebep olan numaranın Ekonomi Bakanı Zafer Çağlayan olduğunu gördüm. Hemen yavaşlayıp pite girdim ve beni bu zevkten mahrum eden konunun merakıyla cevapsız çağrıya döndüm. Zafer Çağlayanın basın danışmanı açtı ve Bakanım 42 CEOya yeni teşvik mektubunu gönderdiğini söylemek istedi açıklamasını yaptı. Önemliydi ama benim pist maceram da burda sona ermişti.  
Hem daha güçlü hem daha cimri  hem daha hızlı 
YENİ Caymanın eskisine göre daha güçlü, daha verimli ve daha hızlı olduğunu söylemem lazım. Porscheye göre 3üncü bana göre aradaki makyajı saymazsak 2inci nesil Cayman, bir önceki versiyona göre yüzde 15 daha az yakıt harcıyor. Yeni Cayman, 911 Carrera ve Boxsterın ardından Alman markanın hafif gövde teknolojisini uyguladığı üçüncü model olmuş. Bir önceki versiyondan 30 kilogram daha hafif olan yeni Caymanda Porschenin imzası olan iki koltuklu orta motor özelliği devam ediyor.  
Minimum satış 25 maksimum 50 olacak 
YENİ Cayman Martta Türkiyede 140 bin eurodan başlayan fiyatlarla piyasaya sunulacak. Araçtan bu yıl minimum 25 adet satılması hedefleniyor. Porsche Türkiye Genel Müdürü Anıl Gürsoy,  Arkadaşlar bu  hedefi koydu ama ben 50 tane satabileceğimizi düşünüyorum dedi. 275 beygir güç üreten 2.7 litre 6 silindirli motora sahip Yeni Cayman, sıfırdan 100 kilometreye sadece 5.4 saniyede çıkarken, saatte maksimum 264 kilometre hız yapabiliyor. Ortalama yakıt tüketimi ise manuel viteste 100 kilometrede 8.2 litre, otomatik viteste ise 7.7 litre arasında değişiyor.  
4.7 saniyede 100 km hız 
FAROda test ettiğim Cayman S, 3.4 litre motoruyla 325 beygir güç üretiyor. Bu motor bir önceki jenerasyona göre 30 beygir güçlenmiş durumda. 0dan 100 kilometreye sadece 4.7 saniyede çıkan Cayman S, saatte maksimum 281 hız yapabiliyor. Cayman S, 100 kilometrede manuel vitesle 8.8 litre, otomatik vitesle ise 8.0 litre (PDK) yakıt tüketiyor. Her iki modelde  6 ileri manuel şanzıman standart .