Kentsel dönüşüme aylık yüzde 0.45le kredi
İş Bankası, yürürlüğe giren 6306 sayılı kanunla Kentsel Dönüşüm Projesi kapsamında kullandırılacak konut kredilerinde vatandaşların ihtiyaç duyacakları finansman desteğini sağlamak üzere Çevre ve Şehircilik Bakanlığı ile protokol imzaladı.
6306 sayılı kanun kapsamında kentsel dönüşüm amaçlı olarak yeniden inşa edilen ya da güçlendirilen konutların finansmanı için kullanılan konut kredilerinde yıllık yüzde 4, işyeri kredilerinde yüzde 3 faiz indirimi hükümet tarafından yapılacak. Böylece İş Bankasının bu protokol kapsamında kentsel dönüşüm için 10 yıl vadeyle konut ve işyeri kredisi kullananlar faiz indirimiyle birlikte aylık yüzde 0.45-50 bandında faizle kredi kullanabilecek.  
KREDİ DEĞİL HİZMET  
Çevre ve Şehircilik Bakanı Erdoğan Bayraktarın katılımı ile gerçekleşen kentsel dönüşüm kapsamında kullandırılacak kredilerde faiz desteğini içeren protokolün imza töreninde İş Bankası Genel Müdürü Adnan Bali, İş Bankası olarak bir süredir kentsel dönüşüm projelerinin kredilendirilmesi konusuna yoğunlaştık. Çünkü biz bu işe sadece klasik bir bankacılık faaliyeti olarak bakmıyoruz. Bizim için sadece kredi vermek değil, bir hizmet bu. Öncelikli hedefimiz toplumun menfaatlerini gözetmek ve ülkeye hizmet etmek dedi. 
KREDİLENDİRME MODELİ  
Kentsel dönüşüm alanında kredi desteği alınabilmesi için Çevre ve Şehircilik Bakanlığı ile anlaşma imzalayan ilk banka olduklarını kaydeden Bali, 5 Ekim 2012 tarihinde başta İstanbul olmak üzere 33 ilde kentsel dönüşüm için ilk adımların atıldığını, kentsel dönüşümün son derece meşakkatli bir iş olduğunu vurguladı. Bu kapsamda İş Bankasının da belediyeler, ve dönüşümü gerçekleştirecek müteahhit firmalarla çok önceden temas kurduklarını belirten Bali, bunun sonucunda dönüşümün finansmanını en uygun koşullarda sunacak ve gerekli yapım garantisini sağlayacak bir kredilendirme modeli oluşturduklarını söyledi. 
500 milyar liralık kaynak  
TÜRKİYEde 14.5 milyon konut olduğunu ve bunun da 6.5 milyonun değişmesi gerektiğini belirten Adnan Bali, Bu çok ciddi bir dönüşüm süreci demek. Bunun için 20 yılda ortalama 500 milyar liralık kaynak ihtiyacı var. Kanun 31 Aralık 2013e kadar yapılan dönüşümleri kapsıyor dedi.