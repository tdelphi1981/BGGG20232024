5 yılda OECDden 2 kat fazla büyüyeceğiz
Başbakan Yardımcısı Ali Babacan, Türkiyede güçlü büyüme performansının devam ettiğini belirtirken, 2012-2017 döneminde OECD ülkelerinde ortalama büyüme beklentisinin yüzde 2.4, Türkiyede ise yüzde 5.2 olduğunu söyledi.
Dün, Ak Parti Kızılcahamam Kampında Küresel Ekonomideki Gelişmeler ve Türkiye Ekonomisi başlıklı bir sunum yapan Babacan, küresel kriz öncesinde 2003-2007 döneminde Türkiyede mali disiplinin sağlandığını, enflasyon rakamlarının tek hanelere düşürüldüğünü, kamu maliyesi, bankacılık, sosyal güvenlik ve sağlık alanlarında önemli reformlar gerçekleştirildiğini anlatan Babacan, 2008 yılında başlayan kriz dönemine Türkiyenin güçlü kamu maliyesi, güçlü bankacılık sektörünün yanı sıra güçlü bir  siyasi istikrarla girdiğini ifade etti. 
YÜZDE 3.2 BÜYÜME 
2013-2015 Dönemi Orta Vadeli Programın (OVP) temel öncelikleri hakkında da bilgi veren Babacan, söz konusu programla Ekonomik büyümeyi potansiyel seviyesine çıkartmanın, istihdamı artırmanın, enflasyonla mücadeleye devam etmenin, cari işlemler açığındaki düşüş eğilimini sürdürmenin ve yurtiçi tasarrufları artırmanın hedeflendiğini vurguladı. Babacan, programda Türkiyenin büyümesinin 2012 yılında yüzde 3.2, 2013 yılında yüzde 4, 2014 ve 2015 yıllarında ise yüzde 5 olarak tahmin edildiğini bildirdi. 
YAPISAL KONULAR          
Babacan, şu an Türkiyedeki temel yapısal konuları ise şöyle sıraladı: Yurtiçi tasarrufların artırılması, kamu ve özel kesimde israfın azaltılması, bireysel emeklilik ve sigortacılık sektörünün geliştirilmesi, ekonominin rekabet gücünü destekleyecek ve kayıt dışılığı azaltacak. Basit ve öngörülebilir vergi politikaları, vergiye uyumun artırılması ve vergi tabanının genişletilmesine yönelik çalışmalar, enerjide dışa bağımlılığın azaltılması, enerji verimliliğinin artırılması, ihracat artışını sağlayacak ve ithalata  bağımlılığın azaltılmasına katkıda bulunacak. 