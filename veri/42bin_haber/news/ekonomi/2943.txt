Şubatta elektrik tüketimi azaldı
Elektrik tüketimi, şubat ayında geçen yılın aynı ayına göre yüzde 6 azalarak 18 milyar 803 milyon kilovatsaat (kWh) olarak gerçekleşti. AA muhabirinin Türkiye Elektrik İletim Anonim Şirketi (TEİAŞ) şubat ayı geçici işletme sonuçlarından yaptığı derlemeye göre, şubatta elektrik üretimi geçen yılın aynı ayına göre yüzde 8,4 azalarak 18 milyar 250,3 milyon kWh oldu. 

625,6 milyon kWh'lık dış alımla birlikte tüketime sunulan enerji miktarı 18 milyar 876 milyon kWh, şubat ayı tüketimi ise 18 milyar 803 milyon kWh oldu.

Üretilen elektriğin dağılımına bakıldığında, şubatta Elektrik Üretim Anonim Şirketi'ne (EÜAŞ) ait termik santrallerden üretim 2012 Şubat ayına göre yüzde 26,7 azalarak 1 milyar 905 milyon kWh, hidrolik santrallerinden üretim ise yüzde 21,5 azalarak 3 milyar 309,5 milyon kWh olarak gerçekleşti.