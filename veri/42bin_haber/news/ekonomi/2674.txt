İstanbul-Erzincan arası 7 saate iniyor
Ulaştırma, Denizcilik ve Haberleşme Bakanı Binali Yıldırım, hızlı trenle İstanbul-Erzincan arasının 7 saate ineceğini söyledi.
Sinan Erdem Kapalı Spor Salonu'nda düzenlenen Erzincan'ın 95. Kurtuluş Yıldönümü Şenlikleri'ne katılan Yıldırım, Türk insanının hızlı tren sevdasını gerçeğe dönüştürdük. Bugün artık hızlı tren Ankara'dan Eskişehir'e, Ankara'dan Konya'ya ve bu yıl sonu da Ankara'dan İstanbul'a gidecek. Ankara-İzmir devam ediyor. Ankara-Sivas devam ediyor. Bu sene Erzincan-Sivas arasını da ihale ediyoruz diye konuştu. 
Hemşehrilerine, hızlı trenin Erzincan'a da gideceğini müjdeleyen Yıldırım, Artık hızlı tren yapılınca Erzincan-Ankara arası 2,5 saat, Ankara-İstanbul ve İstanbul-Erzincan arası 7 saate inmiş olacak. 7 saatte ver elini Erzincan. Artık haftasonları da Erzincan'a gidip, orada vakit geçirip, tekrar Ankara'ya, İstanbul'a, Konya'ya, İzmir'e, Eskişehir'e gidebileceksiniz ifadelerini kullandı. 
  
  
 