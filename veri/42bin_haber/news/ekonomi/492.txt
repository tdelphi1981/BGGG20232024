Türkiyeyi araştırırken muhteşem gücü gördüm
Andre Gardner, perakendecilere önerilerde bulunurken Türkçe tam karşılığı olmayan cliffhanger kelimesini anlatmak için Muhteşem Yüzyıl ve Süleyman dedi. Türkiyeyi araştırırken internette diziyle karşılaştığını ve dünyada gördüğü ilgiden etkilen-diğini söyledi.
BİR işkadınının, dilenen kör bir adamın önündeki kartonu alıp üzerine Çok güzel bir gün ama ben göremiyorum diye yazınca daha fazla para toplamasını sağlayan meşhur Change your words, change your wold (Kelimelerini değiştir, dünyanı değiştir) videosu 15 milyondan fazla izlenme sayısıyla önemli bir rekoru elinde bulunduruyor. Kampanyanın yaratıcısı iletişim şirketi Purplefeatherın Genel Müdürü Andre Gardner, Soysal tarafından düzenlenen Perakende Günlerinde Türk perakendecilere kelimelerin gücünü bu video üzerinden anlattı.  
ELEŞTİRİLDİĞİNİ BİLMİYORDUM 
Kelimelerin beyin üzerindeki etkisine değinirken Gardner, Nefes nefese veya heyecan dolu anlamlarına gelen cliffhanger kelimesini anlatmak için Muhteşem Yüzyılı, Süleymanı izlerken hissettiğiniz şeyler dedi. Neden bu örneği verdiğini sorduğumuz Gardner, İstanbula gelmeden önce Türkiyeyi araştırırken internette gördüm. Hem Türkiyedeki hem de dünyadaki etkisine çok şaşırdım. Cliffhanger kelimesinin tam Türkçe karşılığı olmadığı için o örneği seçtim dedi. Başbakan Tayyip Erdoğanın diziyi eleştirdiğini bilmediğini söyleyen Gardner, sinema filmi veya televizyon dizilerinin kurgu olduğunun unutulmaması gerektiğini söyledi. Gardner, Ancak tarihe olan ilgiyi artırırlar. Bu da çok iyi bir şey dedi.  
GÜNDE 50 BİN DÜŞÜNCE Perakende Günleri kapsamında düzenlenen Perakende Güneşi Ödüllerinde  Yaşam Boyu Başarı ödülü LC Waikiki Yönetim Kurulu Başkanı Vahap Küçüke verildi. Küçükün ödülünü Abdullah Kiğılı verdi. 71 ilden LC Waikiki satış danışmanlarının da getirildiği tören sırasında Kiğılı, Galatasaraylı Küçüke Fenerbahçe forması hediye etti.Kör dilenci videosunun kurduğu duygusal bağ nedeniyle çok beğenildiğini belirten Gardner şöyle konuştu: Fark yaratmak kelimeleri değiştirerek başlar. Ve bir hikaye anlatmanız gerekir. Zihnimizden günde 50 binden fazla düşünce geçiyor. Üstelik kafamızdan geçenlerin yüzde 98i bir önceki gün geçenlerin aynısı. Aslında hep aynı şeyleri düşündüğümüz için içinde bulunduğumuz ortamı değiştiremiyoruz.  Beyniniz üşengeçleşiyor. Öncelikle kendi kendinize anlattığınız hikayeleri özümsemeli. Beğenmiyorsanız bunları değiştirmelisiniz.  
İnternetten kontrol kâr marjını düşürecek 
TÜRKİYEde nüfusun yarısının internet kullanıcısı olduğunu belirten e-ticaret sitesi Markofoninin kurucusu, Önemli olan kullanıcı sayısı değil, kaçının alışveriş yaptığı. 2012de bu yüzde 22ye ulaştı. 9 milyona yakın internette para harcayan müşteri var. 2015te 15 milyon müşteri internetten alışveriş yapacak  dedi. Tatari şöyle devam etti: Kadınların internetten alışveriş yapması, trendleri değiştirdi. Dünyada internetten gıda alışverişi yapanların yüzde 61i fiyat karşılaştırması yapıyor. Bir paket sütün fiyatına bile bakıyor. Bu eğilim kâr marjlarını bile değiştirecek. 
Küçülme harekâtı 
Milli Eğitim Bakanlığının ilk ve orta öğretim seviyesindeki okullarda öğrencilerin tek tip kıyafet giyme zorunluluğunu ortadan kaldıran yönetmeliği yayımlaması, perakende sektöründe beden küçültme operasyonunu başlattı. Sektör temsilcilerinin büyük bölümü, bundan sonraki dönemde çocuk ve genç giyim segmentinin çok avantajlı olacağını belirtirken, Hemen hemen bütün markalar bu pazardan pay kapmak isteyecektir. Ya beden küçülterek, ya da yeni markalar yaratarak bu alanda da faaliyet göstereceğiz diye görüş belirtiyor. Markaların hedefinde ise liselilerin oluşturduğu genç segmentinden pay kapmak var.  Kiğılı Yönetim Kurulu Başkanı Abdullah Kiğılı, Karar geri alınmazsa biz de ona göre pozisyonumuzu alacağız diye konuştu.Koton Yönetim Kurulu Başkanı Yılmaz Yılmaz da, mağazalarındaki çocuk ve genç kategorilerini büyüteceklerini söyledi. Süvari Giyim Yönetim Kurulu Başkanı Ahmet Çoşkun, koleksiyonlarında yenilik yapmayı düşünebileceklerini söyledi.  
Alp Alkaş eğitim fonu Özyeğinli öğrencilere 

TÜRKİYEde organize perakendeciliğin ilk kiralama ve danışmanlık faaliyetlerini başlatan Avi Alkaşın birkaç hafta önce ani bir biçimde vefat eden oğlu Alp Alkaş adına kurulan eğitim fonu, Özyeğin Üniversitesi ile işbirliğine gidiyor. Fiba Holding Yönetim Kurulu Başkanı Hüznü Özyeğin, fonda şu ana kadar toplanan tutar kadarını da bağışlayarak fonu iki katına çıkarıyor.  
İçimizdeki iyimser Pollyanna reklam yalanlarına inanıyor
 
İNSAN beyniyle ilgili enteresan bir başka konunun da abartılı vaatler olduğunu söyleyen Andrea Gardner şunları söyledi: Reklamların verdiği sözleri, taahhütleri yerine getirmesi mümkün değil. İnsanlar Pollyannacı olduğu için inanıyor. İçimizdeki bir yapı peri masallarına inanmak istiyor. Böylesine radikal mesajlara, olumsuz mesajlara, manşetlere inanmak istiyoruz. 

 