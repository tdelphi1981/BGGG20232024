Çin'de hava satılığa çıktı
Çinli multimilyoner Chen Guangbiao, Pekindeki hava kirliliğine dikkati çekmek için ilginç bir yöntem buldu. Guangbiao, dağlık bölgelerde kutuladığı temiz havayı şehirde 80 cente satmaya başladı.
Yenilenebilir enerji sektöründe faaliyet gösteren bir şirketi bulunan bir hayırsever olan Guangbiao, Tüm belediye başkanlarına, ülke liderlerine ve büyük şirketlerin yöneticilerine seslenmek istiyorum. Daha fazla kar etmek için çocuklarımıza ve 
torunlarımıza bırakacağımız çevreyi kurban etmeyelim diye konuştu.  
Yaklaşık 740 milyon dolar serveti olduğu tahmin edilen Chen, hava kirliliğinin iyice artmasıyla beraber son 10 günde 8 milyon kutunun satıldığını belirtti. 
 
Çinde hava kirliliği son zamanlarda iyice artarak insanlar için tehlikeli boyuta ulaştı.  Dünya Sağlık Örgütüne göre hava kirliliğinin 20 PM2.5 düzeyinde olması gerekiyor ve 300 düzeyinin üstü ciddi tehlike yaratıyor. Pekindeki PM2.5 düzeyi ise son günlerde 500 olarak ölçülüyor.  