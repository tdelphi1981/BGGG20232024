Şoktaki emekliye taksit kolaylığı
Emeklilerin yaşadığı haciz şokunu Hürriyet dün manşetten duyurdu, Çalışma ve Sosyal Güvenlik Bakanı Faruk Çelik, SGKya Sosyal Güvenlik Destek Primi borcu bulunanlara 36 ay taksit imkânı tanınacağını açıkladı. 3 haftadır Mecliste bekleyen destek primi borçlarını yapılandıracak tasarının yasalaşması için çalışmalar hızlandı.
HÜRRİYETin dün manşete taşıdığı 400 bin emekliye şok haberi Ankarayı harekete geçirdi. 3 haftadır Mecliste bekleyen destek primi borçlarını yapılandıracak tasarının yasalaşması için çalışmalar hızlandırıldı. Çalışma ve Sosyal Güvenlik Bakanı Faruk Çelik, dün SGKya Sosyal Güvenlik Destek Primi borcu bulunanlara 36 ay taksit imkanı tanınacağını açıkladı.
Emekli olduktan sonra serbest ama bu durumlarını Sosyal Güvenlik Kurumuna (SGK) bildirmeyen ve Destek Primi ödemeyen 400 bin kişi tespit edilmiş, 300 binin emekli aylığına 1/4 oranında haciz uygulanmıştı. Sayılarının yaklaşık 600 bine ulaşması beklenen bu durumdaki emeklilere Sosyal Sigortalar ve Genel Sağlık Sigortası Kanunu ile borç ödeme kolaylığı getiriyor. 
Mecliste dün görüşülmesi planlanan ancak son dakikada ertelenen tasarının önümüzdeki hafta ele alınması bekleniyor. 
Tasarının yasalaşması halinde emekli çalışanın yıllarca ödemediği birikmiş yüzde 15 oranındaki Sosyal Güvenlik Destek Primi ödemesi için 36 ay taksit yapılacak. Örneğin emekli olduktan sonra çalışan ancak borcunu yıllarca ödemediği için gecikme faiziyle birlikte SGKya 20 bin lira borcu olan bir kişinin bu parası taksitlendirilecek. Bu durumdaki emekli kişilerden gecikme faizi de alınmayacak.
Çalışma ve Sosyal Güvenlik Bakanı Faruk Çelik, dün yaptığı açıklamayla SGKya Sosyal Güvenlik Destek Primi borcu bulunanlara kolaylıklar getireceklerini açıklayarak, şunları söyledi: 
36 AY TAKSİT İMKÂNI TANINDI 
Emekli vatandaşlarımızın emekli olduktan sonra herhangi bir ticari faaliyet yapmaları halinde SGKya yüzde 15 oranında sosyal güvenlik destek primi ödemeleri gerekmektedir. Kurumun bir süredir yaptığı araştırmalarda vergi kaydı bulunan yaklaşık 600 bin emeklimizin zamanında sosyal güvenlik destek primi ödemedikleri tespit edilmiştir. Zamanında ödenmeyen primlere gecikme zammı ve gecikme cezası uygulanması halinde ise bu durumda olan emeklilerimizin önemli oranda mağduriyet yaşayacağı görülmektedir. Bu nedenle vatandaşlarımızın lehine bir çok düzenlemenin yer aldığı ve TBMM Genel Kurulunda görüşülecek olan bir yasa tasarısı paketi hazırlanarak bu durumdaki emeklilerimizin borçlarını 36 aya kadar taksitlendirme imkanı getirilmektedir. Ayrıca, bu durumdaki emeklilerin borçlarına TÜFE/ÜFE dışında herhangi bir gecikme faizi de uygulanmayacaktır. Emeklilerimiz kendilerine uygun şekilde borçlarını 36 aya kadar istediği vadede taksitlendirebilecek.
Hürriyet Yazarı Şükrü Kızılot dün Sosyal Güvenlik Kurumu ile Maliye Bakanlığının ortak operasyonu sonucu 400 bin emeklinin serbest çalıştığı halde SGDP ödemediğinin tespit edildiğini yazmıştı. Maaşının 1/4ünün kesildiğini gören pek çok emeklinin yılın son günlerinde soluğu SGKda aldığını belirten Kızılot, kira, faiz, borsa kazancı olan bu durumdaki emeklilerin SGKya başvurup düzeltme talep etmelerini tavsiye etmişti. Kızılot, Bunun dışında kalan serbest çalışanların emekli aylığından, yüzde 15 SGDP kesilmesi yasal bir uygulama olduğu için itiraz etmek mümkün değil. Ancak milletvekilleri yönüyle ya da (yönetim kurulu üyesi olmayan) anonim şirket ortaklarına uygulanmazken, limited şirket ortaklarına uygulanması, Anayasa Mahkemesinde bireysel başvuruya konu olabilir. Mevcut Anonim Şirket yönetim kurulu üyesi ya da limited şirket ortağı emeklilerin de bu görevlerinden ayrılmaları veya hisseyi devretmeleri de olayın bundan sonrası için çözüm olabilir demişti.
Meclisteki tasarı yasalaşırsa emekli maaşlarına uygulanan hacizler ortadan kalkacak, uzun vadeli taksitlendirme nedeniyle kesintiler çok daha az olacak.