Rum işsizler Arap ülkelerine gidiyor
Kıbrıslı Rum işsizlerin, iş bulmak için Arap ülkelerine yönelmekte oldukları ifade edildi.
Rum Fileleftheros gazetesi, Rumların Körfez ülkelerine kaçışının göstergesinin, yüksek seçim kurulu tarafından Bahreyn, Katar ve Suudi Arabistan'da seçim merkezleri kurulacak olması olduğunu kaydetti.

Buna paralel olarak, Arap ülkelerinde faaliyet göstermekte olan büyük inşaat şirketlerinin, büyük projelerde çalıştırmak için kalifiye eleman aramaya başladıklarını belirten gazete, Rumların Arap ülkelerinde faaliyet göstermekte olan Yunan şirketlerinde de çalışmakta olduklarını ekledi.