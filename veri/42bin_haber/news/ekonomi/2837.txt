Enerji kimlik belgesi olmayana inşaat izni yok
Çevre ve Şehircilik Bakanı Erdoğan Bayraktar, yeni yapılan binaların enerji tüketimlerinin, eski binalara göre yüzde 40 daha az olması konusunda çalışmaların yapıldığını ve ülkemizde yaşanan enerji kaybını yüzde 16 azaltmayı hedeflediklerini belirtip, Şehirlerin gürültü haritalarını çıkarıyoruz. Binalara, enerji kimlik belgesi olmadan inşaat ruhsatı ve iskan müsaadesi vermiyoruz. Böylelikle, enerji tüketimini yüzde 40 daha az olması sağlanacak, ülkenin tamamında enerji kayıpları yüzde 16 azalacak dedi.
Bayraktar, Dünya Sağlık Örgütünün başlattığı küresel program çerçevesinde, kentlerde sağlıklı çevre koşulları oluşturmak amacıyla 2005 yılında kurulan ve Bursa Büyükşehir Belediye Başkanı Recep Altepenin başkanı olduğu Türkiye Sağlıklı Kentler Birliğince düzenlenen törende, 119 tesis arasından seçilen 36 sanayi tesisine Çevreci Tesis ödülü verdi.   
İstanbul Four Seasons Otelde düzenlenen törende konuşan  Erdoğan Bayraktar, yeni yapılan binaların enerji tüketimlerinin, eski binalara göre yüzde 40 daha az olması konusunda çalışmaların yapıldığını ve ülkemizde yaşanan enerji kaybını yüzde 16 azaltmayı hedeflediklerini belirtip, Şehirlerin gürültü haritalarını çıkarıyoruz. Binalara, enerji kimlik belgesi olmadan inşaat ruhsatı ve iskan müsaadesi vermiyoruz. Böylelikle, enerji tüketimini yüzde 40 daha az olması sağlanacak, ülkenin tamamında enerji kayıpları yüzde 16 azalacak dedi.  
Bayraktar, parasal destek anlamında bakanlık olarak çevreci belediye ve sanayi tesislerine de, pozitif ayrımcılık sözü verdi. Bayraktar, Sağlıklı kentler çerçevesinde sağlıklı ulaşım sistemleri, herkes için daha iyi barınma koşulları, fiziksel aktivite ve rekreasyon hedefli yeşil ve açık alanlara erişim, iklim değişikliği, kamu sağlığı ile ilgili acil durumlar, herkes için özellikle de çocuklar ve yaşlılar için hareket imkânı, gürültü ve kirlilikten korunma gibi konuların ön plana çıktığına vurgu yapıp, Bütün bunlar, insanlarımızın üretkenliğini ve hayat kalitesini doğrudan ilgilendiriyor dedi.  
Kentsel dönüşüm kapsamında 10 yıl içinde 20 milyonu aşan konut stokunun 14 milyonunu elden geçirip, 6,5 milyon konutu dönüştüreceklerini hatırlatan Bayraktar, Bunu ana partnerimiz belediyeler ve vatandaşın talebi doğrultusunda, dünya standartlarına göre yapacağız. Enerji verimli olmayan, yalıtımsız, kaynak israfı doğuran yapılardan kurtulacağız. Salaş ve dayanıksız yapılar güçlendirip onların yerine sağlam ve estetik binalar inşa edeceğiz dedi. 
İSTANBUL, BURSA VE İZMİR BİRLEŞİP MEGAPOL OLACAK 
Erdoğan Bayraktar, dünyanın belli bir yüzölçümü, belli su hacmi ve belli bir atmosferi olduğunu ve dünya nüfusunun da  7,5 milyara yaklaştığına dikkat çekerek, Dünyada kent nüfusu yüzde 53 iken, Türkiyede bu oran yüzde 80e doğru gidiyor. 76 milyona yaklaşan nüfusun büyük çoğunluğu Marmara v Egede toplanıyor. 3 yıl sonra Körfez Geçişi bitince İstanbul- İzmir 3 saate düşecek ve İstanbul, Bursa ve İzmir birleşip büyük bir megapol olacak, belki 45 milyon nüfusa hitap edecek. Kocaeli, Çorlu, Tekirdağ, Çanakkale, Balıkesir, Bandırma, Manisa gibi çevre iller de, Bursa, İzmir ve Bursanın banliyosu olacak. 
BM VE KOPENHAG KRİTERLERİNE TÜRKİYE UYUYOR, ÇİN UYMUYOR 
Matbaanın geç gelişinin Türkiyenin en büyük kaybı olarak değerlendiren ve 1970li yıllarda Avrupada sanayinin tepe noktasına ulaşıp, büyük yol aldığının altını çizen Bayraktar, bugün Türkiyenin üretimde yüzde 70 sanayi, yüzde 30u tarım ürünü olduğunu ifade etti. Bayraktar, Biz mamullerimizin büyük bölümünü Avrupaya satıyoruz. Avrupa şimdi BM ve Kopenhag Kriterlerine uyacaksınız diyor. Biz uymaya çalışıyoruz ama Hindistan, Çin ve Amerika uymadığı için, Türkiyenin böyle bir zor durumu var dedi. 
ŞEHİRLER SALAŞ YAPILARDAN KURTULACAK 
Çevreye duyarlı sağlıklı şehirler oluşturmak için yeni standartlar geliştirmeye gayret ettiklerini belirten Bayraktar, şunları söyledi: 
Dünyanın çevre kriterleri doğrultusunda, modern dünyanın gerektirdiği sosyal donatılarıyla beraber yeni yerleşim birimleri üreteceğiz. Bu enerji tasarrufu da getirecek. Şehirleri salaş yapılardan kurtaracak, şehirlerin fotoğrafını güzelleştireceğiz. Yeni ekolojik bölgelerde, sadece fosil yakıt tüketmeyen araçların, bisikletlerin girebileceği, endemik hayatın canlanması için hükümet olarak ciddi bir çalışma içindeyiz. İstiyoruz ki ülkemizde fabrikalar eczane dükkanı gibi olsun. Atık sularını ve katı atıklarını düzenli depolayıp bertaraf etsin. Her fabrika, butik şeklinde kendi içinde katı atıklarından enerji üreten şekilde yapsın.  
ALTEPE: ŞEHRİN ASIL DOKTORLARI BELEDİYE BAŞKANLARI 
Sağlıklı kentler hareketini Türkiyede gelişip benimsenmesine önem veren kentlerin bir araya gelerek kurduğu Türkiye Sağlıklı Kentler Birliği Başkanı Recep Altepe de, insan sağlığının sadece medikal hizmetlerle ilişki olmadığını belirtip, şehirlerin asıl doktorlarının o kentin belediye başkanları olduğunu söyleyip, Marifet iltifata tabi dedi. 
 81 İLDE 161 HAVA KALİTESİ ÖLÇÜM İSTASYONU 
Sanayi tesislerini ve şehirde yaşayanları Türkiyenin havasını, suyunu, denizi Avrupa Kriterleri çerçevesinde kullanmaya çağıran Bakan Bayraktar, 81 İlde, 161 Hava Kalitesi Ölçüm İstasyonu ile hava kalitesini online olarak izlendiğini söyledi. Deniz kirliliğini tespit amacıyla kullanılan 2002 yılındaki 26 adetlik ölçüm istasyonu sayısını da 2013 yılında 208e ulaştırdıklarını hatırlatan Bayraktar, Temiz deniz göstergesi olan mavi bayrağa sahip plajlarımızın sayısını, 2012 yılı itibarı ile 355e çıkardık. Limanlarımızda, gemi atıkları 2002 yılında toplanmaz iken, bugün 221 limanda atık alım hizmeti veriyoruz. 2002 yılında belediye nüfusunun yüzde 35i atık su arıtma tesisine bağlı iken, bu oranı yüzde 72ye ulaştırdık. Nüfus ve sanayinin yoğun olduğu Marmara Bölgesinde, bölgesel ağ yapısı oluşturarak, bölgede 24 olan hava kalitesi ölçüm istasyonu sayısını 63e çıkardık diye konuştu.