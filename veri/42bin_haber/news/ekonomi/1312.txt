Gençler fabrikada çalışmak istemiyor
Sanayinin istihdama katkısı hız keserken hizmetler sektörü istihdamın lokomotifi haline geldi. Gençlerin değişen beklentileri de bu süreci destekliyor.

Türkiye İstatistik Kurumu  Hanehalkı İşgücü Anketi sonuçlarına göre, Ekim 2007-Ekim 2012 döneminde sanayide çalışanların sayısı 421 bin artarak 4 milyon 732 bin oldu.

Bu artışa rağmen sanayinin istihdamdaki payı yüzde 20,2'den 18,6'ya geriledi. Sanayi sektörünün istihdamdaki payı 1,6 puan azaldı.

Araştırma kapsamında görüşülen Kayseri'deki bir firma temsilcisinin bu konudaki tecrübesi de şöyle:

''İŞKUR'a gittiğimizde dedim ki benim şu bölümde elemana ihtiyacım var. Oradaki bey, 'Biz organize bölgeye eleman gönderemiyoruz' dedi. Dedim niye? İnsanlar hizmet sektöründe çalışmak istiyor. Nedir lokanta, nedir hastane, nedir böyle çarşı içerisinde, rahat bir iş istiyor. İnsanlar artık ağır pozisyonlarda kalmak istemiyor. 'Günde 7,5-8 saat çalışıyorum, cumartesi pazarım tatil' diyor.''