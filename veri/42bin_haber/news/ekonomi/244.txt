Bay Tuvaletten hijyen uyarısı
Geçtiğimiz yıl Asyada yılın girişimcisi seçilen Bay Tuvalet lakaplı Jack Sim, hijyen için harcanan her 1 dolar, insanların sağlıklı kalmasını sağlayarak 5 dolarlık iş gücü olarak geri döndüğünü söyledi.
Domestosun yeni ürünü Total Hijyen Rezervuar Blokun tanıtımı için Türkiyeye gelen Dünya Tuvalet Organizasyonu Kurucusu Jack Sim, dünya nüfusunun yüzde 40nın hijyenik tuvalet kullanmadığını belirterek, İnsanların hastalanarak işlerinden ayrı kalmasına neden olan pek çok bulaşıcı hastalık hijyenik olmayan tuvaletler yüzünden yayılıyor. Hijyenik tuvaletler icat edildiğinden bu yana, insan hayatı 20 yıl uzadı. Doktorlar, son 200 yılda en önemli medikal buluşun hijyenik tuvalet olduğunu, hiç bir buluşun insan hayatını bu kadar uzatmadığını söylüyor. Ancak dünyada 2.5 milyar kişinin halen tuvaleti yok. Nüfus arttıkça hijyen sorunu da artıyor diye konuştu. 
BILL GATES DESTEK VERİYOR  
19 Kasım Dünya Tuvalet Günü kapsamında dünyanın önde gelen pek çok şehrinde organizasyonlar düzenlediklerini anlatan Jack Sim, pek çok önemli ismin de Dünya Tuvalet Organizasyonuna destekte bulunduğunu kaydetti. Sim, ABD Başkanı Barack Obama, ABD Eski Başkanı Bill Clinton, Microsoftun kurucusu Bill Gates ve ünlü oyuncu Matt Damon gibi isimler Dünya Tuvalet Örgütüne katkıda bulunuyor. Yılda 1 milyon dolarlık bütçeye ulaşıyoruz. İnsanlara hayatımdaki hijyene ulaşmanın en kolay yolunun tuvaletlerden geçtiğini anlatmaya çalışıyoruz dedi.