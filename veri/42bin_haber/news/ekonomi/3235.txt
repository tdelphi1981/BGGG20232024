BaşkentGaz Torunlara miras kaldı
Başkent Doğalgaz Dağıtım A.Ş.nin (BaşkentGaz) ilk özelleştirme ihalesi, Mart 2008de Ankara Büyükşehir Belediyesi tarafından gerçekleştirildi.
1.6 milyar dolarla Global Yatırım-Energazın en yüksek teklif verdiği ihale, katılan şirketlerin yükümlülüklerini yerine getirmemesi üzerine iptal edildi. İşte o tarihten bu yana, şirket adeta yıllarca süren bir gitti gidiyor durumu yaşadı. Yıllar geçtikçe ise kamuya olan borçlar da şişti. Özelleştirmeden elde edilecek gelirle, 2007 yılından bu yana faiz işletilmeden beklenen yaklaşık 700 milyon dolarlık kamu borçları ödenebilecek. Özelleştirmenin gecikmesi, BOTAŞı bugüne kadar 900 milyon lira yani 500 milyon doların üzerinde faiz gelirinden mahrum bıraktı. Devirin geciktiği her yılın, kamunun finansman maliyetini artıracağı faktörü ise BaşkentGazın onay sürecinde en önemli etkenlerden biri oldu.  
DÖRT İHALE, İLK DEVİR 
Başbakan Tayyip Erdoğanın, geçtiğimiz aylarda iki kritik özelleştirme ihalesiyle ilgili yaptığı açıklamalar şaşırtmıştı. Koç, Ülker ve Malezyalı UEMin kazandığı köprü ve otoyol ihalesi, Erdoğanın Daha yüksek beklentilerimiz var açıklamasından sonra Özelleştirme Yüksek Kurulu (ÖYK) tarafından iptal edilmişti. Erdoğanın Önceki ihalelerde biz 1.5i yakalamışız. Ödemediği için teminatı gitti. Yeni gelen 1.100le geliyor. Hesabı sorulmaz mı? dediği BaşkentGaz ihalesinde ise dün mutlu son yaşandı. Maliye Bakanı Şimşek, ÖYKnın, BaşkentGazın nihai pazarlık görüşmelerinde en yüksek teklifi veren Torunlar Gıdaya satışını onayladığını açıkladı. Böylece, 2007den bu yana dört kere ihale edilen şirket, ilk defa alıcısına kavuşmuş olacak.  
720 MİLYON DOLAR BORÇ 
BaşkentGazın satışında, özelleştirme işleminin gecikmesinin BOTAŞın finansman maliyetini etkilemesi önemli rol oynadı. BaşkentGaz yetkilileri, özelleştirmeden elde edilecek gelirle, 2007 yılından bu yana faiz işletilmeden bekleyen 720 milyon dolarlık kamu borçlarının ödenebileceğini söyledi. Bu 720 milyon doların 386 milyon dolarını BOTAŞa olan borçlar, 334 milyon dolarını ise Hazineye olan borçlar oluşturuyor.  BOTAŞın, tahsil edemediği borç nedeniyle yaklaşık 7 yıllık sürede 900  milyon liranın üzerinde faiz gelirinden mahrum kaldığı belirtiliyor.  
Vatandaşı zamdan kurtardı 
MALİYE Bakanı Şimşek, 2013 bütçe gelir hedeflerini açıklarken, vergideki 700 milyon liralık ilave gelir rakamını, BOTAŞın aynı tutardaki vergi borcunu 
bu yıl ödeyeceği varsayımına dayandırdıklarını açıklamıştı. Şimşek, yıllardır ödenemeyen borcun, doğalgaza yeni bir zam yapılmadan nasıl ödeneceği sorularına ise Merak etmeyin  doğalgaza zam yapmadan borcunu ödeyebilecek cevabını vermişti. BOTAŞ, özelleştirmeyle birikmiş alacağını 
tahsil ederken Maliyeye olan 700 milyon liralık vergi borcunu kapatacak.