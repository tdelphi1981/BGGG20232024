Japon firmasından Türkiye'ye nükleer teklif
Japonya'nın Mitsubishi firması ile Fransız enerji şirketi Areva SA'nın Türkiye'nin nükleer santral projesine teklif vermeye hazırlandıkları iddia edildi.
Japonya'nın önde gelen ekonomisi gazetesi Nikkei'ye konuşan Türk hükümetinden bir yetkili, Mitsubishi ile Areva SA'nın teklif vermeye hazırladıklarını söyledi. İki şirketin ortak girişimi olan Atmea'nın orta ölçekli bir nükleer reaktör satmak istedikleri kaydedildi. Bu şirketin daha önce de Ürdün'e reaktör sattığı kaydedildi. 

Bu haber, Enerji ve Tabii Kaynaklar Bakanı Taner Yıldız'ın ikinci nükleer tesis için dört ülke ile müzakerelerin sürdüğünü açıklamasının ardından geldi. Bakan Yıldız Japonya, Güney Kore, Çin ve Kanada ile görüşmelerin sürdüğünü ancak Seul'un biraz geride kaldığını açıklamıştı. 

Türkiye'nin ilk nükleer tesisini ise Rusya yapacak.