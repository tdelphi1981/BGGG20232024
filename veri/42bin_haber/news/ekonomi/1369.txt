Riskli sektörlerde sigorta paniği
2012de çok sayıda tesiste meydana gelen yangında yüksek hasar ödeyen sigorta şirketleri sanayi sigortalarından zarar etti. Bir süredir çırçır fabrikalarını sigortalamak istemeyen sigortacılar, riskli gördükleri sektörlere de temkinli yaklaşıyor. Kimi şirketler belli şartlar ortaya koyarken, kimileri riskli sektörlerden uzak durmayı tercih ediyor.
ARTAN hasarlar nedeniyle zarar eden sigortacılar, sanayi kesimine yönelik sigortalarda temkinli hareket etme kararı alınca, özellikle riskli sektörlerde de sigorta yaptıramama paniği başladı. 2012 yılına kadar sanayi kesimine yönelik sigortalardan kar eden, ancak geçen yıl çok sayıda tesiste meydana gelen yangınlarda ödedikleri yüksek hasarlar nedeniyle zarar açıklayan sigorta şirketleri, sigorta yaparken temkinli hareket etmeye başladı. Kimi şirketler, sigorta yapmadan önce belli şartlar ortaya koyarken, kimi şirketler ise teminat vermemeyi ve riskli sektörlerden uzak durmayı tercih ediyor. Önümüzdeki dönemde ise bazı sigorta şirketlerin, sanayi risklerinden tamamen çıkacağı tahmin ediliyor. Bir süredir özellikle çırçır fabrikalarını sigortalamayan ya da sigorta yaparken belli önlemlerin alınmasını isteyen sigorta şirketleri, son dönemde riskli görüp, temkinli yaklaştıkları sektörler arasına; kimya, boya, kereste, mobilya, plastik üreticilerini de kattı. 
ÇIRÇIR TESİSLERİ RİSKLİ 
Sigortacıların sanayi kesimine yönelik bu yaklaşımı ise bazı sektörlerin tepkisini çekerken, kimi sektörlerde ise sigorta yaptıramama paniği başladı. Özellikle kimyacılar, düne kadar sigorta yaptırırken bugün yüksek primlerle de olsa sigorta teminatı alamadıklarından şikayet ediyor. 
Sigortacılar ise, başta çırçır fabrikalarının çok riskli olduğunu ve çoğuna fabrika bile denemeyeceğini belirterek, Senenin belli dönemlerinde pamuğu işlemek üzere açılan, havada pamuk tozlarının uçuştuğu, kabloların açıkta olduğu, hiçbir yangın önleminin alınmadığı bu tesisleri sigortalamak imkansız. Bu fabrikaların sahipleri bile her an yangın çıkabilir korkusu içindeler. Buna rağmen 150nin üzerinde çırçır fabrikasına teminat verildi. diyorlar. 
KİMYACILAR TEPKİLİ 
Sigortacılar; kimya, boya, plastik sektöründe faaliyet gösteren şirketlerin hiçbir şekilde sigortalanmadıklarına yönelik algının da doğru olmadığını vurgulayarak, şunları söylüyorlar: Teminat vermiyor değiliz. Bu sektörlerde çok sayıda sigortalı var. Sigorta yaptıramıyoruz diyen tesislerin bir kısmı sigortalıydılar ve bunlar geçmişte de sigortalanmamaları gerekiyordu. Her iş kolunda faaliyet gösteren işletmelerin asgari standartlara sahip olması gerekiyor. Mesela, yapılan tetkiklerde kerestecilerin çoğunun elektrik panosunun açıkta olduğunu gördük. Bunlar, metal gövdeli kapalı dolap içerisine alınmalı, aksi halde en küçük kontakta sıçrayan bir kıvılcım, önlenmesi güç yangına dönüşebiliyor. O nedenle bazı sektörlerden asgari şartları yerine getirmelerini, olası bir yangının engellenmesi adına tedbirler alınmasını istiyoruz. Yoksa hiçbir önlem almayayım ama sigorta yaptırayım, gerisini sigorta şirketi düşünsün yaklaşımını 
kabul etmiyoruz. 
Önlem alınmazsa sigorta yapılmıyor 
Axa Sigorta CEOsu Cemal Ererdi, hangi sektörde olursa olsun eğer asgari korunma önlemleri uygulanmıyorsa sigorta yapılmadığını belirterek, şunları söyledi: Sigorta şirketi asgari önlem listesini veriyor. Eğer tesis bunu uyguluyorsa sigortalanıyor, yeterli önlemi almamakta direniyorsa; şirketler, bir hasar durumunda en azından sigortalının hasara katılmasını talep edebiliyor. Böylece o tesisi önlem almaya itiyor. Ayrıca riskli sektörlerde fiyat artışları da gündeme geliyor. Sadece birkaç risk önleyici tedbir o tesisi sigortalanabilir hale getiriyor; örneğin duvar çekilmesi, ahşap kapının çelik olarak değiştirilmesi gibi. 2012 yılının başına kadar sigorta şirketleri bunlara dikkat etmezken artık şartlar, şirketleri risk seçimi yaklaşımına zorladı, bu da sanayi ve ticari kesimde telaş yarattı. Geçtiğimiz günlerde bir sanayici tesisinin sigortalanmadığından yakınarak, senede iki-üç kez yangın çıkıyor ama sigortalayacak bir kurum bulamıyorum diyerek, sigorta sektörünü eleştiriyor. 
Sigorta yokmuş gibi tedbir alınmasını istiyoruz 
Aksigorta Genel Müdürü Uğur Gülen, sadece Türkiyede değil dünyada da yanıcı ve patlayıcı madde üreten sektörler ile petrokimya tesislerinin, çırçır, fındık kırma, kimyevi gübre gibi sektörlerin riskli görüldüğünü belirterek, şunları söyledi: Genel olarak, şu sektörleri asla sigortalamayız gibi bir yaklaşım söz konusu değil. Sigorta yapılabilmesi için risklerin gerçekleşme frekansı ve boyutu teminat sağlanabilir olmalı. Riskli gördüğümüz sektörlerdeki tesisler, önce risk mühendisleri tarafından ziyaret edilir ve taşıdığı riskler, aldığı tedbirler incelenir. Eğer tedbirler yeterliyse sigortalanır. Tedbirler yeterli görülmemişse alması gereken önlemler iletilir. Çünkü büyük bir hasarda çoğunlukla sigortalanmamış olan iş durması, kar kaybı riskleri yaşanacaktır. Sigortalıların, sigortalı değilmişçesine hareket ederek, gerekli önlemleri alması gerekir. 
5 binin üzerinde sigortalı Tahkime gitti 
SİGORTA şirketi ile sigortalı arasındaki uyuşmazlıkları çözmek amacıyla kurulan Sigorta Tahkim Komisyonuna, 2012 sonu itibariyle toplam 5 bin 479 sigortalı müracaat etti. Sigorta Tahkim Komisyonu Müdürü Metin Karacan, toplam başvuruların 5 bin 72sinin hayat dışı branşlardan, 407sinin de hayat sigortalarından kaynaklandığını söyledi. Karacan, 2012 yılında gelen müracaatların bir önceki yıla göre yüzde 26 arttığını  kaydetti.
Metin Karacan, Komisyona gelen şikayetlerin yüzde 72sinin trafik ve kasko sigortalarından kaynaklandığını belirterek, Başvuruların uyuşmazlık miktarına göre dağılımına baktığımızda yüzde 79unun 15 bin TL ve altındaki miktarlara ilişkin olduğu görülüyor. Bu da Komisyonun nispeten küçük miktarlı hasarlara hızlı ve masrafsız çözüm olanağı sağlama işlevini yerine getirdiğini ortaya koymaktadır dedi. Karacan, 2012 sonu itibariyle sigorta hakemlerinin 3 bin 298 uyuşmazlığı karara bağladığını da açıkladı. Komisyona 81 ilden başvuru yapılmaya başlandı.