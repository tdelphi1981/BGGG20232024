Geliri düşük geldi ihale iptal olacak
Başbakan Erdoğan, Aralık ayında 5.7 milyar dolara Koç, Ülker ve Malezyalı UEM ortaklığının kazandığı köprü ve otoyol ihalesinin iptal edileceğini belirterek, Geliri düşük geldi. Daha yüksek beklentilerimiz var dedi.
Başbakan Erdoğan dün akşam Habertürk TVde ekonomiye ilişkin önemli açıklamalar yaptı. Belki bazı özelliştirmeleri iptal edeceklerini söyleyen Erdoğan, Örneğin otoyol meselesi, köprüler meselesini tekrar masaya yatıracağız. Daha yüksek beklentilerimiz var açıklamasını yaptı. Köprü ve otoyolların ihalesini Aralık ayında 5 milyar 720 milyon dolarla Koç-Ülker ve Malezlayı UEM Grouptan oluşan konsorsiyum almış ancak rakam düşük kaldı tartışmaları yaşanmıştı.  
KÖRFEZDEN FONLAR GELİYOR 
Uluslararası kredi derecelendirme kuruluşu Moodysin not artırmamasına ilişkin olarak ise Erdoğan şu açıklamayı yaptı: İdeolojik hareket edemezsiniz. Batan ülkeleri artıda gösteriyorsunuz bizi hala ekside. Bütün bu olanlardan gelişmiş ülkeler de şikayetçi. Biz ne diyoruz Verseniz de vermeseniz de yatırımcı Türkiyenin güvenilir ve inanılır olduğunu biliyor. Şimdi fonlar da gelecek. Kredi kuruluşları itibar kaybına uğradı. Şimdi Türkiye bazı kredi kuruluşlarıyla ilişkisini kesti. Şimdi arkadaşlarımız Körfeze gidiyor. 
Demosrasyonlar ikili görüşmeler yapılıyor. Ben inanıyorum ki çok ciddi fonlar Türkiyeye gelmeye başlayacak. Erdoğan, ekonmiyle ilgili şu mesaları verdi: 
  Erdal Sağlam yazıyor 
'20 MİLYAR DOLAR EDER' SÖZÜ MÜ İPTALE GÖTÜRDÜ  
İKİ HAVALİMANI YETMİYOR 
- 150 milyon yolcu üçüncü havalimanının ilk hedefi değil. Şu anda Atatürk Havalimanı ve Sabiha Gökçen cevap vermiyor. Böyle olunca bizim turizm noktasında çok ciddi kaybımıza neden oluyor. Bir anlamda kârdan zarar ediyoruz. Atatürk Havalimanında orada konut falan olmayacak, tamamen yeşil alan olacak. 
KANALİSTANBULDA PROJE BİTİYOR 
- Kanal İstanbul projesi bittiği zaman boğazı rahatlatacak. Eskilerin ifadesiyle tenezzüh alanı olacak. Proje çalışmaları bitmek üzere. Allah göstermesin boğazda bir kaza olursa. Bizim bunları yaşamamız lazım. 
YASSIADAYA OTELLER GELİYOR 
- Yassıadayı biz Sivriadayla beraber Özgürlük ve Demokrasi Adası yapacağız. Özel toplantılar orada yapılacak. Bir anlamda kongre adaları olacak. Otelleri olacak. Sivriadaya Sidneydeki gibi bir simge salon olacak, geçişler olacak. Yassıadada oteller, toplantı salonları, müze olacak. Orada kumara karşıyım. Kumar bu toplumu ifsad eden bir şeydir. Bizim toplumumuza kumarhane falan girmesin. Bizden önce kumarhane vardı ne oldu Türkiye batıyordu.  
YABANCI MİMARA KARŞIYIM 
- Ben yurtdışından gelen mimarlara Ne olur bizim kültürümüzü yansıtın diyorum. Bakıyorsunuz şimdi bizim ülkemizde uzakdoğuda yapılanların aynısı yapılıyor. Bizim mimari bir geleneğimiz var. Ben hem belediye başkanlığı yapmış bir insan olarak bizim mimarimizdeki o zevki, estetiği, rahatlamayı ve huzuru bunlarda bulamıyorum. 
Cizredeki havalimanı yıl sonu tamamlanacak 
ERDOĞAN, Cizre havalimanının yıl sonu biteceğini belirterek şunları söyledi: Geçmişte Yüksekovaya, Şırnaka, Cizreye hava alanı yapacağız desem herhalde bana gülerdiniz. Ne yaparlarsa yapsın biz bu yatırımlarımızı bitireceğiz. İnşallah yıl sonuna yetiştirmeye çalışacağız. Şimdi yatırımcı oradan pazara nasıl ulaşacağız diyor. Onun için senden raylı sistemi arıyor, havaalanını arıyor. Bunları arıyor. Siz bunların altyapısını oluşturacaksınız. Turizmde de uçakların oraya gelip gitmesi için bu şart. Hepsinden öte üniversiteler. Bizim her ilimizde üniversite var. Burada öğrencisinden akademisyenine varıncaya kadar uçakla gitmesi başka bir şey. Haftada bir gün ders vermeye gelecek olan akademisyenin üniversite ücretini ödüyor atlayıp uçakla dersini veriyor ve dönüp gidiyor. Biz şimdi bu döneme geçtik. Biz geldiğimizde 76 üniversite vardı bizim zamanımızda 166ya çıktı. Biz bu işte çok geri kaldığımız için mesafeyi kapatmamız lazım.