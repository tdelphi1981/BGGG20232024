Iraka özel paket hazırlığı
Petrolde yüzde 92, doğalgazda yüzde 98 oranında dışa bağımlı olan Türkiyenin, yeni ve ucuz kaynak arayışı sürüyor.
GAZPROMun ilk defa açıkladığı rakamlara göre, Türkiye Rusyadan aldığı her bin metreküp doğalgaz için 406 dolar ödüyor. Aynı miktar için Azerbaycana yaklaşık 300, İrana ise 500 doları aşkın para ödeniyor. Geçtiğimiz yıl 48 milyar metreküp civarında doğalgaz tüketildiği düşünülünce, ortaya oldukça kabarık bir enerji faturası çıkıyor. Enerji faturasını düşürmek isteyen Türkiyenin, petrol ve doğalgaz konusunda yeni kaynak arayışları sürerken, en önemli adres ise Irak olarak gösteriliyor. Bilhassa Kuzey Iraktaki Bölgesel Kürt Yönetimi (KRG) ile yapacağı işbirliği merak konusu olan Ankarada, yeni bir Irak paketi üzerinde çalışılıyor. 
Enerji ve Tabii Kaynaklar Bakanı Taner Yıldız başta olmak üzere, Enerji Bakanlığı üst yönetiminin Kuzey Irakla ilgili soruları yanıtlarken vurguladıkları nokta Kuzey Irakta güçlü şekilde var olmak istedikleri. Ancak Bağdat ile Erbil arasındaki gerginlik ve ABDnin Irak politikaları gölgesinde, Türkiye ve Kuzey Irakın nasıl bir işbirliği ortaya koyacakları henüz açıklanmıyor.  
YENİ IRAK PAKETİ 
Edinilen bilgilere göre, Başbakan Tayyip Erdoğanın yakında yapacağı ABD ziyareti öncesi, Kuzey Irakla ilgili yeni bir paket üzerinde çalışılıyor. Bunun çok boyutlu bir paket olması ve yalnızca enerji alanında değil, muhtelif alanlarda işbirliği içermesi bekleniyor. Financial Times gazetesinde 12 Aralık 2012de yayımlanan makalede de Türkiye ve KRG, Türkiyenin Kürt petrol ve doğalgaz endüstrisine yapacağı ve bölgeyi dönüştürebilecek dev yatırım müzakerelerinde sona yaklaştı denilmiş, anlaşmanın arama ve üretimden, ihracata kadar, yeni bir enerji koridoru yaratabileceği kaydedilmişti. Yazıda ayrıca Türkiyeye günlük 3 milyon metreküp petrol, 10 milyar metreküp doğalgaz ihraç edilebileceği belirtilmişti.  
UCUZ GAZ  
Türkiyenin, özellikle doğalgaz konusunda Kuzey Irakla anlaşma yapacağı bir süredir enerji kulislerinde konuşulanlar arasında. Anlaşmanın, yeni bir doğalgaz boru hattı inşası ve yıllık minimum 
10 milyar metreküp doğalgazın Kuzey Iraktan Türkiyeye sevkıyatını kapsayacağı tahmin ediliyor. Kuzey Iraktan alınması planlanan doğalgazın ise İran ve Rus gazına göre daha ucuz olması bekleniyor. 
Öte yandan, kapasitesi zaman zaman yetersiz kalan Irak-Türkiye Ham Petrol Boru Hattına ek bir petrol hattına da ihtiyaç olduğu belirtiliyor.  
ŞU VEYA BU DEĞİL 
Analistler, hem petrol, hem doğalgaz konusunda, merkezi hükümetin onayı olmadan yeni boru hatlarının yapılmasına stratejik olarak imkânsız gözüyle bakıyor. ABD, bağımsız enerji anlaşmalarının Irakı bölünmeye kadar götürebileceğini savunuyor. Bakanlık yetkilileri, Erbil ve Bağdat konusunda Türkiyenin, Şu veya bu değil, Hem o, hem bu politikası izlediğini söylüyor. Türkiyenin Washington Büyükelçisi Namık Tan da geçtiğimiz ay Hürriyete verdiği mülakatta, ABD ile Irak konusundaki fikir ayrılığına yönelik Beraber konuşup bir ortak zemin bulacağız. Ama bizim buraya sırt çevirip, bu kaynakları şimdilik bir rafa kaldıracağımızı düşünüyorlar ise bu konuda bizi ikna edemezler demişti.  
Irak ile yapılacak anlaşmalar bir süredir merak edilirken, Enerji Bakanlığının yeni bir paket hazırlığında olduğu belirtiliyor. Paketin, yeni bir doğalgaz boru hattı inşası ve yıllık minimum 10 milyar metreküp doğalgazın Kuzey Iraktan Türkiyeye sevkıyatını kapsaması bekleniyor. 
En cazip kaynak 
ENERJİ talebi artışında Çinin ardından dünya ikincisi olan Türkiye, özellikle İrana uygulanan doğalgaz ve petrol yaptırımlarının ağırlaşmasıyla alternatif ülkelere yönelmeye çalışıyor. Burada da Irak, hem komşu ülke olması, hem çok büyük yatakları nedeniyle en cazip ülke olarak öne çıkıyor. Türkiyenin pahalı İran ve Rus gazına karşı alternatif arayışları sadece Irakla sınırlı değil. Azerbaycanla ortaya konulan TANAP projesi de bunun bir parçası. Türkiye, TANAP ile Avrupaya enerji koridoru olmanın yanısıra, iç tüketim için de yıllık 6 milyar metreküp doğalgaz almayı planlıyor.  
Altyapı yetersiz 
BÖLGESEL Kürt Hükümeti Tabii Kaynaklar Bakanı Ashti Hawrami, Irakın ve özellikle Kuzey Irak bölgesinin önümüzdeki yıllarda hızla artacak doğalgaz ve petrol kapasitesine bağlı olarak Türkiye ile yeni boru hatlarına ihtiyaç duyduğunu sık sık dile getiriyor. Irakın kuzeyinde, Tawke sahasını Irak-Türkiye Petrol Boru Hattına bağlayan bir ara hat dışında, çok kısıtlı boru hattı altyapısı bulunuyor ve petrolün çoğu halen kamyonlarla taşınıyor. Üretim yapılan sahaları Irak-Türkiye ana boru hattına bağlamaya yönelik bazı planlar da bulunuyor.  
İleri evrelere gelindi 
ÖTE yandan, Irak Milli Haber Ajansı NINAnın 2 Şubatta geçtiği haberde, KRG sözcülerinden Saven Dazianın, bölgenin Türkiyeye petrol ihracına olanak tanıyacak boru hattını uygulama konusunda kararlı olduğu sözlerine yer veriliyor. Dazia, ajansa yaptığı açıklamada, Türkiye ile konuşmalar ve müzakereler devam ediyor ve ileri evrelere gelindi diyor.   
 