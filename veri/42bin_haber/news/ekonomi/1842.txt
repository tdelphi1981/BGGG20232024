Pizza Hut ve KFC anavatanına döndü
Süzer Grubu şirketlerinden Turkent Gıdanın Türkiye franchise işletme hakkını elinde bulundurduğu fast food zincirleri Pizza Hut ve KFC satıldı. Süzer Grubu Türkiyedeki franchise haklarının tamamını ABDli asıl marka sahibi Yum Brandse devrettiğini açıkladı.

Süzer Grubu, Türkiye’deki franchise haklarını elinde bulundurduğu fast food zincirleri Pizza Hut ve KFC’yi elden çıkardı. Grup tarafından Rekabet Kurumu’na yapılan başvuruda KFC ve Pizza Hut’ın yüzde 100 hissesinin ABD’li asıl marka sahibi Yum Brands’e devredildiği bildirildi. Türkiye’de KFC restoranlarını işleten Turkent Gıda AŞ, 1988 yılında Süzer Grubu ile Katar’da yerleşik Almana Grup’un ortaklığı ile kuruldu. Şirket 2000 yılında Pizza Hut’ın Türkiye’deki restoranlarını işleten Pizza Gıda’yı satın alarak, hem KFC hem de Pizza Hut’ın Türkiye’deki master franchise haklarına sahip oldu. 2005 yılında Turkent Gıda, yönetimdeki anlaşmalığı gerekçe göstererek ortağı Almana Grup’u mahkemeye verdi. 4 yıl süren hukuk sürecinin ardından 2009 yılında Süzer Grubu şirketi Turkent Gıda, Pizza Hut ve KFC’nin Türkiye’deki tek işletmecisi oldu. 
Sabancı da almak istemişti 
Süzer Grubu iki fast food markasını geçtiğimiz aylarda satacağını açıklamış, bunun üzerine Orta ve Doğu Avrupa’nın en büyük restoran zincirlerinden Polonya merkezli AmRest Holdings SE, Esas Holding ve özel sermaye fonu Actera Group talipler arasında yer almıştı. Pizza Hut ve KFC için 110 milyon dolarlık bir bedel biçilmişti. Ancak anlaşma sağlanamaması üzerine Süzer Grubu tüm hisseleri ABD’li Yum Brands’e devretti. 
102 restoran, 2 bin 280 çalışanı var Pizza Hut ve KFC restoranları İstanbul, Ankara, İzmir, Bursa, Eskişehir, Muğla ve Adana’da toplam 103 restoranla hizmet veriyor. Ağırlıklı olarak AVM’lerde yer alan iki fast food zinciri toplam 2 bin 280 kişiyi istihdam ediyor.