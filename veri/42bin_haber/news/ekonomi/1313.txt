Tüpçü, akaryakıt için Go dedi
HOLLANDALI SHV Energy Asya ve Doğu Avrupa Bölge Başkanı, İpragaz CEOsu Selim Şiper, Türkiyenin ilk tüpçüsü olduklarını, kendilerine tüpçü denilmesini de iltifat saydıklarını belirterek, İpragaz, enerji sektöründe LPG tüpüyle çıktığı yolculuğunu yelpazesine otogaz, marinegas ve elektrik toptan satışını da ekleyerek bugünlere geldi.
2011de 2.6 milyar liralık ciroya ulaştı. Şimdi tüpçülükte edindiğimiz deneyimle akaryakıt dağıtımında da hizmet vermenin zamanı geldi dedi. İpragaz Genel Müdür Yardımcısı Eyüp Aratay, akaryakıt dağıtımına girmek için asgari 30-50 milyon dolarlık bir kaynakla yola çıkmak gerektiğini söyledi.  
Renk trafik yeşili 
Eyüp Aratay, akaryakıt dağıtıyla ilgili çalışmalarına 14 ay önce başladıklarını ifade ederek şunları anlattı: Markayı oluşturmak üzere Saffronla çalıştık. Onlar farklı marka seçeneklerini önümüze koydu. Birlikte tartıştık, sonunda GO adıyla yola çıkmaya karar verdik. İstasyonlarımıza trafik lambalarındaki yeşil ışığın rengini yansıtmayı seçtik. Sektörde 58 şirket, 12 bin 500 bayi faaliyet gösteriyor. 100 milyar liralık finansal büyüklük, 50 milyar liralık vergi oluşuyor. Yoğun rekabeyin olduğu sektörde biz de yeni marka yaratarak yola çıkmayı uygun gördük. 
Bu yıl 50 İstasyon 
Eyüp Aratay, Enerji Piyasası Düzenleme Kurumundan (EPDK) dün lisanslarını aldıklarını kaydederek, Bu yılın ilk 3 ayı içinde ilk istasyonumuzu hizmete açacağız. Bu yıl 50 pilot istasyona ulaşmayı planlıyoruz. Acele etmeden, emin adımlarla yolumuzda yürümek istiyoruz. Bu yolda İpragazda olduğu gibi bayilerimizle birlikte yürüyeceğiz diye konuştu. Selim Şiper de bu konuda şu ayrıntılar üzerinde durdu: Biz bayilerimizle asla rekabet içine girmeyi düşünmedik, burada da düşünmeyeceğiz. Akaryakıt istasyonlarında gayrimenkul sahibi olma çabasına girmeyeceğiz. 
Biz bu işte bayi ağının rolünün önemine inanıyoruz.