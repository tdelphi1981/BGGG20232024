Savunma sanayinde ihracat atağı
Türk savunma ve havacılık şirketlerinin 2012 yılında yaptıkları ihracat, önceki yıla göre yüzde 43 artarak 1 milyar 262 milyon dolar oldu.
Türkiye'nin son yıllarda savunma sektörüne yaptığı yatırım ve destekleme stratejisi, Türk firmalarının dünyanın çeşitli coğrafyalarında sürdürdükleri tanıtım ve pazarlama çalışmaları, ihracat rakamlarına da yansıdı. Türk savunma sanayi ürünleri, uluslararası alanda kazandığı kalite ve güven nedeniyle bugün Ruanda'dan, İngiltere'ye, Rusya'dan ABD'ye pek çok ülke tarafından tercih edilmeye başlandı. 
AA muhabirinin, Savunma ve Havacılık Sanayi İhracatçıları Birliği'nden aldığı bilgiye göre, geçen yıl yapılan ihracatta en büyük payı uçak ve helikopter parçaları, türbojetler ile tank ve zırhlı savaş araçları aldı. 2012 yılında yurt dışına 287 milyon dolar tutarında uçak ve helikopter parçası, 218 milyon dolarlık türbojet ve buna ait parçalar, 106 milyon dolarlık da tank ve zırhlı araç satıldı. 
Türk savunma sektörünün en çok ihracat yaptığı ülke önceki yıl olduğu gibi yine ABD oldu. Bu ülkeye 490 milyon dolarlık uçak ve helikopter malzemeleri başta olmak üzere elektronik harp silahları ve çeşitli mühimmatlar ihraç edildi. ABD'yi, 101 milyon dolarla Birleşik Arap Emirlikleri (BAE), 99 milyon dolarla da Suudi Arabistan izledi. 
Bahreyn'e 91 milyon dolar, İtalya'ya 56 milyon dolar, İspanya'ya 45 milyon dolar, Irak'a 31 milyon dolar, Fransa'ya 29 milyon dolar, Almanya'ya 23 milyon dolarlık savunma ve havacılık ürünleri satıldı. 
İhracatta en büyük artış Irak'ta yaşandı

Türkiye'nin savunma ürünleri ihracatında en büyük artış Irak'ta yaşandı. Bu ülkeye ihracat, 2011 yılında 2 milyon dolar iken, 2012 yılında bu rakam 31 milyon dolara yükseldi.
Savunma ve havacılık sektöründe 2011 ve 2012 yılları itibariyle ilk 15 ülkeye yapılan ihracat milyon dolar olarak şöyle: