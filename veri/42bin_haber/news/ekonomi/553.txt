Pizza ve tavuğa Esaslı başvuru
Doğuş Holdingin dikkat çeken restoran yatırımlarının ardından Esas Holding de Kentucky Fried Chicken ve Pizza Hutın Türkiyede haklarını ve restoranlarını almak için Rekabet Kurumuna başvurdu. Emine Sabancı Kamışlı, Gıda alanında büyümek istiyoruz dedi.
ESAS Holding, KFC Kentucky Fried Chicken, Pizza Hut ve Pizza Hut Delivery restoranlarını işletmekte olan Turkent Gıda ve Turizm Sanayinin tüm hisselerinin Eksen Holding Anonim Şirketi ve diğer hissedarlardan devralınması için Rekabet Kurumuna başvurdu. Türkiyenin en büyük şirketlerinden Doğuş Holdingin son dönemde yaptığı yatırımlarının ardından Şevket, Ali ve Emine Sabancı Kamışlının sahibi olduğu Esas Holdingin de bu şirketlere talip olması yiyecek-içecek sektöründeki büyük potansiyeli ortaya koydu. 
GIDADA BÜYÜYECEĞİZ 
Esas Holding Yönetim Kurulu Başkan Yardımcısı Emine Sabancı Kamışlı, satın alma ile ilgili görüşmelerin devam ettiğini ve bu kapsamda rekabet kuruluna başvurulduğunu belirterek, Görüşmeler henüz sonuçlanmış değil. Esas Holding olarak bulunduğumu sektörlerdeki büyüyemizin yanı sıra gıda alanında da büyümek istiyoruz diye konuştu. 
3 ŞİRKET YARIŞIYOR 
Esas Holding, KFC ve Pizza Hutın Türkiye zincirini satın almak için Avrupanın en büyük restaurant zincirleri ile yarışıyor. Türkiyede Süzer Grubunun franchise haklarını elinde bulundurduğu KFC ve Pizza Hutın Türkiye zincirini satın almakla ilgilenen yatırımcılar arasında Orta ve doğu Avrupanın en büyük restaurant zinciri AmRest Holdings SE, Esas Holding ve özel sermaye fonu Actera Group yer alıyor. Görüşmelerin son aşamaya geldiği satın alma işleminin kısa süre içinde sonuçlanması bekleniyor. 
Dünya deviyle yarışıyor 
AVRUPAnın en büyük restoran zincirlerine sahip AmRest, pek çok Avrupa ülkesinde ve ABDde KFC, Pizza Hut, Burger King, Applebee ve Starbucks gibi zincirlerin franchise hakkını elinde bulunduruyor. Rusyada da faaliyet gösteren AmRest, daha önce de gelişmekte olan piyasalarda büyümeyi hedeflediğini açıklamıştı. Actera Group ise, Mey İçkiyi TPG ile ortaklaşa satın alarak ses getirmişti. 
Kuruyemişle gıdaya girdi 
HAVACILIK, sağlık, perakende, gıda ve emlak sektörlerinde faaliyet gösteren Esas Holding, gıda sektöründe kuruyemiş markası Peyman ve Bonservis markaları ile faaliyet gösteriyor. 2008 yılında Peymanın yüzde 30unu 11 milyon dolar karşılığında satın almıştı. Esas Holding bunun dışında katering sektöründe hizmet veren Bonservis markasını kurarak gıda alanındaki yatırımlarını hızlandırmıştı. 
Restoranda artık İş var 
İŞ Girişim Sermayesi, yiyecek içecek sektöründeki ilk adımını attı. Şirket, 27 milyon TLlik yatırımla, bünyesinde Mikla ve num num restoranlarının olduğu İstanbul Yiyecek İçecek Grubunun yüzde 61.66sını aldı. Yiyecek içecek sektörünün, güçlü yatırımların cazibe merkezi haline geldiğini belirten iş Girişim Sermayesi Genel Müdürü Murat Özgen, bu sektörün Türkiyede 2011 yılında 17 milyar dolarlık büyüklüğe ulaştığını vurgulayarak, Son dönemde Türkiyede de hız kazanan bu sektörde biz de olmak istedik. Ciroyu dört katına çıkarmak için işbirliğine giriyoruz. Bugüne dek, 15 şirkette toplam 110 milyon dolar yatırım yaptık dedi. 
SEKTÖR İVME KAZANDI 
İstanbul Yiyecek İçecek Grubunun kurucu ortağı Mehmet Gürs, yiyecek içecek sektöründe mutluluk veren gelişmeler yaşandığını belirterek, Önemli birleşmeler gerçekleşiyor, yeni yerli markalar yaratılıyor, güçlü yabancı markalar artan bir ivmeyle Türkiyeye geliyor. Uzun süreden beri tanıdığımız ve yaptığı başarılı yatırımlar ile başarılı girişim sermayesi fonlarından biri olan İş Girişim Sermayesi ile kurduğumuz ortaklıktan mutluyuz dedi.
Murat Özgen, İstanbul Yiyecek İçecek Grubunun büyümeye çok müsait bir yapısı olduğunu belirterek, şunları söyledi: Türkiyenin bu konudaki gelişim trendi ve ortak olduğumuz şirketin yapısı bize bu yatırımı yaptırttı. Sektöre artan kurumsal yatırımcı ilgisi, uluslararası ve yerel zincirlerin Türkiye pazarındaki etkinliklerini artırması ile hizmet kalitesi artacak, yeni marka ve konseptlerin yaygınlaşması hızlandıracak. 2012 yılı sonunda sadece İstanbul cirosunun 25 milyon TLyi geçmesi beklenen İstanbul Yiyecek İçecek Grubu cirosunun yatırım süremiz içerisinde dört katına çıkması hedefleniyor.  
Sayılarla yiyecek içecek sektörü 
Türkiyede yiyecek içecek sektörü 17 milyar dolar büyüklüğe ulaşıyor. Türkiyede yiyecek içecek sektörüne yapılan kişi başı yıllık harcama 230 dolar civarındaTürkiyede toplam 30 bin yiyecek içecek işletmesi bulunuyor. Bunun 10 bine yakını İstanbulda. 

 