Komşudaki kriz Türk balıkçıları etkiledi
Yunanistan'daki mali kriz nedeniyle mürekkep balığı ihracatının durma noktasına geldiği bildirildi.
Enez Balıkçılık Kooperatifi Başkanı Yaşar Pınarcı, bir şirket tarafından kendilerinden alınarak Yunanistan'a ihraç edilen mürekkep balığına talebin Yunanistan'daki ekonomik kriz nedeniyle her geçen gün düştüğünü belirtti. 
Önceden 5 liraya sattıkları mürekkep balığının kilosunu, ihracatın düşmesi nedeniyle 3 liraya sattıklarını anlatan Pınarcı, şunları söyledi:
Enezli balıkçılar önceki yıllarda her sezon 2 ton mürekkep balığı avlıyordu. Türkiye'de iç piyasada tüketimi az olduğundan bu balıkların büyük bölümü, bir şirket tarafından Yunanistan'a ihraç ediliyordu. Bu durumdan 200 balıkçımız da yararlanıyordu. Ancak Yunanistan'daki mali kriz nedeniyle ihracat durdu. Bu yüzden de fiyatlar düştü. Talep artarsa fiyatların tekrar yükseleceğini düşünüyoruz.

 
 