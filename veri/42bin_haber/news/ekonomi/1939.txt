Şeker Piliç iflas ertelemeye başvurdu
Bir süredir mali sorunlarla boğuşan ve satış için Banvit ile masaya oturan Şeker Piliç iflas ertelemeye başvurdu. Şimdilik şirket üzerindeki her türlü haciz işlemi durduruldu.
Beyaz et sektörünün en büyük firmalarından olan Şeker Piliç'ten KAP'a az önce önemli bir açıklama daha gönderildi. 
Açıklamada, iflas erteleme başvurusuna ilişkin olarak Bandırma 2. Asliye Hukuk Mahkemesi'nin haciz, tüm muhafaza ve satış işlemlerini tedbiren durdurduğu belirtildi.    
FAALİYETLER NEREDEYSE TAMAMEN DURDU 
Şirketten yapılan ikinci bir açıklamada da, alacaklılar tarafından icra ve haciz işlemlerinin başlatılması ve şirketin banka hesaplarındaki varlıklarının bloke edilmesi sebebiyle hammadde temin etme olanağının kalmadığı ve mevcut canlı varlıkların hızlı bir şekilde elden çıkarılarak üretim ve satış faaliyetlerinin durdurulacağının daha önce duyurulduğu hatırlatıldı. Açıklamada, mevcut durum itibariyle şirketin faaliyetlerinin, bankalara ve tedarikçilere olan borçların ödenememesi nedenleriyle önemli ölçüde durdurulduğu, ancak faliyete yeniden başlama ile ilgili çalışmalarn devam etttiği kaydedildi.  
Şirketten verilen bilgiye göre kesimhane tesisi, ileri işlem tesisi, döner tesisi, rendering tesisi ve kuluçka tesislerinde çalışmaya tamamen ara verildi. Yem tesisi sadeec yüzde 2.5'lik bir kapasite ile çalışırken, damızlık tesisi yüzde 24 ile çalışmasına kısmen devam ediyor.  
  İMDADINA BANVİT YETİŞTİ  
ÇOK KISA SÜREDE OLDU 
55 yıl önce kurulan Türkiye'nin beyaz et devi Şeker Piliç, satış için önce Torunlar Gıda ile masaya oturmuş ancak gelen hacizler nedeniyle masadan kalkmak zorunda kalmıştı. Ardından Banvit ile görüşmeler başlarken, sürece ilişkin açıklamalar yapan Şeker Piliç ortakları Ali Bor ve Osman Bor, buraya gelişte en büyük etkenlerin ise Maliye'nin ödemediği KDV alacakları, ekstra enerji maliyetleri, finans kuruluşlarının sektöre karşı olan tutumu ve geçirdikleri yangın ve sel felaketleri olduğunu belirtmişlerdi.  
Açıklamalarında bu kadar köklü bir kuruluşun yalnız bırakılmasına da sitem eden ortaklar, "Yalnızız... Bu zor günlerde sektörümüzü temsil eden dernekler ya da sektör oyuncuları da dahil olmak üzere kimseden herhangi bir geçmiş olsun telefonu bile almadık. Şirketimizin içinde bulunduğu durumun yanı sıra, sektör oyuncuları ve iş dünyası temsilcilerinin seyirci konumunda olmaları da bizi derinden üzmüştür" ifadelerini kullanmıştı.  
  TEK BİR HABER HER ŞEYİ BİTİRDİ  
NEDEN BU NOKTAYA GELDİLER? 
Şeker Piliç'in üçüncü kuşak temsilcisi Hakan Bor'un yaptığı açıklamaya göre gelinen sürecin gerisinde şunlar yer aldı: 
*Artan maliyetler ürün satış fiyatlarına yansıtılamadı. 
 
*Yüzde 8 olan satış KDV'sinin yüzde 1'e indirilmesinden dolayı devletten KDV alacağı oluştu. Şirketin Maliye'den 23 milyon TL'yi aşan bir alacağı var. 
*Elektrik ve doğalgaz ek maliyetler getirdi.  
*Sektör, kredi anlamında darboğaza girdi.  
*Geçmiş yıl içinde Şeker Piliç 2 sel felaketi, bir de yangın geçirdi. Bu yangından dolayı yaklaşık 9 ay üretim yapamadı. Bu, şirketin hem pazardaki payını hem cirosunu hem de karlılığını etkiledi.