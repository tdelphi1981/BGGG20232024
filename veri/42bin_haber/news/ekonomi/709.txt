Gazprom: Avrupa'ya satılan gaz ucuzlar
Rus doğalgaz devi Gazprom, 2013'te Avrupa'ya sattığı doğalgazın fiyatının ucuzlayacağını öngörüyor 
 Rusya'nın doğalgaz ihracat tekeli Gazprom'dan bir kaynak, Avrupa'ya ihraç edilen doğalgazın ortalama fiyatının şu anki 1000 metreküp başına 400 dolar üzerindeki seviyelerden gelecek yıl yaklaşık 370 dolara düşmesinin beklendiğini söyledi.  Gazprom daha önce bu yıl ihraç edilen doğalgaz fiyatının yıl sonunda 405-415 dolar aralığında olacağını açıklamıştı.  Kaynak, doğalgaz ihtiyacının dörtte birini Rusya'dan karşılayan Avrupa ülkelerinin ithal edeceği doğalgaz miktarının gelecek yıl 152 milyar metreküpe yükselmesinin beklendiğini söyledi.  Kaynak, Avrupa ülkelerinin bu yıl 140 milyar metreküpün biraz üzerinde doğalgaz aldığını ve bu miktarın tahminlerin altında kaldığını ifade etti.