Merkezde gelen gideni aratıyor
Ankara Sanayi Odası (ASO) Başkanı Nurettin Özdebir, ekonomide son günlerde en çok tartışılan kavramlardan yumuşak iniş sürecinin paraşütsüz atlamaya döndüğünü söyledi.
Önümüzdeki mart ayından itibaren iflas eden işyerlerinin sayısının artmasını beklediğini kaydeden Özdebir, Çünkü mart ayında bir taraftan faiz, bir taraftan ara ödemeler oluyor. OVPde Türkiye 4 büyür denildi. Ama ne oldu, şu anda yapılan tahminlere göre 2-2.5 arası bir büyümenin olması bekleniyor diye konuştu. Türkiye ile sanayi üretiminin büyümesi arasındaki korelasyonun yüzde 95in üzerinde olduğunu kaydeden Özdebir şunları söyledi:   
BİR YIL BOŞA GEÇTİ 
Büyük bir ihtimalle son çeyrek büyümesi sıfır civarında gelecek. Türkiyenin 2012 performansı büyüme olarak 2ler civarında kalacak. OVP ile yüzde yüzlük bir sapma var. Yüzde 3ler civarında ihracatın katkısını hesaplarsak, Türkiye 2012de reel olarak negatif büyümüş olacaktı. Bir yılı boşa geçirdik. Para politikasında alınan kararların piyasalarda hissedilme süresi minimum yedi aydır. Zaten ikinci aydayız, bugün değiştirdik deseler minimum dokuzuncu ay. Eski Merkez Bankası Başkanından şikayet ediyorduk ama o hiç olmazsa ara sıra dikleniyordu. Gelen gideni aratıyor. Merkez bağımsızdır deyip ekonomi yönetimine karşı durabiliyordu. Şimdi çok aşırı ürkek, aşırı temkinli davranan bir yönetim var. O da Türkiyenin performansını kısıtlıyor. Piyasalarda şu anda serbest düşüşün yaşandığını kaydeden Nurettin Özdemir, Merkez Bankası Başkanı 3x5 dedi. Bu neye göre ölçülüp kondu? Türkiyenin bünyesi o ilaca uygun mu? İnsana bile ilacı verirken kilosuna göre belirleniyor dedi. 
Hisarcıklıoğlu kenara çekilmeli 
TOBB Başkanı Rifat Hisarcıklıoğluna Kenara çekilip akil adam olarak rol almasını tercih ederim tavsiyesinde bulunan Özdebir, İnsanların kafasındaki projeleri gerçekleştirmesi için sekiz sene az değil. Rifat Beyin yerinde olsaydım yeni yönetimin oluşumuna katkıda bulunup iyi bir ele teslim edilmesini sağlardım. Sonra TOBBun temsil edildiği yurtdışı görevleri bir müddet daha sürdürdükten sonra kenara çekilip akil adam olarak her zaman kendisine danışılacak şekilde rol almasını tercih ederdim. 