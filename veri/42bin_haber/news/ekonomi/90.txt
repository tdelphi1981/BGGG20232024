AVMlerde en beğenilen markalar belli oldu
AYD ve GfK işbirliği ile bu yıl 4üncüsü düzenlenen AVMlerde En Beğenilen ve Tercih Edilen Markalar araştırmasının sonuçları, Rahmi M. Koç Müzesinde yapılan törenle açıklandı.
AVM ziyaretçilerinin tercihleriyle 11 kategoride belirlenen yılın AVMlerde En Beğenilen ve Tercih Edilen Markalar araştırmasının lansmanı ve ödül töreni AYD Başkanı Hakan Kodal, başkan yardımcıları, yönetim kurulu üyeleri ve marka temsilcilerinin katılımıyla belli oldu.

AYDnin GfK Türkiye işbirliğiyle bu yıl dördüncü kez yaptığı araştırmanın sonucunda Erkek Tekstil, Kadın Tekstil, Spor Giyim, Çocuk, Ayakkabı  Çanta, Kişisel Bakım-Kozmetik, Restoran, Kafe, Dekorasyon-Mobilya, Elektronik (üretici perakende), Elektronik (perakende) kategorilerinde AVM tüketicilerinin tercihleriyle 11 marka belirlendi.

AYD Başkanı Hakan Kodal ödül töreninde yaptığı konuşmasında, geçtiğimiz günlerde oğlunu kaybeden Avi Alkaşa da taziyelerini bildirdi. Yapılan araştırmanın önemine değinen Hakan Kodalın ardından söz alan Aerium ve Cefic Türkiye Başkanı Anthony Khoi da çalışma hakkında bilgiler verdi, GfK Türkiye İş Geliştirme Yöneticisi Hakan Döngel ise araştırmanın rasyoneli ve metodolojisini anlattı.

Törende ayrıca RMK müzesi kurucusu Rahmi M. Koça bu müzeyi İstanbula kazandırdığı için teşekkür plaketi takdim edildi. Plaketi Rahmi M. Koç adına Koç Holding Yönetim Kurulu Üyesi Bülent Bulgurlu aldı.

Ödül alan markalar

Kadın Tekstil / Koton

Ayakkabı Çanta / İnci

Erkek Tekstil / Damat

Çocuk / LC Waikiki

Kişisel Bakım  Kozmetik / Tekin Acar

Restoran / Köfteci Ramiz

Kafe / Kahve Dünyası

Dekorasyon - Mobilya / Koçtaş

Elektronik (Perakende Üretici) / Arçelik

Elektronik (Perakende) / Teknosa

Spor Giyim / Mavi

AVMlerde En Beğenilen ve Tercih Edilen Perakende Markaları Araştırması, 19 Eylül  3 Ekim 2012 tarihleri arasında 11 ilde (İstanbul, Ankara, İzmir, Adana, Bursa, Antalya, Trabzon, Gaziantep, Diyarbakır, Denizli ve Konya) yapıldı. Araştırma 2009 yılından beri düzenli olarak gerçekleştiriliyor. Kantitatif araştırma tekniklerinden CATI (bilgisayar destekli telefon anketi) kullanılarak, 18-55 yaş arasındaki, Alışveriş Merkezi Ziyaretçisi (ayda en az 1 kez alışveriş merkezlerini ziyaret eden ve son 1 ay içinde erkek tekstil, kadın tekstil, ayakkabı-çanta, çocuk, yiyecek-içecek, dekorasyon-mobilya, kozmetik-kişisel bakım, elektronik kategorilerinden ürün-hizmet satın almış olan kişilerle) bin 200 kişi ile görüşüldü.