Gümrük fabrikaya taşınıyor
46 ülkede uygulanan ve ihracatçı şirketlere kendi işyerinden gümrükleme imkânı tanışan Yetkilendirilmiş Yükümlü Statüsü artık Türkiyede de başlıyor. Bu statüyü kazanan firmalar kendi fabrikasında gümrükleme yapacak.
AVRUPA Birliği (AB), ABD, Japonya, Güney Kore gibi ülkelerde ihracatçı firmaların gümrükleme ve taşıma sürecini zaman ve maliyet açısından iyileştirmek için geliştirilen Yetkilendirilmiş Yükümlü Statüsü Türkiyede de uygulanacak. Gümrük ve Ticaret Bakanı Hayati Yazıcı, uygulamanın, firmaların güvenilirliğinin devlet tarafından onaylanması anlamına geldiğini belirterek, Biz firmalardan kurallara uymalarını ve kendi kendilerini kontrol altında tutmalarını isterken, karşılığında da onlara güven duyuyor, işlemlerini hızlı ve kolay yapmalarını sağlıyacağız dedi. Bu statüye hak kazanan firmaların kendi fabrikalarında gümrükleme yapacağını söyleyen Bakan Yazıcı, uygulyamanın Türk ihracatçısına büyük zaman kazancı ve yılda 500 milyon dolarlık bir tasarruf sağlayacağını belirtti.  
KOLAY VE GÜVENLİ 
Gümrük ve Ticaret Bakanı Hayati Yazıcı, Türkiyenin, ticaretin en kolay ve güvenli yapıldığı ülke olmasını sağlamayı hedeflediklerini belirterek, Türkiyedeki 3 milyonu aşkın ticari işletmenin 1 trilyon doların üzerinde mal ve hizmet ürettiğini, 400 milyar dolara yaklaşan dış ticaretin gümrük kapılarından geçtiğini kaydetti. Bütün bunlarla ilgili tüm işlemler ve süreçlerin, takip edildiğini, güvenli ve kolay ticaretin yol alacağı kanalların hızla ve titizlikle inşa edildiği ifade eden Yazıcı, şunları kaydetti: 
GÜMRÜKLERDE DEVRİM  
· 2012 yılı, gümrüklerde ve iç ticarette büyük bir yenilenmenin ve değişimin hızla devam ettiği bir yıl olmuştur. 2013 yılı ise bu çalışmaların uygulamaya dönüştüğü ve sonuçlarının görülmeye başlandığı bir yıl olacak. Dış ticaret erbabının gümrüklerdeki işlemlerini kolaylaştıracak, işlem sürelerini kısaltacak ve maliyetleri düşürecek yeni bir uygulamayı daha başlatmaktan büyük mutluluk duyuyoruz. Bugün gümrüklerde devrim olarak nitelendirilebilecek Yetkilendirilmiş Yükümlü Uygulaması ile İhracatta Yerinde Gümrükleme ve İzinli Gönderici uygulamalarını başlatıyoruz. 150 yıllık tarihe sahip olan ülkemiz gümrüklerinde hepimiz tarihi bir ana tanıklık ediyoruz.  
PERFORMANS YÜKSELECEK 
· Türkiye, 2010 yılı uluslararası Lojistik Performans Endeksi genel sıralamasında 3.22 puanla 39uncu sırada yer aldı. 2012de ülkemizin puanı 3.51e yükselmiş ve ülke olarak lojistik performansımız, Çinin ardından 27nci sıraya çıkmıştır. Bu endeks kapsamında yapılan değerlendirmeler, liman ve havalimanı tedarik zincirlerindeki teslim sürelerinin; düşük performans gösteren ülkelerde yüksek performans gösteren ülkelere göre 3.5 kat fazla olduğunu göstermektedir. Karayolu tedarik zincirlerinde ise bu fark 3 kata ulaşmaktadır. Yine Lojistik Performans Endeksinde Türkiye Gümrük İşlemlerinin Verimliliği alanında; 2010a göre on dört sıra yükselerek 3.16 puanla 155 ülke arasında 32inci sırada yer almaktadır. Hedefimiz uluslararası değerlendirmelerde ülkemizin gümrük işlemleri bakımından da çok daha üst sıralarda olmasını sağlamaktır. 
Hangi firmalar yetki alacak 
YETKİLENDİRİLMİŞ Yükümlü statüsünün Kurallara uyan, kayıtları düzenli ve izlenebilir olan, kendi öz denetimini yapabilen, mali yeterliliğe ve yeterli güvenlik standartlarına sahip firmalara verileceğini anlatan Hayati Yazıcı, şöyle konuştu: Biz firmalardan kurallara uymalarını, şeffaf olmalarını ve kendi kendilerini kontrol altında tutmalarını istiyoruz. Karşılığında da onlara güven duyuyor, işlemlerini hızlı ve kolay yapmalarını sağlıyoruz. Onların eşyası, diğer firmalara göre daha az kontrole tabi tutulacak. Kontrol edilmesi gerektiği durumda da öncelikli olacak. Bu firmalar Yerinde Gümrükleme ve İzinli Gönderici haklarından faydalanacak. Yetkilendirilmiş Yükümlü Statüsünü alan bir firma; güvenilir olduğunu dünyaya da ilan etmiş olacak. Uluslararası düzeyde şirketin itibarı artacak. Uygulama gümrük idaresinin de işlerini azaltacak. Kural ihlali yapan firmalara müeyyideler uygulayacağız, gerekirse belgelerini iptal edeceğiz. 
Gümrüklerde büyük değişim başlıyor 
GÜMRÜK VE Ticaret Bakanı Hayati Yazıcı, Yetkilendirilmiş Yükümlü uygulaması ile gümrüklerde bekleme süresini azaltacaklarını belirterek, şunları kaydetti: 2023e giden yolda büyük ve güvenli adımlar atıyoruz. Bugüne kadar uygulanan sistemde büyük değişiklikler yapıyoruz. Firmalarımızın siparişini alır almaz mallarını TIRlara yükleyip hiç zaman kaybetmeden doğrudan sınırı aşarak yurt dışındaki müşterilerine ulaştırabildiği, TIRların gümrüklere gitmediği, TIR kuyruklarının olmadığı, işlemlerin yavaşlamadığı, ihracatçımızın gümrük işlemlerini kendi tesislerinde yaptığı bir Türkiye hedefliyoruz.  2013 yılı, gümrüklerde çok büyük değişimin yaşanacağı yıl olacak.