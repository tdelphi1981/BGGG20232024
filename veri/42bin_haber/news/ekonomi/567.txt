Yerli tabanca için harekat
MİLLİ Savunma Bakanlığının asker ve polis için bir süredir çalışmalarını sürdürdüğü yerli tabanca üretiminde 5 şirket görevlendirildi. Şirketler önümüzdeki yıldan itibaren prototip modellerini bakanlığa sunacak. Seçilen modelin seri üretimine 2 yıl içinde başlanması bekleniyor.
GEÇTİĞİMİZ yıl hazırlıklarına başlanan yerli tabanca projesi için 5 babayiğit bulundu. Trabzon Silah Sanayi (TİSAŞ), GİRSAN Silah Sanayi, Canik, Sarsılmaz ve Asilsan, yerli tabanca üretimi için ortaklaşa çalışacak. Savunma Sanayi Müsteşarı Murad Bayar, bu şirketlerin tabanca prototiplerini hazırlayarak kendilerine gönderdiklerini ve seçim aşamasında olduklarını belirterek, Kocaman bir emniyet teşkilatımız ve ordumuz var. Glock gibi Baretta gibi dünyaca ünlü bir tabanca yapıyoruz. Üretim için babayiğit arayışımız da yok, çünkü 5 tane babayiğitimiz var dedi. 
KAHRAMANA İSİM VERİLİR 
Yerli ürünün her ihtiyaca uygun olarak, tabanca ailesi şeklinde üretileceğini söyleyen Bayarak şöyle konuştu: Tabancayı eline alanlar aşık olacak. Elinde ne varsa atıp, bu tabancayı kullanacak. Görevlerine bununla çıkmak isteyecek. Uluslararası seviyede bir marka ortaya çıkacak. Tabanca ailesinin seri üretime geçmesi için 2 yıllık bir takvim belirledik. 2 yıl için seri üretime geçirilmesi planlanan yerli tabancanın henüz ismi belli değil. Yerli tabanca hem Türkiyede hem de yurtdışında adından söz ettirecek. Eskiden Anadoluda çocuklara hemen isim verilmezdi, önce bir kahramanlık yapması gerekirdi. Bizim tabanca ailemizin ismi de hemen belli olmayacak. Önce kendisi ispatlasın, ondan sonra değerlendireceğiz.  
FİNANSMAN PAKETİ 
Milli Piyade Tüfeği ile ilgili de bilgi veren Murad Bayar, Makina ve Kimya Endüstrisi Kurumu (MKEK) bununla ilgili tüm çalışmalarını tamamladı. Tasarım anlamında desteğe ihtiyacı oldu ve proje özel sektöre indi. Üretim kısmında da özel sektörden şirketler görev alacak. Bir kaç şirketin kapasitesine ihtiyacımız olacak. Yan sanayiye de büyük iş düşecek. 2013 yılında seri üretime başlamayı planlıyoruz açıklamasını yaptı. 
Toplam ihracatın yüzde 0.8i 
Sarsılmaz Silah Sanayinin sahibi, aynı zamanda Savunma ve Havacılık Sanayim İhracatçıları Birliği Başkanı Latif Aral Aliş, Türkiyenin savunma sanayi ihracatının toplamın yüzde 0.8i olduğunu vurgulayarak, Bu inanılmaz düşük bir rakam. Bugüne kadar özel sektörün savunma sanayi üretimi yapıp, ihraç etmesi bir şekilde engellenmiş. Tüm dünya için 1 trilyon 800 milyar dolarlık bir sektörden bahsediyoruz. Bundan sonra önümüz açık, işin içine özel sektör de katıldı. Belirlediğimiz pilot ülkelerde tanıtımlarımızı yapacağız. Sektör olarak 2023 hedefimiz 25 milyar dolar. Bu alanda faaliyet gösteren KOBİleri de birleştirip, daha büyük şirketler haline gelmelerini istiyoruz diye konuştu.
 
Kirpide iş uzasa Otokara kalırdı 
ÇUKUROVA Grubuna bağlı BMC tarafından ihalesi alınıp, üretimine başlanan Türkiyenin ilk mayına dayanıklı aracı olan Kirpi ile ilgili son durum hakkında bilgi veren Murad Bayar, şunları söyledi: BMC, finansal sorunlardan dolayı üretime ara vermişti. İhalede ikinci olan şirket Otokara verebilirdik ama bu bizi en az 1 yıl geriye atardı. Otokara geçsek süreci baştan yaşayacaktık. Anlaşma kapsamında teslimi aksayan 195 Kirpinin nisan ayına kadar tamamlanmasını umuyoruz.  
Savunma ihracatı 1 milyar doları geçti 
SAVUNMA Sanayi Müsteşarı Murad Bayar, Türkiyenin ürettiği savunma ürünlerinin sayısının arttığını, ihracatının da 1 milyar doları geçtiğini belirterek şöyle konuştu: Eğer ki savunma ürünleri ihraç edeceksiniz, diğer ülkeler sizden finansman paketi de istiyor. Bazı ülkelerde bununla ilgili sistem, devlet garantisi ile ödemelerin vadelendirilmesi şeklinde. Mevzuatta değişikliğe giderek bu sorunu çözeceğiz. Hazine, Ekonomi Bakanlığı, Eximbank ve Milli Savunma Bakanlığı bu işi çözecekler. 
Olmayacak duaya amin demeyelim 
PATRIOT füzelerinin Türkiyeye gelmesi ile tekrardan gündeme gelen neden yerli füzemiz yok sorusuna Bayar, Uzun menzilli füze işi zor yanıtını verdi. Kısa ve orta menzilli füzeler için çalışmaların sürdüğünü, prototip üretimin yapıldığını ve testlerinin devam ettiğini söyleyen Bayar, Testleri de çok başarılı gidiyor. Ancak bunun üstündeki, yani Patriot tarzındaki füzeler yetenek sınırlarımızın üzerine çıkıyor. Olmayacak duaya amin demeye gerek yokdiye konuştu. 
  
 