Emlak değerini belediyeler belirleyebilir
KDV oranlarında yapılan düzenlemenin konut satışlarına etki edeceği endişesi, emlak değerini belediyelerin düzenlemesine ilişkin bir düzenlemeyi gündeme getirdi. 150 metrekareden küçük ve metrekare fiyatı bin lira ile üzerindeki konutlara yüzde 18 KDV uygulaması ilgili tartışmalar sürüyor. Konut satışlarına etkisi ve değer belirlemesiyle ilgili endişeler arttı. Bakanlık süreci izlemeye aldı. Emlak değerinin belediyelerce belirlenmesi konusunda, yeni düzenlemelere gidilebilir.

Çevre ve Şehircilik Bakanlığı'nın, bu konuda Maliye Bakanlığı ile görüşmesi bekleniyor. Amaç, uygulamadan geri adım değil. Yani, belirlenen KDV oranlarında yeni bir değişiklik yapılmayacak.

Ama özellikle emlak değerinin belirlenmesi konusunda sıkıntı yaşanacağı düşünülüyor. Çünkü, belediyelerin belirlediği bu değerin adil olmadığı endişesi var. Olası yeni düzenleme üzerinde de bu gerekçelerle duruluyor.