Memur ve emeklilere ek zam hakkı
Aralık ayı enflasyonun yüzde 0.38 çıkması ile memurlar ve memur emeklilerine enflasyon farkı zammı hakkı doğdu. Memurlar ve emekliler Temmuz-Aralık enflasyonu yüzde 4'ün üzerine çıktığı için yüzde 0.14 oranında ek zam alacak.
 
Söz konusu fiyat artışından yaklaşık 2,6 milyon memur ile 1,9 memur emeklisi yararlanacak.
 
Devlet memurları, memur emeklileri ve sözleşmelilerin merakla beklediği Aralık ayı enflasyon rakamları açıklandı. Temmuz-Kasım (5 aylık) döneminde yüzde 3.74 olan enflasyon, bugün açıklanan yüzde 0.38 ile yüzde 4'lük sınırın üzerine çıktı. Böylece memur ve emeklilere yüzde 0.122lik ek zam hakkı doğdu. 
 
Enflasyon zammı, memur ve memur emekli maaşlarına yapılacak yüzde 3'lük artışla birlikte maaşlara ilave edilecek. Böylece memur maaşına Ocak 2013 itibariyle toplam yüzde 3.14 zam yapılacak. 
   
  YILLIK ENFLASYON AÇIKLANDI  

 Memura 2012 yılı için yüzde 4+4, 2013 için yüzde 3 3 zam verilmişti. Ocak-Haziran döneminde tüketici fiyat artışının yüzde 1,97 kalması nedeniyle, memura 2012 yılının ilk 6 ayı için yüzde 4 zam yapılmış, enflasyondan kaynaklanan bir zam farkı ihtiyacı olmamıştı.
 
En düşük memur maaşı 1.520 lira
 
Halen en düşük memur maaşı aile yardımı hariç 1.520 lira, aile yardımı dahil 1.762 lira düzeyinde bulunuyor. Aile yardımı içermeyen en yüksek devlet memuru maaşı ise 10 bin 430 lira, aile yardımı dahil 10 bin 672 lira seviyesinde.