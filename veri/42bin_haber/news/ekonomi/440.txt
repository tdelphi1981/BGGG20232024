F1 2013te dönüyor
230 milyon dolara mal olan İstanbul Parkın işletmesini 11 yıllığına 125 milyon dolara alan Eylül Tarım Oto Kiralamanın sahibi Vural Ak, mangalla açılışını yaptığı piste ilişkin müjdeyi verdi; Formula 1, 2013 yılında geri dönüyor. Ayrıca İstanbul Parkı 10 ay canlı tutacak yarışlar yapacağız. En büyük oto pazarı kurulacak, konserler verilecek dedi. Ak, cebinde 10.6 milyon lira ile beklerken İTO'nun valesinin kendisini otoparkta beklettiğini, bu nedenle az daha vazgeçeceğini söyledi.
İSTANBUL Parkın 2023e kadar işletme hakkını 125 milyon dolara alan Eylül Tarım Oto Kiralamanın sahibi Vural Akın ilk işi pistte mangal yapıp kutlama yapmak oldu. 30 bin araçla Türkiyenin en büyük filo kiralama şirketi Intercitynin de sahibi olan Vural Ak, İstanbul Park Pistine yeniden hayat vermek için hemen kolları sıvadığını ve düğmeye bastığını belirterek, Amacım bu işten kâr elde etmek değil. Tutkunu olduğum otomobil sporlarına Türkiyede yeniden hayat vermek istiyorum. Çok iddialı projelerim var ve yılın en az 10 ayı İstanbul Parkı doldurup canlı tutacağız. Artık insanlar haftasonları AVMler yerine İstanbul Park Pistine koşacak. Büyük sürprizlerimiz var diye konuştu.  
 
26 MİLYON DOLAR İSTEDİ 
Ekim ayı ortasında yapılan ihalede İstanbul MC Yarış Sporları ve Motorlu Araçların yasal sürede 9.1 milyon lira ve KDV toplamı tutarındaki teminat mektubunu getirememesi nedeniyle en yüksek ikinci teklif veren şirket olarak İstanbul Park Pistinin işletmesini üstlenen Ak, 7den 77ye Türk halkını motorsporlarıyla tanıştırmayı hedefliyor. Otomotiv editörlerine İstanbul Parkla ilgili planlarını padok alanında mangal yaparak açıklayan Akın ilk bomba haberi ise Formula 1 oldu. Ak, F1in patronu Bernie Ecclestoneun İstanbul yarışı için 26 milyon dolar istemesi ve hükümetin 13.5 milyon dolardan yukarı çıkmaması nedeniyle Mayıs 2011de son kez koşulan Formula 1 Grand Prixsini geri getirmek için sona yaklaştıklarını belirtti. 
5 MİLYON DOLAR CEPTEN 
Uluslararası Motor Sporları Birliğinin (FIA) Aralık ayı başındaki İstanbuldaki ödül töreninde müjdeli açıklamayı yapmayı planladıklarını belirten Ak, şunları söyledi: Ecclestonenu yıllardır tanırım. İstanbul Park Pisti için hazırladığımız projeleri aktardık. Çok etkilendi. Ecclestone istediği 26 milyon dolarlık ücretten biraz fedakarlık yapacak. Ben de kendi cebimden 5 milyon dolar koyacağım. Hükümet de 13.5 milyon dolar veriyor. Böylece 20 milyon dolara yakın bir parada el sıkışmış olacağız. Bernienin İstanbul Parktaki en büyük sıkıntısı seyirciydi. Beklenen ilgi bilet satışlarına yansımadı. Kendisine 50 bin seyirciyi garanti ettim. Ecclestone ile 7 yıllık bir anlaşma yapmayı istiyoruz. Formula 1in 2013 yılı takvimine Haziran veya Ağustos Grand Prixsiyle gireceğiz.  
7 Türk takımıyla 7 farklı yarış yapılacak 
- FORMULA 1in dışında otomobil ve motor sporlarıyla ilgili birçok projeye imza atacaklarını kaydeden Vural Ak projelerini şöyle sıraladı: Türkiyede 100-150 bin adet araç satılırken, otomotiv firmaları motorsporlarına daha fazla bütçe ayırıyordu. Bugün 800 binin üzerinden araç satılıyor ama motorsporlarına destek neredeyse sıfır. Bu konuda özellikle Türkiyenin en çok araç satan firmalarının taşın altına elini sokması gerekiyor. Sadece araç satarak olmaz, motorsporlarına destek şart. İleri sürüş öğretmek, bu alana ilgiyi artırmak lazım. Bu konuda Türkiyede üreten ve en çok satan 7 markadan, 25 yarış otomobili yapmasını isteyeceğiz. Bir aracın maliyeti vergi ödenmeyeceği için 20 bin TL civarında. Yani 25 araç maksimum 500 bin liraya mal olacak. Biz Türkiyede üretim yapan ve en çok satan markalardan 7 motorsporları takımı kuracağız. Bu takımlar eskiden düzenlenen Palio Cup, Seat Cupta olduğu gibi birbirleriyle yarışacak. 150 araç, 7 farklı yarışa girecek. Her takımın iki pilotu olacak. Bu organizasyonda yarışacak pilotlara İstanbul Parkta kuracağımız okulda eğitim vereceğiz. 
İsmi Intercity olacak 
- VURAL AK, İstanbul Parkın ismini Intercity İstanbul Park olarak değiştireceklerini belirterek, Ama Formula 1 yarışları için ayrı bir isim sponsoru alacağız dedi. 
 
En büyük oto pazarı kuruluyor 
- VURAL Ak, İstanbul Parkta hayata geçireceği tüm projeler için yaklaşık 7 milyon dolar harcayacağını söyledi. Akın İstanbul Park Pistiyle ilgili projeleri sadece otomobil sporlarıyla sınırlı değil. Ak, Türkiyenin en büyük filo kiralama şirketi olan Intercitynin merkezini de İstanbul Parka taşıyacağını belirterek, Merkezimiz artık Kurtköy olacak. 6 tane ikinci el satış merkezimiz var. Onlar da buraya gelecek. Piste Türkiyenin en büyük açık oto pazarını kuracağız. 5 bine yakın araç sergilenecek. Tüketiciler, beğendiği ikinci el aracı test edip, satın alabilecek. Ayrıca, otomobilini satmak isteyenler için de ayrı bir alan yaratacağız dedi.  
Sofuoğlu da gelecek off-road da yapılacak 
- VURAL AK, DTMin bir ayağının da İstanbulda koşulacağını belirterek planlarını şöyle açıkladı:
· Yine FIAnın bir yarışını daha getireceğiz. 
· Şampiyon motosikletçimiz Kenan Sofuoğlunun yarıştığı şampiyona İstanbulda olacak. 
· İstanbul Park Pistinin orman tarafındaki araziye motokros ve off-road parkuru yapacağız. Tirbünlerin de yer alacağı bu alanda yarışlar düzenlenecek. 
· Tüm bunların yanı sıra Porsche Cup, Aston Martin Cup gibi uluslararası bir organizazyon F1 yarışından önce Türkiyede yapılacak.  
İstanbul Park halka açılıyor 
İSTANBUL Parkı yeni dönemde halka açacaklarını söyleyen Vural Ak, şunları kaydetti:  
· Haftasonu düzenlenecek yarışlarla onbinlerce kişiyi piste çekmeyi istiyoruz. İstanbul Parka gelen sadece yarış izlemeyecek. 
· Çocuklar için özel oyun alanları olacak, şık restoran ve cafeler yer alacak. 
· Padok alanın üzerinde sadece F1 yarışlarında kullanılan VIP salonlar var. Buraları otomobil markalarına 
showroom olarak kiralayacağız. 
25 bayi için uygun yer var. 
· Yarışlardan sonra konserler de 
yapmayı istiyoruz. Böyle bir konser alanı Türkiyede yok. Özetle pist yaşam alanı olacak.
· İsteyen vatandaş makul bir ücret karşılığında pistte gazlayabilecek. Tabii riski kendi üstlenmek kaydıyla.
· İstanbul Parkta aynı zamanda 24 saat açık olacak hastane yer alacak. 
· Yeşil alanları da artıracağız. 
100 bin ğaç dikeceğiz.  
FİYAŞ, 9 milyon liraya şaşırdı 
- VURAL Ak, ihalede ortaya çıkan yıllık 9 milyon+KDV fiyatının İstanbul Ticaret Odası (İTO), Türkiye Odalar ve Borsalar Birliği (TOBB), İstanbul Valiliği ve İstanbul Büyükşehir Belediyesinin ortak olduğu FİYAŞı şaşırttığını söyledi. Ak, FİYAŞ yetkililerinin ihaleden yıllık 5.5 milyon liralık bir rakam beklediğini ancak yükümlülüklerini yerine getiremeyen İstanbul MC Yarış Sporları ve Motorlu Araçlar yüzünden fiyatın 9 milyon liralar düzeyine çıktığını kaydetti.   
Vale yüzünden vazgeçecektim 
- VURAL Ak, ihalede birinci olan MC firmasının parayı ödeyememesi yüzünden FİYAŞın kendisiyle kontrat yaptığını ve ertesi gün birinci yılın kira bedeli olan KDV dahil 10.6 milyon liralık banka teminatını, İTO Başkanı Murat Yalçıntaşa götürdüğünü anlattı. Ak, bu esnada başından geçen ilginç hikayeyi ise şöyle anlattı: Cebimde 10.6 milyon lira ile İTOnun Eminönündeki merkezine gittim. Ben araçlarımı kendim kullanırım, şöför hiç kullanmam. İTOya gittiğimde, şirketin valesi beni pek ciddiye almadı ve bekletti. Ben cebimde o kadar parayla beklerken, vale hiç oralı olmadan diğer araçları yavaş yavaş park edince sinirlendim ve Başkan Yalçıntaşın yerine aracı çektim. Nerdeyse vazgeçecektim. Hemen araçtan inip asansörle yukarıya çıktım. Vale peşimden koşup merdivenden bana yetişti. Yetkililer asansörde beni karşılayınca, gerekli cevabı verdiler ama gerçekten çok tuhaf bir durumdu.