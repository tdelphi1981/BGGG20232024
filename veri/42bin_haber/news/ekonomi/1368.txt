Yeni şehirlere sadece elektrikli oto girecek
Çevre ve Şehircilik Bakanı Erdoğan Bayraktar, İstanbulun iki yakasına kurulacak yenişehirler için çalışmaların sürdüğünü söyledi.
Bayraktar, Avrupa yakasında Kayaşehiri de kapsayacak yenişehir için kamulaştırmaların yapıldığını, Anadolu yakasında da birkaç alanda çalışmaların yapıldığını ifade etti. Bayraktar, İnsanlarımıza İstanbula gelmeyin diyemeyiz diyerek, kurulacak yenişehirler hakkında şu bilgileri verdi: 
NÜFUSU 1.5 MİLYON  
Trafiğinin rahatlatılması, meydanlarının ve teknik altyapının çok daha sağlıklı duruma getirilmesi için İstanbulda iki yeni büyük yerleşim alanı kurulması noktasında irade ortaya koyduk. Bunun Avrupa yakasındaki, hem İstanbulda yapılacak kanalı hem yapılacak 3üncü büyük havaalanını hem de çok iddialı olduğumuz Kayaşehiri kapsayacak. Nihai olarak 1.5 milyon nüfusu barındıracak bir yerleşim olacak. İddialı meydanları, ulaşımı ve teknik altyapısı olacak. Sadece elektrikli otomobillerin girebildiği, rüzgar ve güneş enerjilerini kullanan, atık sularını değerlendiren, çöplerin evlerde ayrıştırılabildiği iddialı bir şehir için şu anda kamulaştırma çalışmaları hızlı şekilde yürüyor. 
Küçükarmutlu riskli alan 
ÇEVRE ve Şehircilik Bakanlığı, Ankara, İstanbul, Bursa ve Erzurumda bazı bölgeleri riskli alan ilan etti. Afet Yasası kapsamında Bakanlar Kurulunun konuya ilişkin kararları, Resmi Gazetede yayımlandı. Buna göre, riskli alanlar, Bursa Yıldırım ilçesi Mevlana, Ulus, Yavuzselim, Arabayatağı, Çınarönü, Hacivat ve Şirinevler mahalleleri, Ankara Altındağ ilçesi Atıfbey, Hıdırlıktepe ve İsmetpaşa mahalleleri, İstanbul Sarıyer ilçesi Fatih Sultan Mehmet Mahallesi (Küçükarmutlu) ve Erzurum Yakutiye ilçesi Mecidiye, Aziziye, Gaziler ve Veyisefendi mahalleleri oldu. Afet Yasası kapsamında, ilerleyen günlerde riskli alan ilan edilen bu bölgelerde kentsel dönüşümün başlaması gerekiyor.