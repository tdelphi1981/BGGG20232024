Türkiye Standı ITB Berlin fuarında Avrupa'nın en iyisi seçildi
Türkiye dünyanın önde gelen turizm fuarları arasında yer alan ve 190 ülkeden 10 bin firmanın katıldığı 47inci Uluslararası Turizm Borsası (ITB) Fuarı'nda hazırladığı stand ile Avrupa'nın En İyisi seçildi.
Cologne Business Scholl tarafından ziyaretçilerin tercihleri dikkate alınarak düzenlenen, En İyi Stand yarışmasının Avrupa destinasyonu kategorisinde birincilik ödülüne layık görülen Türkiye, fuarda bu yıl ekolojik turizm alanındaki zenginliklerini ön plana çıkardı.

Kültür ve Turizm Bakanı Ömer Çelikin açılışını yaptığı ve birbirinden renkli etkinliklere ev sahipliği yapan Türkiye standına ziyaretçiler yine yoğun ilgisi gösterdi.
Dünyaca bilinen geleneksel tatlarımız lokum ve akide şekerinin ikram edildiği stantta el sanatlarımızdan ebru ile cam ve ahşap işçiliği konuklara tanıtıldı.
Türkiyenin dağlarındaki oksijen miktarının yüksekliğine dikkat çekmek üzere hazırlanan oksijen kubbesinin ziyaretçilere sanal dağ yolculuğu yaşattığı bu yılki Türkiye standında ayrıca kültürel zenginliklerimiz farklı dönemlere ait 5 metre çapında 4 kubbede sergilendi.
Dünya turizminin kalbinin attığı yer olarak nitelendirilen ve ülkelerin bu organizasyonda yer alabilmek için birbirleriyle yarıştıkları ITB Berlin Fuarına 3 bin 79 metrekarelik alanda 105 stand ve 122 katılımcıyla katılan Türkiye her sene olduğu gibi yine Uluslararası Turizm Fuarının en etkin ülkeleri arasında yer aldı.

Kültür ve Turizm Bakanı Ömer Çelikin alanlarında isim yapmış dünyaca ünlü çok sayıda tur operatörü ve turizm şirketiyle görüşmeler gerçekleştirdiği fuar bu yıl ülkemizi ziyaret eden Alman turist sayısında artış yaşanacağı yönündeki beklentileri de yükseltti.

Avrupa tarihinin Anadolu olmadan yazılamayacağına ve Anadolu kültürünün Avrupa kültürünün bir parçası olduğuna ITB fuarında da vurgu yapan Bakan Çelik, fuar açılışında ve görüşmelerinde Türkiyeye gelirseniz bir mucize yaşamış olacaksınız. Bu mucizeyi yaşamak için sizleri Türkiyeye bekliyoruz mesajını verdi.

En İyi Stand Ödülü

Cologne Business Scholl isimli kuruluş tarafından verilen ve fuara katılan ziyaretçilerin tercihiyle belirlenen En İyi Stand ödüllerinde servis hizmetleri, yenilikçi düşünce, bilgi transferi, özgün tasarım ve stand kalitesi belirleyici unsurlar arasında yer alıyor.
On yılı aşkın bir süredir dağıtılan ödül Avrupa, Asya, Amerika, Almanya ve Ortadoğu destinasyon kategorilerini kapsıyor.

Yarışmanın Avrupa destinasyonu kategorisinde birinciliğe layık görülen Türkiyenin ödülü Berlin fuar alanındaki Palais salonunda düzenlenen törenle Bakanlık Kültür ve Turizm Ataşeliğine teslim edildi.