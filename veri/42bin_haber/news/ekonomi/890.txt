TOKİden 237 bin konut geliyor
Toplu Konut İdaresi (TOKİ) Başkanı Ahmet Haluk Karabel, İdarenin bu yıl 310 şantiyede yaklaşık 9 milyar liralık konut ve sosyal donatı işi başlattığını açıkladı.TOKİnin Türkiyenin konut ihtiyacının yüzde 5 ila 10u arasında üretim yaptığını vurgulayan Karabel, 2012 yılında daha önceden devam eden işlerle birlikte 310 şantiyede yaklaşık 9 milyar liralık konut ve sosyal donatı işi başlattık. Bu yaklaşık 44 bin konuta tekabül ediyor dedi. Karabel, TOKİnin ayda 8-9 milyon lira ödeme yaptığını belirtti. Karabel, bu yılki yatırımlarının yüzde 98.5inin sosyal konut, geri kalanının da gelir getirici projeler olduğuna işaret etti.
Karabel, 2013 itibarıyla 237 bin konutun da plan aşamasında olduğunu, bu konutların proje çalışmalarının sürdüğünü açıkladı. Gelecek yıl için 76 hastanenin yanı sıra sevgi evleri, huzurevleri, sosyal rehabilitasyon merkezleri ile öğrenciler için 41 yurt ve 34 pansiyon binasının gündemlerinde olduğunu dile getiren Karabel, kamu kurumlarıyla yaptıkları protokoller çerçevesinde de 108 kamu binası inşasının başlatılmasını hedeflediklerini belirtti.