Üç aylık Rötar
TOBB, hükümetten NACE itirazlarının değerlendirilebilmesi için oda ve borsa seçimlerinin makul bir süre ertelenmesi istedi. Bakanlık bu talebi kabul edip 3 ay erteleme kararı verdi. Karara göre, bu yılın Şubat ayında başlayıp Mart ayında tamamlanması gereken oda ve borsaların organlarının seçimleri, Mayıs ayında başlayıp Haziran ayında tamamlanacak.
TÜRKİYE Odalar ve Borsalar Birliğinden (TOBB), 365 oda ve borsa için kritik talep geldi. TOBB, NACE kodlama sistemiyle ilgili gelen itirazlar üzerine Gümrük ve Ticaret Bakanlığından oda ve borsa seçimlerinin ertelenmesini istedi. Oda ve borsaların seçimler öncesinde vakit kazanmasını isteyen TOBBun talebinin mayıs ayında yapılacak TOBB Genel Kurulunu etkilemeyeceği öğrenildi. TOBB, NACE kodlama sisteminden dolayı Gümrük ve Ticaret Bakanlığından şubat ayında başlayıp mart ayında tamamlanacak olan oda ve borsa seçimlerinin makul bir süre için ertelenmesini talep etti. Yapılan açıklamada, Yeni meslek gruplandırmalarına ilişkin birliğimize yapılan itirazların sağlıklı bir şekilde değerlendirilmesini teminen oda ve borsa seçimlerinin makul bir süre ertelenmesi talebinde bulunulmuştur denildi. Bakanlıktan en kısa sürede kararın çıkmasını bekleyen oda ve borsaların kodlama sistemine geçiş için vakit kazanacağı belirtiliyor. TOBBun erteleme talebi Gümrük Bakanlığının yazısı üzerine Bakanlar Kurulu gündemine gelecek. Bakanlar Kurulu, oda ve borsalarla ilgili talebi olumlu karşılarsa kararname hazırlanacak.  

İstanbul Sanayi Odası, Ankara Ticaret Odası gibi büyük odaların da aralarında olduğu birçok odada NACE sınıflandırmasına çok sayıda itiraz geldiği öğrenilirken, özellikle mevcut yönetimlere muhalif olanlar, Nace sistemiyle önümüz kesilmeye çalışılıyor, adaylığımız engelleniyor açıklamaları yapmışlardı. 30 Kasımda bitmesi gereken oda ve borsalardaki seçim süreci yeni sistem nedeniyle Bakanlar Kurulu kararıyla 4 ay süreyle yani Mart sonuna ertelenmişti. TOBB yönetiminin bu süreci 1 ay erteleme talabinde bulunduğu belirtilmesine karşın, hükümetin seçimleri 1 yıl erteleme yetkisi bulunuyordu. Ancak dün akşam saatlherinde Başbakan Yardımcısı Bülent Arınç, talebi değerlendirdiklerini ve 2 aylık erteleme kararı verdiklerini açıkladı.   

 