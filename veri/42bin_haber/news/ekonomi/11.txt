Avrupada Türkiye destekli büyüyeceğiz
Alman Opelin Avrupa Başkan Yardımıcısı Alfred Rieck, 2012 yılının kendileri için çok özel bir yıl olduğunu belirterek, 150nci yıldönümümüzü kutladığımız bu süreçte Türkiye gibi büyüyen pazarlara yönelik güçlü bir odaklanma içindeyiz dedi.
Türkiye prömiyerini yaptıkları yeni ADAM, Mokka ve tümüyle yenilenen Astra Sedan modellerinin 11 milyar Euroluk ürün yelpazelerindeki araçlardan yalnızca üçü olduğunu kaydeden Rieck şunları söyledi: 
SÜRDÜREBİLİR KÂRLILIK 
2016 yılı itibariyle 23 yeni model ve 16 motor tanıtacağız. Büyüme stratejimizin anahtarı yalnızca yeni modeller değil aynı zamanda yeni segmentler ve pazarlar olacak. Türkiye, Opelin Avrupadaki en hızlı büyüyen pazarlarından biri. Bu pazara 1990da girdik ve o zamandan beri Opel Türkiye yalnızca başlıca otomobil satış şirketlerinden biri haline gelmekle kalmadı, aynı zamanda Opel markası da Türkiyede en çok tercih edilen markalardan biri haline geldi. Opel yeni modeller ve yenilenmiş motor teknolojileriyle Türkiyede sürdürülebilir kârlılığı amaçlıyor. İstanbul Autoshowda da görebileceğiniz otomobillerimiz, büyüme stratejimizde önemli bir rol oynuyor. 
Opel Türkiye Genel Müdürü Özcan Keklik ise özellikle yeni Astra Sedan modeli ile sedan segmentinde çok iddalı olacaklarını belirterek, Rekabet Bitti sloganımız bunu ortaya koyuyor. Yeni Astra Sedan modelimiz, ürün yelpazemizin önemli bir parçası olup, Türkiyedeki büyüme stratejimizde kilit bir rol oynuyor. Yıllık 15 bin adet civarında satış potansiyelimiz var açıklamasını yaptı.