Türkiye'nin devinden büyük yatırım
2012 yılını 2.3 milyar liralık net kar ile kapatan Koç Holding, bu yıl yatırımlarını da artırıyor. Geçen yıl 4.9 milyar liralık yatırım yapan Koç, 2013 yılında 6.8 milyar liralık yatırıma imza atacak.
TÜRKİYE'NİN en büyük gruplarından Koç Holding, 2012 yılında toplam konsolide satış gelirlerini yüzde 13 artırarak 84.8 milyar TLye yükseltti. Holdingin net karı ise 2.3 milyar TLye ulaştı. Koç Holding CEOsu Turgay Durak 2012 yılında pazardaki olumsuz ekonomik konjonktüre karşın, büyüme odaklı yatırımlara hız kesmeden devam ettiklerini anlatan Turgay Durak "2012de toplam 4.9 milyar TLlik rekor düzeyde kombine yatırım gerçekleştirdik. 2013te ise 6.8 milyar TL kombine yatırım planlıyoruz" dedi. "2012 yılı, Türkiyede hızlı büyüme dinamiklerini yavaşlatmaya yönelik ekonomik tedbirlerin, yurtdışında ise finansal piyasalarda süregelen belirsizliklerin damga vurduğu bir yıl oldu" diyen Durak "2013 yılında büyüme dinamiklerinin tekrar hız kazanmasını ve Türkiyede yüzde 4.5 dolaylarında bir büyüme gerçekleşmesini bekliyoruz" diye konuştu. 

Türkiye'nin ihracatının % 10'nu yaptı

Yurtdışı piyasalardaki tüm belirsizliklere karşın, Koç Topluluğu olarak etkin ihracat politikaları sürdürürken, ihracat pazarlarını çeşitlendirmeye devam ettiklerini kaydeden Koç, şunları söyledi: "Bu politikalarımız sonucunda, ülkemizin en fazla ihracat yapan 10 şirketinden 4üne sahip olan Topluluğumuz 2012 yılında da kombine yurtdışı satış gelirlerini ABD Doları bazında yüzde 11 artırmayı başardı. Ülkemize en yüksek katkıyı sağlamak için var gücümüzle çalışmaya devam edeceğiz. Türk şirketlerinin global bazda rekabetçi avantajlarını artırmak adına teknolojiye ve inovasyona yaptığımız yatırımlarla öncü ve anahtar rolümüzü sürdürmek 2013te de en önemli önceliklerimizden biri olmaya devam edecek." Sektörlerinde lider pozisyonları ile değişime öncülük eden Koç Topluluğu şirketlerinin, ihracat pazarlarındaki gücünü de 2012 yılında koruduğuna dikkat çeken Durak "Topluluk şirketlerimiz 2012 yılında Türkiyenin toplam ihracatının yüzde 10unu gerçekleştirdi" diye konuştu.