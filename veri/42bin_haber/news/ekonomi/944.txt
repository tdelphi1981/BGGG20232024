Atatürk Havalimanı'nda yılbaşı yoğunluğu
YENİ YILA yurt içi ve yurt dışında girmek isteyen vatandaşlar sabah saatlerinden itibaren Atatürk Havalimanı'nda zaman zaman yoğunluğa neden oldu.
4 günlük yılbaşı tatilini fırsat bilerek yeni yıla yurt dışı ve yurt içindeki tatil mekanlarında girmek isteyen vatandaşlar havalimanına akın etti. Atatürk Havalimanı Dış Hatlar Gidiş Terminali'nde yolcu yoğunluğu yaşanmaması için polis, pasaport kontrol bankoları açık tutarken, yolculara daha hızlı hizmet verilmesi için yer hizmetleri personeli sayısı arttırıldı.