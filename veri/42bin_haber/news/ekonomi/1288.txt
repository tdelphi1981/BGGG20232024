İtalyan mutfağına Mezzaluna ile girdi
Doğuş Grubu yeme-içme sektöründeki yatırımlarına D.ream şirketi aracılığı ile devam ediyor. D.ream'in geçtiğimiz günlerde 11 şubeli İtalyan restoran zinciri Mezzaluna'nın yüzde 70 hissesini satın aldığı ortaya çıktı. İki taraf arasında imzalanan anlaşma şu anda Rekabet Kurulu'nun onayını bekliyor.
Konu ile ilgili görüşlerine başvurduğumuz D.ream'in CEO'su Levent Veziroğu, Mezzaluna ile ortaklığı kendilerinin istediğini belirtirken, "Çok oturmuş, sistemleri yerinde ve düzgün yönetilen bir şirket. Restorancılıkta önemli bir zincir halkası olduğunu düşünüyoruz. Markaya olan inancımız da güçlü. Bir şekilde ortaklık kurmak istedik, onlar olumlu yaklaştılar ve anlaştık" dedi.  
YÜZDE 70'İNİ ALDI 
Görüşmelerin yasal prosedürler dahil yaklaşık 3 ay sürdüğü bilgisini veren Veziroğlu, geçtiğimiz yılın son günlerinde de yüzde 70 hisse üzerinde anlaşma sağladıklarını açıkladı.  
Mezzaluna'nın altında üç ayrı marka olduğunu söyleyen Veziroğlu, bunları büyüteceklerini ancak büyüme stratejisinin nasıl olacağını ortaklarla oturup konuştuktan sonra şekillendireceklerini belirtti. Veziroğlu, satış fiyatı konusunda ise yaptıkları anlaşma gereği bilgi veremeyeceklerini söyledi.  
Veziroğlu, son dönemde House Cafe ile ilgilendikleri yönündeki söylentileri de yalanlayarak, "Hali hazırda sektörü değerlendiriyoruz, potansiyel olan işletmelere bakıyoruz. ancak House Cafe ile ilgilenmiyoruz" diye konuştu.  
  DOĞUŞ IMG POZİTİFİ ALDI  
BAŞKA TEKLİFLER DE GELDİ 
Mezzaluna zincirinin sahibi Cihan Bingöl de D.ream ile ön anlaşma imzaladıklarını ve Rekabet Kurulu'nun onayını beklediklerini söyledi. Doğuş Grubu ile yaptıkları ortaklığın zinciri daha büyüteceğini söyleyen Bingöl, "Başka teklifler ve görüşmeler de oldu ancak Doğuş'la iyi bir sinerji yakalayacağımızı düşündük. Bu ortaklığın arkasındaki kuvvetli sermaye ile birlikte markaya büyük faydasının dokunacağını düşünüyoruz" diye konuştu.  
Mezzaluna'yı ABD'den 1995 yılında getirdiklerini söyleyen Bingöl, halihazırda 6 tanesi franchise olmak üzere toplam 11 şubelerinin bulunduğunu söyledi. Bingöl'ün verdiği bilgiye göre bu şebelerdeki çalışan sayısı ise 500'e ulaşıyor.  
Bingöl, Rekabet Kurulu kararının birkaç ay içerisinde çıkmasını beklediklerini ve bütyüme stratejisini ondan sonraki dönemde belirleyeceklerini de sözlerine ekledi.  
ŞİMDİYE KADAR NELERİ ALDI? 
D.ream nisan ayından itibaren arka arkaya sektörün gözde markalarını bünyesine katmaya başladı. Armani Ristorante ile başlayan D.ream, hemen arkasından Nusr-Et Steakhouse ve Kivanın yüzde 51le çoğunluk hissesini aldı. Ekim ayı içerisinde Moğol Barbeküsü konseptini Türkiyeye getiren Go Mongonun yüzde 60ını almak için anlaşma imzaladı. Ardından  20 marka ile 3.5 milyon kişiye hizmet veren yeme-içme sektörünün lider firması Istanbul Doors Grupun yüzde 74 hissesini satın aldı. D.ream son olarak da  lüks Japon mutfağı zinciri Zuma ile Roka restaurantlarını bünyesinde barındıran Azumi Grup'a ortak oldu. 
Öte yandan grubun spor-eğlence sektöründe faaliyet gösteren ortaklığı Doğuş IMG de geçtiğimiz günlerde Türkiye'nin en büyük konser ve festival organizasyon şirketlerinden Pozitif'i bünyesine katmıştı.   
eguler@hurriyet.com.tr 

 