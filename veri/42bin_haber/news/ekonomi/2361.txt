Maalesef sadece 6 kuruş kaldı
Benzine bir hafta içerisinde ikinci kez zam geldi. Böylece benzin fiyatlarının kritik seviye olarak görülen 5 liraya ulaşmasına sadece 6 kuruş kaldı.
DÜNYANIN EN PAHALI BENZİNİNİ KULLANAN ÜLKELER 
Benzin fiyatları bir diğer önemli sınır olan 4 liraya Şubat 2011'de ulaşmıştı.   
Rafineri çıkış fiyatında dün akşam yapılan artırımın ardından akaryakıt şirketleri, 95 ve 97 oktan kurşunsuz benzinin litre fiyatına 10 kuruşluk zam yaptı. 
ENERJİDEKİ SON GELİŞMELERİ BURADAN TAKİP EDEBİLİRSİNİZ 
Zammın ardından Ankara ve İzmir'de litresi 4,74 ila 4,75 liradan satılan 95 oktan kurşunsuz benzinin fiyatı 4,85 ila 4,86 lira aralığında satılmaya başladı. İstanbul'da 4,73 ila 4,74 lira liradan satılan 95 oktan kurşunsuz benzinin litresi ise 4,84 ila 4,85 lira arasında satılıyor. 
Üç büyük ilde zam öncesinde 4,83-4,84 lira aralığında satılan 97 oktan kurşunsuz benzinin litre fiyatı da 4,94-4,95 lira aralığında satılmaya başlandı. 
SON 3 YILDA YÜZDE 31 ZAM 
Benzin fiyatlarında son yıllarda hızlı bir yükseliş yaşanıyor. Türkiye'de akaryakıt üzerindeki vergilerin yüksekliği ve uluslararası piyasadaki hareketler tüketicilerin canını yakıyor.  
2010 yılı başında 3.65 lira olan kurşunsuz benzinin litresi aynı yılı 3.88 liradan tamamladı. 2011 yılında benzşin fiyatları tarihinde ilk kez 4 liraya ulaşırken, hızlı bir tırmanışla 4.35 liraya kadar çıktı.  
2012 yılının başında ise 95 oktan kurşunsuz benzinin litresi 4.31 liraydı. Yıl boyunca yükseliş eğilimli bir hareketin görüldüğü benzinde fiyat 4.65 liraya kadar ulaştı. Benzin gelinen son noktada ise arka arkaya yapılan iki artışla 4.85 liraya ulaştı. 97 oktan benzinin fiyatı da 4.94 liraya çıktı. 
Böylece benzine son 3 yılda gelen zam yüzde 31'e yükselmiş oldu.