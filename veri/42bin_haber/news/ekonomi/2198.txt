'Apple iPhone 6 üretimi için hazır'
 
 Yeni yılla birlikte Apple ve yeni ürünlerine yönelik söylentiler hız kazandı. Son olarak Apple’ın, iPhone 6 modelinin üretimi için son hazırlıkları tamamladığı ifade edildi. iPhone 6’nın 2013’ün Haziran ayında piyasaya sürüleceğine yönelik haberler daha önce gündeme gelmişti.  
 TASARIMLAR DEĞERLENDİRİLİYOR
  
 ABD merkezli teknoloji danışmanlığı şirketi Jefferies’in analisti Peter Misek, Apple’ın yeni iPhone tasarımıyla ilgili çizimleri değerlendirmeye başladığını söyledi. Teknoloji dünyasında isminin iPhone 5s olacağı söylenen yeni modelin tasarımına yönelik söylentiler de hız kazandı. 
 FARKLI RENK SEÇENEKLERİ 
  
 Modelin 4,8 inç genişliğinde ekran genişliği olacağı ifade edildi. Yeni modelin geliştirilmiş yüksek çözünürlüklü kamerası olacağı da dedikodular arasında. Apple’ın yedinci nesil mobil cihazının pembe, sarı, mavi, yeşil, mor, gri, kırmızı ve gümüş rengi seçeneklerde olabileceği belirtildi. Daha önce çıkan haberlerde iPhone 5s ya da iPhone 6 olarak bilinen modelin plastik kasaya sahip olacağı söylenmişti. 
 ntvmsnbc