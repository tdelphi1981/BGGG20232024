'Türk lojistik sektörü gözde konuma geldi'
Avrupa-Asya-Ortadoğu üçgeninde önemli bir transfer merkezi haline gelmeyi amaçlayan Türk Taşımacılık ve Lojistik Sektörü, Transport ve Lojistik - Uluslararası Transport, Araç, Ekipman, Depolama ve Yönetim Teknolojileri Fuarıyla, ilk kez dünya lojistik sektörünü Türkiyede buluşturacak.
Uluslararası Taşımacılık ve Lojistik Hizmet Üretenleri Derneği (UTİKAD) Başkanı Turgut Erkeskin, Bütün dünya Türkiyenin doğusunda yer alan yeni ve büyük pazarlara açılma hedefinde. Bu eksenden baktığımızda dünyanın gözü jeopolitik konumu nedeniyle Türkiyede dedi. 
Sine Fuarcılık A.Ş. Genel Müdürü Gürkan Sekmen, Türkiyede lojistik sektörünü gerçek anlamda ifade eden bir fuar yoktu. Sektörün ortak aklını ve büyük oyuncularını bu Fuarda toplayarak bölgede ve dünyada yapılan en büyük 3 fuar arasına girmeyi hedefledik diye konuştu. 
Bölgede ve dünyada yapılan en büyük 3 fuardan biri olması hedeflenen CNR Holding-(UTİKAD) Uluslararası Taşımacılık ve Lojistik Hizmet Üretenleri Derneği işbirliği ile gerçekleştirilecek, Transport ve Lojistik - Uluslararası Transport, Araç, Ekipman, Depolama ve Yönetim Teknolojileri Fuarı, İstanbul CNR Expoda düzenlenen ortak bir toplantı ile basına tanıtıldı. 
CNR Holding İcra Kurulu Üyesi Özhan Carda, Sine Fuarcılık A.Ş. Genel Müdürü Gürkan Sekmen, UTİKAD Yönetim Kurulu Başkanı Turgut Erkeskin, UTİKAD Yönetim Kurulu Başkan Yardımcısı Nil Tunaşar, Yönetim Kurulu Üyesi Arif Badur ve Mehmet Ali Emekli ve UTİKAD Genel Müdürü Cavit Uğurun da katıldığı toplantıda, hızla büyüyen Türk taşımacılık ve lojistik sektörünün Türk ekonomisinin yeni lokomotifi olacağına dikkat çekilerek,  geleceğin bölgesel lojistik üssü adayı olan Türkiyenin lojistik potansiyelinin bu fuarla ortaya çıkacağı vurgulandı. 
Dünyanın gözü Türkiyede  
Düzenlenen basın toplantısında Türk taşımacılık ve lojistik sektörü hakkında değerlendirmelerde bulunan UTİKAD Başkanı Turgut Erkeskin, Türk ekonomisinin büyüklüğü, siyasi ve ekonomik istikrarı, bölgesindeki lider konumu, coğrafi avantajları ve hızlı  büyüme performansı ile dünyada ilgi odağı olmaya devam ettiğini belirterek, ABD ve Avrupa gibi önemli küresel oyuncular hızla gelişen Kafkaslar, Ortadoğu, Asya, Uzakdoğu hatta Afrika pazarına açılmak için Türkiyeyi kullanmak zorunda. Bu nedenle tüm dünyanın gözü Türkiyenin üzerinde.  
Türkiyenin  bu avantajını çok  iyi değerlendirmesi gerekiyor. Bu konuda ilgili kamu kuruluşları ile sektörün STKlarına önemli görevler düşüyor. Sektörün çatı kuruluşu olarak, Türkiyenin ve sektörün bu avantajlarını ve potansiyelini ortaya çıkarmak, sektörün yurtiçinde ve yurtdışında bütün birleşenlerini  biraraya getirmeyi hedefliyoruz. UTİKAD bağlı olduğu FIATA, CLECAT, ECOLPAF gibi uluslararası organizasyonlar, yaptığı ikili ve çoklu anlaşmalarla çok büyük bir temsil gücüne sahip. Bu fuarda da sektörün Türkiye ve dünya ekonomisine sağladığı katma değeri ve yapabileceklerimizi ortaya koyacak bir platformda dünya lojistikçileriyle buluşacağız 
500 milyar hedefini lojistik destekleyecek
Erkeskin, Fuarın, Türk taşımacılık sektörünün gerçek potansiyelini ortaya koyacağını ve sektörün önümüzdeki yıllardaki yatırımlarını şekillendireceğini söyledi. Türkiyenin 2023 yılında önüne koyduğu 500 milyar dolarlık ihracat hedefinde lojistik sektörünün büyük katkısı olacağını aktaran Turgut Erkeskin, Türkiyede lojistik sektörünün güçlenmesi için gerekli alt yapı mevcut. Ülkenin kendi içinde ve bölgedeki gücü ve jeopolitik konumu gözönüne alındığında bölgesel üs olmamızın önünde hiçbir engel yok. Bugün Almanya başta olmak üzere bütün dünya, Türkiyenin bölgenin lojistik üssü olma dinamiklerini tartışıyor diye konuştu. 
Sektör şirketleri yeni iş fırsatları yakalayacak
Fuarın sadece sektör şirketlerini değil sektörden hizmet alanları da kapsayacağının altını çizen Turgut Erkeskin, şunları söyledi:  Sektör şirketlerimiz bu fuarda yerli ve yabancı partnerleri ile bir araya gelme, markalarını, hizmetleri ve yenilikleri tanıtma,  yeni işbirlikleri kurma ve büyüyen pazardan daha fazla kazanç sağlama fırsatı yakalayacaklar. Aynı zamanda lojistik sektöründen hizmet alan önemli ihracatçı sektörler de Türk taşımacılık ve lojistik sektörünün gerçek potansiyelini görme, sektörü ve dinamiklerini yakından tanıma ve daha fazla katma değerli hizmet alabilme şansına kavuşacaklar  
 Tedarik zincirleri rekabet halinde 
Erkeskin, dünyada artık ürünlerin değil, tedarik zincirleri rekabet halinde olduğunu belirterek, Biz de tam bu noktadan hareket ederek, Türkiyenin lojistik dinamiklerini geliştirmeyi hedefliyoruz. Sektör olarak yurtiçinde sektör olarak yoğun şekilde çalışmaya başladık. İlk durağımız Denizli olmak üzere lojistik potansiyeli yüksek şehirlerimizi gezerek,  o bölgenin dinamiklerini inceleyeceğiz ve çeşitli roadshowlar düzenleyeceğiz. Saha çalışmalarımızdan çıkan sonuçları ise dünyanın önde gelen lojistik markalarını ve üst düzey yöneticilerini ağırlayacağımız  zirve ve konferanslarda tartışacağız dedi.  
Büyük oyuncular bir arada
Sine Fuarcılık A.Ş. Genel Müdürü Gürkan Sekmen de Türkiyede lojistik sektörünü gerçekten ifade edecek bir fuara ihtiyaç olduğunu ifade ederek, Sektörün ortak aklını ve büyük oyuncularını bu Fuarda toplayarak, bölgede ve dünyada yapılan en büyük 3 fuar arasına girmeyi hedefliyoruz diye konuştu.
Türk lojistik sektörünün dünya devlerinin İstanbulda bir araya getirileceğini söyleyen Gürkan Sekmen,  dünyanın en büyük pazarlarından Çin ve ABD ile birlikte, Türkiyenin yeni hedef pazarlarından Afrika, Güneydoğu Asya, ülkeleri, Rusya, Belarus, Bulgaristan, Ukrayna, İran, Irak, Yunanistan, Romanya, Gürcistan, Azerbaycan, Kazakistan, İtalya, Almanya, Belçika, Fransa, Polonya, Suudi Arabistan ve Birleşik Arap Emirlikleri gibi ülkelerin hedef katılımcı ülkeler olduğunu belirtti. 
 