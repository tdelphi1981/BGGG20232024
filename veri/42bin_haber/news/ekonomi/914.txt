Norveç İzlanda karasularında petrol arayacak
Dünyanın en büyük petrol üretici ülkelerinden olan Norveç, İzlanda karasuları içinde petrol aramaya başlıyor. Norveç ilk kez kendi karasuları dışında petrol arayacak. 

Norveçli Petrol şirketi Petro AS ile İzlanda yetkilileri arasında 4 Ocak 2013 tarihinde yapılacak anlaşmadan sonra, şirket, İzlanda'nın karasularında petrol arayacak. 

Petro AS ile İzlandalı yetkililer arasında varılan anlaşma uyarınca, Kuzey Atlantik Okyanusu ortasında ada devleti olan İzlanda karasularında ülkenin Kuzeydoğusunda kalan Jan Mayen adaları açıklarındaki deniz tabanında petrol arama çalışmaları yapılacak.