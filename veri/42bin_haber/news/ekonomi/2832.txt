Cenevrede köşe kapmaca
Yeni teşvik sistemiyle Türkiyeye daha fazla otomotiv yatırımı çekmek için harekete geçen Ekonomi Bakanı Zafer Çağlayan, 42 CEOya gönderdiği yatırım davet mektubuyla yetinmeyip salı günü açılacak Uluslararası Cenevre Otomobil Fuarına da gidiyor.
Çağlayan fuarda, başta Volkswagen olmak üzere dev markaların CEOlarına Türkiye tarihinin en büyük teşviklerini anlatıp, yatırıma davet edecek. Volkswagenin Türkiye distribütörü Doğuş Holdingin patronu Ferit Şahenk de tüm ekibiyle birlikte Cenevre fuarında olacak. Çağlayanın fuara özellikle Volkswagen yöneticileriyle yüz yüze görüşmek için gittiği, bu görüşmelerde Şahenkin de kendisine eşlik edeceği belirtiliyor. 
TEŞVİK HAREKÂTI BAŞLADI 
Otomotive yönelik adeta bir harekat başlatan hükümet, cari açığı azaltmak, yeni üreticileri Türkiyede yatırıma çekmek ve yerli marka otomobili hızlandırmak amacıyla öncelikli olarak teşviklerin kapsamını genişletip yeniden düzenledi. Bu düzenleme resmi gazetede yayınlandıktan sonra harekete geçen Zafer Çağlayan, otomotiv editörleriyle yaptığı toplantıda, Özellikle Volkswagen konusu ağırıma gidiyor. Alman üretici Türkiyede en çok satan marka ancak üretimi yok. Bu konuya kafaya takmış durumdayız yorumunu yaptı.  
MERKELE DE MESAJ VERDİ 
Bir ay içinde VW üst yönetimiyle biraraya geleceklerini, görüşmeyi Doğuş Holding Yönetim Kurulu Başkanı Ferit Şahenkle birlikte gerçekleştireceklerini de ifade eden Çağlayan, daha sonra Almanya Başbakanı Merkelin Türkiye ziyaretinde bu konuyu yeniden gündeme taşıdı. Çağlayan, Başbakan Merkele VWye iletmesi için mesaj verdiğini açıkladı. Çağlayanın hem VWyi hem de yeni yatırımları Türkiyeye çekmek için gerçekten çok kararlı olduğu ortada. İşte bu noktada işi şansa bırakmayan Çağlayan, hızlı manevralarla hedefine emin adımlarla ilerliyor. Çağlayan, hafta sonu Dubaiye yapacağı ziyaretin ardından pazartesi günü Cenevreye geçecek. 5 Martta basın günüyle açılacak Uluslararası Cenevre otomobil fuarına katılacak Çağlayan, burada dünya otomotiv devlerinin üst düzey yöneticilerini yakalayıp, birinci ağızdan teşvikleri anlatıp yatırıma çağıracak. Çağlayanın asıl hedefinde ise kafayı taktığı Volkswagen var. Çağlayan, daha önce açıkladığı gibi Doğuşun patronu Ferit Şahenkle birlikte VW yetkilileriyle görüşüp, Başbakan Erdoğanın da bu konuda tavrını ortaya koyacak. 
Çağlayan Şahenk ile VWyi fuarda kıstıracak 
EKONOMİ Bakanı Zafer Çağlayan, Türkiyede yatırım yapmadığı için kafayı taktığı Volkswageni Doğuş Grubunun patronu Ferit Şahenkle birlikte 5 Martta Uluslararası Cenevre Otomobil Fuarında köşeye sıkıştıracak. 
Bakan Çağlayan, Şahenkle birlikte VWyi yatırıma ikna etmeye çalışacak.