Yabancı şirketlerin gözdesi İstanbul
Türkiye'de geçen yıl Ocak-Kasım dönemi verilerine göre, 31 bin 899 uluslararası sermayeli şirketin yüzde 57'si İstanbul'da yer alıyor. Ekonomi Bakanlığı'nın internet sitesinden alınan bilgiye göre, geçen yıl Ocak-Kasım döneminde, 2 bin 202 adet uluslararası sermayeli şirket ve şube kuruldu, 125 yerli sermayeli şirkete de uluslararası sermaye iştiraki gerçekleşti.

Geçen yıl Kasım ayı sonu itibariyle toplamda 31 bin 899 uluslararası sermayeli şirket Türkiye'de faaliyet gösteriyor.

Türkiye'de faaliyet gösteren uluslararası sermayeli şirketlerin yüzde 57'si olan 18 bin 373 şirket İstanbul'da yer alıyor.

İstanbul'u 3 bin 686 uluslararası sermayeli şirket ile Antalya, 2 bin 94 şirket ile Ankara takip ediyor. 

Türkiye'deki uluslararası sermayeli şirketlerin yüzde 32'si toptan ve perakende ticaret sektöründe faaliyet gösteriyor.