Asya borsaları karışık seyretti
Rusya'da bugün başlayacak G-20 toplantısı öncesinde, Japonya'nın yeni zayıf tutma politikasına baskı geleceği endişeleriyle Nikkei 225 Endeksi günü yüzde 1,2 azalarak 11.173,83 puanla tamamladı.
Güney Kore'de Kospi Endeksi yüzde 0,08 artarak 1.981,18 puandan kapandı. 
Hong Kong Hang Seng Endeksi yüzde 0,03 artışla 23.419,56 puanda, Hindistan'da Sensex Endeksi ise yüzde 0,4 azalarak 19.410,19 puanda seyrediyor. 
Öte yandan Japonya'da bugün açıklanan verilere göre, Aralık ayı sanayi üretimi yüzde 2,5 artıştan yüzde 2,4 artışa revize edildi. Sanayi üretimi Kasım ayında yüzde 1,4 oranında azalmıştı. Çin borsası hafta başından bu yana tatil nedeniyle kapalı bulunuyor.