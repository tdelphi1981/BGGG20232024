Rum doğalgazına Araplar talip oldu
Dubai'nin en büyük yatırım şirketlerinden "Royal Investment Bank'ın" Rum doğalgazına talip olduğu iddia edildi.
Rum Simerini gazetesinde yer alan habere göre, söz konusu yatırım şirketi Rum Ticaret Bakanı Neoklis Silikiotis ve Devlet Doğalgaz İşletmesi (KRETİK) Başkanı Haralambos Ellinas'a gönderdiği mektuplarda, Güney Kıbrıs'ın sözde Münhasır Ekonomik Bölgesinde (MEB) yer alan 12. parselden çıkacak doğalgazı satın almaya hazır olduğunu iletti.

Haberde, şirketin, 23 Ocak 2013 tarihli mektubunda, 12. parselden doğalgaz ne zaman çıkarsa çıksın satın almaya hazır olduğu kaydedildi. Habere göre, bu çerçevede Güney Kıbrıs'ın satmaya niyetli olduğu miktar, ayak küp başına birim fiyat ve diğer unsurlar konusunda, ilgili kurumlarla hemen müzakerelere başlamayı istediğini bildirdiği aktarıldı. 

Gazete, KRETİK Başkanı Haralambus Ellinas'ın ise mektuba yanıt gönderdiğini ve doğrulama sondajının haziran ayında yapılmasının beklendiğini belirterek, şu an için herhangi bir müzakere yapılmasının mümkün olmadığını vurguladığını yazdı.

Ellinas, söz konusu şirketle iletişim kanalını ise açık bırakarak, Rum hükümetinin doğalgaz konusunda diğer yatırımları görüşmeye hazır olduğunu bildirdi.

KRETİK Başkan Yardımcısı Solon Kasinis ise bu ve benzeri mektupların, 12. parselde doğrulama sondajının yapılmasının ardından Rum hükümetini ciddi şekilde meşgul etmesi gerektiğini vurguladığı.