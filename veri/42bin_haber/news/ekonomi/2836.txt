"Aidatını geri al" dolandırıcılığına dikkat!
İnternette dolaşan Bugüne kadar ödediğiniz kredi kartı aidat masraflarını 10 yıl geriye dönük alabilirsiniz ilanlarına inanmayın.
Uzmanlar, Bu tür yöntemler ile bankalardan müşteri adına tahsilat yapılamaz. Kart sahiplerini yanıltan kötü niyetli kişiler, aidat tutarının kendi hesabına iade edilmesini istiyor. Normalde müşteri hesabına iade edilmesi istenmelidir. Bankalar bu talepleri olumlu karşılamamaktadırlar dedi. 
Son dönemde bazı internet siteleri, Aidatını geri al, Geçmiş döneme ait tüm kredi kartı aidatı alacaklarınızı hemen tahsil etmek ister misiniz  gibi ilanlarla tüketicileri yanıltıp bu ilanlara başvuranlara form gönderip 150 TL gibi bir para talep ediyorlar. İşin gerçeği ise gönderdikleri formlardan ve bankalardan talep ettikleri ile ortaya çıktı. Gelen şikayetleri değerlendiren Şikayetvar uzmanları, son dönemde şikayet patlamasına neden olan sistemin nasıl işlediğini şöyle anlattı: 
Avukat isimleri sahte! 
 Öncelikle aslında avukat olmayan kişiler kendilerini avukat gibi tanıtır ve sahte avukat isimleri kullanılır. Aslında öyle bir avukat Türkiyede yoktur. İnternette Aidatını geri al, Kredi kartı aidatlarınızı geçmiş 10 sene üzerinden hemen alabilirsiniz gibi reklam açılır. Siteye gidilir Geçmiş döneme ait tüm kredi kartı aidat alacaklarınızı hemen tahsil etmek ister misiniz?" ibaresi dikkat çekici bir yere koyulur. Başvuru formunun doldurulması istenir. Sonra bu başvuru sahibi aranır. Telefonda ağırlıklı şunlar telaffuz edilir. Geçmişe dönük kapansın veya kapanmasın tüm kredi kartı aidatlarınızı bankadan sizin adınıza tahsil ediyoruz. Örneğin xxx bankasında kart aidatı senelik 75 TL civarındadır. Kartınız kapansın veya kapanmasın bunu tahsil edebiliyoruz. Avukatımız sizin adınıza başvuruyu banka kanalına resmi olarak iletiyor, bu başvurunun bir örneği de sizin tarafınıza takip edebilmeniz için kargo ile gönderiliyor. Örneğin bir bankadan sizin 10 senelik kredi kartınız var, bu 750TL bankadan alabileceğiniz anlamına geliyor. Şayet birçok banka ile çalıştıysanız alacağınız her bir banka için 750TL seviyesinde oluyor. Geçmişe dönük 10 banka kredi kartınız varsa bu rakam 7 bin 500 TL oluyor. Tabi tüm kartlarınızın aidat giderleri yasal faiz bedelleri ile birlikte alınıyor. 
Konuşma başvuranın bilinç altında şu etkileri uyandırıyor. İş resmi bir kanalla yürüyor. Bu iş kısa sürede bitiyor. Bankadan geçmişe dönük kredi kartlarım vardı. 600 TL ortalaması olsa bedavadan 3 bin TL para gelecek bana. Bir de yasal faizi var, düz hesap 4 bin TL cepte. 
Sonrasında ise nokta vuruş sorusu geliyor; Sizin bugüne kadar kullandığınız kaç kredi kartınız var? O an işlem hemen başlatılıyor ve avukatlık hizmet bedeli olarak 150 TL talep ediliyor. Parayı dilerseler banka havalesi, kredi kartı ya da kapıda ödemeli tahsil ediyorlar. Avukatlık desteği para tahsil edildikten sonra tamamen kesiliyor. Banka ödemeyi ret ettiği için bundan olumlu bir cevap alınamıyor. Ayrıca başvuru formunda istenilen kişisel bilgilerin ve TC numaralarının ne yapıldığı ise bilinmiyor. 
Vekaletname ve kart bilgilerinizi sakın vermeyin! 
Kötü niyetli kişilerin gönderdiği formların internette kolaylıkla bulunabilen bir başvuru formu olduğuna da dikkat çeken Şikayetvar uzmanları, Bu tür yöntemler ile bankalardan müşteri adına tahsilat yapılamaz. Tüketicilerin bu kişilere/şirketlere itibar etmemeleri gerekir. Burada tüketicileri yanıltarak kendileri için menfaat yaratmaya çalışan bir girişim söz konusudur. Vekaletname tutarı bile aidattan fazla olabiliyor. Ayrıca çok önemli bir diğer husus, aidat tutarının kendi hesabına iade edilmesini istiyor. Normal koşullarda müşterinin hesabına iade edilmesini ister bir avukat. Dolayısı körü niyetli bir yaklaşım var. Bankalar bu talepleri olumlu karşılamamaktadırlar. Kart sahipleri bu kişilere asla güvenmemeli ve herhangi bir vekaletname vermemeliler uyarısında bulundular.