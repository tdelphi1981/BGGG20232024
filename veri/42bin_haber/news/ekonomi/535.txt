Özbekistanda tutuklu bulunan Türk işadamları kurtuluyor
Özbekistanda çeşitli gerekçelerle tutuklanan ve ağır cezaevi koşullarında tutulan 10'u aşkın Türkiye vatandaşı için kurtuluş umudu doğdu. Özbek Senatosu, yabancıları da kapsayan bir af çıkardı. Af kararı 5 Aralıkta alındı; kanunun üç ay içinde yürürlüğe girmesi bekleniyor.
Özbekistan-Türkiye arasındaki siyasi ve ekonomik ilişkiler son yıllarda gerildikçe, orada yatırımı bulunan Türk işadamları ve işçiler için de zorlu bir süreç başladı. Bir çok şirkete el konuldu onlarca işadamı yıllarca tutuklu kaldı. Kimileri yüklü miktarda para ödeyerek kurtulurken, çok sayıda kişi ise Özbek istihbaratına ait cezaevlerine atıldı.  
Özbekistan Anayasası'nın kabulünün 20'ıncı yılına denk getirilen af kanunu, onlarca yabancı için de kurtuluş umudu oldu. 
Edinilen bilgilere göre af kanunu, kadınlar, 18 yaş altı ve 60 yaş üstü Özbek vatandaşların yanı sıra, yabancıları kapsıyor. Af kanununa göre, hakkında verilen hapis cezası 10 yıldan az olan yabancılar kanundan yararlanabilecek. 
  ÖZBEKİSTAN DEHŞETİNDEN KAÇAN İŞADAMLARI  
6 YILDAN BU YANA TUTUKLU
Şimdilerde 47 yaşında olan Denizlili Halil Nalçacı 6 yıldan bu yana Özbekistanda tutuklu bulunan işadamlarından biri. Ailesinin iddiasına göre Nalçacı, bu ülkede yapancı para biriminde (dolar) iş yaptığı için tutuklanmış. 1997de fırın işçisi olarak bu ülkeye giden Nalçacı zamanla kendi işini kurdu Türkiye ile ticarete başladı. 
Sosis zarı ve ameliyat ipliği üretimi yapan firma, Türkiye üzerinden Avrupa'ya ihracat yapmaya başladı. Nalçacı ve arkadaşları 2006 yılında Taşkent polisinin düzenlediği operasyonda gözaltına alındı. Denizlili işadamı ve arkadaşlarına 'ülkede yabancı para ile ticaret yapma yasağına muhalefetten' 15'er yıl hapis cezası verildi. 
  BU ÜLKEDE 4 AVM, 18 ŞİRKET VE 50 MİLYON DOLARINI BIRAKTI  
ONLARCA KİŞİ TUTUKLU
hurriyet.com.trnin edindiği bilgilere göre halen Özbekistanda tutuklu olan işadamlarından bazıları ve tutukluluk süreleri şöyle: Halil Nalçacı ve Adil Kaya (6 yıldan beri tutuklular), Demir Marketin yöneticilerinden Memduh, Adnan ve Zekeriya (3 yıldan beri tutuklular), meyve suyu üretimi yapan Şahin Çetinkaya (5 yıldır tutuklu), toptan gıda ticareti yapan Zeki Sündüs (6 yıldır tutuklu), Evsel tüketim ürünleri satan Ahmet Temurcu ve ortağı Niyazi (1 yıldır tutuklular), BF Tekstil yöneticisi Ahmet, TIR şoförleri Mehmet Güneş ve, Recep Bağdatlı soyadı öğrenilemeyen Celal ile Pınar Trans'ın sahibi Ali Kahve...  
  ÖZBEKİSTAN CEZAEVLERİNDE 50'YE YAKIN TÜRK İŞADAMI 'İŞLEMLER ÜÇ AY İÇİNDE YAPILIR' 
Türkiye'nin Özbekistan Büyükelçisi Mehmet Sertaç Sönmezay, konu ile ilgili hurriyet.com.tr'ye yaptığı açıklamada, Özbekistan'ta tutuklu bulunan Türk sayısının 13 dolayında olduğunu bildiklerini söyledi. Özbek Senatosu'nun çıkardığı af kanununu üç ay içinde yürürlüğü gireceğini söyleyen Sönmezay, hakkında kesinleşen para cezası bulunan kişilerin söz konusu tutarı ödeyerek salıverileceğini söyledi. Sönmezay, önümüzdeki hafta Türk Dışişleri Bakanlığı'ndan bir bir heyetin Özbekistan'a geleceğini, konunun ayrıntıları üzerinde görüşüleceği bilgisini verdi. 
'ÖLÜM KORKUSU İLE YAŞADIK' 
10 aya yakın bir süre kardeşi ile birlikte Özbekistan'da tutuklu kalan Vahit Güneş, "Orada geçen hergeçen gün ölüm korkusu ile yaşadık. Şimdi tutuklu olan bu arkadaşların akıbetlerinin ne olacağını kimse bilmiyor" dedi. 
dgokce@hurriyet.com.tr 
 