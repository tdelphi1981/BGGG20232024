Markaların yeni patronu Hüseyin Doğan
Birleşmiş Markalar Derneği'nin (BMD) Yönetim Kurulu Başkanlığı'na Ramsey İcra Kurulu Başkanı Hüseyin Doğan seçildi.
Türkiye'nin önde gelen markalarını çatısı altında toplayan Birleşmiş Markalar Derneği'nin (BMD) Yönetim Kurulu Başkanlığı'na Ramsey İcra Kurulu Başkanı Hüseyin Doğan seçildi.
Divan Başkanlığı'nı Abdullah Kiğılı'nın yaptığı BMD'nin seçimli olağan genel kurula dernek üyeleri yoğun ilgi gösterdi. Tek liste ile gidilen seçimlerde 2 yıllık dönem için yeni yönetim kurulu belirlenirken, Başkanlık görevini üstlenen Hüseyin Doğan, Yılmaz Yılmaz'a ve Yönetim Kurulu'na yaptıkları çalışmalardan dolayı teşekkür etti.

Hüseyin Doğan yaptığı konuşmada, yoğun bir çalışma döneminin kendilerini beklediğini belirterek, bir yandan mevcut etkinlikleri sürdüreceklerini, öte yandan marka ekonomisini öne çıkararak sektörü daha da ileriye taşıyan yeni projelere imza atacaklarını söyledi. BMD'nin, Türkiye'yi 2023 yılına kadar bölge ve dünya modasına yön veren konuma taşımayı, İstanbul'u ise 'Markalar merkezi' haline getirmeyi hedeflediğini vurgulayan Doğan "Orta ve uzun vadeli hedefleri yakalayabilmemiz için özellikle marka ekonomisine yönelik, markalarımızın yurtdışında yaygınlığını, daha etkin yer almasını sağlayacak çalışmalar büyük önem taşıyor. 
Türkiye'nin markalı ekonomiye dönüşümünde önemli bir faktör olan yurtdışı mağazalaşma faaliyetlerinde önemli atılımlar olmasını bekliyoruz. Yeni dönemde markalarımızın bu konuda daha da etkin olması için çalışmalar gerçekleştireceğiz" dedi.


BMD'nin yeni yönetimi
2013-2015 arasında görev yapacak BMD Yönetim Kurulu ise şu isimlerden oluştu:
Hüseyin Doğan (Ramsey), Mehmet Ziylan (Ziylan Grup), Serdar Sunay (Boyner Holding), Sami Kariyo (Penti), Jaklin Güner (Flo/Polarıs), Ahmet Said Kavurmacı (Aydınlı Group), Cüneyt Yavuz (Mavi), Sinan Öncel (Twigy), Sedef Orman (Derimod), Burak Çelet (Desa), Mete Sönmez (Faik Sönmez), Aslı Karadeniz (Boyner Mağazacılık), Hilal Suerdem (Kiğılı), Semih Saraçoğlu (Opmar Optik), Oya Sener (Fiba Perakende Grubu), Ayşen Zamanpur (Sılk&Cashmere), Fatih Akbacakoğlu (Ayakkabı Dünyası), İsmail Kutlu (Gizia), Namık Ziyal (Batik), Ramazan Kaya (Saat&Saat), Ahmet Coşkun (Süvari), Necdet Ayaydın (Aydınlı/Miroglio), Yavuz Eroğlu (Colin's), Emre Akyiğit (Collezione), Ömer Taviloğlu (Mudo), Tolga Tatari (Markafoni), Mustafa Kamar (Roberto Bravo), Osman Arar (Damat), Volkan Atik (Avva), Özlem İkiışık (Beta).