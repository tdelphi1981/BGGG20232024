Sevgililer Gününde 'film' gibi hediye
Maximum Kart, Sevgililer Gününde özel bir uygulama ve yarışma başlattı. Maximum Kart, Facebook sayfası üzerinden gerçekleştirdiği 'CineRomantik' adlı uygulama ile takipçilere sevdikleri kişiyle yer alacakları kısa bir film hazırlama ve hazırladığı kısa filmle yarışmaya katılma fırsatı sunuyor.
Yarışmanın sonunda ilk üçe giren kısa filmlerin sahibi çiftler aşklarını anlatanfilmi Sevgililer Günü akşamı diledikleri bir Cinemaximum salonunda, seçtikleri bir film öncesinde beyaz perdede izleyecek. 
Sevdiklerine kendi aşklarının filmini çekip sinemada sürpriz bir gösterim armağan etmek isteyen yarışmacılar bu renkli sürprizi Facebookta birkaç adımda hazırlayabilecek. Yarışmacılar öncelikle Maximum Kartın Facebook sayfasında bulunan CineRomantik uygulamasını kullanarak sevdiği ve kendine ait en az üç fotoğrafı sayfaya yükleyecek ve kendisine sunulan müzik ile mesaj alternatiflerinden de yaptığı seçimleri ekleyerek kendi kısa filmini tamamlayabilecek. 
9 Şubata kadar sürecek yarışmanın sonunda kısa filmler seçici kurul tarafından değerlendirilecek. İlk üçe giren filmlerin sahipleri 14 Şubat akşamı diledikleri Cinemaximum salonlarından birinde, üstelik istedikleri film öncesinde romantik filmlerinin gösterimini gerçekleştirebilecek. 

 