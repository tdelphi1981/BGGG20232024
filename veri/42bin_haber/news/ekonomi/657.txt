Bilişim pazarı 40 milyar dolar
Tüm Telekomünikasyon İş Adamları Derneği (TÜTED) Başkanı Adil Müftüoğlu, Türkiyedeki bilişim sektörünün 2012 yılını 35-40 milyar dolarlık bir hacimle kapatacağını söyledi.
Uluslararası İşbirliği Platformunun düzenlediği 3. Boğaziçi Bölgesel Ortaklık Zirvesinin üçüncü günündeki Küresel Ticaretin Potansiyeli Açısından Ulaştırma ve Telekomünikasyonda İnovasyonun Önemi paneli, Avea Üst Yöneticisi (CEO) Erkan Akdemir moderatörlüğünde, TÜTED Başkanı Adil Müftüoğlu, Turkcell Uluslararası Genişleme Genel Müdür Yardımcısı Ekrem Yener ile Solidpass CEOsu Selahaddin Karataşın katılımıyla gerçekleştirildi.  
TÜRKİYENİN YILDIZI 
TÜTED Başkanı Adil Müftüoğlu, gelişen ekonomisiyle şu anda dünyanın parlayan yıldızlarından olan Türkiyede, telekomünikasyon ve bilişim alanında da yaklaşık 8-10 senedir ciddi bir atılım içine girildiğini belirterek, Türkiyedeki bilişim sektörü, bu seneyi 35-40 milyar dolarlık bir hacimle kapatma imkanına sahip olacak. Hatta bazı otoriteler bu rakamın 40 milyar doları aşabileceğini söylüyor dedi. Türkiyede elektronik haberleşme sektöründe sadece Türk Telekom ile Turkcell, Vodafone ve Avea mobil işletmecilerinin yaklaşık 25 milyar liralık hacimle seneyi sonlandıracaklarının tahmin edildiğini aktaran Müftüoğlu, 2012 yılında 3. çeyrek yatırım tutarının 2.5 milyar liraya ulaştığını, sadece bu 4 işletmecinin 3.5 milyar liralık yatırım hacmiyle seneyi kapatacaklarını ifade etti. Türkiyedeki sabit ve mobil trafik miktarının 2011de 169 milyar dakika olarak gerçekleştiğini hatırlatan Müftüoğlu, 2012 yılı sonunda ise 180 milyar dakikayı aşması beklendiğini ve zaten 3. çeyrek sonunda 140 milyar dakikalık bir kapasiteye ulaşıldığını kaydetti. 
Bütün sektörler için hayatı kolaylaştırdık 
AVEA Üst Yöneticisi (CEO) Erkan Akdemir ise bugün teknoloji ve inovasyon olmadan iş yapmanın, hayatta kalmanın ve rekabetçi olmanın zorlaştığını vurgulayarak, iletişim sektörünün ve inovasyonun Türkiye ekonomisine itici güç kattığını söyledi. Akdemir, dünyanın nüfusunun yüzde 75inin cep telefonu sahibi olduğunu aktardı. 
FATİH projesinde simkart da olmalı 
TURKCELL Uluslararası Genişleme Genel Müdür Yardımcısı Ekrem Yener, 2000li yılları yaşayan insanların mobil devrim adı verilen büyük bir değişime tanıklık ettiğini dile getirerek, SIM kartlarının 90lı yıllarda sadece konuşmak için kullanılırken bugün evrensel kimlik konumuna geldiğini kaydetti. Yener, Türkiyede hemen hemen tüm bankaların internet bankacılığına cep telefonlarına gelen şifrelerle giriş yapıldığını, devletin de cep telefonu içindeki SIM kartlarının evrensel kimlik olması yönünde dijital imza adıyla bir aksiyon aldığını ifade etti.