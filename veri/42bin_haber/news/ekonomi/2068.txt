Çin'de yeni yıl öncesi gazino-oteller
Çinde 10 şubatta başlayacak yeni yılı tatili hazırlıkları sürerken dünyanın en büyük kumarhane bölgesi Macaudaki kumarhanelerde yer bulabilenler kendilerini şimdiden şanslı sayıyor. Bloombergin haberine göre yeni yıl tatili döneminde talep patlaması yaşayan bölgede kumarhanelerin aylık gelirinin 3.5 milyar dolara ulaşması bekleniyor.
Macaudaki 17 büyük gazino-otel, 12-14 şubat tarihleri arasında tamamen dolarken analistler kumarhanelerin kazancının geçen seneye göre yaklaşık yüzde 15 artabileceğini belirtiyor.   
Gazino-otel işleten Melco Crown şirketinin yönetim kurulu başkanı Lawrence Ho, boş odaları kapabilmek için müşteriler arasında fiziksel kavgaya dönüşen tartışmalar çıktığını belirtti.    
Öte yandan bazı gazino-otellerin oda sayısı ve oyun masalarının sayılarını arttırabilmek için hükümetten onay aldıkları aktarıldı. Macaudaki kumarhanelerin toplam kazancı geçen sene yüzde 14 artarak yaklaşık 38 milyar dolara ulaşmış ve rekor kırmıştı.