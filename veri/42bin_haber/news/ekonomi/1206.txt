Bakan Şimşek, enflasyon hedefini açıkladı
Maliye Bakanı Mehmet Şimşek, bütün tedbirleri aldıklarını hiçbir şekilde yeni zamların gündemde olmadığını söyledi.
Maliye Bakanı Mehmet Şimşek, 2012 yılında merkezi yönetim bütçe  giderlerinin 360,5 milyar lira, merkezi yönetim bütçe gelirlerinin 331,7 milyar  lira, bütçe açığının 28,8 milyar lira olduğunu bildirdi. Son 10 yılda bütçe açığının GSYH'ye oranını 9 puandan fazla azalttıklarını belirten Şimşek, Bunun sayesinde Türkiye borçlarını  ciddi bir şekilde azaltma imkanı buldu dedi. Şimşek, 2013 yılı bütçesine ilişkin beklentilerinin oldukça olumlu olduğunu ifade ederek, Türkiye ekonomisi 2013 yılında  toparlanacak, yani büyüme hızlanacak. Yüzde 4, belki üzerinde bir rakama gidiş  bekleniyor dedi. 
Bütçe açığı 15.5 milyar lira 
Bakanı Şimşek, geçen yılın Aralık ayında merkezi yönetim  bütçe giderlerinin 42,8 milyar lira, bütçe gelirlerinin 27,3 milyar lira olarak  gerçekleştiğini, bütçe açığının da 15,5 milyar lira olduğunu bildirdi. 
Konutta KDV oranında dönüş yok 
Şimşek, konuttaki KDV oranı konusunda geriye dönüş  olmayacağını belirterek, Bu defter kapanmıştır. Bu konuda son derece doğru bir adım attığımız kanaatindeyim dedi. 
2B'ye çok büyük rağbet var 
Bununla birlikte 2B arazilerinin satışına yönelik başvurularda hiç bir sıkıntı olmadığını belirten Şimşek, Çok ciddi bir rağbet var. 2B uygulamasının başarılı olacağını inanıyorum. Bu yıl için 4,8 milyar liralık  gelir öngörüyoruz dedi. 

 