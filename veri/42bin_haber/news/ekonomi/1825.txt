TSE 34 engelli personel alacak
Türk Standardları Enstitüsü (TSE) merkez ve taşra teşkilatında görevlendirmek üzere memur unvanlı 34 engelli personel alacak.
TSE'nin personel alımına ilişkin ilanı, Resmi Gazete'de yayımlandı. 
Buna göre, lisans düzeyinde 20, önlisans düzeyinde 9 ve lise düzeyinde ise 5 olmak üzere toplam 34 engelli personel merkez ve taşra teşkilatında görevlendirmek üzere alınacak. 
Başvuracakların, Özürlülük Ölçütü, Sınıflandırması ve Özürlülere Verilecek Sağlık Kurulu Raporları Hakkında Yönetmelik hükümlerine göre alınmış veya bu Yönetmelikçe Kabul edilen en az yüzde 40 oranında özürlü olunduğunu gösteren sağlık kurulu raporuna sahip olması şartı aranacak. 
ÖSYM tarafından 29 Nisan 2012'de yapılan Özürlü Memur Seçme Sınavına (2012-ÖMSS) girmek ve lise ve dengi öğrenim düzeyi kadrolar için ÖMSSP1 puanı, ön lisans düzeyi kadrolar için ÖMSSP2 puanı, lisans düzeyi kadrolar için ÖMSSP3 puanı türlerine göre en yüksek puandan başlanarak yapılacak sıralama neticesinde alınacak personel sayısının 4 katı aday arasında olmak gerekiyor. 
Adaylar başvurularını 11-18 Şubat 2013 tarihleri arasında İş Talep Formunu doldurmak suretiyle http://www.tse.org.tr internet adresinden elektronik ortamda yapabilecekler. Giriş sınavına katılmaya hak kazanan adaylar ile sınav tarihi, saati ve yeri 1 Mart'a kadar ilan edilecek, adaylara ayrıca bir tebligat yapılmayacak.