Süt miktarında artış
Türkiye'de, toplanan inek sütü miktarı 2012 yılının Aralık ayında, bir önceki aya göre yüzde 6.8 artarak, 614 bin 276 tona yükseldi.
Türkiye İstatistik Kurumu (TÜİK) 2012 yılı Aralık ayı Süt Ürünleri Üretim İstatistiklerini açıkladı.

TÜİK Diyarbakır Bölge Müdürlüğünden alınan verilere göre, toplanan inek sütü miktarı bir önceki aya göre yüzde 6.8, bir önceki yılın aynı ayına göre yüzde 4.7 artarak 614 bin 276 tona yükseldi.

İçme sütü üretimi bir önceki aya göre yüzde 10.9 artarken, bir önceki yılın aynı ayına göre yüzde 9.7 azaldı. İçme sütü üretimi 105 bin 302 ton olarak gerçekleşti.

Peynir üretimi Aralık ayında bir önceki aya göre yüzde 7,2, bir önceki yılın aynı ayına göre ise yüzde 8,1 artarak 43 bin 919 tona yükseldi.

Yoğurt üretimi Aralık ayında bir önceki aya göre %0,7 azalırken, bir önceki yılın aynı ayına göre ise %1,7 arttı. Yoğurt üretimi 81 bin 478 ton olarak gerçekleşti.

Ayran üretimi Aralık ayında bir önceki aya göre %5,4 azalırken, bir önceki yılın aynı ayına göre ise %1,4 arttı. Ayran üretimi 39 b,n 411 ton olarak gerçekleşti.