Asyalılar gözlerini Londra'ya dikti
İngiltere'de kriz nedeniyle fiyatları düşen gayrimenkuller Asya ülkelerinin dikkatini çekiyor. Son olarak Çinli yatırım şirketi China Investment Corporation(CIC) ve Güney Kore ile Malezya hükümetlerinin desteklediği bir fon, içinde ofislerin bulunduğu bir iş merkezini satın almak için görüşmelere başladı. ABD merkezli yatırım firması Blackstoneun 2011de 480 milyon pounda satın aldığı ofis binası için 800 milyon pound teklif edildi.
Asyalı yatırımcılar Londradaki ofisler, mağazalar ve otel gibi gayrimenkullere bugüne kadar milyarlarca pound harcadılar. Teklif kabul edilirse İngilterede finansal krizden beri gerçekleşen en yüksek değerli gayrimenkul satışı olacak.   
Blackstone, Chiswick Park adı verilen ofis binasını 2011de 480 milyon sterline satın almıştı. Chiswick Park ile bazı Kanadalı fonların da ilgilendiği belirtiliyor.  
CIC, Kasım ayında da Deutsche Bankın Londradaki merkez binası 245 milyon sterline satın almıştı. Bu hafta başında ise Azerbaycan hükümeti, Londradaki St James Streetde bulunan bir ofis binasını 180 milyon sterline satın aldığını teyit etmişti. 