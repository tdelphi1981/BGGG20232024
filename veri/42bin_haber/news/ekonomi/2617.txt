Yazıcıdan sahte bal kriterleri
Gümrük ve Ticaret Bakanı Hayati Yazıcı, sahte ballarla ilgili değerlendirme yaparak Reklam Kurulunun yaptırım kriterlerini açıkladı.
Yüzde 100 doğal ve saf, katkı maddesi içermez, kara kovan balı gibi ifadelerle, hastalıkların tedavisinde kullanılması yönündeki sağlık beyanlarını içeren bal reklamlarına yaptırım uygulandığı belirten Bakan Yazıcı, Dışarıdan yapılacak herhangi bir katkı veya müdahale, balı bal olmaktan çıkaracaktır dedi. CHP Ordu Milletvekili İdris Yıldızın sahte bal satışı yapan firmalar ve televizyondaki reklamları üzerine verdiği soru önergesini yanıtlayan Bakan Yazıcı, şu değerlendirmelerde bulundu: 
Herhangi bir gıda maddesinin tanıtım ve reklamlarında tedavi edeceğine dair bir sağlık beyanına yer verilmesi yasaklanmıştır.Adına bal denilen gıda maddesinin zaten doğal ve saf olması gerektiği kaçınılmazdır. 2012 yılı içerisinde 9 adet bal satışı yapan firmaya yaptırım uygulanmış, bunlardan yedisine sadece ilgili reklamları durdurma, ikisine de toplam 155 bin 520 TL idari para ve ilgili reklamları durdurma cezaları verilmiştir. 
 