Türkiye'nin de sipariş verdiği uçakta arıza çıktı
Pentagon, Türkiyenin de satın almak üzere iki adet sipariş verdiği ancak Ocakta bir sene ertelediği 51 adet F-35 modeli hayalet uçakın uçuşlarını motor türbininde tespit edilen bir arıza nedeniyle durdurdu.
F-35lerde daha önce de bir kaç kez arıza meydana gelmiş ve test uçuşlarına ara verilmek zorunda kalınmıştı.  
Arızanın bu kez Pratt&Whitney yapımı motorda tespit edildiği belirtildi. Yetkililer hasarın metal yorgunluğu ve aşırı titreşimlerden kaynaklandığını açıklarken arızanın nedeni kesin olarak belirlenene kadar test uçuşlarına ara verildi. Bununla birlikte tüm uçaklarda aynı arızanın olup olmadığı henüz kesinleşmedi. 
F-35 modellerin dikey kalkış da yapabilen versiyonu olan uçak 409 saati uçuş olmak üzere toplam 700 saat çalıştırıldı.  
Pentagon'un en büyük projesi

F-35'lerin  2007 ve 2008'de de iki kez aynı arıza olmak üzere birçok kez arıza sebebi ile test uçuşlarına ara verilmişti. Son iki ay içinde ikinci kez uçuşu durdurulan uçak arızası Pentagınun 396 milyar dolarlık F-35 Joint Strike Fighter programında tespit edilen bir başka aksilik olarak kayda geçti. Söz konusu program Pentagonun en büyük silah programı.   
 