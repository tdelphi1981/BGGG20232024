Akıllı pos cihazlarına 'görevimiz tehlike' kriteri
Pos yazarkasalar, dışarıdan müdahale olduğunda kendisini kilitleyebilecek ve yeni cihazlarda ayrıca alarm verme özelliği de olacak. Böylece kredi kartı kullanımı daha güvenli hale gelecek.
1 Temmuz 2013 tarihinden itibaren kullanılmaya başlanacak olan ve yazarkasaların yerine geçecek "akıllı pos"lara, ünlü ABD dizisi "Görevimiz Tehlike" kriteri getirildi. Akıllı poslara, yüklenecek yazılım ile cihaz, dışarıdan yapılacak her türlü müdahaleye karşı kendisini koruyacak. Örneğin, cihaza yetkisiz kişiler tarafından yapılacak bir müdahale anında, cihaz kendisini kilitleyecek. Ve bu durumu da Gelir İdaresi Başkanlığı'na "acil kod" ile bildirecek. Böylece, yeni nesil ödeme kaydedici cihazlardaki bilgilerin silinmesi veya değiştirilmesinin önüne geçilecek.