Dünya turu zengini
Geçtiğimiz yıl düzenlediği MDNA turu kapsamında Türkiyeye de gelen dünya yıldızı Madonna, 2012nin en çok kazanan sanatçısı oldu. ABDli sanatçının yıllık geliri 34.6 milyon doları buldu. Genç kızların sevgilisi Justin Bieber ise 16 milyon dolarlık kazancıyla 10uncu sırada yer aldı.
MÜZİK dünyasının en çok para kazanan 40 sanatçı listesi açıklandı. Buna göre geçen yıl müzik endüstrisinde en fazla parayı Madonna kazandı. Madonnanın bu başarısında aralarında Türkiyenin de yer aldığı dünya turu konserlerinin büyük katkısı oldu. ABDli sanatçı geçen yıl 34,6 milyon dolar kazandı. Madonnanın kazancının 32 milyon dolarlık kısmını MDNA tur adını verdiği dünya turu konserlerinden elde ettiği belirtildi. 
BRUCE 2NCİ OLDU 
cnbce.comun haberine göre 54 yaşındaki Madonna en çok kazanan sanatçılar listesinde ikinci kez lider oldu. Şarkıcı daha önce 2008 yılındaki konser turuyla da en çok kazananlar listesinde ikinci sırada yer almıştı. 2012nin en çok kazanan müzisyenleri sıralamasında ikinci sırada Bruce Springsteen 33,4 milyon dolarlık kazancıyla yer aldı. Müzisyenin gelirin büyük bir kısmı da konserlerden elde edildi. 
BIEBERE 16 MİLYON 
Üçüncü sırada Pink Floydun efsane gitaristi Roger Waters yer aldı. Sanatçı Wall Live konserlerinin de katksıyla 2012de 21 milyon dolar kazandı. Listede diğer sıraları Country müzik sanatçısı Kanny Chesney, Dave Matthews Band, Tim McGraw ile Jason Aldean ve İngiliz müzik grubu Coldplay paylaştı. Genç kızların sevgilisi Kanadalı popçu Justin Bieber ise 16 milyon dolarlık kazancıyla 10uncu sırada yer aldı. Sanatçının gelirinin 10 milyon dolarlık kızmı Believe adını verdiği konser turundan elde edildi.