Yunanistanda yoksullara Türk reçetesi
Türkiye'nin iç kamuoyunda sık sık tartışma konusu olan yoksullara yardım politikası, birçok ülkeye model oldu.

Türkiyenin yoksullara yardım politikasını model olarak alan ülkelerin başında ise Yunanistan geliyor. Küresel kriz sonrasında yaralarını sarmak isteyen Yunanistan, Türkiyede yoksullara yönelik uygulanan politikaları tek tek inceliyor. Yunanistan Başbakanı Antonis Samarasın Türkiye ziyaretinde, yoksul kesime verilen destekler gündeme geldi. Yunan heyetinde bulunan bürokratlar, projeleri yakından takip ettiklerini belirterek, ayrıntılı olarak bilgi almak istediklerini dile getirdiler. Bunun üzerine, iki ülkenin sosyal politika uzmanlarının birlikte çalışmasına karar verildi.
Anlaşmalarla işbirliği artacak
Çalışmanın şekli ise önümüzdeki günlerde netleşecek. Ancak Yunanistandan bir heyetin, Türkiyeye gelerek Aile ve Sosyal Politikalar Bakanlığı uzmanları ile görüşmelerde bulunması ve kendilerine yardımlar hakkında bilgi verilmesi planlanıyor. Öte yandan iki ülke arasında imzalanan anlaşmalara göre, turizm, tarım, ulaştırma alanlarında işbirliğini artırmak için çalışmalar yapılacak.