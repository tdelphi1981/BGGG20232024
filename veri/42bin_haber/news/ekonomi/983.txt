Babacan: Enflasyon 30-40 yılın en düşük düzeyinde
 
 Başbakan Yardımcısı Ali Babacan, Türkiye İstatistik Kurumu’nun (TÜİK) açıkladığı 2012 Aralık ayına ilişkin TÜFE verilerinin son 25 yılın, ÜFE verilerinin de son 45 yılın en düşük oranları olduğunu söyledi. 
 MÜSİAD’ın Ankara Rixos Otel’de gerçekleştirilen Genişletilmiş Başkanlar Toplantısı’na katılarak bir konuşma yaptı. 
 PAKET HAZIRLIĞI
  
 Babacan konuşmasında işgücü piyasasındaki katılıkları azaltmak için yeni bir paket hazırladıklarını da duyurdu. 
 ÇEKTE SİCİL ARAŞTIRMA
  
 Bakan Babacan, Türkiye Bankalar Birliği’nin (TBB) çeklerle ilgili bilgisayar altyapısını hazırladığını belirterek,"Çeki alacağınız kişinin pozitif ve negatif sicilini artık daha kolay görebileceksiniz" dedi. 
 -"SOMUT ADIMLAR GÖREBİLMİŞ DEĞİLİZ"-
  
 Avrupa'da yaşanan ekonomik krize değinen Bakan Babacan, özellikle Avro Bölgesi’ne giren ülkelerde bir miktar tembellik başladığını belirterek, "Biz artık buralara kapağı attık, istikrar açısından da sorun yok, nasılsa sağlam bir gemide gidiyoruz bakış açısıyla maalesef yanlış politikalar uyguladılar ama artık yolun sonuna gelinmiş durumda" dedi. 
 Krizin 2011 yılıyla beraber devletlerin kredibilitesiyle ilgili sorunların başladığını anlatan Babacan, devletlerin çok ağır borç yükü altına girdiklerini söyledi. 
 Babacan, şu an itibariyle bakıldığında, hem kamu borç rakamlarının çok yüksek seviyelerde olduğunu hem de bankaların ancak dışarıdan aldıkları
 desteklerle ayakta durabildiğini vurgulayarak, şöyle devam etti: 
 "Tüm bu operasyonların likidite maliyeti, merkez bankalarının para basma operasyonlarıyla karşılanıyor. Şu an hem Avrupa Merkez Bankası hem de Amerikan Merkez Bankası, şu ana kadar görülmemiş miktarlarda, trilyonlarca dolar, trilyonlarca avro karşılıksız para basarak, piyasaya sürmek zorunda kaldılar, bir yandan bankalara yardımcı olmak için bir yandan da iflas etmek üzere olan hazinelere, devletlere yardımcı olmak için. Bu olağanüstü durumun nasıl bir takvim içerisinde normale döneceğiyle ilgili de şu an hiç bir plan, program yok. Şu anda hala tüm dikkatler yangını söndürmeye verilmiş durumda. Peki yangın söndükten sonra bu bina nasıl tekrar inşa edilecek, bununla ilgili de henüz somut gelişmeler yok. Kağıt üstünde planlar var, hazırlıklar var ama somut adım henüz görebilmiş değiliz."