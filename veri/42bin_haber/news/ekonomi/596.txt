Limiti aşan kuyunun vanası kapanacak
25 Şubat 2013ten itibaren, yeraltı suyu kullanacaklar ön yüklemeli su ve elektrik sayaçlarını kendi olanakları ile kuyularına taktıracak. Böylece belirlenen kapasite dışında su kullanılmayacak.
YERALTI Suları Kanununda yapılan değişiklikle bundan böyle kuyu, galeri, tünel ve benzeri yerlerden çekilecek içme, sulama, kullanma endüstri ve sanayi suyu miktarı sınırlandırıldı. 25 Şubat 2013den itibaren, yeraltı suyu kullanacaklar, ön yüklemeli su ve elektrik sayaçlarını kendi olanakları ile kuyularına taktıracak. Böylece belirlenen kapasite dışında su kullanılmayacak.  
10 METRE KRİTİK 
Su ve Orman Bakanlığı 167 Sayılı Yeraltı Suları Hakkındaki Kanuna eklenen Kuyu, galeri, tünel ve benzerlerinden çekilecek yeraltısuyu miktarının tespitini sağlayacak ölçüm sistemleri kurulmadan, kullanma belgesi verilemez. Bu ölçüm sisteminin özellikleri yönetmelikle belirlenir maddesi uyarınca, su temini amacıyla derinlikleri 10 metreyi geçen, yatay veya dikey doğrultuda açılan her türlü galeri, tünel ve sondaj kuyuları için ölçüm sistemlerinin takılması zorunluluğu getirildi. Kanunu Devlet Su İşleri Genel Müdürlüğü uygulayacak.  
KAPASİTEYİ AŞMA 
TMMOB Jeoloji Mühendisleri Odası Kayseri İl Temsilcisi Adnan Evsen, şöyle şöyle konuştu: Kanununda yapılan bu değişiklik ile kuyu, galeri, tünel ve benzerlerinden çekilecek yer altı suyu miktarının tespitini sağlayacak ön yüklemeli su sayacı, ön yüklemeli elektrik sayacı ve diğer ölçüm sistemlerini, kullanma belgesine sahip olanlar kendi imkanları ile kuyularına taktıracaktır. Yine yönetmelik hükümlerine göre; ön yüklemeli su sayacı ve ön yüklemeli elektrik sayacı bir yıl içerisinde çekilebilecek azami su miktarını belirtebilecek nitelikte olmalıdır.  
Sayaçlar takılıyor 
DEVLET Su İşleri Genel Müdürlüğü (DSİ)den Hürriyete verilen bilgi söyle:
· Tüm kuyulardan çekilen veya çekilecek yeraltı suyunun ölçülmesi ve buna yönelik ölçüm sistemlerinin tespit ve tesisi gerekiyor. Bunda temel amaç, yeraltı suyu kullanım miktarını belirlemek, yeraltı suyu kullanıcısına tahsis edilen miktarı kontrol altına almak, yeraltı suyunun etkin, verimli ve tasarruflu kullanılmasını sağlamak, stratejik bir kaynak olan yeraltı suyunun sürdürülebilir olarak yönetmek.
· Ülke genelinde çalışmalara başlanılmış olup, DSİ Bölge Müdürlüklerinin şartlarına göre belirlenen ön yüklemeli su ve elektrik sayaçları gibi ölçüm sistemleri kullanıcılar tarafından yeraltı suyu kuyularına monte edilmektedir. Ancak başlangıçta öngörülemeyen sorunlar nedeni ile bazı sıkıntılar yaşanmaktadır. Değerli bir kaynak olan yeraltı sularının korunması, gelecek nesillere aktarılabilmesi bakımından, başlanmış olan bu uygulamanın zaman içerisinde kullanımını sistematik olarak yaygınlaştırmayı planlıyoruz.