Devlet işsizliği SMS'le erken açıkladı
İşsizlik 2012'nin Ekim ayında yüzde 9.1 ile bir önceki aya göre değişim göstermedi. TÜİK, veriyi normalden yarım saat önce SMS'le abonelerine duyurdu. Türkiye İstatistik Kurumu (TÜİK), saat 10.00'da açıkladığı işsizlik verisini saat 09.25'te abonelerine SMS'le gönderdi.

Kasım ayında enflasyon verilerinin erken açıklanması da tartışma yaratmıştı.

İşsizlik oranı, 2012'nin Ekim ayında, bir önceki yılın aynı ayına göre değişim göstermeyerek, yüzde 9,1 oldu.

Ekim ayında kentsel alanlarda işsizlik oranı 0,1 puanlık artışla yüzde 11,2, kırsal alanlarda ise 0,4 puanlık düşüşle yüzde 4,9 olarak belirlendi.

Türkiye İstatistik Kurumu'nun (TÜİK) Hanehalkı İşgücü Araştırması, "2012 Ekim Dönemi Sonuçları"na göre, 2011'in Ekim ayında 2 milyon 454 bin kişi olan işsiz sayısı 87 bin kişi artarak, 2012'nin aynı ayında 2 milyon 541 bin kişiye yükseldi.

İstihdam ise 24 milyon 486 bin kişiden 25 milyon 509 bin kişiye çıktı.

Ekim ayında işgücüne katılma oranı yüzde 51 olarak belirlendi.

2011 ve 2012 Ekim dönemi itibariyle Türkiye genelinde mevsim etkilerinden arındırılmamış temel işgücü göstergeleri şöyle:

        2011/Ekim    2012/Ekim
        ------------  ------------
        Kurumsal Olmayan Nüfus (bin)             72.724         73.871
        15 ve daha yukarı yaştaki nüfus (bin)    53.928         55.001
        İşgücü (bin)                             26.939         28.051
        İstihdam (bin)                           24.486         25.509
        İşsiz (bin)                               2.454          2.541
        İş Gücüne Katılma Oranı (yüzde)            50,0           51,0
        İstihdam Oranı (yüzde)                     45,4           46,4
        İşsizlik Oranı (yüzde)                      9,1            9,1
        Tarım Dışı İşsizlik Oranı (yüzde)          11,6           11,4
        Genç Nüfusta İşsizlik Oranı (yüzde)        17,4           18,1
        İşgücüne Dahil Olmayanlar (bin)          26.989         26.950

HABER DEVAM EDECEK...