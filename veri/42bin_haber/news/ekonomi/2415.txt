'600 kişiye iş vermek bizi gururlandırıyor'
AK Parti Gümüşhane Milletvekili Feramuz Üstün, Doğan Çağrı Merkezi ile Gümüştaş Madencilikte incelemelerde bulundu, bilgi aldı. Üstün, Doğan Çağrı Merkezi'nde '600e yakın insanın ekmek yemesi bizleri gururlandırıyor' dedi.
Öğle saatlerinde Doğan Çağrı Merkezine giden Üstün, İdari İşler Müdürü Halit Doğandan  merkezinin işleyişi hakkında bilgi aldı, ardından da Üstün Eğitim Kalite Müdürü Fatih Kiremitçi ve Operasyon Yönetmenleri Duygu Uzman ile Cem Karadenizle görüştü. Çağrı Merkezini gezen ve çalışanları güler yüzlü görmekten duyduğu memnuniyeti dile getiren Üstün, Türkiyenin her yerine Gümüşhaneden hizmet verilmesi ilimiz için çok önemlidir. 600e yakın insanın ekmek yemesi bizleri gururlandırıyor dedi. 
Daha sonra da Gümüşhanenin Tekke Beldesindeki Organize Sanayi Bölgesinde bulunan Gümüştaş Madencilik ve Ticaret AŞ.ye ait fabrikaya giden Ak Parti Gümüşhane Milletvekili Feramuz Üstün, çalışanlarla öğle yemeğini birlikte yiyerek işletme ve çalışmalar hakkında bilgi aldı.  
Adını Gümüş madeninden alan bir ilin milletvekili olduğunu söyleyen Üstün, Son yıllarda ilimizde faaliyet gösteren tesislerin artması ilimizin ekonomisine katkı sağlıyor. Buna paralel olarak da ilimizdeki işsizlik oranı her geçen gün azalıyor. Madenler sadece ilimiz için değil ülke ekonomisi içinde çok önemli. Ülke ekonomisine direk katkı sağlıyor dedi.