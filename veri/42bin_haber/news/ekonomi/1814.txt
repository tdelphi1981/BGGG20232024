Erken öten horoz gibi eleştirildik
TÜİK Başkanı Birol Aydemir, kritik verileri erken açıklayarak meydana gelen skandalla ilgili kendini karikatürle savundu. Sunumunda Erken öten horozu keserler atasözüne ilişkin karikatüre de yer veren Aydemir, Bizim için üzücü olan da karikatürdeki durum dedi.
KRİTİK verileri erken açıklayarak büyük bir skandala imza atan TÜİKte Başkan Birol Aydemir, Geçen yıl 268 haber bülteni yayımlamışız. Bunlar içinde bir tanesinde hata yapmışız. Hata dediğim erken açıklama sözleriyle kurumu savundu. Aydemir değerlendirmelerinde erken öten horozu keserler atasözüne de göndermede bulunarak, zamanlama hatasının bedeline dikkat çekti. Erken açıklanması nedeniyle piyasalarda hareketliliğe neden olan enflasyon oranları ve Hane Halkı İşgücü Araştırmasıyla ilgili değerlendirmelerde bulunan Aydemir, hataların ardından yaptıkları açıklamaların da samimi ve doğru olduğunu belirtti.  
DOZAJI SERT OLUYOR 
Konuşması sırasında yaptığı sunumunda erken öten horozu keserler atasözüne ilişkin bir karikatürü de yer veren Aydemir, Bizim için üzücü olan da karikatürdeki durum. İyi durum bizi dinamik tutuyor, bizi her zaman daha iyi yapmaya ve hata yapmamak için azami özen göstermeye itiyor. Ama üzücü durumda bazen eleştirilerin dozajı sert oluyor. Ben bazı durumlarda haksızlık yapıldığını düşünüyorum diye konuştu.  
ARAYIP BANA SORDULAR 
TÜİKin teknolojik altyapısının ve güvenlik duvarlarının oldukça yüksek seviyede olduğunu belirten Aydemir, sözlerini şöyle sürdürdü: Çeşitli koruma duvarlarımız var. Arkadaşlar bizim şifreleri kimsenin çözemeyeceğini iddia ediyorlar. Bilişim dünyasında her şey olabiliyor. Bizim iki hatamız da bilişim dünyasından kaynaklanıyor. Zaten yayınlayan kuruluş veri tabanından almış. Başka türlü almış olması imkansız. O kurum verilerin sabah 10.00da yayınlanacağını bildiği halde erken verdi. Biz haber bülteni yayınlamadık. Bu hatanın tespitini o günün akşamında yaptık. O günden sonra istatistik tablolarında da şifreleme, aynı zamanda geçici bir klasörde durma teknolojisini uyguladık.  
SMS HİZMETİNİ DURDURDU 
Yaşanan durumun TÜİKin bir ilkesinin ihlal edilmesi anlamına geldiğini de kaydeden Aydemir, Veriler eş zamanlı olarak paylaşılmadı. Bizim herkese belli bir zamanda eşit erişim hakkı sağlamamız gerekiyor. Biz bunu ihlal ettik. SMS uygulamaları şu an için durduruldu. 
 
Yeni hesap 2014te devreye alınacak 
TÜRKİYE İstatistik Kurumu (TÜİK), 2013te TÜFE hesaplamasında bazı ana fiyat grubu ağırlıklarının azaltıldığını, bazılarının arttırıldığını; cari açık rakamlarına etki edecek hesaplama revizyonunun ise 2014 başında devreye alınabileceğini açıkladı. TÜİK Başkanı Birol Aydemir, düzenlediği basın toplantısında, verilerde doğru metodoloji için çalıştıklarını belirtti.  
Kadın ceketi sepette pantolonu dışarıda 
HER yıl güncelenen enflasyon sepetine kivi, badem içi, tahin, kadın ceketi, bebek arabası ve araba koltuğu eklendi. Greyfurt, kadın pantolon ve ceket takımı, kadın tayyör takım, çocuk okul giysileri ile dijital kamera ise sepetten çıkarıldı. TÜİK, halkın tüketiminde önem kazanan mal ve hizmetler kapsamında enflasyon sepetini güncelledi. 2013 yılında TÜFE sepetindeki toplam ağırlığın yüzde 51.5ini oluşturan en ağırlıklı ilk 20 madde, kira, taze sebzeler, ekmek, elektrik, otomobil, belediye suyu, benzin, cep telefonu görüşme ücreti, et, taze meyveler, tüp, dolmuş ücreti, LPG, sigaralar, doğalgaz, kömür, mazot, beyaz peynir, lokanta hizmetleri ve deterjanlar oldu. TÜFE sepetindeki en az ağırlıklı 20 maddeyi telefon kart ücreti, PTT koli gönderme ücreti, müzik CDsi, köprü geçiş ücreti, On Numara gibi alanlar oluşturdu.