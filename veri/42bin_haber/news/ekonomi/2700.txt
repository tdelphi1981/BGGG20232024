Avcıların gözü kaplanlarda
Akbank özel bankacılık faaliyetleri kapsamında kurduğu 4 kişilik Avcı Müşteri İlişkileri ekibi ile Anadoludan 100 milyon lirayı portföyüne kattı. Akbank Genel Müdür Yardımcısı Saltık Galatalı, 2013te bu yolla 500 milyon lira toplamayı planlıyoruz dedi.
AKBANK, 500 bin TL ve üstü tasarrufu bulunan müşterilerine verdiği özel bankacılık hizmetlerini Anadoluda yaygınlaştırmak amacıyla geçen yıl kurduğu avcı ekibiyle, portföyüne 100 milyon liralık yeni para girişi sağladı. Avcı MIY (Müşteri İlişkileri Yöneticisi) olarak adlandırılan ve şimdilik sadece 4 kişiden oluşan bu ekip, 2012 yılında ağırlıklı olarak sanayinin gelişmiş olduğu Kayseri, Gaziantep ve Denizlinin ileri gelenlerine yönelik ziyaretler gerçekleştirdi. 2013te sayılarının 10a çıkarılması planlanan ekibin, henüz özel bankacılık hizmeti almayan Anadolu Kaplanlarını avlaması hedefleniyor. Akbank Özel Bankacılıktan Sorumlu Genel Müdür Yardımcısı Saltık Galatalı, Akbankın özel bankacılık faaliyetleri kapsamında toplam 17 milyar liralık bir varlığı yönettiğini belirterek, Özel bankacılıkta rekabet giderek yoğunlaşıyor. Yurtiçi ve yurtdışında yeni müşteriler edinmeyi amaçlıyoruz dedi.  
500 MİLYON LİRA ÇEKECEK 
Akbankın davetlisi olarak katıldığımız, Euromoney Best Private Banking ödül töreninde konuşan Galatalı, Avcı MIYların sadece yeni müşteri kazanma faaliyeti yürüttüğünü söyledi. Galatalı, Türkiyede ilk olarak biz böyle bir ekip kurduk. Avcı MIYların Akbank bünyesinde, yeni müşteri kazanma konusunda başarılı arkadaşlarımızın arasından seçiyoruz. İşleri Akbank Özel Bankacılık şubesi olmayan illerde sadece müşteri ziyareti yapmak ve onları Akbankın özel bankacılık faaliyetlerinden yararlanmaya davet etmek. Ondan sonrasını ise genel merkezimizdeki yatırımcı ekibimiz üstleniyor. 2013te Avcı MIYların bankamıza 500 milyon liralık yeni kaynak çekmesini planlıyoruz diye konuştu.  Akbankın 10 özel bankacılık şubesinin bulunduğu bilgisini de veren Galatalı, bundan sonrasında yeni şubeler açmak yerine merkezi satış ekibiyle Anadolunun her yerine ulaşmayı istediklerini söyledi. 
10 milyon lirası var ama otobüse biniyor  
AVCI MIYların yaptıkları ziyaretlerde ilginç kişilerle karşılaştıklarını ifade eden Saltık Galatalı şu örnekleri verdi: Anadolunun zengin insanının çoğu zaman mütevazı yaşamlarını sürdürdüklerini görüyoruz. Hatta birikimlerinin büyüklüğüne biz bile bile şaşırıyoruz. Örneğin belediye otobüsüyle şubeye gelip gidiyor. Ama 10 milyon liralık mevduatı var. Hatta halen 70li yıllardan kalan bir televizyonu olan ancak 50 milyon liralık tasarrufu olan müşte-rimiz var. Amacımız tüm bu büyük birikim sahiplerini kazanmak ve  onlara da kazandırmak. 
Zengin döviz ve altına yöneldi  
TÜRKİYEde varlık büyüklüğünün toplam 865 milyar TLye ulaştığını kaydeden Saltık Galatalı, bu tutarın 446 milyarının TL, 182 milyarlık kısmının ise döviz mevduatında olmak üzere toplam 650 milyarının mevduat olarak değerlendirildiğini söyledi. 1 milyon TL ve üstünde mevduat miktarının, 111 milyar lira olduğunu dile getiren Galatalı, milyon hesap sayısının, 52 bin olduğunu bunların yarıya yakının gerçek kişi diğer yarısının da şirketler olduğunu belirtti. Galatalı, 1 milyon liranın üstünde mevduatı olan zenginlerin sayısının geçen yıl yüzde 12 arttığını mevduat miktarı artışının ise yüzde 13ü ancak bulduğunu ifade etti. Galatalı, faizdeki düşüş nedeniyle zenginlerin bu kez TLden döviz ve altına yöneldiğini kaydetti. Galatalı 2012de zenginlerin hesaplarındaki mevduat payının yüzde 63ten 61e gerilediğini buna karşın döviz mevduatının yüzde 35ten 37ye ve altın hesaplarının da yüzde 1den 2ye çıktığını dile getirdi.