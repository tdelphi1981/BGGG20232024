En zengin çocukları giydirecek
TÜRK çocuk giyim markası Panço, Kıbrıs ve Azerbaycanın ardından İsviçreye açıldı. Dünyanın en zengin yerleşim yerlerinden Cenevre-Montrö arasında mağaza açan ilk Türk markası olduklarını belirten Pançonun sahibi Hayri Levi, Mağazayı açtığımız Vevey, Türkiye Cumhuriyetinin kurtarıldığı Lozana bağlı dedi.
ÇOCUK giyimde 35 yılı geride bırakan Panço, Türkiyede 90 mağazaya, Azerbaycanda 2 ve KKTCde 3 mağazaya ulaştıktan sonra direksiyonu Batıya kırdı. İsviçrenin Fransızca konuşulan bölgesinde mağaza açan ilk Türk marka olduklarını belirten Pançonun ortaklarından Hayri Levi, Tam Fransa sınırında yer alan bu bölge, dünyanın en zengin yerleşim yerlerinden. Zaten İsviçrenin tamamında mağaza açmış Türk marka sayısı çok az. En fazla bir iki tane var. Bu bölgede ise hiç yok dedi.  
LOZAN VE MONTRÖ HEDEFTE 
Cenevre Gölü kıyısındaki bölgenin kendileri için özel bir anlamı olduğunu vurgulayan Hayri Levi sözlerini şöyle sürdürdü: Türkiye Cumhuriyeti, Birinci Dünya Savaşından sonra kendi şartlarını kabul ettirmek için Lozanda aylar süren toplantılar yaptı. Barış anlaşmasını orada imzaladı. Bizim mağazamız Lozan ve Boğazlar sözleşmesinin imzalandığı Montrönün tam ortasındaki Veveyde. 20 bin nüfuslu bu ilçede şimdiden gördüğümüz ilgiden memnunuz. Hedefimiz Lozan ve Montröde de mağaza açarak bölgeye yayılmak. Bizim için tarihi önemi olan bu bölgede mağaza açmak, ayrıca manevi bir haz veriyor. 
LONDRADAN DAVET VAR 
Hayri Levi, uzun süredir İran ve İngiltereden talep aldıklarını belirterek, Tebrizde açılacak bir alışveriş merkezinde yerlerini aldıklarını, Londra mağazası için ise el sıkışmak üzere olduklarını söyledi. Yurtdışında franchise kanalıyla büyümeyi tercih ettiklerini dile getiren Levi şöyle konuştu: Bu yöntemle önce havayı kokluyoruz. İhracat yaptığımız ülkelerden mağaza açmamız yönünde çok talep geliyor ama biz bunu oradan bir ortakla yapmayı tercih ediyoruz.  
Çocuk giyimde tutunamıyorlar 
HAYRİ Levi, lüks de dahil pek çok markanın çocuk giyim pazarından pay aylaya çalıştığını belirterek, Herkes çocuk giyimde boşluk var diyor ama doldurulması zor bir boşluk bu. Zaten Türkiyeye gelen pek çok kişi de tutunamayıp gitti. Çocuk giyim çok farklıdır, çok zordur diye konuştu. Çocuk giyim markalarının Türkiyede başarısız olmasının nedenini Levi şöyle açıklıyor: Türkiyeyi tanımıyorlar, zevkleri bilmiyorlar. Bizde çocuklar için bayram abiyesi diye bir şey vardır. Ayrıca kâr marjı daha düşük, ince işi daha çok olan bir alandır çocuk giyim.  
Made in Turkey sefası sürüyoruz 
ÜRETİMİ yüzde 90 oranında Türkiyede yaptıklarını anlatan Hayri Levi, Yıllarca Türk malı ibaresinin cefasını çektik. Şimdi Made in Turkey ibaresinin sefasını sürüyoruz. Hem Türkiyede hem de yurtdışında avantaja dönüştü diye konuştu.  
Oyuncakta erkek giyimde kız çocuk 
·  Çocuk giyim 5 milyar TL büyüklüğe sahip.
·  Oyuncakta erkek çocuklara daha çok para harcanırken giyim konusunda kız çocuklara, erkek çocukların iki katından fazla harcanıyor.