Rus gence sigortadan 110 bin TL tazminat
Antalya Valiliği, trafik kazasında felç olan Rus gence, sigorta tazminatı ödenmesi için Güvence Hesabına başvurdu. Sigorta, 110 bin TL sakatlık tazminatına karar verdi.
ANTALYAda 2008 yılında geçirdiği trafik kazasında felç olan ve beş yıl boyunca bakımını üstlenen Gülsüm Ana sayesinde kamuoyunun yakından tanıdığı Rus gence, sigortadan 110 bin TL tazminat ödenecek. Hürriyetin 11 Şubatta, Rus gence sigorta umudu başlıklı haberi üzerine harekete geçen Antalya Valiliği Aile Danışma Merkezi Müdürlüğü, sigortadan tazminat alabilmek için 14 Şubatta Güvence Hesabına müracaat etti. Güvence Hesabı, gerekli araştırmaları ve hesaplamaları yaptıktan sonra kamuoyunda Umut bebek diye de tanınan Rus gencin, 221 bin TL tazminat hakkı doğduğuna karar verdi. Ancak kaza raporlarına göre yapılan araştırmada Rus gencin yüzde 50 kusurlu olduğu ortaya çıkınca, Güvence Hesabının ödeyeceği sigorta tazminatı 110 bin lira olarak tespit edildi. 
YÜZDE 50 KUSURLU 
Güvence Hesabı Müdürü Kadir Küçük, kazanın Antalya-Serik karayolunda meydana geldiğini ve müracaat sonrası kaza ile ilgili tüm evrakların incelendiğini belirterek, Kusur tespiti yaptırdık. Kaza, karayolunda meydana gelmiş yani, yayanın geçmemesi gereken bir yerde. Kazanın olduğu yerin ilerisinde üst geçit varmış ve bu gencin orayı kullanması gerekirken otobanda karşıdan karşıya geçmiş ve geçerken de vurup, kaçmışlar. Bu da bize göre yüzde 50 kusur anlamına geliyor, geri kalan yüzde 50 kusur da araçta. Uzman raporuna göre hesaplanan tazminat tutarı 221 bin TL ancak, yüzde 50 kusur gencin olduğu için biz, 110 bin TL tazminat ödeyeceğiz dedi. 
PARA KİME ÖDENECEK 
Kadir Küçük, Tazminatı kime ödeyeceksiniz? sorusunu ise şöyle yanıtladı: Bize gelen evraklara göre kaza geçiren bu genç için Mustafa Öz ismiyle kimlik çıkartılmış ve Türk vatandaşı olmuş. Vasisi ise Aile Danışma Merkezinden bir görevli. Bu genç, Aile Danışma Merkezi Müdürlüğü gözetiminde. Gülsüm Ana diye tanıdığımız Gülsüm Kabadayı ise ücretli koruyucu aile. Biz tazminat ödemesini vasiye de yapmayacağız; mahkemeye müracaat edeceğiz ve mahkeme nereyi gösterirse tazminatı oraya ödeyeceğiz.