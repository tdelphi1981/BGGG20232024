Eşsiz kredi için aranan formül bulundu
Hükümet, ticaretle uğraşan kişilerin kullandığı kredilerin kefaletlerinde eş rızasını zorunlu kılan ve ciddi sıkıntılara neden olan düzenlemeyi formüle etti.
Çiftçi, esnaf ve sanatkarlar ile firma sahibi veya ortaklarının kullanacakları ticari kredilerde eş rızası kalkıyor. Gümrük ve Ticaret Bakanlığı ile Adalet Bakanlığının kaleme aldığı düzenlemenin Kaçakçılıkla Mücadele Tasarısına konulmasına karar verildi.  
EŞ RIZASINDA SIKINTI 
Geçen dönem Borçlar Kanununa konan kredi kefaletlerinde eş rızası hükmü, ticari ilişkileri vurdu. Eşlerin kredi kefaletlerin ödemelerde sıkıntı olması durumunda eve icra gelince öğrenen eşlerin durumu, TBMMde bu maddenin düzenlenmesinde en önemli tartışma konusu olmuştu. Ancak uygulama, ticari ilişkilerde sıkıntı yarattı. Sadece şirket sahipleri değil, esnaf ve çiftçinin kooperatifler aracılığıyla kefalet yoluyla kullandığı kredileri başvurularında sıkıntı çıktı. Bu yöndeki şikayetlerin artması üzerine hükümet harekete geçti. Ekonomiden sorumlu Başbakan Yardımcısı Ali Babacanın yeniden düzenleme yapılacağını duyurdu. Gümrük ve Ticaret Bakanlığı ile Adalet Bakanlığı bürokratları, tek maddelik düzenlemeyi önümüzdeki günlerde TBMMye sevkedilmesi beklenen Kaçakçılıkla Mücadele Tasarısına konulmasına karar verdi. Düzenleme hakkında bilgi veren Hayati Yazıcı, şunları söyledi:
Başbakana da durumu illetik Düzeltin dedi. Bunun üzerine, firma bazında kredi kullanılırken veya ortaklar kredi kullanırken, eş imzasının zorunlu olmaktan çıkarılmasına dair düzenleme yapılmasını kararlaştırdık.  
SADECE ŞİRKET ORTAKLARI DEĞİL 
Çiftçilerin Ziraat Bankasından, esnaf ve sanatkarların da Halk Bankasından kredi kullanmaları durumunda da yine eş rızası arandığı için aynı sorun burada da çıktı. Mesela köyde yaşayanlar, her seferinde eşlerini de bankaya getirmek zorunda kalıyorlar. Bunlar da şikâyetçi oldu. 2 milyon 50 bin esnaf bu şekilde kredi kullanıyor. Gecikmeler, aile içi çekişmelerden kaynaklanan engellemeler oldu.
Bu tartışmalardan sonra yeni bir formül geliştirdik. Çiftçi, esnaf ve sanatkârlar ile firma sahibi veya ortaklarının kullanacakları kredilerin kefaletlerinde eş rızası zorunluluğu dışında tutulmasını kararlaştırdık.