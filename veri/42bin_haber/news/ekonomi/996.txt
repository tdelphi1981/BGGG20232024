Avuç içinden kimlik doğrulama
Avuç içi damar okuma olarak bilinen biyometrik kimlik doğrulama sistemi 15 Ocaka kadar tüm Türkiyede faaliyete geçiyor. Başkasının kimliğiyle tedavi olana hem para hem hapis cezası verilecek.
BUGÜNE kadar 21 ilde uygulanan ve avuç içi damar okuma olarak bilinen biyometrik kimlik doğrulama sistemi 15 Ocaka kadar tüm Türkiyede faaliyete geçiyor. Başkasının kimliğiyle tedavi olana hem para hem hapis cezası verilecek. Çalışma ve Sosyal Güvenlik Bakanlığı ile SGKnın ortak yürüttüğü sistemin 1 Temmuzda Konyada pilot uygulaması başlatıldı. Konyanın ardından eylül ayında 20 ilde daha hayata geçirilen sistem, 15 Ocaka kadar İstanbul, Ankara, İzmirin de aralarında olduğu diğer 61 ilde de uygulamaya geçirilecek. Sistemle sağlık hizmeti almadığı halde almış gibi görünen kişilerden kaynaklanan suiistimallerin ortadan kaldırılması amaçlanıyor. Sistemle 15 Ocaktan sonra hastanelere müracaat aşamasında, acil hallerde ise acil halin sona ermesinden sonra, nüfus cüzdanı, sürücü belgesi, evlenme cüzdanı veya pasaporttan biriyle kimlik tespiti ve biyometrik yöntemlerle kimlik doğrulaması yapılacak. Kişilerin hastanelere müracaatı sırasında ilk avuç içi damar okuma sisteminden elde edilen biyometrik verinin veri tabanına kayıt işlemi hastanelerce yapılacak. Hastane ve sağlık sunucuları, ilk biyometrik verinin kurum veri tabanına kayıt işleminde hastalardan taahhüt belgesi almak zorunda olacak. Kimlik tespiti, biyometrik kayıt işlemi veya biyometrik kimlik doğrulama işlemini usulüne uygun yapmayan ve bu nedenle bir başka kişiye sağlık hizmeti sunulması nedeniyle SGKnın zarara uğramasına sebebiyet veren kuruluştan ödenen tutar geri alınacak. Kendi adına başkasının sağlık hizmeti almasını sağlayan kişiden tedavi ücretinin iki katı kanuni faiziyle tahsil edilecek. Bu kişiler hakkında SGKyi zarara uğratmaktan suç duyurusunda bulunulacak.