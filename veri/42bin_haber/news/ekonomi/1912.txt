Asya borsaları alış ağırlıklı seyretti
Asya borsalarında, ABD'de istihdam verisi ve Çin hizmet sektörü satın alma yöneticileri endeksinin iyimser etkisiyle alış ağırlıklı bir seyir izlendi.
Japonya'da Nikkei 225 Endeksi seansı yüzde 0,6 artarak 11.260,35 puandan, Çin'de Şangay bileşik endeksi 0,4 artarak 2.428,25 puandan, Güney Kore'de Kospi Endeksi ise yüzde 0,2 azalarak 1.953,21 puandan kapandı. 
Hong Kong'da Hang Seng Endeksi yüzde 0,4 artarak 23.810,77 puanda, Hindistan'da Sensex Endeksi yüzde 0,4 artarak 19.862,20 puanda seyrediyor.
Çin'de bugün açıklanan verilere göre, 2012 yılı Aralık ayında 56,1 olan hizmet sektörü satınalma yöneticileri endeksi Ocak ayında 56,2 değerini aldı.