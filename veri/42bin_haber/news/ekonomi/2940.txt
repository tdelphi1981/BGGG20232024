SGK emeklinin maaşını kesti, parayı geri istedi
ANTALYAda Sosyal Güvenlik Kurumu (SGK) tarafından 4 yıldır aldığı emekli maaşı kesilen ve 42 bin liralık borç çıkarılan 50 yaşındaki Asiye Uysal, kurum aleyhine dava açtı.Almanyada 30 yıl yaşayan Asiye Uysal, 2005 yılında eşi 54 yaşındaki Ali Uysal ile birlikte Türkiyeye kesin dönüş yaptı. Almanyada kaldığı sürenin 12 yılında bir elektronik fabrikasında sigortalı çalışan Asiye Uysal, Türkiyeye döndükten sonra yurt dışı borçlanması ödeyerek emekli olmaya karar verdi. 2008 yılının Temmuz ayında SGKya başvuran Asiye Uysal, 52 bin lira yurt dışı borçlanma bedelini ödedikten sonra aynı yılın Aralık ayında SGK tarafından emekli edildi ve kendisine maaş bağlandı.

YENİ YILA İPTAL ŞOKUYLA GİRDİ

4 yıl boyunca hiç sorunsuz maaşını alan Asiye Uysal, 2012nin son günü eline ulaşan SGK tebligatı ile şoke oldu. SGK, uygulama değişikliklerini gerekçe göstererek, Uysala yersiz ödeme yapıldığını ve maaşının kesildiğini bildirdi. 

Yeni yıla girmeye hazırlanırken büyük şok yaşayan Asiye Uysala, bugüne kadar ödenen maaşların karşılığı olarak 42 bin liralık da borç çıkarıldı. Neye uğradığını şaşıran Asiye Uysal, itiraz dilekçesiyle SGKya başvurarak uygulamanın haksız olduğunu ve haklarının geri verilmesini istedi.

HAK ETMEDİĞİM BİR DURUM

Başvurusundan sonuç alamayınca Antalya İş Mahkemesinde kurum hakkında dava açan Uysal, emeklilik hakkının iadesini istedi. Emekliliğinin iptalinden sonra maddi sıkıntının yanında sağlık sigortası da iptal olduğu için tedavilerini yaptıramadığını anlatan Asiye Uysal, "İlaçlarımı alamıyorum, tedavilerimi göremiyorum. Psikolojik olarak da beni etkiledi. Bir yandan da psikolojik tedavi görüyordum. Hepsi rafa kaldırıldı. Çok büyük haksızlığa uğradığımı düşünüyorum. Kazanılmış bir emekliliği 4 yıl sonra bir kalemde, Siz bunu haksız yere alıyorsunuz deyip beni mağdur ettiler" diye konuştu.

İŞ MAHKEMESİNDE DAVA AÇILDI

Asiye Uysalın avukatı Nevin Korkmaz, müvekkilinin 2008de yurt dışı borçlanmasından faydalanarak SGKya emeklilik müracaatı yaptığını, talebin 2008 yılı Kasım ayında kabul edilerek maaş bağlandığını, 2012 yılının Aralık ayında ise hiçbir yasal neden gösterilmeden emeklilik işleminin iptal edildiğini kaydetti. 

Bugüne kadar kendisine ödenen emekli maaşının da iadesinin istendiğini vurgulayan Korkmaz, "Biz de bu haksız uygulamanın iptali için iş mahkemesine dava açtık. Bu konudaki emsal kararları da dosyaya ibraz ederek yargılama sürecini başlatmış bulunuyoruz" dedi.