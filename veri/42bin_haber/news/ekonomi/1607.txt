Ataşehirin dönüşümü için imzalar atıldı
İSTANBUL Finans Merkezi Projesi ile cazibesi daha da artan Ataşehiri, depreme karşı dayanıksız yapılardan kurtaracak kentsel dönüşüm projesinde imzalar atıldı.
Ataşehir-Şerifali Çiftliği Kentsel Dönüşüm Projesine ilişkin protokol, TOKİ, Çevre ve Şehircilik Bakanlığı, Ataşehir Belediyesi, TOKİ iştiraki Emlak Konut Gayrimenkul Yatırım Ortaklığı arasında imzalandı. Protokolle, TOKİ tarafından Şerifali Çiftliği olarak bilinen, İstanbul Çevreyolu ile Necip Fazıl Bulvarı arasında kalan 280 bin metrekare alana modern yaşam alanı inşa edilecek. Projeyle aralarında lojmanların da bulunduğu bin 290 depreme karşı riskli, salaş yapı yıkılarak, yerine teknik imkanlarla donatılmış modern yapılar inşa edilecek.