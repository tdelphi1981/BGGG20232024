Ben bilmem Kıvanç bilir
Kuzey-Güney dizisinin başrol oyuncusu Kıvanç Tatlıtuğ ile Ben Bilmem Eşim Bilir yarışmasının sunucusu İlker Ayrık, Akbankın yeni reklam yüzü oldu. Akbank, zıt ikizleri canlandıracak iki sanatçıyla Türkiyede özellikle 18 milyonu aşan hiç bankaya gitmemiş vatandaşları hedef aldı.
KUZEY-Güney dizisinin başrol oyuncusu Kıvanç Tatlıtuğ ile Ben Bilmem Eşim Bilir yarışma programının sunucusu oyuncu İlker Ayrık, Akbankın yeni reklam yüzü oldu. İki ünlü oyuncunun zıt ikizleri oynayacakları bu yeni kampanya ile Akbank, herkesi sunduğu bankacılık deneyimini yaşamaya davet edecek. Akbank Genel Müdürü Hakan Binbaşgil, Akbankın Brand Finance tarafından yapılan marka değerlendirmesinde, 2 yıldır üst üste Türkiyenin en değerli bankası olarak tescil edildiğini hatırlatarak, Akbank olarak 2.1 milyar dolarlık bir marka değerine sahibiz. Şimdi bunu daha da ileriye taşımak istiyoruz. Bu amaçla başlattığımız yeni kampanyamızda her kesimden vatandaşımızı Akbanklı olmaya davet ediyoruz dedi.  
18 MİLYON BANKASIZ KİŞİ 
Kıvanç Tatlıtuğ ve İlker Ayrıkın da katıldığı basın toplantısında konuşan Binbaşgil şunları söyledi: Araştırmalar Türkiyede 37 milyonu bankalı, 18 milyonu bankasız yaklaşık 55 milyon vatandaşın bankacılık hizmeti almaya uygun olduğunu gösteriyor. Akbank olarak bu toplamın 12 milyondan fazlasına hizmet veriyoruz. Hedefimiz tüm bu vatandaşlarımıza ulaşmak ve onları sektörün lider bankasıyla tanıştırmak ve üstün bankacılık hizmetlerimizle buluşturmak. 
UMARIM UZUN SOLUKLU OLUR 
Kıvanç Tatlıtuğ ise, Adanalı olduğunu hatırlatarak, Akbank gibi Adanadan çıkıp Türkiyeye değer katan, köklü bir kuruluşun reklam yüzü olmaktan büyük mutluluk duyuyorum. Dilerim bu işbirliğimiz uzun soluklu olur dedi. Kıvanç Tatlıtuğun zıt ikizini oynayan İlker Ayrık ise, esprileriyle renk kattığı toplantıda konuşmasına, Ben de Balıkesirliyim diyerek başladı.  Ayrık, daha sonra sözlerine Ben de Akbanka bana Kıvançı bu kadar yakından görme fırsatı verdiği için çok teşekkür ediyorum şeklinde devam etti. 
Yılda 1 milyon yeni müşteri  
AKBANK olarak bu kampanya ile tüm kesimlerden yeni müşteri kazanmayı hedeflediklerini kaydeden Hakan Binbaşgil, ne kadar yeni müşteri hedefledikleriyle ilgili olarak bir rakam vermezken, Akbank gibi bir banka yılda en az 1 milyon üzerinde müşteri rahat yaratır değerlendirmesini yaptı.  
Kıvanç Tatlıtuğ  
Diziler
· Gümüş
· Menekşe ile Halil
· Aşk-ı Memnu
· Ezel
· Kuzey Güney
Filmler
· Amerikalılar Karadenizde 2
· Kelebeğin Rüyası
Reklam filmleri
· Royal
· Vestel
· Yedigün
· Mavi Jeans
· Türk Hava Yolları
· Magnum
· Akbank 
İlker Ayrık  
Yarışmalar
· Ben Bilmem Eşim Bilir 
· Laf Ebeleri
Diziler
· Cesaretin Var Mı Aşka
· Geniş Aile
· Seksenler
Reklam filmleri
·  Isıcam
·  Dankek
·  TEB