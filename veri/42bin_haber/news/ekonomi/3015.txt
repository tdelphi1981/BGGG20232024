Hattat Holding zırhlı araç üretecek
Hattat Holding Yönetim Kurulu Başkan Yardımcısı İbrahim Hattat, traktör, otomotiv yan sanayi ve enerji projelerinin yanı sıra Savunma Sanayinde de hızlı büyümeyi planladıklarını belirterek zırhlı araç üretimi yapacaklarını açıkladı.
Hattat Tarım Makineleri'nin toplantısında konuşan Hattat, şu anda tank taşıyıcı araç ürettiklerini, daha sonra ise zırhlı araç üreteceklerini ifade etti. Özellikle 2013te buna ağırlık vereceklerine değinen Hattat, 42 adet tank taşıyıcıyı silahlı kuvvetlere teslim ettik. Birçok projemiz daha yürütülüyor. 2013 yılında savunma sanayi alanındaki yatırımlarımıza ağırlık vereceğiz. Özellikle üzerinde çalıştığımız projeler söz konusu. Milli tankımız Altay'ın power pack sistemleri, 6X6, 8X8 zırhlı araç üretimleri gibi"" dedi. 
TÜBİTAKın elektrikli otomobille ilgili projeye katıldıklarını söyleyen ve yerli bir elektrikli otomobil üretmenin çabasında olduklarını kaydeden Hattat, hükümetin bu konudaki desteğine ve teşvikine de anımsatarak, sonuçların mayıs ayında belli olacağını hatırlattı. Almanyada Mercedes'in direksiyon fabrikasını satın aldıklarını ve bu fabrikayı Türkiyeye getirecekleri anlatan Hattat, Çerkezköye kurulacak bu fabrikanın faaliyete geçmesi ile yaklaşık 150 bin direksiyon üreteceklerini sözlerine ekledi. 
Hattat, enerji yatırımları ile ilgili de şunları söyledi:  
"8 metre çapında eksi 700 metreye kadar inen kuyulardan 10 milyon ton kömür çıkarılması hedefleniyor. Çıkarılacak bu kömürün kurulacak enerji santrallerinde değerlendirilecek. Batı Karadeniz enerji üssü diye tabir ettiğimiz projemiz var. İnşallah tam kapasiteye geçtiğinde yaklaşık 4 bin megavatlık bir elektrik üretme kapasitesine sahip olacak. Onun için de yaklaşık 6 milyar dolarlık bir yatırım gerekiyor. Türkiye'nin enerji ihtiyacının yüzde 8'i üzerinde elektrik enerjisi üretimi yapacağız."