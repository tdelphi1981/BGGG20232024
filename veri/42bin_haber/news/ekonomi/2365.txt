Derin anlaşma
Hollanda-İngiliz enerji devi Shell, Karadenizde petrol aramak için Türkiye Petrolleri Anonim Ortaklığı (TPAO) ile el sıkıştı. Shell, Petrobras, Chevron, BP ve Exxonun ardından Karadenizde petrol aramak için yola çıkan beşinci şirket oldu.
KARADENİZde petrol aramak için Türkiye Petrolleri Anonim Ortaklığı (TPAO) ile el sıkışan İngiliz-Hollanda enerji şirketi Shell, Batı Karadenizde bin 500 kilometrelik alanda üç boyutlu sismik arama yapacak ve en az bir kuyu açacak. Yatırım tutarı ilk etapta 150 ila 200 milyon dolar olacak. Enerji ve Tabii Kaynaklar Bakanı Taner Yıldız şahitliğinde dün imzalanan anlaşmaya, TPAO adına Genel Müdür Mehmet Uysal, TPAO Arama Daire Başkanı Ömer Şahintürk, Shell adına da Shell Uluslararası Aramadan Sorumlu Kıdemli Başkan Yardımcısı Ceri Powell ve Shell Uluslararası Arama ve Üretim Direktörü Andy Brown imza koydu.  
CARİ AÇIĞA KARŞI 
Son dönemde Akdeniz ve Karadeniz başta olmak üzere, karada da uluslararası şirketlerle işbirliği yaparak petrol/gaz aramalarına ağırlık veren Türkiye, cari açık açısından büyük yük olan enerji ithalatını azaltmayı hedefliyor. Türkiyenin geçen yılki enerji ithalatı 60.1 milyar dolar düzeyinde gerçekleşti. TPAOnun geçen yıl petrol aramak için 57 kuyu açtığını ve her üç kuyudan birinde petrol bulunduğunu kaydeden Yıldız, Bunların kapasiteleri düşük. Yani Türkiyenin tükettiği ham petrole ve doğalgaza bakarsak kapasiteler düşük. Ama ne yapalım ne kadarı varsa o kadarını bulacaklar. Son 10 yılda kamu ve özel sektör olarak, toplam 27 milyon tonluk bir üretim artışı sağlandı. Eğer bu bu üretim artışı olmasaydı, son 10 yılda petrol ithalatımıza 35 milyar dolar daha fazla ödeyecektik dedi. 
Yatırım tutarı yükselebilir 
ANLAŞMA ile Shellin Batı Karadenizde bir kuyu açacağını kaydeden Brown, Batı Karadenizdeki kuyu açmanın maliyeti 150-200 milyon dolar civarında olacak. Ancak yapılan çalışmaların sonucunda elde edilecek verilere göre buraya yapacağımız yatırım tutarı daha da artabilir dedi. 
  
 