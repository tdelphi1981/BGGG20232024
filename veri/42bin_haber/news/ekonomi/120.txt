Bank Asya karını 9 ayda yüzde 35 artırdı
Bank Asyanın 2012 yılı üçüncü çeyrek sonu itibarıyla karşılıklar öncesi kârı, geçen senenin aynı dönemine göre yüzde 35 oranında artarak 389 milyon TLye ulaştı.
Asya Katılım Bankası A.Ş. 30 Eylül 2012 tarihli konsolide olmayan finansal tablolarını açıkladı. Bankanın aktif toplamı yıl sonuna göre sektörün iki katından fazla oranda artarak yüzde 16 artışla 20 milyar TLye yükseldi. Nakdi kredilerde ilk 9 ayda yüzde 18 oranında artış sağlandı ve toplam krediler yoluyla reel ekonomiye aktarılan kaynak da yaklaşık 24 milyar TLye çıktı. Bank Asyanın 2012 yılı üçüncü çeyrek sonu itibarıyla karşılıklar öncesi kârı, geçen senenin aynı dönemine göre yüzde 35 oranında artarak 389 milyon TLye ulaştı. Vergi ve kredi karşılıkları sonrası net kâr 154 milyon TL olarak gerçekleşti. 
Bank Asya, 30 Eylül 2012 tarihli konsolide olmayan finansal tablolarını açıkladı. Bank Asyanın 2012 yılı üçüncü çeyrek sonu itibarıyla karşılıklar öncesi kârı, geçen senenin aynı dönemine göre yüzde 35 oranında artarak 389 milyon TLye ulaştı. Vergi ve kredi karşılıkları sonrası net kâr 154 milyon TL olarak gerçekleşti. Bankanın aktif toplamı yıl sonuna göre yüzde 16 oranında artarak 20 milyar TLye yükseldi. Nakdi ve gayrinakdi krediler aracılığıyla reel ekonomiye sağladığı finansal destek ise 23,9 milyar TL oldu. Bankanın nakdi kredileri yıl sonuna göre yüzde 18 oranında artarak 15.7 milyar TLye, cari ve katılma hesapları yoluyla topladığı fonlar ise sektördeki artışın üç katından fazla artış göstererek, yüzde 20 artışla 14.9 milyar TLye ulaştı. 2011 yıl sonuna göre Banka Asyanın özkaynakları ise yüzde 10 artarak 2.3 milyar TL olarak gerçekleşti.  
Bank Asya Genel Müdürü Abdullah Çelik, bu yılın üçüncü çeyrek finansal sonuçlarına ilişkin yaptığı açıklamada, yılın ilk 9 ayında ekonomiye aktardıkları kaynağın 24 milyar TLye ulaştığını belirtti. Çelik, ayrıca nakdi kredilerimizi yüzde 18 oranında artırırken, asıl odaklandığımız KOBİ kredilerinde ise yüzde 75 büyüyerek bu yıl en büyük desteği KOBİ müşterilerimize vermiş olduk dedi. Sektöre göre oldukça başarılı oldukları bir diğer konunun ise toplanan fonlar olduğunun altını çizen Abdullah ÇELİK, bu yılın ilk 9 ayında cari ve katılma hesapları aracılığıyla topladıkları fonların yüzde 20 artarak 14,9 milyar TLye çıktığını ve 2012 yılında şu ana kadar, biri yurt dışında olmak üzere toplam 48 şube açtıklarını, yıl sonuna kadar da 250 şubeye ulaşacaklarını belirtti. 
Bankanın mevcut kaynak yapısının tabana yaygın küçük tutarlı toplanan fonlardan oluşmasına yönelik yaptıkları çalışmaların sonuçlarını gördüklerini belirten Abdullah Çelik, altın bankacılığı alanında faaliyetlerini yoğun bir şekilde sürdüren Bank Asyanın altın hesabının 11,7 tona ulaştığını belirtti.  
Diğer taraftan, Abdullah Çelik, 2012 yılı Mayıs ayında Bank Asya iştiraki olarak faaliyetlerine başlayan Bireysel Emeklilik Şirketi Asya Emeklilikin, henüz yeni kurulmuş olmasına rağmen, geçen sürede en çok satış yapan emeklilik şirketi olduğunu ifade etti. 
 