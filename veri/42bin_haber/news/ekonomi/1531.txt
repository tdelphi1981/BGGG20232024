Commerzbank 6 bin kişi çıkartacak
Almanyanın ikinci en büyük bankası Commerzbank, gelecek dört yıl içinde 4 bin ila 6 bin çalışanın işine son vereceğini açıkladı. Banka, işten çıkarmaların maliyetleri düşürmek ve kar hedeflerine ulaşabilmek için yapılacağını belirtti.
Daralmanın bankanın tüm global şubelerini etkileyeceği belirtilirken şirketin personel temsilcileriyle görüşmelere başladığı belirtildi. 

Bankanın insan kaynaklarından sorumlu yönetim kurulu üyesi Ulrich Sieber de zor koşullar altında hedeflere ulaşabilmek için personel yapısında düzenleme yapılması gerektiğini söyledi.  
Ekonomik kriz esnasında Dresdner Bankı satın alan Commerzbank, hükümetten 24 milyar dolarlık yardım paketi almıştı. Bankadaki mevcut toplam çalışan sayısı yaklaşık 56 bin kişi.  