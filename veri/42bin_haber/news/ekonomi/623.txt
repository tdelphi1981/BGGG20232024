Git kendi iline yatırım yap
BAŞBAKAN Tayyip Erdoğan, Doğu ve Güneydoğulu milletvekilleriyle önceki gün yaptığı toplantıda, Kiler Grubunun patronu AK Parti Bitlis Milletvekili Vahit Kilere, Bir sürü ilde yatırımın var. Kendi iline yatırım yapıyor musun? Gidip orada da yatırım yap dedi.
Kiler, Hürriyetin sorusu üzerine Evet, sayın Başbakan geçmişte de bana bunu söylemişti diyerek olayı doğrularken, Bitlise bugüne kadar neden yatırım yapmadığını da şöyle açıkladı: 
NİYE YATIRIM YAPMADI 
Biz perakende sektöründeyiz. Oraya da bir yatırım yapsak gidip market açacağız. Aslında bizim biraderler de açmak istiyorlar, ama Bitlisteki esnafı olumsuz etkilememek için ben buna sıcak bakmıyorum. Çünkü Bitlisin milletvekili olarak esnafın işini de düzeltmek için çaba gösteren biriyim. Bir yandan da kendi elimle, yani mağazamla esnafa zarar veren kişi olmamak için bugüne kadar orada market açmak istemedim. Evet, açsak 40-50 kişi çalıştırılır ama esnafa da zarar verilebilir, böyle bir zararı veren kişi olmak istemem. Yoksa Diyarbakırdan Batmana, Mardinden Siirte kadar her yerde marketlerimiz var. Bitlise bugüne kadar böyle bir yatırımı olaya tamamen bu gözle baktığımız için yapmadık, yoksa orada market açmak kolay.