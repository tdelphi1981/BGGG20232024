Socar akaryakıtı Gür ile dağıtacak
OCAK ayında EPDKdan akaryakıt dağıtım lisansı alan Azeri enerji devi Socar, bu alana sürpriz bir ortakla girmeye hazırlanıyor. Bu sürpriz ortak ise hazır giyim markası Ramseyin sahibi işadamı Remzi Gür. Socar Türkiye Başkanı Kenan Yavuz, Gür ile üç farklı şirkette ortaklıkları olduğunu belirtti.
AZERBAYCAN Devlet Petrol Şirketi Socar, dünyanın önemli petrol ve doğalgaz üreticilerinden biri. Petkimin ana hissedarı olan Socar, 2016 yılında devreye girecek Star Rafinerisinde nafta, LPG, dizel, jet yakıtı gibi petrol ürünleri üretilecek. Üretim alanında tek başına faaliyet gösteren Socar, pazara yönelik operasyonlarda ise sürpriz bir ortakla faaliyet göstermeye hazırlanıyor. Hazır giyim markası Ramseyin patronu işadamı Remzi Gür ile üç şirkette ortaklık kuran Socar, akaryakıt dağıtımına da bu şirketlerden biriyle girecek. 
ÜÇ ORTAK OPERASYON 
Socar Türkiye Başkanı Kenan Yavuz, hazır giyim markası Ramseyin sahibi Remzi Gür ile farklı alanlarında faaliyet gösterecek üç şirket kurduklarını söyledi. Bunlar, doğalgaz dağıtımı şirketi Socar Turkey Gaz Dağıtım, akaryakıt ve petrol ürünleri dağıtımı şirketi Socar Turkey Petrol Enerji Dağıtım ve elektrik üretim şirketi Socar Power Enerji Yatırımları.  
TÜKETİCİYE TEMAS 
Bu üç alanın; büyütmeyi ve geliştirmeyi planladıkları alanlar olduğunu kaydeden Kenan Yavuz, şöyle konuştu: Sinerji yaratabilecek ortaklık olarak gördüğümüz yapıda nihai tüketiciye temas eden ve edecek operasyonlar olacak. Henüz operasyonel anlamda somut adımlarımız olmadı ancak potansiyel fırsatlar için geleceğe yönelik çalışmalarımız var. Downstream (petrol ürünleri satış, pazarlama ve dağıtımı) ve yerel olarak yapacağımız operasyonlarımızda Remzi Beyle ortaklık sinerji yaratacak. Upstream (hammadde, rafineri, petrokimya) alanında herhangi bir ortaklık yok.  
ÇALIŞMALAR SÖZ KONUSU 
Akaryakıt dağıtımına giriş şekli, zamanlaması ve bu sektördeki büyüme planları hakkında bilgi vermek için henüz erken olduğunu vurgulayan Kenan Yavuz, Socar olarak önceliğimiz rafineri yatırımını tamamlamak. Kendi ürünlerimizi, kendi dağıtım ağımızla buluşturmak entegrasyonun bir parçası. Hedeflerimizden biri hammaddeden başlayıp, nihai tüketimle biten bir dikey entegrasyonu gerçekleştirmek. Farklı fırsatlar çıkarsa değerlendirilir ancak herhangi bir somut projeden bahsetmek için çok erken. Şu anda sadece altyapı çalışmaları söz konusu diye konuştu.  
İşadamı Remzi Gür ise Socar ile ortaklığını doğrulamazken, enerjide jeotermal yatırımları olduğunu söyledi.  
612 MWlık termik santral  
ELEKTRİK üretim şirketi Socar Powerın ise Petkim Yarımadasında yapacakları enerji yatırımlarıyla ilgili kurulan bir şirket olduğunu dile getiren Kenan Yavuz, Petkim Yarımadasında kuracağımız STEP Enerji Santrali var dedi. 612 MW kurulu gücündeki söz konusu termik santral 1 milyar dolara mal olacak. Santralin, Star rafinerisi ile eşzamanlı olarak devreye alınması planlanıyor. 
Scr veya Hazar tescilli 
SOCAR, 10 Ocak 2013 tarihinden geçerli olmak üzere Enerji Piyasası Düzenleme Kurumundan (EPDK) benzin, motorin ve fuel oili kapsayan akaryakıt ürünleri için dağıtım lisansı aldı. Scr ve Hazar markalarıyla akaryakıt dağıtım sektöründe yer alan firmanın lisansı 10 Ocak 2028 tarihine kadar geçerli olacak. 
Başka ülkelerde istasyonlar var 
DAHA önce BP Türkiyeyi satın alacağı konuşulan Socarın, akaryakıt dağıtım işine ilgi duyduğu bir süredir biliniyordu. SOCAR yetkilileri, Türkiyede hem rafineri, hem akaryakıt, hem de petrol arama işlerinde aktif olmak istediklerini beyan etmişlerdi. Socar, Azerbaycanda ve Romanya gibi dış ülkelerde kendi ismiyle akaryakıt istasyonlarına sahip. 
 