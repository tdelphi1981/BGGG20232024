Eski lastikler geri dönüşümle ekonomiye kazandırıldı
Çevre ve Şehircilik Bakanlığı 104 bin ton eskimiş araç lastiğini ekonomiye geri kazandırdı. 
Eski lastiklerden yer kaplaması ve mobilya imal edildi.

Çevre ve Şehircilik Bakanlığı geri dönüşüm çalışmalarını yazılı açıklama ile duyurdu.

Buna göre, altı yılda 337 bin ton lastik toplandı. 
Toplanan lastiklerden ayakkabı, mobilya, yer kaplama malzemesi ve çelik tel yapıldı, bu sayede hem çevre kirliliğinin önüne geçildi hem de ülke ekonomisine katkı sağlandı. 
Geri dönüşüm çalışmaları kapsamında Bakanlık adına çalışan ve çevre izin lisansı bulunan 17 firma bulunuyor.