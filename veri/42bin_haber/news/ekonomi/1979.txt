Kritik yapılar için yangın uyarısı
Aspen Genel Müdürü Ertuğrul Gündoğdu: Okul, fabrika, AVM, hastane gibi kamu için kritik öneme sahip yapılar, yangına karşı geliştirilmiş tavan ve bölme duvar sistemleri gibi özel malzemeler ile inşa edilmeli dedi.
Galatasaray Üniversitesi ve Yalovadaki AKSA Akrilik Kimya Sanayi tesislerinde yaşanan büyük yangınlar, bu alandaki önlemleri yeniden gündeme taşıdı. 
Büyük yapılardaki yangınların hızla yayılarak büyümesi ve uzun süre kontrol altına alınamaması gibi noktalarda yaşanan güçlükler, 'yangınlar neden hızla yayılıyor' 'yapılar neden birkaç saat içinde bütünlüğünü koruyamayıp çöküyor' gibi soruları gündeme taşıdı. 
Aspen Genel Müdürü Ertuğrul Gündoğdu, yapı sektörünü yakından ilgilendiren konu hakkında şunları söyledi: 
Okul, fabrika, AVM, hastane gibi kamu için kritik öneme sahip yapılarda yaşanan veya yaşanması olası yangınlar büyük kayıplara neden olabiliyor. Böyle vahim tablolarla karşılaşmamak için karar vericilere ve bizlerin temsil ettiği yapı-inşaat sektörüne de büyük görev düşüyor. Bu görevin başında da yapıların yangına karşı güvenliği belgelenmiş sistem ve malzemelerden inşa edilmesi geliyor. Teknoloji çok gelişti. Biz Aspen olarak üzerimize düşeni, yakın bir dönemde yangına karşı dayanıklılığı sertifikalandırdığımız asma tavan ve bölme duvar sistemlerini sektörün kullanımına sunarak yaptık. Ar-Ge ve test çalışmalarının ardından, önemli bir başarıya imza atarak, 45 dakika boyunca yangına dayanıklılık gösteren duvar sistemiyle, çelik taşıyıcıların ve ahşap panellerin, alevlenmediğini ve çökmediğini ispatladık. Bu başarıyı asma tavan alanları için geliştirdiğimiz Aspen İntegra metal asma tavan sistemlerinde de yakaladık. Hem tavan hem de bölme duvar sistemlerimizin almış olduğu yangına dayanıklılık sertifikasıyla, yapı sektöründeki güvenlik ve kalite standartlarını adeta yeniden tanımladık. 
'ALEVLERİN YAYILIMI ÖNLENİR' 
Yangına dayanıklı üretilen sistemlerin tercih edileceği yapılarda hayatların kurtulacağına dikkat çeken Gündoğdu, 45 dakikalık bu süre, yangın bölgesinin tahliye edilmesinde kritik vakti kazandırıyor. Bu sistemler, alevlerin hızlı biçimde yayılmasını önlüyor, çökmeyi engelliyor ve bina bütünlüğünü koruyor.  ASPEN, yangına dayanıklı bölme duvarlarını ve asma tavan sistemlerini sertifikalandırarak, yapı sektörüne ve dolayısıyla da ülkemize önemli bir katkı da sunuyor.  Yangınlara karşı geliştirilmiş tavan ve bölme duvar sistemleri ile inşa edildiği taktirde yangınlar hızla yayılamayacak, can güvenliği daha rahat sağlanabilecek şeklinde konuştu. 
 