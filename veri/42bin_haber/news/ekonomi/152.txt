Türkiyenin Avrupa şampiyonu fabrikaları
Ekonomist dergisinin yaptığı araştırmaya göre dünyadaki rakiplerinden bir adım öne geçmek isteyen farklı sektörlerdeki birçok şirket, Türkiyede dünyanın ya da Avrupanın en büyük ölçekli tesislerine sahip kurumlar haline geldi.
REKABETTE öne çıkmak için birçok şirket yüksek üretim kapasitesine sahip tesisler kuruyor, birim yatırım ve üretim maliyetlerini düşürerek ölçek avantajından yararlanıyor. Bu yöntemi Türkiyede de birçok şirket kullanıyor. Ekonomist dergisinin yaptığı araştırmaya göre dünyadaki rakiplerinden bir adım öne geçmek isteyen farklı sektörlerdeki birçok yerli şirket Türkiyede özellikle dünyanın ya da Avrupanın en büyük ölçekli tesislerine sahip kurumları haline geldiler. Şişecamdan Vestele kadar pek çok şirket bu taktikle hem cirolarını, hem de ihracat oranları her yıl biraz daha artırıyor.  
150 futbol sahası büyüklüğünde 
TÜRKİYEdeki tesisler arasında en önemli örneklerden biri Vestele ait. Avrupanın tek alan üzerinde üretim yapan en büyük, dünyanın ikinci büyük endüstri kompleksi olan ve 2003 yılından bu yana faaliyet gösteren Manisadaki Vestel City; elektronik, beyaz eşya ve bilgi teknolojisi alanında yıllık 30 milyon adedi aşan üretim kapasitesine sahip. 600 bin metrekare kapalı alanda kurulu olan Vestel City, 150 futbol sahası büyüklüğünde. Dünyanın sayılı teknoloji üslerinden biri olan kompleks, başta Manisa olmak üzere, tüm Ege bölgesine güç veriyor.  
Avrupanın en  büyük camcısı 
ŞİŞECAMın Yenişehirdeki cam kompleksi de alanında dünya ölçeğinde bir tesis. 20062008 yılları arasında gerçekleşen yatırımlarla birlikte 4 cam ambalaj fırınına ulaşan şirketin üretim kapasitesinin ise 500 bin tona ulaştığı belirtiliyor. Türkiyede hızla gelişmekte olan gıda ve içecek sektörlerinin cam ambalaj, aynı zamanda inşaat, otomotiv gibi sektörlerin düzcam taleplerini karşılayan Bursa- Yenişehir OSBdeki tesis, yıllık 1 milyon ton kapasitesiyle dünya genelinde tek lokasyonda kurulu en büyük cam kompleksi ünvanına sahip. Cam ambalaj ve düzcam tesisleri ile birlikte 455 milyon dolarlık ciroya sahip olan Yenişehir Cam Kompleksinin bin 200 kişiye istihdam sağladığını belirten Şişecam Yönetim Kurulu Başkan Vekili ve Genel Müdür Prof. Dr. Ahmet Kırman, 2006 yılından bu yana tesis için 750 milyon dolarlık yatırım gerçekleştirildiğini söylüyor.  
Kombi üretim üssü giibi 
BAYMAKın sahip olduğu, 2008 yılında kurulan çelik kazan ve kat kaloriferi fabrikası Avrupanın bu anlamda en büyük tesisi. 35 bin metrekare kapalı alanda faaliyet gösteren bu tesis için inşaat ve makine parkı yatırımı olarak 30 milyon dolar harcanmış. Baymak, 2011-2012 yıllarında gerçekleştirdiği yatırımlarla kombi üretim hattını büyüterek üretim kapasitesini 400 binin üzerine çıkarmış bulunuyor. Şirketin yatırımlarının dünyadaki büyük ölçekli şirketlerin de dikkatini çektiğini ve birçok ülkenin önde gelen firmalarının üretimlerini Baymaka kaydırdığını ifade eden Baymak Genel Müdürü Ender Çolak, dünya pazarlarında Türkiyeyi kombi üretim üssü haline getirmeyi planladıklarını söyledi.  
1 milyar adet dondurma üretiyor 
25 bin metrekaresi kapalı olmak üzere toplam 65 bin metrekarelik bir alanda tonlarca dondurma üreten Algida Çorlu Fabrikası ise kurulduğu 1990 yılından itibaren 22 yıl gibi bir sürede Unileverin dünyadaki dondurma fabrikaları içinde üretimde birinciliğe yükselmeyi başarmış bir tesis. Tesisteki 17 üretim hattında yılda 1 milyar adetten fazla dondurma üretiliyor. Kurulduğu yıl 10 milyon litre üretim kapasitesine sahip olan Algida Çorlu Fabrikası, bugün yılda 190 milyon litre üretim kapasitesine sahip. Çorlu fabrikasının mevcut ana üs özelliğini koruyacağını ancak gelecek ek tonajların Konyadaki yeni fabrikalarından karşılanacağını söyleyen Algida Pazarlama Direktörü Özgür Kölükfakı, Çorlu fabrikasından, 1990da sadece Türkiyeye üretim yapıyorduk. Bugün ise, Türkiyeden ihracat yasağı olan Avrupa Birliği dışında, 16 ülkeye ihracat gerçekleştiriyoruz diye anlatıyor. 
Çatı altında üretim yapıyor 
SERANİTin Bilecik Organize Sanayi Bölgesinde bulunan tesisi, 8.5 milyon metrekarelik üretim kapasitesi ile Avrupanın tek çatı altında faaliyet gösteren en büyük porselen karo fabrikalarından biri. Türkiyede ilk teknik porselen karo üreten bu fabrika 1992 yılında kuruldu. Üretim teknolojileri bakımından granit seramik üretimi yapan pek çok ülkeyi geride bırakan şirket, kendi ölçeğine yakın olan İspanyadaki bir, İtalyadaki iki tesisi ile yarışıyor. Bununla beraber önümüzdeki dönemde Avrupada üretim yatırımı planlarının da devam ettiğini söyleyen Seranit Yapı Grubu Başkanı Hamdi Altunalan, son 10 yılda üretimde yüzde bin 343 büyüdüklerini vurguluyor.  
Sentetik çimde dünya 4üncüsü 
YAKLAŞIK 40 yıl önce Türkiyeyi sentetik çim ile tanıştıran Nurteks, bu sektörde Türkiyenin lideri. Çorlu tesisinde yıllık 10 milyon metrekare ve Çerkezköydeki tesisinde ise yılda 8 milyon metrekare üretim kapasitesine sahip olan şirket, sentetik çim üretiminde Avrupanın ikinci, dünyanın ise dördüncü büyük tesisi olma özelliğine taşıyor. Toplam 250 çalışanı olan şirket, iki tesis için bugüne kadar 40 milyon dolarlık yatırım yaptı. Önümüzdeki 5 yıl içinde toplam 30 milyon dolarlık yeni yatırım ile suni çim pazarındaki liderliğini sürdürmeyi ve duvardan duvara halı sektöründe de dünyanın sayılı oyuncuları arasındaki yerini sağlamlaştırmayı hedeflediklerini belirten Nurteks Yönetim Kurulu Başkanı İbrahim Nalbant, her yıl patentli ve yeni ürünler geliştirdiklerini söylüyor ve ekliyor: Başta Avrupa, Ortadoğu ve Türki Cumhuriyetler olmak üzere yaygın dağıtım ağımız ile 50den fazla ülkeye ihracat yapıyoruz. 2012 ciro hedefimizi yarısı ihracat olmak üzere 45 milyon dolar, 2013 ciro hedefimizi ise 60 milyon dolar olarak belirledik.