Kuzu etine yüzde 25 zam
Kuzu eti fiyatları ortalama yüzde 25 oranında zamlandı. Kuzu pirzolanın kilosu 40 liraya, kuşbaşının kilosu 38 liraya, kemikli budun kilosu ise 30 liraya çıktı.
Türkiye Kasaplar Federasyonu Başkanı Fazlı Yalçındağ, talebin canlanması ve yeterli kuzu olmaması nedeniyle fiyatların son 15 gün içerisinde artış göstermeye başladığını belirterek şunları söyledi: Kuzu eti, vazgeçemediğimiz damak tadlarımızdan biridir. Et ve kebap çeşitlerinin büyük bölümünde kuzu eti kullanılmaktadır. Piyasada yeteri kadar canlı kuzu olmaması nedeniyle fiyatlar sürekli artış göstermektedir. Sığır eti fiyatlarında ise şu anda bir artış yok. Yeni doğan kuzuların nisan ayı sonlarına doğru kesimlik hale gelmesiyle fiyatlar yeniden düşebilir.

PERAKENDE SATIŞ FİYATLARI

Kayseri Ticaret Borsası Başkanı ve TOBB Konsey Üyesi Şaban Ünlüde kuzu eti fiyatlarının yüzde 25 arttığını söyledi. Kuzu etinin eski ve yeni perakende kilogram satış fiyatları şöyle:

Kuzu eti Eski Fiyat: Yeni fiyat:

- 

Kuzu but: 20-22 tl. 28-30 tl.

Kuzu kol: 18-20 tl. 26-28 tl.

Kuzu pirzola 30-32 tl. 38-40 tl.

Kuzu külbastı 32-35 tl. 40-42 tl.

Kuzu gerdan: 20-22 tl. 22-25 tl.

Kuzu kaburga: 23-25 tl. 25-28 tl.

Kuzu eti kemiksiz: 28-30 tl. 36-38 tl.