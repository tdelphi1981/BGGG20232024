Petrolde Kuzey Irak operasyonu
TÜRKİYE Türkiye Petrolleri Anonim Ortaklığı (TPAO) bağlı petrol arama ve üretim şirketi TPIC, sermayesi 150 milyon dolardan 500 milyon dolara yükseltilerek, BOTAŞa devredildi.
TPICe bağlı akaryakıt dağıtım şirketi TP hisseleri de TPAOya verildi. Resmi Gazetede dün yayınlanan TPIC kararı, bir süredir üzerinde çalışılan Kuzey Irak planlarının bir parçası olarak yorumlanıyor. Merkezi Irak hükümeti ile Kuzey Irak Bölgesel Kürt Yönetimi arasında yaşanan gerilim sonucunda, Bağdat, Kürt Yönetimiyle bağımsız sondaj anlaşması yapan şirketleri ülkenin diğer bölgelerinden çıkaracağı tehdidinde bulunmuştu. Bunun üzerine ABDli enerji devi Exxonun, Irak hükümetine güneyde yer aldığı 50 milyar dolarlık bir projeden çekileceğini açıklaması bomba etkisi yaratmıştı.  
IRAK HAMLESİ Mİ 
Kuzey Irakta iş yapmak isteyen ve önümüzdeki dönemde yeni anlaşmalar imzalaması beklenen enerji yönetimi ise merkezi hükümetin tepkisini çekmeden Kuzey Irakta nasıl iş yapabileceği üzerine çeşitli planları masaya yatırıyor. Bu kapsamda TPICın TPAOdan ayrıştırılması da önümüzdeki dönemde Irakta izlenecek politikanın bir parçası şeklinde yorumlanıyor. Buna göre halihazırda Irakta iki petrol ve iki doğalgaz sahasında 5.7 milyar dolarlık geliştirme çalışmaları devam eden TPAOnun Irakın genelinde, TPICin ise Irakın kuzeyinde iş yapması bekleniyor.  
10 yıllığına Fullledi 
İNDİRİMLİ akaryakıt konseptiyle tanınan ve bir süredir yakıt temin edemeyen Full, 53 istasyonunun tamamını Lukoile 10 yıllığına kiralamak için niyet mektubu imzaladı. Fullün Yönetim Kurulu Üyesi Timuçin Yalı, Bu sözleşmeyle Mart ayı sonuna kadar bütün anlaşmayı tamamlamayı amaçlıyoruz dedi.