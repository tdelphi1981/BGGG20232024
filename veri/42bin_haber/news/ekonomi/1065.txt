İşte zamlı maaşlar
Memur maaş katsayıları, 0,14'lük enflasyon farkı ve yüzde 3'lük Ocak zammına göre yeniden belirlendi 
 Memur maaş katsayıları, 0,14’lük enflasyon farkı ve yüzde 3’lük Ocak zammına göre yeniden belirlendi. 
 Maliye Bakanlığı’ndan alınan bilgiye göre, 2012 yılının Temmuz-Aralık döneminde 0,071589 olarak uygulanan memur maaş katsayısı, Ocak itibariyle 0,073837’ye, 0,95790 olan taban aylık katsayısı 0,98798’e, 0,022700 olan yan ödeme katsayısı da 0,0234128’e çıkarıldı. 
 Söz konusu düzenlemenin ardından aile ve çocuk yardımı almak kaydıyla müsteşar maaşı, 7 bin 183 liradan 7 bin 419 liraya, genel müdür maaşı ise 6 bin 289 liradan 6 bin 496 liraya çıktı. Böylece müsteşar ve genel müdür maaşında yaklaşık yüzde 3,29 artış meydana geldi. 
 12’nci derecenin 1’inci kademesinden maaş almakta olan bir hizmetlinin Aralık ayında 1.755 lira olan maaşı Ocak’ta 1.818 liraya, 13’üncü derecenin 3’üncü kademesinden maaş almakta olan bir devlet memurunun Aralık’ta 1.884 lira olan aylık maaşı ise 1.950 liraya yükseldi. Buna göre, hizmetli maaşındaki artış yüzde 3,58, 13’üncü derecenin 3’üncü kademesinden maaş alan memurun maaşındaki artış da yüzde 3,50 oldu. 
 7’nci derecenin 1’inci kademesinden maaş alan bir öğretmenin Aralık ayında 2 bin 9 lira olan maaşı 71 lira yükselerek 2 bin 80 liraya, 8’inci derecenin 1’inci kademesindeki maaş alan bir polis memurunun 2 bin 624 lira olan maaşı da 90 lira artışla 2 bin 714 liraya çıktı. Böylece 7’nci derecenin 1’inci kademesindeki öğretmenin maaşı yüzde 3,53, 8’inci derecenin 1’inci kademesindeki polisin maaşı ise yüzde 3,42 oranında arttı. 
 Bu arada KİT sözleşmeli personel ücret tavanı da 3 bin 755,96 liradan 3 bin 873,90 liraya yükseldi. 
 Devlet memurları ve sözleşmeliler, 15 Ocak’ta zamlı maaşlarını alacak. Kamu çalışanlarına 14 günlük de zam farkı verilecek. 
 -Maaşlar 10 yılda nereden nereye geldi?-
  
 2002 yılı Aralık ayından 2012 yılı Aralık ayına kadarki dönemde TÜFE endeksindeki kümülatif değişme yüzde 142,3 oldu. 
 Maliye Bakanlığı’nın hesaplamasına göre aynı dönemde; aile yardımı ödeneği dahil en düşük memur maaşı 2002 Aralık ayında 392 lira iken, 2013 Ocak ayında 1.818 liraya çıktı, artış yüzde 363,9 oldu. Aile yardımı ödeneği dahil ortalama memur maaşı 2002 Aralık ayında 578 lira iken, 2013 Ocak ayında 2 bin 109 liraya çıktı, buradaki artış da yüzde 265 olarak hesaplandı. 
 Net asgari ücret 2002 Aralık ayında 184 lira iken, 2013 Ocak ayında 773 liraya çıktı, artış yüzde 319,5 oldu. En düşük memur emekli aylığı 2002 Aralık ayında 377 lira iken, 2013 Ocak ayında bin 118 liraya çıktı, artış yüzde 197 oldu. 
 En düşük SSK emekli aylığı 2002 Aralık ayında 257 lira iken, 2013 Ocak ayında 923 liraya çıktı, artış yüzde 258,9 oldu. En düşük Bağ-Kur esnaf emekli aylığı 2002 Aralık ayında 149 lira iken, 2013 Ocak ayında 748 liraya çıktı, buradaki artış da yüzde 402,9 olarak belirlendi. 
 En düşük Bağ-Kur çiftçi emekli aylığı 2002 Aralık ayında 66 lira iken, 2013 Ocak ayında 558 liraya çıktı, artış yüzde 747,7 olarak hesaplandı. 65 yaş aylığı 2002 Aralık ayında 24 lira iken, 2013 Ocak ayında 126 liraya çıktı, artış yüzde 412,9 oldu. 
 2002 Aralık ayında 97 lira olan muhtar aylığı ise 2013 Ocak ayında 440 liraya çıktı, artış yüzde 351,6 olarak tespit edildi. 
 Memurların 2012 yılı Aralık ayında aldıkları maaş ile, 2013 Ocak ayında alacakları maaş şöyle: Memurların Aralık Maaşı(TL) Ocak Maaşı(TL) Müsteşar 1/4 7.183 7.419 Genel Müdür 1/4 6.289 6.496 Şube Müdürü 1/4 3.213 3.322 Memur 9/1 1.890 1.956 Memur 13/3 1.884 1.950 Hizmetli 12/1 1.755 1.818 Öğretmen 1/4 2.301 2.381 Öğretmen 7/1 2.009 2.080 Kaymakam 7/1 3.509 3.627 Başkomiser 3/1 2.950 3.049 Polis memuru 8/1 2.624 2.714 Uzman doktor 1/4 3.770 3.896 Doktor 7/1 3.137 3.243 Hemşire-Lise 11/3 2.083 2.155 Mühendis-Büro 1/4 3.284 3.394 Teknisyen-Büro 11/1 1.982 2.051 Profesör 1/4 4.707 4.862 Arş. görevlisi 7/1 2.314 2.394 Vaiz 1/4 2.475 2.560 Avukat 1/4 3.731 3.856 
 
 *Yukarıda verilen maaşlara bölgesel ödemeler ile ek ders ve yabancı dil tazminatı gibi ödemeler hariç, aile ve çocuk yardımı ödeneği dahil edildi. 
 *Yukarıda yer alan rakamların içine aile yardımı ödeneği ile aile yardımı ödeneğine bağlı olarak maaşlara yansıyan asgari geçim indimi de dahil edildi. Bu çerçevede söz konusu rakamlar içinde; 
 -Halen eş için 152,77 lira tutarında ödenmekte olan aile yardımı ödeneği yeni artış sonrası 157,57 liraya çıktı, 
 -Halen 0-6 yaş grubu çocuklar için 35,79 lira tutarında ödenmekte olan aile yardımı ödeneği yeni artış sonrası 36,92 liraya, diğer yaş gruplarında yer alan çocuklar için 17,90 lira olarak ödenmekte olan söz konusu ödeme yeni artış sonrası 18,46 liraya çıktı, 
 -Aile yardımı ödeneğine bağlı olarak mevcut maaşlar içindeki asgari geçim indirim tutarı 33,24 lira yeni maaşlar içindeki tutar ise 36,70 lira oldu. 
 Leyla Ataman Özel - AA