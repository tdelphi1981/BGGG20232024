Ülkerin kolunda Türkiyeye girdi
Zamanda yeni bir devrim olarak anılan dünyanın ilk GPS solar saati yeni Seiko Astron, henüz Türkiyeye gelmeden onlarca kişi mağazalara gidip ön siparişle ayırttırmak istedi.
Türkiyeye ilk kez Yıldız Holding Yönetim Kurulu Başkanı Murat Ülkerin kolunda giren saate ilgi beklentinin üzerinde gerçekleşti. Japon gıda firması Nissin ile Ülkerin ortaklık imzası atılırken, Nissin CEOsu Murat Ülkere sınırlı sayıda üretilen bu saatten hediye etmişti.   
50 TANESİ TÜRKİYEDE 
Altı farklı modelden oluşan Seiko Astronlardan Limited Edition (sınırlı sayıda) olan modelden sadece 2 bin 500 adet üretildi. Fiyatı 7 bin 982 TL olan Limited Edition saatlerden Türkiyeye sadece 50 adet gelecek. Türkiye pazarı için diğer modelleri de dahil toplam 250 adet saat ayırtıldı. Seikonun Türkiye distribütörü Aydın Saat, mecburen bekleme listesi oluşturduklarını söyledi. Türkiyenin hemen her bölgesinden talep gelirken, en çok sipariş Kanyon mağazasına verildi. 
SIFIR MERİDYEN 
Japon Seiko, dünyada uzun süredir merakla beklenen saatin tanıtımı için Londra, Greenwichte bulunan sıfır meridyenini seçti. Dünyadan sadece çok özel 100 konuğun katıldığı tanıtım Royal Greenwich Observatoryde gerçekleşti. Başlangıç merdiyeninin geçtiği yer olarak kabul edilen ve zaman ölçme biliminde önemli bir yere sahip olan mekanda, 17nci ve 18inci yüzyıldan kalan önemli tarihi saatlerin sergilendiği Time Galerileride hassasiyet ve yurtdışı seyahatlerinde hassas süre ölçümleme sağlayan tarihi Harrison kronometreleri de bulunuyor. Etkinlikte yeni Astronun GPS ağı ile haberleşmesini, zaman dilimi ve saat ayarı yaparak çalışması gözlemlendi.  
Tek tuşla zamanda yolculuk 
YENİ Seiko Astron, dünyanın ilk GPS Solar saati olarak tasarmandı. Harici bir güç kaynağı gerektirmeden, tamamen kendini idame ettirebiliyor. Sadece ışıktan aldığı enerji ile GPS ağına bağlanan saatler, atom saati hassasiyetiyle, dünyadaki 39 zaman diliminden hangisinde olunursa olunsun sadece tek bir düğmeye basılarak yerel saati gösteriyor. Saat dilimlerini tanıyan ve ayarlayan Seiko Astronun yaratılması 10 yıl sürdü. Seiko farklı teknolojiler geliştirirken bu uğurda 100den fazla patent alması gerekti. Saate yurtdışında çok seyahat edenler büyük ilgi gösteriyor.  
Hanımın da işine yarayacak demişti 
JAPON Nissinin patronu Koki Ando, Murat Ülkere Seiko Astron hediye ettikten sonra, Bu saat 36 ülkede sizi takip etmemizi sağlayacak demişti. Koki Andonun espirisine Murat Ülker de salondakileri kahkahaya boğan şu karşılığı vermişti: Benim hanımın da işine yarayacak. Sürekli iş gezisindeyiz.