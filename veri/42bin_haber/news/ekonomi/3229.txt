Kadın girişimcinin yol kavgası
Kadın Girişimciler Derneği (KAGİDER) Başkanı Gülden Türktanın ortakları arasında olduğu Bodrumda bulunan otel ile komşu arazinin sahibi Avrasya Holding Yönetim Kurulu Başkanı Ahmet Karaçöl arasında yol kapama kavgası çıktı.
KAGİDER Başkanı Türktanın iddialarına göre, oteli kiralamak isteyen Karaçöl otele ulaşan yollara taş yığarak otele ulaşımı engelledi. Karaçöl ise iddiaların doğru olmadığını, yol geçen arazinin kendi mülkiyeti olduğunu savunuyor. Oteli kiralamak gibi bir niyeti olmadığını belirten Karaçöl, arazisinin işgâl edildiğini belirtiyor. 
TEHDİT EDİLDİK 
Türktan 24 Şubatta Karaçölün ot tutuşturarak yangın riski yarattığını şimdi de otellerinin önünden sahile yol açmak için kendilerini yıldırmak istediğini iddia etti. Karaçölün sahibi olduğu araziye inşaat yapmak istediğini savunan Türktan, Yapacağı evlerin tanıtımını tekne ile yapacakmış. Ancak arazisinin denize fazla kıyısı yok. Bu yüzden otelimizi istedi. Vermememiz halinde, bu otelin işletmesini yaptırmayacağını söyleyerek bizi tehdit etti. Oteli zorbalıkla kiralamaya çalışıyor diye konuştu. Karaçölün kamyonlarla taş dökerek otelin yolunu kapattığı iddia eden Türktan, Bizi yıldırmak için elinden geleni yapıyor. Yol için protokol teklifi sunduk ancak kabul etmedi. Biz de savcılığa başvurduk dedi.  
Yılbaşında araziyi satın aldığını söyleyen Karaçöl ise iddiaları kabul etmiyor. Karaçöl, Türktanın sahibi olduğu otel için arazimde otopark açılmış. Orada bir yol yok. Otellerinin ruhsatı ve iskânı bile yok. Vatandaşın kullanımına açık olan sahil şeridini bile otele dahil ettiler. Kendi sahilleri gibi kullanıyorlar. Otele ulaşmak için gerekli yol sahilde var. Ancak sahili kapattıkları için yolu da kullanamıyorlar dedi. Hukuk dışı hiçbir yola başvurmadığını savunan Karaçöl, belediyenin verdiği izinle duvar örerek sahibi olduğu arazinin sınırlarını çizdiğini ifade etti. Sahili işgal ettikleri gerekçesiyle oteli Milli Emlak Genel Müdürlüğüne şikayet ettiğini söyleyen Karaçöl, Halka açık sahili başka kimseye kullandırmıyorlar. Gerekli yerlere başvurdum. Belediye ruhsatsız olduğu gerekçesiyle otel hakkında yıkım kararı aldı dedi.  
Karaçölün otel ruhsatsız iddiası üzerine tekrar görüşüne başvurduğumuz Türktan, Belediye ile davamız var. Çevre Bakanlığına başvurduk. Henüz iskanımız yok. Karaçölün kendisine ait olduğunu iddia ettiği yol ve otopark arazinin daha önceki sahibi tarafından belediyeye terk edilmişti. Ancak tapuda onun arazisinde gözüküyor dedi.