İki dönem başkanlıkta eski karar tartışması
Odalar ve borsalarda seçim süreci yaklaşırken kulisler de hareketlendi. Seçim sürecinde ilk büyük heyecan mevcut TOBB Başkanı Rifat Hisarcıklıoğlu ve iki dönem başkanlık yapan oda başkanlarının tekrar başkan olmalarını kısıtlayan kanunun Anayasa Mahkemesinde görüşmesiyle yaşanacak.
Anayasa Mahkemesi kanunun Anayasaya aykırı olduğuna hükmederse mevcut başkanların bir kez daha başkan olmasının yolu açılacak. Anayasa Mahkemesi süreci sonuçlanmadan kimse ismiyle ortaya çıkıp görüş beyan etmezken mevcut başkanların görev sürelerinin artık kanunen dolduğunu iddia eden bir kesim ortaya yeni bir sav attı. Mahkemenin 2005te aynı konuda Anayasaya uygunluk kararı verdiği ve 10 yıl geçmeden bir kez daha bu konuyu görüşmemesi gerektiği ileri sürüldü. Bu görüşe karşı çıkanlar ise, O karar; 5362 Sayılı Esnaf ve Sanatkarlar Meslek Kuruluşları Kanununun 54üncü Maddesinin birinci fıkrasındaki İki dönem üstüste seçilenlerin geriye dönük durumlarına açıklık getirmek için yapılan itirazı sonuçlandırdı. Anayasaya uygunlukla ilgili değerlendirilmez. Üstlelik Anayasa Mahkemesi esastan görüşme kararı aldı diyor. 
CHPNİN BAŞVURUSUYDU 
Esas Sayısı 2005/78, Karar Sayısı 2005/59 olan ve 21.07.2006da Resim Gazetede de yayınlanan karar, CHP Genel Başkanı Kemal Kılıçdaroğlu ve 118 milletvekilinin başvurusu üzerine açılan dava sonucu alındı. Dava konusu, 5362 Sayılı Esnaf ve Sanatkarlar Meslek Kuruluşları Kanununun 54. Maddesinin birinci fıkrasının ikinci tümcesinin Anayasanın 2. ve 11. Maddesine aykırılığı savı ile iptali ve yürürlüğünün durdurulması istemiydi. Sözkonusu cümle ile kanun maddesinin Anayasaya aykırı hale geldiği savunulmuş ve üstüste iki dönemden fazla başkanlık görevi yapamama hali ile ilgili kuralın kanun yürürlük tarihinden sonraki dönemlerle mi önceki dönemlerle mi ilgili olduğunun belirsiz kaldığı savunulmuştu. Anayasa Mahkemesi itirazı yerinde bulmuş ve düzletirken 5174 Sayılı TOBB Kanununda aynı konudaki madde hatırlatılmıştı.  
İKİ DÖNEM KONUSU NE OLDU  
Aynı kararda, 5362 Sayılı Kanunun 54. Maddesinin birinci fıkrasının Başkanlık ve genel başkanlık görevini üst üste iki dönem yapanlar bir seçim dönemi geçmedikçe tekrar başkan seçilemezler biçimindeki ikinci tümcesindeki sınırlamanın Anayasaya aykırı olmadığı, 
geçmişe yürütülmesinin hukuk güvenliğini sarstığı gerekçesiyle iptal edilmiş ise de bu gerekçe oybirliğiyle verilen karara katılanların dört üye dışındaki çoğunluğun görüşünü yansıtmaktadır denildi. Bazı üyeler Tekrar seçilememe halinin anayasaya aykırı olduğunu vurgulasa da Mahkeme, o tarihte hükmü Anayasaya aykırı bulmadı. 
27 Aralıkta netleşecek 
ANAYASA Mahkemesi, 5174 sayılı TOBB ve Odalar, Borsalar Kanunundaki İki dönem yönetim kurulu ve meclis başkanlığı yapanlar iki seçim dönemi geçmedikçe aynı göreve tekrar seçilemez hükmünün iptali için Ankara 7. İdare Mahkemesine yapılan itirazın yerinde olup olmadığına karar vermek için konuyu esastan görüşmek üzere 27 Aralık tarihli gündemine aldı. Bu konu Türkiye genelinde 365 oda ve borsanın yönetim kurulu başkanları ile meclis başkanlarının yarıdan fazlasını yakından ilgilendiriyor. 2005 yılındaki 59 Sayılı Kararda imzası bulunan uygunluk ve aykırılık konusunda geniş izahlar yapan Anayasa Mahkemesi üyeleri, 27 Aralıkta konuyu görüşürlerse (ertelenmezse), doğrudan 5174 Sayılı TOBB Yasasıyla ilgili son nokta koyulacak. Bu kararla en çok merak edilen konu haline gelen TOBB Başkanı Rifat Hisarcıklıoğlunun bir dönem daha aday olup olamalayacağı konusu netleşmiş olacak.