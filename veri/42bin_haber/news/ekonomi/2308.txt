Fransa'da ekonomik büyüme durdu
 
 Ekonomik büyüme Fransa'da 2011 yılında yüzde 1,7 olarak kayıtlara geçmişti. Hükümet bu yıl için ise yüzde 0,8 oranında ekonomik büyüme öngörüyor. Fransa'da Sayıştay dün hükümete, bütçe hedeflerini tutturabilmek için "kamu harcamalarını mutlaka düşür" çağrısı yapmıştı. 
  
 MEMUR MAAŞLARI DONDURULMUŞTU
  
 Devletin hesaplarını denetlemekten sorumlu Sayıştay, son raporunda, eldeki son veriler çerçevesinde, hükümetin bütçe açığının gayri safi milli hasılaya oranını AB kriteri uyarınca yüzde 3'e düşürme hedefinin gerçekçi olmadığı uyarısında bulunmuştu. İşsizlik oranının yüzde 10,3 olduğu ülkede, bütçe açığını düşürmek ve istihdamı artırmak için mücadele eden hükümet geçen hafta, 2013 yılında da memur maaşlarının dondurulduğunu açıklamıştı. 
 CNN TÜRK