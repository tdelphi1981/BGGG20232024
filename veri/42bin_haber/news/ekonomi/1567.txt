Kredi kuruluşları not arttırmaya mecbur
Türkiyenin çok daha fazla kredi notunu hak ettiğini söyleyen Mehmet Şimşek, Eminim eninde sonunda uluslararası reyting kuruluşları çok geriden de olsa not arttırımına mecbur kalacaklar dedi.
MALİYE Bakanı Mehmet Şimşek, Türkiyenin 2012 yılında yumuşak inişi başarıyla tamamlamış olmasının yatırımcılara güven verdiğini söyledi. Türkiyenin çok daha fazla bir kredi notunu hakettiğini ve herkesin görüşünün bu yönde olduğunu, ancak bunun resmen tescil edilmesi gerektiğini söyleyen Şimşek, Eminim eninde sonunda uluslararası reyting kuruluşları çok geriden de olsa not artırımına mecbur kalacaklar dedi.  Mehmet Şimşek, Bank of America Merrill Lynchin organize ettiği ve yaklaşık 400 yatırımcı ve fon yöneticisinin katıldığı toplantıların ardından New Yorktaki Türkevinde basın toplantısı düzenledi. 2010 ve 2011de kredilerde çok hızlı bir genişleme olmasının, cari açığı beraberinde getirdiğini belirten Şimşek, Merkez Bankasının bununla ilgili ortaya bir perspektif koymuş durumda olduğunu ve kredilerdeki büyümenin sınırlı bir düzeyde  seyretmesi için gereken makro ihtiyati, para ve kredi politikaları tedbirlerin zaten alındığını ifade ettiklerini belirtti. Türkiyenin 2012 yılında yumuşak inişi başarıyla tamamlamış olmasının yatırımcılara güven verdiğini söyleyen Şimşek, Bir çok yatırımcı Türkiyeyi bırakın BBB- düzeyde, çok daha yüksek düzeyde yatırım yapılabilir ülke olarak zaten değerlendiriyorlar. Pek çok yatırımcının Türkiye, artık gelişmiş ülkeler katorisinde değerlendilmesi yönünde ifadeleri oldu diye konuştu. 
Özelleştirme portföyü çok geniş 
ÖZELLEŞTİRMELERE ilişkin de açıklamalarda bulunan Mehmet Şimşek, bu yıl özelleştirmelerde hızlanmanın sözkonusu olduğunu ve halen ihalesi yapılmış ama onay süreci devam eden toplamda 12.2 milyar dolarlık bir özelleştirmenin bulunduğunu söyledi. Şimşek, şöyle devam etti: Elektrik dağıtım şebekelerinin özelleştirilmesi bu senenin ilk çeyreğinde bitirilmiş olacak. Şu anda 3 tane elektrik dağıtım bölgesi var. Şubatta bitirilmesini planlıyoruz. Bakanlar Kurulu, Türk Telekomun yüzde 6.68inin halka arzını onayladı. Bazı termik santraller var. Milli Piyangonun özelleştirme süreci devam ediyor. Portföyümüz çok geniş. Hazinenin borçlanma programında sadece 4 milyar dolarlık bir özelleştirme geliri öngörüldü. Zaten yılın hemen başında 4.2 milyar dolar aktardık. Dolayısıyla biz bugün itibariyle 2013 yılı özelleştirme hedeflerini bu anlamda yani Hazinenin borçlanma programı anlamında tutturmuş durumdayız. 
Sayın Bakan bana vurun 
MALİYE Bakanı Mehmet Şimşek, New Yorkta  Bank of Amerika Merrill Lynchin organize ettiği toplantıda yaklaşık 400 yatırımcı ve fon yöneticisiyle bir araya geldi. Şimşek, görüşmelerini bitirmesinin ardından şaşırtıcı bir teklifle karşı karşıya kaldı. Bir fon yöneticisi, Bakanın önüne gelip Şimdi bana vurabilirsiniz Sayın Bakan demesinin üzerine Bakan Şimşek ise Benim böyle bir adetim yoktur ama neden dedi.  
ÖDÜL OLARAK İstedi 
Cnbc-e.comun haberine göre, portföy yöneticisi olayı şöyle anlattı: İki yıl önce de yine Türkiyenin para politikalarını anlatmak için başlattığı toplantılara katıldım. O zaman anlattığınız para politikalarının ardından sizi eleştirdim. Ya enflasyonun 1000lere çıktığı Zimbabwe gibi olursunuz ya da Nobel Ekonomi Ödülü alırsınız diye düşünmüştüm. Şimdi iki yıl sonra sizin geldiğiniz ve aldığınız önlemlerin ardından Nobel almanız gerektiğini düşünüyorum. Böyle bir şey olmadığına göre ödül olarak bana vurabilirsiniz dedi. Şimşek ve portföy yöneticisi daha sonra gülerek ortamdan ayrıldı.    
Uzun vadeli kaynaklara erişim için önemli 
TÜRKİYEnin çok daha fazla bir kredi notunu hakettiğini ve herkesin görüşünün bu yönde olduğunu, ancak bunun resmen tescil edilmesi gerektiğini söyleyen Şimşek, şöyle konuştu: Kredi notu hazine açısından çok büyük farklılıklar yaratmaz. Fakat Türk şirketlerinin uzun vadeli sermaye benzeri kaynaklara erişimi için çok önemli. Türk firmalarının dışarda Türk lirası cinsinden 10 yıllık tahvil çıkarmaları veya döviz cinsinden 5-10 yıllık tahvil çıkarmaları çok önemli. Bu kaynaklar firmalarımızın ölçek büyütmelerini sağlayacak, dünya ile rekabet etmesinin önünü açacak. İnanıyorum ki; Türkiye kendi evini düzene koymaya devam ederse ki bu konuda en ufak bir tereddüt yok. Eminim eninde sonunda uluslararası reyting kuruluşları çok geriden de olsa not artırımına mecbur kalacaklar.   
  
 