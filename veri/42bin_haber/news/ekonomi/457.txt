Bakan'dan loto talihlisine iş tavsiyesi
Kayseri milletvekili olan Enerji ve Tabii Kaynaklar Bakanı Taner Yıldız, Süper Loto'da 22 milyon liralık büyük ikramiyeyi kazanan Kayserili talihliye hurriyet.com.tr aracılığıyla iş tavsiyesinde bulundu. Bakan, talihlinin istemesi durumunda planlamayı birlikte yapabileceklerini de söyledi.
6. Organize Sanayi Bölgesi Enerji Zirvesi için Kayseri'ye gelen Yıldız, gazetecilerin sorularını yanıtladı. Yıldız, memleketine çıkan 22 milyon liralık süper loto ikramiyesinin yatırıma giderek istihdam yaratması gerektiğini vurguladı.    
KAYSERİ'DE SÜPER LOTO SEVİNCİ 
22 milyon liranın çok önemli ciddi bir para olduğunu ifade eden Yıldız, "Kayserinin istihdamıyla sanayileşmesiyle ticaretleşmesiyle alakalı katkı koyacağı kanaatindeyim. Bizde bu tür konular tasarruf miktarı olmaktan ziyade yatırıma dönüşecek miktarlar olarak belirlenir. İnşallah o Kayserili hemşehrimizi tanırız ve ya yatırımını hep beraber izleriz diye konuştu.  
 
Hürriyet'in sorularını yanıtlayan Yıldız, talihlinin enerji tasarrufu ve verimliliğiyle ilgili her alana yatırım yapabileceğini, bu aşamada boru izolasyonu ve sanayideki su pompalarına yatırımın akıllıca olacağını da belirtti. 
Yıldız, "Bu alanlara yapılan yatırımlar üç yıl sonra kendini amorti eder. Bu konuda yatırım yapmayı düşünenler gelsinler, birlikte planlayalım" dedi. 

  ÜNLÜ İSİM BÜYÜK İKRAMİYEYİ TEK RAKAMLA KAÇIRDI  
PATRIOTLAR RUSYA İLE İLİŞKİYİ BOZMAZ 
Türkiyenin Suriye sınırına yerleştirmek istediği Patroit füzesine Rusyadan gelen tepkileri de değerlendiren Yıldız, iki ülke arasındaki enerji işbirliğini olumsuz etkilemeyeceğini söyledi.  
Rusya Devlet Başkanı Putin'in iki haftaya kadar Türkiye'ye geleceğinine dikkat çeken Yıldız, patriot füzelerinin savunma amaçlı olduğunu belirterek, " Herhangi bir olası risk ve tehlikeye karşı böyle bir konuşlandırma yapılıyor. Rusya Federasyonunun bu konuda herhangi bir sıkıntıya ulaşmayacak yapının olmadığını kendileri de bilirler dedi.  
Enerji alanında Rusya ile son derece iyi ilişkiler yürüttüklerinibelirten Yıldız, önceki gün özel sektöre devredilecek 6 milyar metreküp doğalgaz için Gazprom ile kontrat imzalandığını söyledi. Enerji alanındaki işbirliğinin artarak devam ettiğini vurgulayan Yıldız, iki haftaya kadar Rusya Devlet Başkanı Putin'in Türkiye ziyaretini gerçekleştireceğini ifade etti. Yıldız sözlerine şöyle devam etti:  
Rusya ile önceki gün 6 milyar metreküp doğalgaz için özel sektöre devredilecek yapının kontratları Gazprom tarafından imzalandı. Bizim kontratlarımız devam ediyor. Bu kış için doğalgaz tedarikinde elektrik tedarikinde sıkıntı öngörmüyoruz. Rusya ile enerji sektöründe yaptığımız işbirliği artan dozlarda devam ediyor. Hatta önümüzdeki iki hafta içinde Sayın Putinin ziyaretiyle beraber nükleer güç, doğalgaz ve ham petrol alımlarıyla alakalı bu ilişkilerimizin ne derece olumlu yönde gittiğine dair bazı haberleri kamuoyu ile paylaşacağız. 
ayalp@hurriyet.com.tr