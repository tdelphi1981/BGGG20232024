Jones: Türkiye geleceğin güç merkezlerinden biri olacak
Türkiye'ye resmi bir ziyaret gerçekleştiren Galler Birinci Bakanı Carwyn Jones, "Galler, ekonomisi güçlenen ülkelerle faaliyetlerini daha çok artırmalı." dedi. 2013'ün ilk resmi gezisini Türkiye'ye gerçekleştiren Jones, Türkiye'de ile ticari ilişkilerini arttırmak istediklerini vurguladı.

Ziyaretinin ilk gününde bankacılık, imalat sanayi, akademi ve hükümet temsilcileriyle İstanbul'da görüşmeler gerçekleştiren Galler lideri, "Türkiye'ye geldiğinizde şunu açıkça görüyorsunuz ki dinamik genç nüfusuyla büyüyen bir ekonomi var karşınızda." yorumunda bulundu.

"Türkiye, dünyanın güç merkezlerinden bir haline geliyor." diyen Jones, böyle bir ülkeyle ekonomik ve ticari ilişkileri kuvvetlendirmenin her açıdan önemli olduğunu vurguladı.

Ekonomisi büyüyen ülkelerde Galler'in varlığını hissettirmeleri gerektiğine dikkat çeken Jones, "İnsanları Galler konusunda ilgisini çekmek istiyorsanız, önümüzdeki yıllarda önemli olacak ülkelerde varlığınızı hissettirmeniz gerekiyor. Hindistan gibi, Çin gibi, ABD gibi ve tabiî ki Türkiye gibi ülkelerde." diye konuştu.