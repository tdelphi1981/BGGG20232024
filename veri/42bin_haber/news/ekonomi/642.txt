5 TL damlaya damlaya kadına güç katacak
Turkcell kadın girişimcilerin desteklenmesi amacıyla başlattığı, Ekonomiye Kadın Gücü projesi kapsamında, özel numaraya mesaj atan abonelerden 5 liralık borç alıp 100 bin kadına dağıtacak.
Turkcell Genel Müdürü Süreyya Ciliv, projenin bir hibe projesi olmadığını belirterek, Biz bu mesajlarla toplanan 5 liraları bir araya getirerek kadın girişimcilerimize mikro kredi olarak veriyoruz. Abonelerimizden bu 5 lirayı borç alıyoruz. İsteyen abonelerimiz bir yıl sonra 5 liralarını geri alabiliyor. İsteyen devam yazarak, kadın gücüne desteklerini sürdürebiliyor dedi.  
10 BİN KİŞİ BEKLİYOR 
Turkcellin, Türkiye İsrafı Önleme Vakfı (TİSVA) işbirliğiyle hayata geçirdiği Ekonomiye Kadın Gücü projesinin mikro kredi kavramının mucidi olarak anılan Muhammed Yunusun da katıldığı gecede konuşan Ciliv, Ekonomiye Kadın Gücü projesiyle 4 yılda 100 bin kadına destek olmayı hedefliyoruz. Daha güçlü Türkiye için kadınlarımızın güçlü olması çok önemli dedi. Türkiye İsrafı Önleme Vakfı (TİSVA) Başkanı Aziz Akgül de, mikro kredinin Türkiyede bilinir hale geldiğini ifade ederek, Fakat mikrokrediyi verecek finansman durumumuz yok. Turkcell de bugün bizi hayal edemediğimiz bir noktaya getirdi. 63 bin mikro üyemiz var. Mikro kredi alan 53 bin civarında mikrokredi kullanıcısı var. Yaklaşık 10 bin kişi mikro kredi bekliyordedi. 
Diyarbakırda başladı 
Mikrokredi kavramını bularak hayata geçiren Nobel Ödüllü Ekonomist Prof. Muhammed Yunus, mikrofinansın küçük kapsamlı bir program olarak Diyarbakırda başladığını anımsattı. Yunus, Kimse bu seviyeye geleceğini düşünemezdi. Mikrofinans gerçekten çok önemli bir mesafe kat etti. 65 bin kişinin hayatını nasıl değiştirdiğini görüyoruz. Türkiyede 3 milyon potansiyel mikrofinans alıcısı söz konusu. Daha da ileriye gidebiliriz diye düşünüyoruz yorumunda bulundu. Yunus, şunları aktardı: Genç nesiller de gerçekten temel önem taşıyor. Eğer öfkelenirlerse bir ülkenin elinde hiçbir şey kalmaz. Eğer gençlere ilham verecek olursanız, o zaman gelişmeler ışık hızıyla ilerler. Gençlerin, yaşlılarla kıyaslandığında farklı etkinliklerle zaman geçirdiğini görüyoruz. Bambaşka bir dünyadalar. Ama sosyal işletmecilik söz konusu olduğunda masada sizinle oturan gençlerin ilgisini kolaylıkla çekebildiğini görüyorsunuz.