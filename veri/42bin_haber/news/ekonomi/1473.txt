Akaryakıt şirketlerine 600 milyon TL ceza şoku
EPDKnın 1.6 milyarlık cezasından Danıştay kararıyla kurtulan akaryakıtçılara yeni ceza gündemde. Otomasyon sistemi kurmayan 20 şirket için toplam 600 milyon liralık ceza dosyası hazırlandı.

Enerji Piyasası Düzenleme Kurulunun (EPDK), 2007den bu yana otomasyona geçmeyen yaklaşık 20 akaryakıt dağıtım şirketiyle ilgili, ceza dosyası hazırladı. 20 akaryakıt şirketine toplam 600 milyon liralık ceza kesilmesi öngörülüyor. Akaryakıt şirketi yöneticilerinin uykusunu kaçıran cezanın süreci, 2007 yılına dayanıyor. Resmi Gazetenin 6 Temmuz 2007 tarihli sayısında yayınlanan 1240 sayılı EPDK kararına göre, Türkiyede faaliyet gösteren akaryakıt dağıtım şirketlerinin, otomasyon sistemi kurması gerekiyor. Söz konusu sistem ile akaryakıt alım satım işlemlerinin tamamı, kayıt altına alınacak.
Yabancılar otomasyona geçti
Kararın alınmasının ardından bir çok akaryakıt şirketi, otomasyon sistemini kurdu. Özellikle yabancı dağıtım şirketleri, 200-300 milyon dolarlık yatırım yaparak, sistemi hayata geçirdi. Türk kökenli akaryakıt şirketleri ise aradan beş yıl geçmesine rağmen otomasyon sistemini kurmadı. Bazı şirketler,  sisteme bayilerin bir kısmını almadı. Bunun üzerine EPDK, denetim elemanları, otomasyona geçmeyen tüm dağıtım şirketlerini tek tek belirleyerek, ceza dosyası hazırladı. Yaklaşık 20 dağıtım şirketinin otomasyon sistemine tam olarak geçmediği belirlendi. İlk cez da kesildi. 164 sözleşmeli bayisi bulunan Can Aslan Petrolcülüke bayi başına 739.666 TL olmak üzere toplam 121.305.224 TL para cezası uygulanmasına EPDK tarafından karar verildi. Diğer bayiler ve firmalarla ilgili cezalar da kurul gündeminde sırasıyla görüşülmeyi bekliyor.
ŞİRKETLERDEN BAYİ BAŞINA CEZA KESİLMESİN LOBİSİ
EPDK denetim elemanları tarafından hazırlanan ceza dosyaları, henüz kurulda ele alınmadı. Ceza ile ilgili hazırlıkların bilgisini alan akaryakıt şirketleri ise adeta Başkentte karargah kurdu. Akaryakıt şirketlerinin, cezaların bayi başına değil akaryakıt dağıtım şirketi başına kesilmesi yönünde lobi yaptıkları öğrenildi. Bu durumda, akaryakıt şirketlerine kesilecek ceza tutarı, 600 milyon liradan yaklaşık 20 milyon liraya kadar gerileyecek. Otomasyon sistemine geçmeyen şirketlere sadece 739 bin 666 liralık ceza kesilmesi söz konusu olacak.