Fırıncıların rekabeti vatandaşa yaradı
Tekirdağ'da fırıncılar arasındaki rekabet ekmeği 30 kuruş ucuzlattı. Malkara'da ekmek artık 50 kuruş.
Tekirdağ'ın Malkara ilçesinde ekmek üreten fırıncılar arasında yaşanan rekabet nedeniyle, 80 kuruşa satılan ekmeğin fiyatı 50 kuruşa düştü. 30 Kuruşluk rekabet indirimine yol açan ise bazı fırınların 'el altından' ucuz ekmek satması oldu. 
 
İlçede ekmek fırını işleten Arif Hasan Doğan, geçen yıl fırıncılar arasında yapılan 80 Kuruş satış anlaşmasına rağmen, bazı işletmelerin buna uymadığını bildirdi.
 
Rekabetin olması gerektiğinden farklı bir biçimde yapıldığını ileri süren ve bazı fırınların ucuz ekmek sattığını belirten Doğan, bunun için vatandaşa aynı gramaj ve kalitedeki ekmeği 50 kuruştan satmaya başladığını söyledi.
 
Fırınların 'zararına' rekabeti ise ekmeği ucuza yiyen vatandaşların yüzünü güldürdü.