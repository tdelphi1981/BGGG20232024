Karaborsaya düştü
Erdal Pınar, susamın karaborsaya düştüğünü kaydetti. Simit, pasta ve unlu mamuller sektörünün ana ham maddelerinden birisinin susam olduğunu anlatan Pınar, ithalat kaynaklı sorunlar yüzündün sektörün darboğaza girdiğini öne sürdü.
Oda Başkanı Pınar şunları kaydetti: "Son günlerde gerek ithalatından kaynaklanan sorunlar, gerekse ithal edilen susamların gümrüklerde bekletilmesi sonucu piyasada karaborsa oluşmuş ve sektör önemli bir dar boğaza girmiştir. Ülkemizde Mardin, Siirt, Diyarbakır, Adana, Mersin, Antalya, Denizli, Muğla ve Balıkesir'de yıllık 4-5 bin ton civarında üretimi gerçekleştirilen susam talebe cevap verememektedir. Aylık ihtiyacımız ise 8-10 bin tondur. Dolayısıyla Nijerya, Etiyopya, Mozambik, Fas ve Hindistan gibi ülkelerden susam ithal edilerek açık kapatılmaya çalışılmaktadır. Bugün gerek biz simitçiler, gerekse helvacı ve pastacılar hem susam bulamamaktan, hem de fiyatlardan dolayı büyük sıkıntı yaşamaktayız. Öyle ki simit üreticileri, simit üretemeyecek hale geldi. Karaborsada susam fiyatlarının yüzde 60 artmasına rağmen bulunamaması yakın zamanda simit fiyatlarında bir artış gündeme gelecektir."