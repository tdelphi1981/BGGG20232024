Borsa güne yükselişle başladı
İstanbul Menkul Kıymetler Borsası (İMKB) 100 Endeksi güne önceki kapanışa göre 231,72 puanlık yükselişle 70.692,48 puandan başladı.
İMKB'de hisse senetleri ortalama yüzde 0,33 oranında değer kazandı, Bankacılık Endeksi açılış seansında yüzde 0,54 oranında yükseldi.

Analistler endeksin 71.000 ve 71.500 seviyelerinin direnç olarak takip edileceğini, dün test edilen bu seviyelerin bugün de kırılamaması durumunda satış baskılarının etkisini artırabileceğini ifade ediyor.

Endeksin sırasıyla 70.500 ve 70.000 seviyelerinin destek konumunda olduğunu belirten analistler, yurt içinde Merkez Bankası beklenti anketi sonuçları ve AB bütçe görüşmelerinden çıkacak haberlerin yön üzerinde belirleyici olabileceğini kaydediyor.