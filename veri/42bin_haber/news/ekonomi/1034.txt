2012 enflasyonu açıklandı
Türkiye İstatistik Kurumu (TÜİK), 2012 yılında Tüketici Fiyatları Endeksi'nin (TÜFE) yüzde 6,16, Üretici Fiyatları Endeksi'nin (ÜFE) ise yüzde 2,45 arttığını açıkladı. Buna göre yıllık enflasyon, TÜFE'de 2011 yılının 4,29 puan, ÜFE'de 10,68 puan altında kaldı.

Türkiye İstatistik Kurumu (TÜİK) verilerine göre, Aralık'ta TÜFE yüzde 0,38 artarken, ÜFE yüzde 0,12 azaldı.

Ana harcama grupları itibariyle 2012 yılı Aralık ayında en yüksek artış yüzde 1,55 ile gıda ve alkolsüz içecekler grubunda gerçekleşti.

Aralıkta endekste yer alan gruplardan haberleşmede yüzde 1,23, lokanta ve otellerde yüzde 0,39, konutta yüzde 0,24, ev eşyasında yüzde 0,21, çeşitli mal ve hizmetlerde yüzde 0,10, sağlıkta yüzde 0,04, eğitimde yüzde 0,02, alkollü içecekler ve tütünde yüzde 0,01 artış gerçekleşti.

Geçen ay eğlence ve kültürde yüzde 0,17, ulaştırmada yüzde 0,27, giyim ve ayakkabıda yüzde 1,50 düşüş gerçekleşti.

TÜFE'de, yıllık en yüksek artış yüzde 11,37 ile konut grubunda gerçekleşti. Bunu, yüzde 9,31 ile lokanta ve oteller, yüzde 8,66 ile çeşitli mal ve hizmetler, yüzde 8,17 ile giyim ve ayakkabı izledi.
 Şampiyon salatalık!TÜİK verilerine göre, geçen ay yüzde 63,69 fiyat artışıyla salatalık "zam şampiyonu" olurken, bu ürünü fiyatı yüzde 58,03 oranında artan patlıcan ve fiyatı yüzde 42,17 artan dolmalık biber izledi.

Aralık ayında fiyatı en çok artış gösteren diğer ürünler arasında, yüzde 30,36 ile domates, yüzde 14,73 ile kuru soğan, yüzde 6,25 ile internet ücreti, yüzde 5,60 ile kargo ve yüzde 3,34 ile de kuru fasulye yer aldı.

En çok portakal ucuzladı

TÜİK verilerine göre, geçen ay fiyatı düşen ürünlerin başında ise portakal geldi. Aralık'ta portakalın fiyatı yüzde 13,37 düşerken, bu ürünü fiyatı yüzde 5,63 oranında azalan kadın gömleği ile yüzde 5,19 azalan tavuk eti izledi.

Geçen ay eteğin fiyatı yüzde 4,40, pırasanın fiyatı yüzde 4,23, erkek kazağının fiyatı yüzde 4,17 ve ayvanın fiyatı ise yüzde 3,36 azaldı. 
Aralık ayında endekste kapsanan 444 maddeden 70 maddenin ortalama fiyatlarında değişim olmazken, 241 maddenin ortalama fiyatlarında artış, 133 maddenin ortalama fiyatlarında ise düşüş meydana geldi.

ÜFE

2012 yılı Aralık ayında ÜFE aylık bazda yüzde yüzde 0,12 düşüş meydana geldi. Yıllık bazda ÜFE artışı yüzde 2,45, 12 aylık ortalamalara göre de yüzde 6,09 oldu.

Aralık ayında değişim tarımda yüzde 0,39, sanayide yüzde 0,07 düşüş olarak gerçekleşti.

Tarım sektörü endeksinde, bir önceki yılın aynı ayına göre yüzde 4,17 düşüş, 12 aylık ortalamalara göre yüzde 6,04 artış görüldü. Sanayi sektörü endeksinde ise bir önceki yılın aynı ayına göre yüzde 3,83 ve 12 aylık ortalamalara göre yüzde 6,11 artış gerçekleşti.

ÜFE'de Aralık ayında endekste yer alan 791 maddeden; 183 maddenin ortalama fiyatlarında değişim olmazken, 325 maddenin ortalama fiyatlarında artış, 283 maddenin ortalama fiyatlarında ise düşüş gerçekleşti.

Özel kapsamlı TÜFE göstergeleri

Özel kapsamlı tüketici fiyatları endeksi göstergelerine bakıldığında, "çekirdek enflasyon" yerine açıklanan TÜFE göstergeleri, Aralık'ta aylık bazda mevsimlik ürünler hariç yüzde 0,20 arttı.

Fiyatlar, işlenmemiş gıda ürünleri hariç yüzde 0,13, enerji hariç yüzde 0,46, işlenmemiş gıda ürünleri ve enerji hariç yüzde 0,17, enerji hariç ve alkollü içkiler ile tütün ürünleri hariç yüzde 0,49, enerji hariç, alkollü içkiler ile tütün ürünleri hariç ve fiyatı yönetilen/yönlendirilen diğer ürünler, dolaylı vergiler hariç yüzde 0,50, enerji hariç, alkollü içkiler ile tütün ürünleri hariç, fiyatları yönetilen/yönlendirilen ürünler hariç, dolaylı vergiler hariç ve işlenmemiş gıda ürünleri hariç yüzde 0,18, işlenmemiş gıda ürünleri hariç, enerji hariç ve alkollü içkiler, tütün ürünleri ile altın hariç yüzde 0,21, enerji hariç, gıda ve alkolsüz içecekler, alkollü içkiler ile tütün ürünleri ve altın hariç yüzde 0,02 arttı.

Tarım sektörü

Aralık ayında ÜFE'de aylık bazda yüzde 0,12 düşüş gerçekleşirken, geçen yılın aynı ayına göre de yüzde 2,45 artış gösterdi.

Tarım sektöründe fiyatlarda aylık yüzde 0,39 artış yaşanırken, yıllık yüzde 4,17 düşüş görüldü.

Tarım sektörünün alt kalemleri incelendiğinde Aralık ayında tarım, avcılık, ormancılıkta önceki aya göre fiyatlar yüzde 0,48 düşerken, balıkçılıkta da 3,21 artış oldu.

Yıllık bazda ise tarım, avcılık, ormancılıkta fiyatlar yüzde 4,60 geriledi, balıkçılıkta ise yüzde 17,50 arttı.

Sanayi sektörü

Sanayi sektöründe ise Aralık ayında bir önceki aya göre fiyatlar yüzde 0,07 düşerken, yıllık bazda ise yüzde 3,83 arttı. Sanayi sektöründe 12 aylık ortalamalara göre yüzde 6,11'lik fiyat artışı gerçekleşti.

Sanayinin alt sektörlerinden madencilik ve taş ocakçılığında geçen ay fiyatlarda bir önceki aya göre yüzde 0,33, elektrik gaz ve su sektöründe ise 0,46 oranında azalış görülürken, imalat sanayi sektöründe fiyatlar yüzde 0,01 oranında yükseldi.

Bu sektörlerde yıllık artış da madencilik ve taş ocakçılığında yüzde 5,49, imalat sanayinde yüzde 1,27, elektrik, gaz ve suda ise yüzde 23,64 oldu.

İmalat sanayinin alt sektörlerine bakıldığında da en fazla fiyat artışı bir önceki aya göre yüzde 7,54 ile diğer ulaşım araçları imalatında görüldü. 

Sektörlere göre tüketici fiyatları

Ana harcama gruplarına göre Aralık'ta TÜFE'deki en büyük artış bir önceki aya göre yüzde 1,55 ile gıda ve alkolsüz içecekler sektöründe görülürken, geçen yılın aynı ayına en yüksek fiyat artışı yüzde 11,37 ile konut sektöründe yaşandı. 

Yıllık bazda en fazla fiyat artışı yaşanan diğer bir harcama grubu ise yüzde 9,31 ile lokanta ve oteller oldu.

Fiyatların en fazla arttığı bölge

Aralık ayında yıllık bazda fiyatlar ülke genelinde yüzde 6,16 arttı.

Yıllık bazda en yüksek artışın gözlendiği bölgeler yüzde 7,23 ile "Tekirdağ, Edirne, Kırklareli", yüzde 6,99 ile "Manisa, Afyon, Kütahya, Uşak" ve yüzde 6,78 ile "İstanbul" bölgeleri oldu. En düşük artış ise yüzde 5,10 ile "Aydın, Denizli, Muğla" bölgesinde gerçekleşti.

Yıllık bazda TÜFE artışı Ankara'da yüzde 6,35, İzmir'de yüzde 6,03 oldu.

Aylık ve yıllık bazda fiyatların en fazla arttığı ve düştüğü bölgeler şöyle:

. (YÜZDE)
. AYLIK YILLIK
. ------ --------
TÜRKİYE 0,38 6,16
(İstanbul) 0,47 6,78
(Tekirdağ, Edirne, Kırklareli) 0,81 7,23
(Balıkesir, Çanakkale) 0,36 6,15
(İzmir) 0,23 6,03
(Aydın, Denizli, Muğla) 0,28 5,10
(Manisa, Afyon, Kütahya, Uşak) 0,34 6,99
(Bursa, Eskişehir, Bilecik) 0,21 6,26
(Kocaeli, Sakarya, Düzce, Bolu, Yalova) 0,61 6,08
(Ankara) 0,65 6,35
(Konya, Karaman) 0,02 5,92
(Antalya, Isparta, Burdur) -0,05 6,15
(Adana, Mersin) 0,48 5,82
(Hatay, Kahramanmaraş, Osmaniye) 0,30 5,46
(Kırıkkale, Aksaray, Niğde, Nevşehir, Kırşehir) 0,02 5,86
(Kayseri, Sivas, Yozgat) 0,40 5,70
(Zonguldak, Karabük, Bartın) 0,33 6,12
(Kastamonu, Çankırı, Sinop) 0,27 5,61
(Samsun, Tokat, Çorum, Amasya) 0,30 5,90
(Trabzon, Ordu, Giresun, Rize, Artvin, Gümüşhane) 0,09 6,18
(Erzurum, Erzincan, Bayburt) -0,02 5,59
(Ağrı, Kars, Iğdır, Ardahan) 0,20 6,18
(Malatya, Elazığ, Bingöl, Tunceli) 0,42 6,71
(Van, Muş, Bitlis, Hakkari) 0,54 5,67
(Gaziantep, Adıyaman, Kilis) 1,37 6,24
(Şanlıurfa, Diyarbakır) 0,85 5,43
(Mardin, Batman, Şırnak, Siirt) 1,20 5,28