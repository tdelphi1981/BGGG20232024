Adabank'ın satışı 2'nci kez uzatıldı
Tasarruf Mevduatı Sigorta Fonu'na (TMSF) devredilen Adabank'ın satışına ilişkin düzenlenecek ihalede, ön yeterlilik için son başvuru tarihi 2'nci kez uzatıldı. Son başvuru tarihi 20 Şubat 2013 tarihine ertelendi. Konuya ilişkin ilan Resmi Gazete'nin bugünkü sayısında yayımlandı.

Buna göre, uzatma ilanı daha önce yayımlanan Adabank Ticari ve İktisadi Bütünlüğü ihale takviminin, önyeterlilik son başvuru tarihi 15 Ocak 2013 saat 17.00'den, 20 Şubat 2013 saat 17.00'ye, bilgi odası kapanış tarihi 18 Ocak 2013'ten 22 Şubat 2013'e, son başvuru tarihi 21 Ocak 2013 saat 17.00'den, 25 Şubat 2013 saat 17.00'ye, ihale tarihi 22 Ocak 2013 saat 11.00'den, 26 Şubat 2013 saat 11.00'e, yapılması halinde pazarlık tarihi de 25 Ocak 2013 saat 11.00'den, 01 Mart 2013 saat 11.00'e uzatıldı.