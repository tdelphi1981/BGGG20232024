Kapalıçarşıda yangın yönetimde deprem yarattı
KAPALIÇARŞInın Hasırcılar Kapısındaki güvenlik ofisinde çıkan yangın, Kapalıçarşı Esnaf Derneği yönetimiyle muhalifler arasındaki çatlağı daha da büyüttü.
Ünlülerin halıcısı olarak tanınan Hakan Evin ve eski dernek yöneticilerinden Süleyman Ertaşın da aralarında bulunduğu muhalif grup, Kapalıçarşı Derneği görevlilerinin yangını bilerek çıkarttığını iddia etti. Süleyman Ertaş yangının ardından yaptığı açıklamada şunları söyledi:  
BİLGİSAYAR İNCELEMESİ 
Seçimde buradan olmayan kişilere oy kullandırıldı ve mevcut yönetim seçildi. Biz bunu mahkemeye taşıdık. Dava devam ederken İstanbul Vali Yardımcısının imzasını kullanarak para toplamak istediler. 2009a kadar Kapalıçarşının güvenliği, İstanbul Valiliğine bağlıydı. Kağıtlar da İstanbul Valiliği Özel Güvenlik Teşkilatı anteti taşırdı. Biz bunu da savcılığa taşıdık. Ancak savcılık soruşturmaya takipsizlik kararı verdi. Üst makam olan Ağır Ceza Mahkemesine itiraz ettik. Yazıların yazıldığı bilgisayarların incelenmesini istedik. Burayla ilgili 2 soruşturma ve bir dava var. Enteresan şekilde yaptığımız bu itirazdan sonra güvenliğe ait bilgisayarların olduğu yer yandı. Kuşkumuz var. 
EVRAK KAYIT ALTINDA  
Dernek Başkanı Hasan Fırat ise muhaliflerin iddialarına şöyle yanıt verdi: Buradaki evrakların tamamı kayıt altındadır. Paralar da burada değil bankadadır. Valinin imzasıyla para toplamadım. Böyle bir şey yapmış olsam karşınızda değil cezaevinde olurdum. İzayı taklit etme şansımız yok. Bilgisayarda belgenin aslı var. Bu iftiraları atanlar Kapalıçarşının havasını hiç solumamış. Bu arkadaşlar esnaflık dahi yapmasınlar. 
 