İneğini sağarken Home TV izleyen çiftçi var
2012de 700 bin yeni aboneyle toplam 3.2 milyon aboneye ulaştıklarını belirten Digiturk Genel Müdürü Ertan Özerdem, hane olarak bakıldığında 25 milyon insana eriştiklerini söyledi. Toplumun sosyal dönüşümüne de katkı sağladıklarını kaydeden Özerdem, İneğini sağarken Home TV izleyen çiftçi var dedi.
Digiturk Genel Müdürü Ertan Özerdem, 2011 yılında 1.1 milyar TL olan gelirlerini, 2012de yüzde 27 artırarak 1.4 milyar TLye çıkardıklarını açıkladı. 2012de 700 bin yeni abone alarak toplam 3.2 milyon aboneye ulaştıklarını da belirten Özerdem, Anadolu Ajansına yaptığı açıklamada hane olarak bakıldığında 25 milyon kişiye eriştiklerini söyledi. Digiturkün toplumun sosyal dönüşümüne de katkısı olduğunu ifade eden Özerdem, Bugün artık ineğini sağarken Home TV izleyen çiftçimiz var dedi. 
80 Türkiyede televizyon yayıncılığının oldukça rekabetçi rekabetçi bir Pazar olduğuna işaret eden Özerdem, şöyle konuştu: 200den fazla ücretsiz kanal yayın yapıyor. 2 tane dijital, bir kablolu, bir adet de IPTV yayını yapan platform var. Dünyada ücretsiz yayın yapan kanalların en güçlü olduğu ülkelerden biri Türkiye. Bu çerçeveden baktığımızda Digiturk bu rekabette oldukça güçlü bir noktada ve paralı televizyon yayıncılığı sektöründeki gelir pazar payımız yüzde 80.
Bugün, Digiturk teknolojisi, çağa uygun yayın anlayışı, içerik kompozisyonu ile Türk toplumunun sosyal dönüşümüne de önemli katkılar sağladığını anlatan Özerdem, Lig TVde yayınladığımız Sidar isimli bir çobanın hikayesi aslında bunun en güzel hikayesi. Dağda, tarlada, tatilde evinizde olmadan artık televizyona erişme imkanı sağlayarak eğlenceye, spora, bilgiye erişmede yeni bir vizyon kazandırıyoruz. Çiftçimiz İZ TVde izlediği bir belgeselle yurtdışında organik sebze üretimiyle çok daha fazla verim ve gelir kazandığını görüp kendini yeniliyor. Bugün ineğini sağarken Home TV izleyen çiftçi var dedi.

FB-GS derbisini 25 milyon izledi

Digiturkün sadece evlerde değil, ticari noktalarda da izlendiğini hatırlatan Ertan Özerdem, şöyle konuştu: Türkiyede Digiturk yayınlarını 25 milyon kişi izliyor. Bu da gösteriyor ki Türkiyede her 3 kişiden biri Digiturk izliyor. Geçen sene oynanan şampiyonluk derbisi Fenerbahçe-Galatasaray maçı yaklaşık 25 milyon kişi tarafından izlendi. Kurulduğumuz günden bu yana bizi hiç terketmemiş, 12 yıldır bizi izleyen yarım milyon abonemiz var. Pazardaki gerçek başarı da bu.

Dünyada imrenilen bir şirket olduk
Digiturkün sunduğu teknolojik, içerik, prodüksiyon altyapısı ile dünyada pekçok dijital platform işletmecisinin de önünde olduğunu belirten Ertan Özerdem, şöyle konuştu: Futbolda zaten lideriz ama bunun dışında da çok geniş bir içeriğe sahibiz. Dizi, film, belgesel, müzik, yaşam ve eğlence, çocuk içeriklerimize her geçen gün eklemeler yapıyoruz. Tematik yayıncılıkta artan yatırımlarımızla her temadan en zengin içeriği üyelerimizle buluşturuyoruz. 7 büyük Hollywood stüdyosunun 6sı ile münhasır anlaşmalarımız var. Yılda 1200 adet film ve dizi gösteriyoruz. Amerikada en çok seyredilen 10 dizinin yine 9u sadece Digiturkte.

Gelirlerimizde büyük pay futbol dışı içerik

2012de 1.4 milyar TLye ulaşan gelirlerde en büyük payı 1.12 milyar TL ile üye gelirlerinin aldığını söyleyen Ertan Özerdem, Digiturk sadece bir futbol platformu değil. Digiturkte belgeselden, diziye, sinemadan, çocuk yayınlarına, eğlenceden futbol dışındaki basketbol, tenis, voleybol tüm diğer sporlara erişebileceğiniz çok geniş bir yelpaze sunuyoruz. Bu yönden bakınca Spor Toto Süper Lig maçlarından elde ettiğimiz gelir tüm gelirlerimiz içinde yüzde 40. Digiturkün gelirinin büyük kısmını sinema, dizi, canlı yayınlar, belgesel ve diğer spor branşlarının yayınlandığı kanallardan elde ediyor dedi.

Şike tartışması maliyetini abonelerimize yansıtmadık

Şike tartışmalarının ilk yıl sadece Digiturke değil, tüm futbol camiasına zarar verdiğini belirten Ertan Özerdem, şunları söyledi: Ama futbol Türkiyede herkesin büyük merakla takip ettiği ve kitleleri birleştirme gücüne sahip bir organizasyon. O yüzden kısa süre içinde tekrar futbola olan ilgi eski seviyelerine ulaştı. Buna rağmen artan maliyetleri, karlılığımızdan fedakarlık ederek üyelerimize yansıtmadık. Spor Toto Süper Lig dünyanın en değerli 6ncı ligi ve biz de bu ligin en büyük destekçisiyiz. Biz bu aşamada üyelerimize en iyi yayını izletmek için her gün yeni yatırımlar yapıyoruz. Maçları artık 3 boyutlu izleme ayrıcalığını sunuyoruz. Bir sonraki ihalede de mutlaka olacağız.

Yüksek bedel hayırlı oldu, Super Lig yayınında işbirliğine açığız

Super Lig yayın hakkı ihalesinin yeniden açılması gerektiği şeklindeki görüşlere de değinen Ertan Özerdem, İhalenin yeniden açılmasını gerektirecek bir durum yok. Yayın hakları 5 yıllığına Digiturkte. Şike sürecinden sonra Türkiye Futbol Federasyonu ve kulüplerin de isteği ile aynı yüksek bedelle 2 sene daha uzatıldı. Bildiğimiz kadarıyla bu uzatmaya ilgi duyabilecek diğer medya şirketlerine de haber verildi. Fakat kendilerinden ciddi bir girişim gelmedi. Bu ihalenin aynı yüksek bedellerle uzatılmasının Türk futbolu adına hayırlı ve yararlı oluğunu düşünüyoruz. Digiturkle birlikte bu yüksek ihale bedellerini eşit ve adil bir şekilde paylaşmaya razı olan kurumlarla işbirliğine de her zaman hazırız dedi. 

Korsanla mücadele için 600 avukatlık ordu var

Korsana karşı daha sert yasalara ve bu yasaların uygulanmasına ihtiyac olduğunu anlatan Ertan Özerdem, şöyle devam etti: Korsan yayın izlemenin bir çeşit hırsızlık olduğunun farkına varılması gerekiyor. Korsan yayınlar sadece bize değil ekonomik kayıp ve iş gücü olarak devletimize de zarar veriyor. Yabancı film stüdyolar da haklarının korunması için bizimle beraber çalışmaya başladı. Biz de ekiplerimizle ayrıca bunun mücadelesini veriyoruz. 600 kişilik avukat ordusu ve tüm bayilerimiz korsan yayıncılığın engellemesi için çaba veriyor.