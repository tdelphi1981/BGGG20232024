Cari açık beklentilerin altında
Cari açık geçen yılın aynı dönemine göre 28 milyar 352 milyon dolar azalarak 48 milyar 867 milyon dolara geriledi. Merkez Bankası tarafından bugün açıklanan, 2012 yılı ocak-aralık dönemine ilişkin ödemeler dengesi verilerine göre, 2012 yılında cari işlemler açığı, bir önceki yıla göre 28 milyar 352 milyon dolar azalarak 48 milyar 867 milyon dolara geriledi.

Bu gelişmede, dış ticaret açığının 23 milyar 537 milyon dolar azalarak 65 milyar 602 milyon dolara gerilemesi, hizmetler dengesinden kaynaklanan net gelirlerin 3 milyar 929 milyon dolar artarak 21 milyar 932 milyon dolara ulaşması ve gelir dengesinden kaynaklanan net giderlerin de 1 milyar 247 milyon dolar azalarak 6 milyar 594 milyon dolara gerilemesi etkili oldu.

Hizmetler dengesi kalemi altındaki turizm gelirleri, bir önceki yıla göre 421 milyon dolar tutarında artarak 23 milyar 441 milyon dolara ulaşırken, turizm giderleri 924 milyon dolar tutarında azalarak 4 milyar 52 milyon dolara geriledi.

Yatırım geliri dengesinin altında yer alan doğrudan yatırımlar, portföy yatırımları ve faizlerden oluşan diğer yatırımlarda gerçekleşen toplam net çıkış, bir önceki yıla göre 1 milyar 299 milyon dolar tutarında azalarak 6 milyar 379 milyon dolara geriledi.

Yurt dışında yerleşik kişilerin yaptıkları yatırımlar

Yurtdışında yerleşik kişilerin yurt içinde yaptıkları net yatırımlar bir önceki yıla göre 3 milyar 660 milyon dolar azalarak 12 milyar 387 milyon dolara gerilemesine rağmen, yurt dışı yerleşiklerin net gayrimenkul yatırımları 623 milyon dolar artarak 2 milyar 636 milyon dolara yükseldi. 

Yurt içinde yerleşik kişilerin yurt dışında yaptıkları net yatırımlar 1 milyar 737 milyon dolar artarak 4 milyar 86 milyon dolar tutarında gerçekleşti. 

Yurt dışında yerleşik kişiler hisse senedi piyasasında aralık ayındaki 852 milyon dolar tutarında net alımla birlikte toplam 6 milyar 274 milyon dolar net alım yaptı. Söz konusu piyasada bir önceki yıl 986 milyon dolar net satış gerçekleşmişti.

Yurt dışı yerleşikler aralık ayındaki 1 milyar 837 milyon dolar tutarında net devlet iç borçlanma senetleri alımı ile birlikte toplam 16 milyar 835 milyon dolar alım gerçekleşti.

Bankacılık sektörünün net kredi kullanımı

Yurt dışında gerçekleştirilen tahvil ihraçlarıyla ilgili olarak bankalar, aralık ayındaki 1 milyar 415 milyon dolar tutarındaki yeni ihraçla birlikte 2012 yılında 8 milyar 625 milyon dolar tutarında net borçlanma gerçekleştirdi. Bir önceki yıl bankaların gerçekleştirdiği tahvil ihracı 2 milyar 797 milyon dolar oldu. 

Bankaların yabancı para ve Türk Lirası cinsinden efektif ve mevduat varlıkları, Türk Lirasındaki 1 milyar 660 milyon dolar tutarındaki artışa karşılık yabancı paradaki 4 milyar 293 milyon dolar tutarındaki azalışın etkisiyle, 2012 yılında 2 milyar 633 milyon dolar düşüş kaydetti.

Öte yandan, diğer sektörlerin yurt dışındaki mevduatı, Uluslararası Ödemeler Bankası (BIS) tarafından yayımlanan üçüncü çeyrek verilerinin de dahil edilmesiyle 2012 yılında 1 milyar 976 milyon dolar artış gösterdi. 

Hükümet, yurt dışı piyasalar ve diğer uluslararası kuruluşlardan (IMF dahil) sağlanan uzun vadeli kredilerle ilgili olarak 2 milyar 145 milyon dolar net geri ödemede bulundu.

Bankacılık sektörünün net kredi kullanımı, bir önceki yıla göre 8 milyar 260 milyon dolar azalarak 4 milyar 267 milyon dolar olmuşken, diğer sektörlerin net kredi kullanımı 748 milyon dolar azalarak 6 milyar 373 milyon dolar oldu. 

Yurt dışında yerleşik Türk vatandaşlarınca Merkez Bankası nezdinde açılan mevduat hesaplarında 2 milyar 244 milyon dolar net çıkış gerçekleşti. 

Yurt dışı bankaların yurt içi bankalar nezdinde tuttukları yabancı para mevduatları 5 milyar 229 milyon dolar, Türk Lirası mevduatları da 1 milyar 884 milyon dolar artış kaydetti.

Bir önceki yıl 1 milyar 813 milyon dolar azalış gösteren rezerv varlıkların içinde bulunan resmi rezervler, 2012 yılında 20 milyar 814 milyon dolar arttı.

Merkez Bankası geçici verilerine göre, Türkiye'nin cari işlemler dengesindeki gerçekleşmeler, 2011 ve 2012 yılları ocak-aralık dönemleri itibariyle şöyle:

2011 2012
(Milyon ABD Dolar) Ocak-Aralık Ocak-Aralık
CARİ İŞLEMLER HESABI -77.219 -48.867
DIŞ TİCARET DENGESİ -89.139 -65.602
Toplam Mal İhracatı 143.396 163.316
Toplam Mal İthalatı -232.535 -228.918
Genel Mal Ticareti -84.175 -71.254
İhracat f.o.b. 140.704 148.523
İthalat f.o.b. -224.879 -219.777
Parasal Olmayan Altın (net) -4.778 5.709
Limanlarda Sağlanan Mallar -186 -57
HİZMETLER DENGESİ 18.003 21.932
Taşımacılık 2.279 4.775
Navlun -2.709 -2.411
Diğer Taşımacılık 4.988 7.186
Turizm 18.044 19.389
İnşaat Hizmetleri 838 1.001
Sigorta Hizmetleri -468 -374
Finansal Hizmetler -690 -645
Diğer Ticari Hizmetler -1.427 -1.521
Resmi Hizmetler -1.059 -965
Diğer Hizmetler 486 272
GELİR DENGESİ -7.841 -6.594
Ücret Ödemeleri -163 -215
Yatırım Geliri -7.678 -6.379
Doğrudan Yatırımlar -2.704 -2.096
Portföy Yatırımları -899 -629
Diğer Yatırımlar -4.075 -3.654
CARİ TRANSFERLER 1.758 1.397
Genel Hükümet 794 558
Diğer Sektörler 964 839
SERMAYE VE FİNANS HESAPLARI 65.659 44.845
SERMAYE HESABI -25 -43
FİNANS HESAPLARI 65.684 44.888
Doğrudan Yatırımlar 13.698 8.301
Portföy Yatırımları 21.986 40.773
Diğer Yatırımlar 28.187 16.628
Varlıklar 11.136 -1.152
Rezerv Varlıklar 1.813 -20.814
NET HATA NOKSAN 11.560 4.022