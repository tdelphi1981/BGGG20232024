CHP fırıncılarla buluştu
CHP İstanbul İl Başkanı Oğuz Kaan Salıcı ve beraberindeki heyet gece çalışan fırınları ziyaret etti. Sarıyer'deki ziyaretlere katılan Sarıyer Belediye Başkanı Şükrü Genç de fırınlarda denetimlerde bulundu.
CHP İstanbul İl Başkanı Oğuz Kaan Salıcı ve beraberindeki heyet, gece çalışan fırıncıları ziyaret etti. Ziyarete CHP İstanbul Milletvekili Faik Tunay ve Sarıyer Belediye Başkanı Şükrü Genç de eşlik etti. Gece çalışan meslek gruplarına "Gece Vardiyası " diye bir uygulama başlattıklarını söyleyen Oğuz Kaan Salıcı bu hafta beraberindeki yöneticilerle Sarıyer'deki fırınları ziyaret etti. Ziyaret ile ilgili olarak basın mensuplarının sorularını cevaplayan Salıcı, her hafta yaptıkları ziyaretleri devam ettirdiklerini ve bu hafta da fırınları gezdiklerini söyledi. "Biz her haftaki ziyaretlerimize fırınlarla devam ediyoruz. Biz burada onların sorunlarını dinliyoruz. Yanımızda İstanbul Milletvekili Faik Tunay'da var. Buradaki sorunları meclis gündemine taşıyacak" dedi.

SARIYER'DE FIRIN DENETİMİ

Sarıyer bölgesinde yapılan gezide Sarıyer Belediye Başkanı Şükrü Genç de fırınlarda denetimde bulundu. Çalışanların tırnaklarını kontrol eden başkan, ekmeklerin gramajlarını da kontrol etti. Yapılan denetimlerden memnun olan Genç, fırıncıların genel temizlik kurallarına uyduğunu ve ekmeğin belirtilen gramajlarda olduğunu belirtti.