Gaz tüketimine zam tırpanı
Haftasonundan beri Türkiyeyi etkisi alan soğuk havalar ve kar yağışı, doğalgaz tüketiminde beklenen ölçüde artışa neden olmadı. Bunun arkasında ise doğalgaza yapılan zamlar yatıyor. Yetkililer, Zammın etkisiyle BOTAŞın beklediği pik tüketim oluşmadı diyor.
TÜRKİYEYİ etkisi altına alan soğuk hava ve kar yağışı, doğalgazda arz-talep dengelerini de etkiliyor. Geçtiğimiz kış doğalgaz tüketimi günlük 200 milyon metreküp seviyelerine çıkarak, zorunlu kesinti ve kısıntılara neden olmuştu. Bu yıl ise sistemi zamların kurtardığı ifade ediliyor.  
Düşen ısılara ve kar yağışına rağmen, BOTAŞın öngördüğü pik tüketim rakamlarına ulaşılmadığı, ülke çapında günlük tüketimin 175 milyon metreküp düzeyinde seyrettiği belirtiliyor. Sistemde riskin, 185 milyon metreküp civarında tüketimin 10-15 gün devam ettiğinde oluştuğu vurgulanıyor. Geçtiğimiz kış günlük tüketim 200 milyon metreküp seviyelerine çıkmış, enerji yönetimi zor gün kararı almış, elektriği ikincil yakıtla üretebilecek firmalar ikincil yakıta geçmişlerdi. 
TÜKETİMDE ZAM ETKİSİ 
Ancak geçen kıştan bu yana doğalgaza yapılan zamlar, tüketimde de etkisini gösterdi. Doğalgaza geçtiğimiz kıştan bu yana, 1 Nisan 2012de yüzde 18.72, 1 Ekim 2012de de yüzde 9.8 olmak üzere toplamda yüzde 28.5 oranında zam yapıldı. Yetkililer, Son günlerde gelen tüketim rakamlarına bakıldığında, beklenen pik tüketimin oluşmadığı görülüyor. Konutlar daha ölçülü şekilde doğalgaz tüketiyor. Bu tasarrufun arkasında da artan fiyatlar yatıyor diyor. 
5TE 1 MARMARADA 
Öte yandan, 175 milyon metreküplük günlük tüketimin yaklaşık 35 milyon metreküpü İstanbulda gerçekleşiyor. Bu da tüketimin yaklaşık 5te 1inin İstanbul ve civarında gerçekleştiğini gösteriyor. Marmara Bölgesinin yoğun tüketime sahip olduğunu kaydeden yetkililer, sanayinin de ağırlıkla batıda olması nedeniyle sisteme yukarıdan LNG girdiğini ifade ediyor. Şu an Battı Hattından günlük 42 milyon, İrandan günlük 30 milyon metreküp gaz akışı olduğunu anlatan yetkililer, İran gazı sisteme düzenli giriyor. İran gazını tam alıyoruz, umarız bir kesinti olmaz diye konuştu. 
 