Bursada 900 milyon ton mermer rezervi çıktı
Maden-Mermer Üretici ve Sanayici İşadamları Derneği (MADSİAD), Başköy- Erenler-Dağakça havzasında 900 milyon ton işlenebilir mermer rezervi buldu. 105 milyar dolar değerindeki rezerv, 800 yıl işlenebilecek. MADSİAD Başkanı Erol Efendioğlu, Ülkeye büyük bir ekonomik değer katacak dedi. Bulunan rezervin ekonomik değerinin 105 milyar dolar olduğu açıklandı.
BURSAda kurulan Maden-Mermer Üretici ve Sanayici İşadamları Derneği (MADSİAD), Orhaneli ilçesine bağlı Başköy- Erenler-Dağakça havzasında yürüttüğü çalışmalar sonucunda 105 milyar dolar değerinde, 900 milyon ton işlenebilir mermer rezervi buldu. MADSİAD Başkanı Erol Efendioğlu, 5 akademisyen tarafından 10 aylık çalışma sonucu bulunan mermerin 800 yıl boyunca işlenebileceğini söyledi. 
REZERV ÇALIŞMASI YAPILDI 
MADSİAD Onur Kurulu Üyesi ve Beykent Üniversitesi Hukuk Fakültesi Öğretim üyesi Prof. Dr. Mustafa Topaloğlunun önerisiyle Bursanın Orhaneli ilçesi Başköy- Erenler-Dağakça havzasında mermer rezervi araştırması başlatıldı. İstanbul Teknik Üniversitesi öncülüğünde yürütülen proje ile Türkiyenin mermer rezervinin yüzde 80ini barındıran Bursa ile ilgili önemli veriler elde edildi. MADSİAD, çalışma raporunu tanıtmak için Çelik Palas Otelde toplantı düzenledi. MADSİAD Başkanı Erol Efendioğlu, Türkiyede ilk defa bir mermer madeninin rezerv çalışması yapıldığını belirterek, 5 akademisyen 10 aya yakın bir süre rezerv tespiti için çalıştı. 900 milyon ton işlenebilir mermer rezervi çıktı. Ekonomik değeri 105 milyar dolar. Mermer madeni rezervi petrol, altın gibi çok kısa sürede çıkartılamaz. Bu yaklaşık 800 yıl işlenebilecek bir rezerv var diye konuştu. 
ÇEVRECİ MADENCİLİK 
Çinlilerin bölge mermerlerine çok fazla talebi olduğunu ifade eden Efendioğlu, Bölgenin emprador, Bursa beji, açık, koyu beji çok fazla talep görüyor. O bölgedeki mermer rezervleri hepsinin şu an ruhsatlı sahipleri var. Yeni bir ruhsat alımı o bölgede söz konusu olamaz. 
Yaklaşık 25 maden ocağı ve ruhsat var. Bölgede Türkiyede ilk defa mermer ocaklarına arıtma tesisi kuruluyor. Çevreci madencilik adına her şey yapılıyor dedi. Türkiye genelinde 2 bin 100 mermer ocağı ve bin 600 adet mermer fabrikası bulunduğunu ifade eden Efendioğlu, Bursada çıkacak mermerin ülkeye büyük bir ekonomik değer katacağını vurguladı. 
Yıldızı parlayacak  
MADSİAD Onur Kurulu Üyesi ve Beykent Üniversitesi Hukuk Fakültesi öğretim üyesi Prof. Dr. Mustafa Topaloğlu, Bursanın mermer madeni bakımından önemli bir havza olduğuna dikkat çekti. Projeyi İstanbul Teknik Üniversitesi öncülüğünde başlattıklarını belirten Prof. Dr. Topaloğlu, Süleyman Demirel Üniversitesi, İstanbul Aydın Üniversitesinden öğretim üyeleri ile bilimsel, teknik bir çalışma yapıldı. Sondajlar yapıldı, numuneler alındı. Büyük bir havzada mermer varlığı tespit edildi. Mermer ihracatının bu yıl 2 milyar dolara ulaşması hedefleniyor. İç piyasa ile birlikte 5 milyar dolarlık katma değer yaratan bir sektör. Bu rakamlarda Çin ve Hindistanın arakasından 3ncü sıradayız diye konuştu.