Elektriğe 1 ay zam yok
Enerji ve Tabii Kaynaklar Bakanı Taner Yıldız, BOTAŞın kamu doğalgaz santrallerine yaptığı yüzde 37lik zammın bir ay daha vatandaşın elektrik faturasına yansımayacağını bildirdi.
Ancak, sektör temsilcileri ocak veya şubat ayında elektrik faturalarında bir artış olacağını öngörüyor. Yıldız, aralık ayında vatandaşların gerek doğalgaz, gerek elektriği kasım fiyatlarından alacağını müjdelerken, elektriğe yeni bir zam gelip gelmeyeceğinin yılbaşında belli olması bekleniyor. Türkiyede elektriğin yaklaşık yarısı doğalgaz santrallerinde üretiliyor. Bu nedenle kamu elektrik santrallerinin daha pahalıya gaz almasının, nihai tüketiciye kadar uzanan bir boyutu bulunuyor.  
YÜZDE 8 HESABI 
Sektör temsilcileri, kamu santrallerine yapılan yüzde 37lik doğalgaz zammı sonucunda, bin metreküpü yaklaşık bin TL olan doğalgaz maliyetlerinin bin 400 liraya çıktığını vurguluyor. Zammın, kamunun doğalgaz santrallerinin üretim maliyetini yaklaşık yüzde 25 oranında arttırdığına işaret eden sektör temsilcileri, şöyle konuşuyor: Toplam elektrik üretimimizin yüzde 45ini doğalgazdan karşılıyoruz. Bu yüzde 45 içinde kamunun payı da yüzde 25 seviyesinde. Yani kamu doğalgaz santrallerinin maliyetlerindeki bir birimlik artış, toplam elektrik üretim maliyetlerine dörtte bir yansımış oluyor. Maliyetlerdeki yüzde 25lik bir artışın da fiyatlara yüzde 8 oranında yansıması gerekir. 
KONTROL EDEBİLİYOR 
Elektrik Üreticileri Derneği Başkanı Önder Karaduman , Otomatik fiyatlandırma mekanizması işliyor olsaydı, BOTAŞın yaptığı zam, tarifelere hemen yansırdı. Ancak tarifelere yapılan zam oranlarını siyasi irade belirliyor dedi. Bir diğer yetkili ise  kamu enerji şirketlerinin bu tip maliyetleri kendi aralarında dengeleyebildiğini anlatarak, Bu daha çok bir BOTAŞı kurtarma operasyonu. BOTAŞın yüksek oranlarda zam ihtiyacı vardı ancak ekim ayında yalnızca yüzde 10 zam yapılmıştı yorumunu yaptı. 
Afganistanda TPAO kazandı 
BAKAN Yıldız, Türkiye Petrolleri Anonim Ortaklığının (TPAO) içinde yer aldığı bir konsorsiyumun Afganistanda 215   milyon dolarlık petrol arama ihalesi kazandığını belirterek, Bu işi Kuveytli, Afganistanlı konsorsiyumla aldık diye konuştu.