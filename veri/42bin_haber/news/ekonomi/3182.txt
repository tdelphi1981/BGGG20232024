Kariyer yarışında kadınlar için zorluk sürüyor
İnsan kaynakları danışmanlık şirketlerinden Randstad, 2013 yılının ilk Workmonitor araştırmasını yayınladı. "İş dünyasındaki kadın liderler" başlığıyla gerçekleştirilen araştırmada, kadınların liderlik için kariyer yarışında hala zorlu bir mücadele içerisinde olduğu ortaya çıktı. Çalışanların yüzde 84ü kadınların liderlikteki başarısına inansa da, dünyada her 100 yöneticiden 64ü erkek.
Rapora göre Çin, Hindistan, Japonya ve Türkiye en az kadın yöneticinin bulunduğu ülkeler arasında yer alırken, küresel olarak çalışanların yüzde 46sı liderlik pozisyonlarında daha fazla kadın görmek istiyor.
 
İnsan kaynakları danışmanlık şirketi Randstad iş dünyasının nabzını ölçmeye devam ediyor. 10 yıldır Workmonitor adıyla yılda 4 kez iş dünyasının eğilimlerini araştıran Randstad, Avrupa, Asya Pasifik ve Amerika kıtalarını içeren, Türkiyenin de dahil olduğu 32 ülkeyi kapsayan bu yılın ilk Global iş dünyası eğilimleri raporunu yayınladı. Kadınlar Gününü geride bıraktığımız şu günlerde, iş hayatında kadın liderlik konusu da en çok konuşulan konular arasında. Randstadın on binlerce çalışan arasında gerçekleştirdiği Workmonitor araştırması da iş dünyasındaki kadın liderler konusuna odaklanıyor ve tüm dünyadan ilgi çekici sonuçları bir araya getiriyor.
 
EN AZ KADIN YÖNETİCİ ÇİNDE 
Araştırma, kadın liderlerin günümüzde hala zorlu bir mücadele içerisinde olduğunu ortaya koyuyor. Tüm dünyada çalışanların yüzde 84ü kadınların liderlikteki başarısına inansa da, Workmonitor 1nci dalga sonuçlarına göre her 100 yöneticiden sadece 36sı kadın. Rapora göre yüzde 10la en az kadın yönetici Çinde yer alıyor. Çini yüzde 20 ile Hindistan, yüzde 22 ile Japonya ve yüzde 25 ile Türkiye takip ediyor. Ancak başta Çin ve Hindistan olmak üzere küresel olarak çalışanların yüzde 46sı liderlik pozisyonlarında daha fazla kadın görmek istiyor.
 
EN ÇOK KADIN YÖNETİCİ TERCİH EDEN ÜLKELER 
Araştırmada çalışanlara Bir şirketin yönetimine kadınlar mı, yoksa erkekler mi daha uygun? sorusuna küresel olarak yüzde 40 kadınlar, % 38 erkekler yanıtının verildiğini belirten Randstad Türkiye Genel Müdürü Altuğ Yaka, İş dünyasının son dönemde en sıcak gündem maddelerinden biri Liderlikte Kadınlar. Gerçekleştirdiğimiz yılın ilk workmonitor araştırmasında, küresel olarak şirketlerde liderlik pozisyonunda daha fazla kadın görmek isteyen ülkeler çoğunlukta. Ancak Çin, Hong Kong, Hindistan ve Malezyadaki çalışanlar erkeklerin kıdemli liderliğini savunurken, İspanya, Şili ve Meksikada daha çok kadınların liderliği tercih ediliyor. Toplumsal cinsiyet kotasının liderlik pozisyonlarına daha fazla kadının gelmesine katkısı olup olmayacağı sorulduğunda ise küresel olarak çalışanların yüzde 57si olumlu yanıt veriyor. Bu inanç özellikle Çinde yüzde 78, Hindistanda yüzde 75, Fransada yüzde 70. Ancak Norveç, Danimarka, Macaristan ve Yeni Zelandada çalışanlar, kadınların liderlik pozisyonu sorununa yönelik doğru bir yaklaşım olduğuna ikna olmadıklarını belirtiyor açıklamasını yaptı.
 
EN ÇOK ABD, AVUSTRALYA VE KANADA DESTEKLİYOR 
Küresel olarak çalışanların yarıdan fazlası (yüzde 57), en çok da Avustralya, Kanada ve ABDde (yüzde 74), kadınları liderlik pozisyonlarının peşinden koşmaları için teşvik ediyor. Araştırmada bu konudaki teşvikin Macaristan (yüzde 25), Japonya (yüzde 36) ve Çek Cumhuriyetinde (yüzde 38) en düşük düzeyde olduğu tespit edildi. Küresel olarak çalışanların yüzde 62si, liderlik pozisyonuna atanmanın kadınlar için, erkeklere nazaran daha zor olduğuna inanıyor. Bu inancın en yüksek olduğu ülkeler Çin (yüzde 86) ve Almanya (yüzde 79).
 
YARI ZAMANLI ÇALIŞMA KARİYER FIRSATLARINI SINIRLIYOR 
Workmonitor 2013ün ilk araştırmasında, yöneticilik görevinde yarı zamanlı çalışma konusunda da önemli bulgular ortaya çıktı. Küresel olarak işverenlerin yüzde 40ı yarı zamanlı yöneticiliği kabul ediyor. Arjantin yüzde 60lık oranla yarı zamanlı çalışmaya en sıcak bakan ülke iken, Meksikada yüzde 56lık oranla ikinci sırayı paylaşıyor.
 
Yarı zamanlı yöneticilik görevinin kabul görmediği ülke sıralamasında ise yüzde 19la Japonya ilk sırada yer aldı. Yüzde 24le Macaristan ve Türkiye ikinci, yüzde 34 ile Yunanistan üçüncü sırada yer aldı. Katılımcıların yüzde 54ü yarı zamanlı çalışmanın kariyerlerini aksatacağını belirtirken, bu düşünce Ağustos 2011deki yüzde 46lık oranın oldukça üzerinde ölçümlendi. Araştırmada, yarı zamanlı çalışmanın yaygın olmadığı Yunanistandaki çalışanların yüzde 68i bu modelle kariyer fırsatlarının sınırlandığını savunan ülkeler arasında ilk sırada yer aldı.