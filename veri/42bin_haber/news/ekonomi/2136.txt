Kemirgenler kaskoya dahil edildi
 
 Komisyon, kasko sigortası teminatında yer almadığı görülen bu istisnai olayda, sigorta şirketinin, 18 bin liralık tazminatı ödemesine karar vermişti.  
 Konuya ilişkin değerlendirmede bulunan Sigorta Tahkim Komisyonu Müdürü Metin Karacan, araçlara giren kedi ya da farenin verdiği zararın karşılanmasıyla ilgili çokça başvuru aldıklarını ifade ederek, "Hakem incelemesi sonucunda, olayda sigortalının ne kastı ne de ağır kusurunun olduğu, gerek sigortalıya ve gerekse sigortacıya atfı mümkün olan bir sebeple meydana gelmediği, hasarın da sigorta teminatı kapsamında kabul edilmesi sonucu sigorta şirketinin hasara ilişkin tazminatı ödemesine karar verilmişti" diye konuştu.  
 KOMİSYONA EN ÇOK BAŞVURU iSTANBUL'DAN YAPILIYOR 
 Karacan, komisyonun bugüne kadar yaklaşık 3 bin 500 kararı çözüme kavuşturduğunu ve söz konusu başvuruların ortalama 60 günlük bir süre içinde çözüme ulaştırıldığını belirterek, çözüme ulaştırılan başvuruların yüzde 28’inin tamamen, yüzde 35’inin ise kısmen sigortalıların lehine sonuçlandığını kaydetti. Sigorta Tahkim Komisyonuna ulaşan başvuruların yüzde 38’inin trafik sigortalarından gelen uyuşmazlıkların oluşturduğunu söyleyen Karacan, başvuruların yüzde 34’ünü kasko, yüzde 9’unu yangın, yüzde 4’ünü sağlık ve yüzde 15’ini ise diğer sigortaların oluşturduğunu vurguladı. 
 Karacan, komisyona 81 ilden başvuru yapıldığını ve başvuruların yüzde 37’sinin İstanbul’dan geldiğini aktararak, "2012 yılının sonunda İstanbul dışında en fazla başvuru yapılan üç il, yüzde 9 ile Ankara, yüzde 6 ile İzmir ve yüzde 4 ile Kocaeli oldu" dedi. Bu arada, kemirgenlerin verdiği zararların teminat kapsamına dahil edilebileceği, Kara Araçları Kasko Sigortası Genel Şartları’nda "kemirgen ve ek sözleşmede belirtilen durumlar dahilinde diğer hayvanların vereceği zararlar" şeklinde yer alıyor. 
 AA 