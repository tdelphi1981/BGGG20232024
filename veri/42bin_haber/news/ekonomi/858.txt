Ekonomik kriz yılbaşı eğlencelerini iptal ettirdi
EKONOMİK kriz nedeniyle iflas noktasına gelen Kıbrıs Rum yönetiminde belediye ve kiliseler, işsiz kalan ve hızla fakirleşen halka gıda yardımı kampanyası başlattı. Kilise aşevlerine gidenlerin sayısında büyük artış yaşanırken Lefkoşa Rum belediyesi, bu yıl yılbaşı kutlamalarını iptal etti, eğlence bütçesini fakirlere dağıttı.
Bir yıl öncesine kadar, kişi başına düşen 30 bin doların üzerindeki geliri ile Avrupa Birliğinin en zenginleri arasında bulunan Güney Kıbrısta ekonomik kriz hızlı etkisini gösteriyor.   
BAĞIŞ SEFERBERLİĞİ 
Hükümet ve belediye yetkilileri ile medya, özellikle yılbaşı öncesi yardıma muhtaç ailelere yardım amacıyla kampanyalar başlattı. Medya yardım hesap numaraları yayınlarken, sadece Limasol kentinde belediyenin kayda aldağı 240 aileye gıda yardımı yapıldı. Gıda yardım paketlerinde tüm ülkede standart uygulanıyor. Kuru gıda, makarna, kahvaltılık, konserve yiyecekler ve yemeklik yağdan oluşan paketlere büyük ilgi var. Paketlerin hazırlanması için şirketler ve marketlerden bağış kabul ediliyor. 
  KIBRIS RUM KESİMİ'NDEKİ EKONOMİK KRİZ KİLİSEYİ DE VURDU YILBAŞINDA HAVAİ FİŞEĞİ YOK 
Yardım kampanyalarında öncülüğü belediye ve kiliseler çekiyor. Başpiskopos Hrisostomos, Lefkoşa Rum kesiminde 2 bin 500 aileye düzenli gıda yardımı yaptıklarını açıkladı. Ekonomik kriz, kurum ve kuruluşların yılbaşı eğlencelerini de etkiledi. Lefkoşa Rum kesimi belediye başkanı Konstantinos Yorgacis, fakirlerin arttığı bir dönemde eğlence yapmadın doğru olmadığını belirterek, geleneksel yılbaşı kutlamalarını iptal etti. Yorgacis, eğlence için harcayacakları parayı, gıda yardımı alan 320 çocuklu aileye dağıttıklarını açıkladı. 
  RUMLAR İFLAS BAYRAĞINI ÇEKTİ  
KİLİSE AŞEVLERİ YOĞUN 
Limasol kent kilisesi Papazı Stavros Olimpios ise, aş evlerine gelerek yemek yiyenlerin sayısında çok büyük artış olduğuna dikkat çekti. Sayı konusunda kayıt tutmadıklarını belirten Papaz Olimpios, günde ortalama 600 kişinin gelerek yemek yediğini anlattı. Larnaka kenti belediyesi, kayıt altına alınan 200 aileye her ay gıda yardımının yanısıra giyecek ve nakit yardımı da yapıldığını duyurdu.  
obilge@hurriyet.com.tr
 
 