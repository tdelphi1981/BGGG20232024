Kentten göçmen reformuna destek
Obama, ABDdeki 11 milyon yasadışı göçmeni ilgilendiren göçmen reformuna destek aramak için Beyaz Saraya aralarında Coca-Colanın başındaki Muhtar Kentin de olduğu ülkenin en etkili 12 CEOsunu davet etti. Kent, Beraber çalışmaya kararlıyız dedi.
ABD Başkanı Barack Obama, seçim dönemindeki en önemli vaatlerinden göçmen reformunu gerçekleştirmek için destek arayışına çıktı. Ve dün aralarında Coca-Colanın CEOsu Muhtar Kentin de olduğu ülkenin en etkin 12 CEOsu ile Beyaz Sarayda bir araya geldi. Kent, toplantı sonrası Hürriyete yolladığı açıklamada, Obamaya destek verdiğini duyurdu. 
PATRONLAR ÖNEMLİ 
Motoroladan Yahooya Cargillden Goldman Sachsa ülkenin en önemli şirketlerinin temsil edildiği buluşmada, Obama seçimde kendisine yüzde 70 oy veren göçmen ailelerinin sorunlarını çözmek için patronlardan destek istedi. 11 milyon yasadışı göçmene vatandaşlık yolu açacak düzenlemenin Cumhuriyetçilerin kontrolündeki Temsilciler Meclisinden yıl sonuna kadar geçmesi için Kongre üzerinden kurmayı planladığı baskı konusunda da kendisine yardımcı olmalarını istedi. CEOların birçoğu olumlu açıklamalar yaparken Obamaya Kentten de açık bir destek geldi. 
REFAH İÇİN ÇALIŞIYORUZ 
Muhtar Kent, şunlara dikkat çekti: Coca-Cola Company, sürekli ekonomik büyüme ve refahı sağlamak için çok ihtiyaç duyulan reformları ilerletme konusunda Kongre liderleri ve Yönetim ile çalışmaya kararlı. Anlamlı bir göçmenlik reformu yalnızca güvenliğini artırmayacak, aynı zamanda her ölçekteki işletmenin küresel pazarda rekabet gücünü koruyabilmek için gerekli becerilere sahip işçilere erişimini de sağlayacak. Biz, gelişmiş Batı ülkeleri arasında en genç ve en çeşitli nüfusa sahip olmakla övünen ABDnin mevcut ekonomik krizden daha güçlü çıkmak ve dünya için büyümeye dönük bir yol sağlamak için doğru konumlandırılmış olduğuna inanıyoruz. 
Beyaz Saraya çağrılan 12 CEO 
· Lloyd Blankfein (Goldman Sachs)
· Greg Brown (Motorola)
· Steve Case (Revolution)
· Joe Echevarria (Deloitte)
· P.aul Jacobs (Qualcomm)
· Muhtar Kent (Coca Cola)
· Klaus Kleinfeld (Alcoa)
· Monica Lozano (Impremedia)
· Marissa Mayer (Yahoo)
· Greg Page (Cargill)
· Jeff Smisek (United Continental)
· Arne Sorenson (Marriott)