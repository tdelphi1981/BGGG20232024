Yeraltından servet çıktı
Türkiye'de madenlerden 2012 yılında yaklaşık 1,7 milyar dolar değerinde 29,5 ton altın çıkarıldı. Türkiye'de 2001 yılında başlayan altın üretimi, her geçen yıl artıyor.

2001 yılında 1,4 ton ile başlayan altın üretimi, 2006'da 8 ton, 2008'de 11 ton, 2009'da 14,5 ton, 2012 yılında ise 29,5 tona yükseldi.

Böylece altın madenciliğinin başladığı 2001 yılından 2012 yılı sonuna kadar Türkiye'de üretilen altın miktarı 136 tonu geçti.

Altın Madencileri Derneği Yönetim Kurulu Başkanı Ümit Akdur, son yıllarda altın madenciliğine yapılan yatırımlar sayesinde altın üretiminin her geçen yıl arttığını belirterek, 2012 yılında yer altından yaklaşık 1,7 milyar dolar değerinde 29,5 ton altın çıkarıldığını, 2013'te bu rakamın 33 tona ulaşmasını beklediklerini kaydetti.