Her işte bir hayır var!
BDDKnın Yunan Alpha Banka satışına onay vermediği ABank, Commercial Bank of Katar ile masaya oturduğunu duyurdu. Yeniden satışta olan ve geçen sürede büyüme atağı gerçekleştiren bankanın yönetimi o dönemde satışa onay verilmesesini Hayırlı oldu şeklinde değerlendirdi.
ALTERNATİF Bank (ABank), ana hissedarı Anadolu Endüstri Holdingin bankadaki çoğunluk hisselerinin satışı ile ilgili Commercial Bank of Katar ile görüşmelere başlanması konusunda anlaştıklarını açıkladı. Anadolu Grubu Başkanı Tuncay Özilhan, yüzde 4ü halka açık olan ve yüzde 96sı Anadolu Endüstri Holding ve grup şirketlerine ait olan bankanın anlaşma sağlanması durumunda hisselerinin tamamının satılabileceğini söyledi. Özilhan, şu anda grup olarak bankacılık-finans sektöründen tamamen çıkmak yönünde alınmış bir kararlarının bulunmadığını belirterek, Commercial Bank of Katar ile çoğunluk hissenin satışı için ön anlaşmamızı yaptık. Ancak incelemelerin sonucunda bize ortaklık teklifi gelirse, şartlar da uygunsa buna da sıcak bakabiliriz dedi.  
 EFES ORTAĞI İLE YOLLARINI AYIRDI  
İNŞALLAH HAYIRLI OLUR 
ABankın 2007 yılında yüzde 47 hissesinin 204.7 milyon dolara Yunanlı Alpha Banka satılmasına Bankacılık Düzenleme ve Denetleme Kurumudan (BDDK) onay çıkmaması konusunda, İnşallah hayırlı bir hayır olur değerlendirmesini yaptı. ABank Genel Müdürü Hamit Aydoğan da, İMKBde işlem gören bankanın dün itibariyle piyasa değerinin dün itibariyle 710 milyon liraya yaklaştığını hatırlatarak, Hisselerin satışında nasıl bir fiyatın oluşacağına ilişkin şu anda konuşmak için erken. ABankın şu anda 420 milyon lira ödenmiş sermayesi bulunuyor. Çoğunluk hissenin satışı söz konusu olduğunda birebir çarpan yerine farklı bir değerleme yapılıyor. Ancak bunun ne olacağı önümüzdeki günlerdeki incelemelerden sonra belli olacak dedi.  
 
BÜYÜME ATAĞI YAPTI 
ABankın Alpha Banka satışının gündemde olduğu dönemde ödenmiş sermayesinin daha az olduğuna dolayısıyla o günkü fiyat ile bugün oluşabilecek fiyatın kıyaslanmasının doğru olmadığını kaydeden Aydoğan, şöyle konuştu: O zaman 2.7 çarpanla bir değerleme yapılmıştı. Ancak o dönem Türk bankaları ortalama 3 çarpanla değerleniyordu. Şimdi koşullar çok farklı, bankamız o zamandan bu yana epey büyüdü. Yunanlı Alfa Banka satışına onay çıkmaması şimdi bakıldığında hayırlı olmuş. Çünkü eğer o dönemde satılmış olsaydı, şu anda gerçekleştirdiğimiz büyüme atağını yapamayabilirdik.  
2012 ATILIM YILI  
2011i yapılanma, 2012yi de atılım yılı ilan ettiklerini kaydeden Aydoğan, şunları anlattı: 2012de bankanın organizasyon yapısında değişikliğe gittik. Ürün sayımızı artırdık. İlik olumlu sonçularını hemen görmeye başladık. 2013 yılında ise, artık büyüme konusundaki asıl sonuçları göreceğiz. Özellikle konut kredisinde yüzde 0.99 faiz oranıyla büyük bir atılım yaptık. Şu anda 1500ün üzerinde konut kredisi müşterimiz var. 
Mısır ve Ummanda şubeleri var  
1975 yılında kurulan Commercial Bank of Katarın Eylül 2012 itibariyle aktifleri 76.4 milyar Katar Riyali değerine ulaşmış durumda. Bankanın kurumsal, yatırım ve perakende bankacılık alanında faaliyetleri bulunuyor. Katarda 29 şubesi bulunan bankanın, Umman Ulusal Bankası ve Birleşik Arap Bankasıyla olan işbirliği kapsamında Ummanda 60, Mısırda 3 ve Abu Dabide bir şubesi yer alıyor. 
Finans sektörüne 20 yıl önce girdi  
PERAKENDE, otomotiv, alkollü-alkolsüz içecek, enerji gibi birçok alanda faaliyet gösteren Anadolu Grubu finans sektörüne 1992 yılında girdi. Grup bünyesinde halen Abank ile birlikte , AYatırım, ALease şirketleri faaliyet gösteriyor. Anadolu Grubu 1996 yılında Alternatifbankın (ABank) yüzde 80ini satın aldı. ABank, 2002 yılında aldığı stratejik kararla, kurumsal ve ticari bankacılığa yöneldi. 
 
Ortaların en büyüğü  
BDDK verilerine göre, 18inci büyük banka olduklarını, orta büyüklükteki bankalar arasında en büyük bilançoya sahip olduklarnıı söyleyen Hamiz Aydoğan, Önümüzdeki dönemde küçük olmanın sağladığı avantajları kullanarak hızlı büyüme planlıyoruz. Bu yılın tamamında 
sektörün üzerinde bir başarı sergiledik. Yılın ilk dokuz ayında önceki yılın aynı dönemine göre; aktif müşteri sayımızı ticari bankacılıkta yüzde 32, işletme bankacılığında yüzde 117 ve bireysel bankacılıkta da yüzde 20 oranında artırdık şeklinde konuştu.  
Türk kadınına Prenses desteği 
GEÇTİĞİMİZ günlerde Türkiye-Hollanda arasındaki ilişkilerin 400üncü yılı dolayısıyla düzenlenen etkinlikler kapsamında Türkiyeye resmi bir ziyaret gerçekleştiren Hollanda Prensesi Maxima, Hollanda Yatırım ve Kalkınma Bankasının (FMO) Türk kadın girişimcilere daha fazla kredi vermesini sağlamak için bizzat aracılık etti. ABank Genel Müdürü Hamit Aydoğan, Amsterdamda dünyanın birçok ülkesinden banka yöneticilerinin katıldığı Bankacılığın Geleceği konulu seminerde ABanka Sermaye Benzeri Kredi ve Kadın Girişimci Fonu gibi imkanlar sağlayan FMOnun CEOsu Nanno Kleiterp ve Prenses Maxima ile görüştüğünü belirterek, Prenses Maxima Türkiye ziyareti sırasında Türk kadının girişimciliğinden çok etkilendiğini belirtti. FMO yetkililerinden özellikle kadın girişimcilere yönelik fonlarını Türkiyeye yönlendirmelerinin isabetli olacağını söyleyerek bize destek oldu dedi.  Aydoğan, ABankın daha önce kadın girişimcilere verilmek üzere FMOdan 40 milyon dolar kredi sağladığını da hatırlattı.