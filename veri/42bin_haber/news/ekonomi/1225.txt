Anadolu Yakasına yeni şehir kuruluyor
İstanbulun iki yakasına kurulacak şehirlerden ilki Tuzlada hayata geçiyor. Sabiha Gökçen Havaalanına komşu 2 milyon metrekarelik alanda kurulacak Yenişehire şimdiden Körfezden yatırımcılar da talip.

İstanbulun Anadolu ve Avrupa yakasında kurulacak olan yeni şehirlerden ilki Tuzla Orhanlıda hayata geçiyor. Yenişehir, TEM, E-5 ve 3üncü Köprü Bağlantı Yollarının kesiştiği noktada ve ayrıca Sabiha Gökçen Havaalanına yapımı düşünülen 2. pistin kenarında kurulacak. Yakın zamanda Tuzlaya taşınacak Harem Otogarı sayesinde Yenişehir sakinleri karayoluyla yurt içi ve yurt dışı seyahatlerde avantajlı konuma sahip olacak. TOKİ İştiraki Emlak Planlama A.Ş. Genel Müdürü Hüseyin Karaca Yenişehir, iş ve sosyal hayatın merkezi olacak dedi. Pendik Marinaya 5 km uzaklıkta kurulan Yenişehirin Aydos Ormanlarına komşu olacağını ifade eden Karaca Temiz havası, sağlam zemini ve mükemmel konumu sayesinde Yenişehire yatırım yapan herkes kazanacak diye konuştu.
Karaca, Tuzla Orhanlıda 2 milyon metrekarelik alanda kurulacak olan Yenişehir hakkında şu bilgileri verdi: Yenişehir birkaç etaptan oluşacak. Çok fonksiyonlu bir proje olan Yenişehirde ofis, otel, apart otel, kongre merkezi, home-ofis, hastane, okul, üniversite, dini tesis, AVM, mağaza, dükkan, seyir kuleleri, eğlence alanları ve sosyal tesisler bir arada bulunacak. Tabi bu fonksiyonlara proje içerisinde ne kadarlık bir yer ayrılacağına projeyi yapan firma ya da firmalar karar verecek. Karaca Yenişehirle özellikle Kuveyt, Dubai, Singapur ve Katarlı yatırımcılar yakından ilgileniyor dedi.