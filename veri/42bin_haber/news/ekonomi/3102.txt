100 Bin kişiye 1 milyar TL kira yardımı
ÇEVRE ve Şehircilik Bakanı Erdoğan Bayraktar, kentsel dönüşüm kapsamında 100 bin kişiye kira yardımı yapılacağını belirterek, Biz kira yardımları için kaynak üretmeye başladık. 1 milyar TL bütçe ayıracağız ve yılda 200 bin konutu dönüştüreceğiz. Bu da Türkiye ekonomisine 10 milyar TLlik katkı sağlayacak dedi.

Kentsel dönüşüm kapsamında vatandaşı ikna çabalarına bir yenisini daha eklendi. Vanda gazetecilerle sohbet toplantısı gerçekleştiren Bayraktar, bu kez çürük evini yıkacak olanlara kira müjdesini verdi.
Gayrimenkul satacağız
Bakan Bayraktar, kentsel dönüşüm kapsamında 100 bin kişiye kira yardımı yapılacağını söyledi. Kentsel dönüşümü, vatandaşın inanç ve güvenine dayalı olarak gerçekleştireceklerini belirten Bakan Bayraktar Bu kapsamda 18 ay 600 lira kira yardımı yapıyoruz. Evini yenilemek isteyenin 100 bin liraya kadar aldığı kredinin yarısını bakanlık olarak biz veriyoruz. İmar, ruhsat, harç, vergi ve KDVden tamamen muaf. Biz bu kadar kolaylıkları yapmışken diyoruz ki talep olsun biz de talep doğrultusunda iş yapalım. İstenmeyen yerde kentsel dönüşüm yapmıyoruz dedi. Bakan Bayraktar, kira yardımı için kaynak üretmeye başladıklarına dikkat çekerek Türkiyenin çeşitli yerlerinde gayrimenkullerimiz var. Özellikle İller Bankasının bünyesindekilerden işimize yaramayanları satışa çıkaracağız. Bu yerler çok değerli. Ayrıca yıllık bütçemizden de pay ayırmayı düşünüyoruz dedi. Bakan Bayraktar, iptal edilen köprü ve otoyol ihaleleri konusunda da yeni süreci şöyle anlattı: İhalenin şeklini, yöntemini birkaç parçaya bölerek yapma konusunda çalışmalar yapıyoruz.