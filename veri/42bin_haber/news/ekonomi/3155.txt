Soneradan Çukurovayı sıkıştırma hamlesi
Rus Altimo ile Turkcell hisseleri konusunda önemli bir aşamaya gelen Çukurova Grubu, diğer sorunlu ortağı Sonera Holdingin hamlesiyle köşeye sıkıştı.
Turkcellin ortaklarından İskandinav Sonera Holding, Doğu Karayip Temyiz Mahkemesinin, Çukurova Holdingin Turkcell İletişimi dolaylı olarak kontrol eden Çukurova Telecom Holdings (CTH) ve Çukurova Finance Internationalda (CFI) sahip olduğu veya olacağı hisseleri elden çıkarmasını veya elden çıkmasına neden olacak tasarruflarda bulunmasını yasaklama kararı aldığını açıkladı. Sonera Holding alacağı olan 932 milyon dolar anapara ve faiz borcunu tahsil etmezse Çukurova Grubunun Altimoya ödeme için kaynak bulması güçleşecek.  
HAPİS CEZASI ALIRLAR 
Çukurova Grubunun Turkcelldeki diğer ortaklar olan İskandinav TeliaSonera ve Rus Altimo ile arasında dava süreçleri bulunuyor. Uluslararası Ticaret Odasına (UTO) bağlı tahkim mahkemesi Eylül 2011 tarihinde, TeliaSonera ile yaptığı hisse satış anlaşmasının şartlarına uymadığı gerekçesiyle Çukurova Holdingin TeliaSoneraya 932 milyon dolar artı faizi kadar tazminat ödemesine karar vermişti. Sonera Holdingden İMKBye gönderilen açıklamada, Doğu Karayip Temyiz Mahkemesinin 5 Mart tarihli mahkeme kararına aykırı hareket edenler aleyhinde para ve hapis cezası alınabileceği belirtildi. 
KARAYİP KARARI 
Açıklamada, (Doğu Karayip) Temyiz Mahkemesinin kararı uyarınca kısıtlamalar Çukurova Holding tarafından Milletlerararası Ticaret Odası Tahkim Heyeti tarafından 1 Eylül 2011de alınan ve Temyiz Mahkemesi tarafından 24 Ekim 2011de onanan kararın gereklerinin yerine getirilerek ilgili ödemeler yapılıncaya kadar veya 26 Mart 2013 tarihli duruşmada yapılacak değerlendirme sonucuna bağlı devam edecektir denildi. Turkcellin dolaylı olarak yüzde 13.8 hissesinin sahipliğine ilişkin davada Privy Council, Çukurovaya Altimodan hisselerini geri alma imkanı tanımıştı. Turkcelldeki kontrolünü korumaya kararlı olan Çukurova Grubunun, hisseler üzerindeki rehni kaldırmak için 2 milyar dolara kadar çıkabilecek bir finansman paketi üzerinde bankalarla görüştüğü iddia ediliyordu.