Marmara'da çocuk, Güneydoğu'da siyasi
Kitap, kırtasiye ve teknoloji mağazalar zinciri NT Genel Müdürü Murat Kara, NT'de 2013 yılında ciroda yüzde 11 artış sağlayarak yaklaşık 311 milyon lira gelir elde etmeyi hedefliyoruz dedi. Kara, Marmara Bölgesi'nde çocuk, Karadeniz Bölgesi'nde aile, Ege Bölgesi'nde eğitim, Akdeniz Bölgesi'nde tarih, İç Anadolu Bölgesi'nde edebiyat, Doğu Anadolu Bölgesi'nde dini kitaplar, Güneydoğu Anadolu'da siyasi ve güncel kitapların ilgi gördüğünü söyledi.
Kara, 2012 yılı değerlendirmesi ve 2013 yıl hedeflerine ilişkin düzenlenen basın toplantısında yaptığı konuşmada, NT'nin Kaynak Holding'in bir iştiraki olduğunu belirterek, bin 250 personelinin bulunduğunu ve dönemlik personel ile sayının 2 bine ulaştığını kaydetti. 
Mağazalarına yılda 25 milyon ziyaretçi geldiğini ifade eden Kara, Bir yılda 19 milyon kitap satıyoruz. NT mağazalarında, yüzde 50 kitap, yüzde 25 kırtasiye ve yüzde 15 teknoloji ürünleri yer alıyor. NT, Türkiye dışında 7 ülkede daha faaliyet gösteriyor. NT kendi sektöründe en yaygın mağaza olma özelliğini taşıyor, 81 ilin 65'inde NT'nin şubesi var bilgisini verdi. 
Son 4 yılda dünya genelinde kitap cirolarında ciddi durgunluk yaşandığını anlatan Kara, 2012 yılında ise dünya kitap pazarında yüzde 1,9 gibi bir artış beklediklerini dile getirdi.

Dünyada daralan pazar Türkiye'de hızla büyüyor

Son krizin etkisiyle Amerika kitap pazarında yüzde 2'ler civarında bir düşüş olduğunu söyleyen Kara, Avrupa'da 2012 yılında bir önceki yıla göre yüzde 2'lik bir artış bekliyoruz. Türkiye'de ise dünya trendinin tam tersine ciddi bir büyüme söz konusu. Türkiye'de 2012 yılına baktığımızda bir önceki yıla göre yüzde 10'luk bir büyüme bekleniyor. NT rakamlarına bakıldığında Türkiye ortalamasının üzerinde seyrediyor diye konuştu. 
Kara, Türkiye'de genç nüfusunun artmasının kitap satışlarını etkilediğine işaret ederek, Hükümetin okumayı teşvik eden ciddi politikaları var. Türkiye ekonomisindeki istikrar, kişi başına düşen milli gelirin artışı kitap satışlarında etkili oluyor. E-kitap trendi, Türkiye'de binde 4 civarında bulunuyor. Sektörde bulunla ilgili bir hareketlilik var diye konuştu. 
E-kitap projesinin önündeki en önemli fırsatın Fatih Projesi olduğunu ifade eden Kara, bu projenin çok ciddi sayıda e-kitap okunması anlamına geldiğini ve Türkiye'de e-kitabın gelişmesi anlamında etkili olduğunu belirtti.

Kötümser bakış açısına göre kitap satışlarının yarısı korsan

Korsan kitap satışının Türkiye'de ciddi problem olduğuna işaret eden Kara, kötümser bir bakış açısına göre satışların yarısının korsan olduğundan bahsedildiğini söyledi. 
Kara, 2012 yılının NT açısından güzel geçtiğini dile getirerek, Mağaza sayımızı 152'ye ulaştırdık. 2012'de ağırlıklı olarak özel okullara açtığımız şubeler yer aldı. 11 özel okula şube açtık. Bu mağazalarımız da bizi memnun ediyor. Sayılarını ileride arttırmayı hedefliyoruz. 2012 yılında satışlara baktığımızda bir önceki yıla göre yüzde 13'lük bir büyüme gerçekleştirdik şeklinde konuştu. 
HANGİ BÖLGEDE NE OKUNUYOR?

Geçen yılın bölgeler bazında okuma haritasına da değinen Kara, şunları kaydetti: 
"Marmara, Ege, Akdeniz ve Güneydoğu Anadolu bölgelerinde bir önceki yıla göre kitap alma oranının azaldığını görüyoruz. İç Anadolu, Karadeniz ve Doğu Anadolu bölgelerinde de kitaba olan ilginin arttığını görüyoruz. Gelişmiş dediğimiz bölgelerde kitap alma oranın azalması dikkat çekici. Bölgelere göre Marmara Bölgesi'nde çocuk, Karadeniz Bölgesi'nde aile, Ege Bölgesi'nde eğitim, Akdeniz Bölgesi'nde tarih, İç Anadolu Bölgesi'nde edebiyat, Doğu Anadolu Bölgesi'nde dini kitaplar, Güneydoğu Anadolu'da siyasi ve güncel kitaplar ilgi görüyor."

NT'nin 2009 yılında 75 olan şube sayısının bugün 152'ye çıktığını anlatan Kara, 2013 yılında büyümeyi biraz yavaşlatarak, bu büyümenin sindirilmesi için çalışıyor olacağız. 2013'te alt yapı yatırımı yapacağız. 2012'ye göre yatırım miktarımızı 2 katı arttırmayı hedefliyoruz. Büyüme odaklı değil, verimlilik odaklı çalışacağız. Önümüzdeki yıl yine 10 mağaza açacağız. NT'de 2013 yılında ciroda yüzde 11 artış sağlayarak yaklaşık 311 milyon lira gelir elde etmeyi hedefliyoruz diye konuştu. 
 