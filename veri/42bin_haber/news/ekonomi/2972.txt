Benzinde 10 kuruş indirim
Akaryakıt dağıtım şirketleri 95 ve 97 oktan kurşunsuz benzin fiyatlarında bugünden geçerli olmak üzere 10 kuruş indirim yaptı. Akaryakıt dağıtım şirketlerinden aldığı bilgiye göre, indirimin ardından Ankara'da litresi 4,85 ile 4,86 lira arasında satılan 95 oktan kurşunsuz benzinin fiyatları 4,75 lira ile 4,76 lira arasında satılmaya başlandı.

İstanbul ve İzmir'de ise 4,84-4,86 lira arasında satılan 95 oktan kurşunsuz benzinin litresi 4,74-4,76 lira oldu.

Üç büyük ilde 4,93 lira ile 4,95 lira arasında satılan 97 oktan kurşunsuz benzinin litresi de indirimin ardından 4,83-4,85 lira arasında değişen fiyatlarla satılmaya başlandı.

Dağıtım firmalarının belirlediği tavan fiyatlar, rekabet ve serbesti nedeniyle, şirketler ve kentlere göre küçük çaplı değişiklikler gösteriyor.