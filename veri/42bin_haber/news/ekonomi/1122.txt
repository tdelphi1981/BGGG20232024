AVMden mağaza alırken dikkat etmek gerekiyor
Alışveriş Merkezi Yatırımcıları Derneği Başkanı Hakan Kodal, AYDnin AVM Ziyaretçisi Büyüteç Altında başlığı altında gerçekleştirdiği araştırmayla ilgili olarak düzenlenen konferasta, son dönemlerde uygulamaya konulan bazı AVM projeleriyle ilgili uyarıda bulundu.
Kodal, Şayet hayal kırıklığı yaşamak istenmiyorsa, bu tip projelerden mağaza ya da daire alırken dikkatli davranmak gerekiyor dedi. 2012 yılında AVMleri ziyaret eden tüketicilerin görüşlerini, tercihlerini, duygularını Organize Perakende Sektörüne rehber olması amacıyla araştırıp, AVM Ziyaretçisi Büyüteç Altında başlığıyla dördüncü kez kitap haline getiren AYD, araştırmanın sonuçlarını açıkladı. 
ARTIŞ ELEKTRONİKTE 
Türkiye genelindeki 20 ilde gerçekleştirilen araştırmaya göre, AVMlerde ortalama ayda 2 kez yapılan gıda harcamaları, bu yıl ortalama 17.7 TLden 16.9 TLye geriledi. AVMlerden yapılan tekstil harcamaları, ayda 57 TL den 51 TLye düşerken, 4 ayda bir yapılan oyuncak harcamaların aylık ortalaması ise 19 TLden 21 TLye yükseldi. Bir önceki yıl aylık ortalaması 62 TL olan elektronik harcamalar, 76 TLye çıktı. Tek seferde yapılan yemek harcaması da 19.6 TL oldu.  
SEMT MARKETLERİ LİDER 
AVM marketlerinin alışverişteki payının da yüzde 35e yükseldiğini gösteren araştırmaya göre, bakkalların payı yüzde 7ye gerilerken, bu segmentte aslan payını yüzde 55 ile semt marketleri aldı. Kredi kartı kullanımının yüzde 50 seviyesinin altında olması da, tüketicilerin hala nakit kullanmayı tercih ettiğini gösterdi. AVM müşterileri arasında internetten alışverişin de cazibesi hızla artıyor. AVMye müşteriler ayda ortalama 5-6 kez gidiyor. Sadece gezmek için AVMye gidenlerin oranı ise 37den yüzde 26ya geriledi. AVMlerde ortalama harcama ise 86 TLden 105 TLye ulaştı.