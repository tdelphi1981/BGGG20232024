THY'den 117 uçak siparişi
Türk Hava Yolları (THY), Türk sivil havacılık tarihinin en büyük uçak siparişini verdi ve 2020 yılına kadar 117 adet Airbus tipi uçak alınacağını açıkladı.
THY'nin uçaklarının 25 adedi A321-200, 4 adedi A320 NEO ve 88 adedi A321 NEO olacak. Uçaklardan 13 tanesi 2015'te, 14 tanesi 2016'da, 6 tanesi 2017'de, 27'si 2018'de, 25'i 2019'da, 32'si ise 2020 yılında alınacak.

  ATATÜRK HAVALİMANINA 43 PARK YERİ DAHA  
  THYNİN ESKİ PATRONUNDAN YENİ HAVALİMANINA TEPKİ 
THY'den yapılan açıklamada, "dar gövde uçak ihtiyacının temini kapsamında 2015 yılında 13 adet, 2016 yılında 14 adet, 2017 yılında 6 adet, 2018 yılında 27 adet, 2019 yılında 25 adet ve 2020 yılında 32 adet olmak üzere, 82 adedi kesin ve 35 adedi opsiyon olan ve 25 adedi A321-200, 4 adedi A320 NEO ve 88 adedi A321 NEO olmak üzere toplamda 117 adet uçağın Airbus firmasından satın alınmasına karar vermiştir" denildi.  
375 UÇAĞA ULAŞACAK 
THY'nin yaklaşık ortalaması 6.6 olan filo yaşı, yeni uçakların filoya katılımıyla 5'e düşecek. 
Yeni uçaklarla THY'nin filosunda kargo uçakları dahil uçak sayısı 2020'de 375'e ulaşacak.