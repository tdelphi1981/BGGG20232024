Ürdün Kralından yatırım daveti
Ürdün Kralı 2. Abdullah, tüm dünyanın ekonomik krizden etkilendiğini belirterek Körfez yatırımcıları Ürdün'e dönmek istiyorlar. Türk yatırımcılara da 'Gelin, Ürdün'e bakın' davetini yapıyorum' dedi.
Cumhurbaşkanı Abdullah Gül'ün davetlisi olarak Türkiye'de bulunan Kral Abdullah, Türkiye Odalar ve Borsalar Birliği'nin (TOBB) organizasyonunda düzenlenen Türkiye-Ürdün Ekonomik İşbirliği Toplantısı'na katıldı. Toplantıda konuşma yapan Kral Abdullah, iki ülke arasındaki ilişkilerin gelişmesinden duyduğu memnuniyeti dile getirerek Başta inşaat olmak üzere Türk girişimcilerin Ürdün'de yaptığı işlerin yüksek kalitesini görüyorum diye konuştu. Ürdün'ün Orta Doğu'daki stratejik konumunun bu ülkeye önemli faydalar sağladığını kaydeden Abdullah Ürdün, Türkiye ile ikili ilişkilerin geliştirilmesi konusunda çok istekli. Serbest Ticaret Anlaşması, ilişkilerin gelişmesinde kilit nokta olmaya devam ediyor. Türk dostlarımızdan Ürdün'e gelerek yatırım fırsatlarını değerlendirmelerini istiyorum. Ayrıca Türk girişimciler serbest ticaret anlaşmasını kullanarak yeni pazarlara da girebilirler diye konuştu.

Türk yatırımcılarla ortaklık kurmak istiyoruz 

Ürdün'de siyasi açıdan da yeni bir dönem başladığını dile getiren Abdullah, siyasi reformları yeni bir aşamaya getirdiklerini vurguladı. Körfez yatırımlarının Ürdün'e dönmeye başladığına işaret eden Kral Abdullah Tüm dünya ekonomik krizden etkilendi. Körfez yatırımcıları Ürdün'e dönmek istiyorlar. Türk yatırımcılara da 'Gelin, Ürdün'e bakın' davetini yapıyorum dedi. Türkiye ile Ürdün arasında imzalanan Serbest Ticaret Anlaşması'nın ardından ticaret hacminin 3 kat arttığına işaret eden Abdullah, Arap Baharı'ndan herkesin etkilendiğini ve yatırımcıların büyük bedel ödediklerini söyledi. Ürdün'de pek çok alanda yatırım fırsatları bulunduğunu belirten Kral Abdullah, Türk yatırımcılarla ortaklık kurmak istediklerini ifade etti.
 
Ürdün'ün huzuru Orta Doğu'nun barış ve istikrarı demektir
 
TOBB Başkanı Rifat Hisarcıklıoğlu da Kral Abdullah'ın ziyaretinden duyduğu memnuniyeti dile getirdi. Türkiye ile Ürdün arasındaki ilişkilerin gelişmesine yönelik her iki ülkedeki güçlü iradenin kendilerine iş yapma konusunda şevk verdiğini belirten Hisarcıklıoğlu, Ürdün'ün, Orta Doğu'nun stratejik ülkelerinden olduğunu söyledi. Ürdün'ün bölgedeki siyasi ve ekonomik gelişmelerde öncü ve belirleyici bir rolü bulunduğuna dikkati çeken Hisarcıklıoğlu, 'Bu nedenle Ürdün'ün huzur ve refahı Orta Doğu'nun barış ve istikrarı demektir değerlendirmesinde bulundu. Öte yandan İzmir'in EXPO 2020 Fuarı'na aday olduğunu anımsatan Hisarcıklıoğlu, Kral Abdullah'tan İzmir'in adaylığına destek vermesini istedi.