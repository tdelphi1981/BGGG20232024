Küresel kriz devam ediyor
Başbakan Yardımcısı Babacan, küresel krizin devam ettiğini söyledi. Babacan sözlerine şöyle devam etti "Krizin izleri özellikle bankacılık sistemi ve kamu maliyesi üzerinde yıllarca devam edecek'' 
 Başbakan Yardımcısı Ali Babacan, TOBB Başkanı Rifat Hisarcıklıoğlu ile Amerika Ticaret Odası Türkiye, Ortadoğu ve Afrika Sorumlusu Lionel C. Johnson'un imzaladığı Türkiye ile ABD arasındaki ticari ilişkileri geliştirme mutabakat zaptı törenine katıldı. 
 Törende konuşan Babacan, küresel ekonomik ve finans krizinin halen devam ettiğini söyledi ve sözlerine şöyle devam etti, ''Bu kriz henüz bitmiş değil. Kriz çözüldü, çözülüyor desek dahi bu krizin izleri özellikle bankacılık sistemi ve kamu maliyesi üzerinde yıllarca devam edecek''. 
 AMERİKAN İŞADAMLARIYLA BULUŞACAK
  
 Babacan, Türkiye ile Amerika arasındaki ticari ve ekonomik ilişkilerin gelişmesine katkı sağlamak amacıyla TOBB ile Amerika Ticaret Odası arasında imzalanan mutabakat zabtı çerçevesinde, Amerika'da bir Türkiye Haftası programı yapacaklarını ve bu program ile Türk iş dünyasının temsilcilerini Amerikan iş dünyası temsilcileriyle buluşturacaklarını söyledi. 
 AA