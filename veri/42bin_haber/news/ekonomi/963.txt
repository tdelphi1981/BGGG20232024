Rekor Şanlıurfanın
Erdoğan boşuna Kullanmayın diye rica etmemiş
BAŞBAKAN Tayyip Erdoğanın Artık kaçak elektrik kullanmayın ricasında bulunduğu Şanlıurfa, tüketim miktarına göre en çok kaçak elektrik kullanan il oldu. Türkiye genelinde elektrikte kayıp kaçak oranı yüzde 24.1e ulaşırken, bu oranın en yüksek olduğu bölgeler Doğu ve Güneydoğu oldu. TEDAŞ raporuna göre en çok elektrik satılan ilk beş il İstanbul, İzmir, Gaziantep, Antalya ve Hatay. En çok kaçak elektrik kullanımı abone sayısı bakımından yüzde 81.6 ile Şırnakta oldu. Şırnaktan sonra en çok kaçak elektrik kullanan ilk 10 ile ise şöyle sıralandı: 
İLK 10 İL DOĞUDAN 
Mardin (76.1), Hakkari (74.9), Diyarbakır (72.3), Batman (70.1), Şanlıurfa (67.6), Ağrı (54.3), Muş (53.2), Bitlis (53.0), Siirt (48.6), Van (44.3)
En az kaçak elektrik kullanan il ise yüzde 6 ile Erzincan oldu. En az kaçak elektrik kullanan iller ise Erzincandan sonra Kırklareli (6.2), Burdur (7.4), İzmir (7.7), Osmaniye (7.8), Gaziantep (8.0), İstanbul Anadolu (8.3), Isparta (8.5), Edirne (8.5), Kilis (8.5), Ardahan (8.7) oldu.  
REKOR ŞANLIURFADA 
Tüketim miktarı bakımından en fazla kaçak elektriği yıllık bazda 3.8 milyar kilovatsaat (kwh) ile Başbakanın ricada bulunduğu Şanlıurfa kullandı. 2010 yılına göre kaçak oranı yüzde 12 artış gösteren Şanlıurfayı 3.3 milyar kwh ile Diyarbakır, 3.1 milyar kwh ile Mardin, 1 milyar kwh ile de Şırnak ve Batman izledi. Ülke genelinde ise son 10 yılda kaçak elektrik kullanan kişilerden 2.5 milyar lira tahsil edildi. 2003 yılından 1 Kasım 2012ye kadar yapılan kayıp-kaçak tarama çalışmalarında yaklaşık 46.9 milyon abone kontrol edildi.  
5 yıla kadar hapis cezası 
KAÇAK elektrik kullanımı hırsızlık suçu kapsamında değerlendiriliyor. Kaçak kullandığı tespit edilen kişilere önce bir tutanak düzenleniyor. İlk defa kaçak kullananlara kendi tarifesinin 1,5 katı ceza uygulanıyor. İkinci defa kaçak kullananlara kendi tarifesinin 2 katı ceza uygulanıyor. Ayrıca, bu kişiler hakkında savcılığa suç duyurusu yapılıyor. Bu suçu işleyenler hakkında iki yıldan beş yıla kadar hapis cezasına çarptırılıyor. Suçun gece işlenmesi halinde verilecek ceza üçte birine kadar artırılıyor.