BERNANKE RAHATLATTI
İtalya seçimlerinin ardından satışlara teslim olan piyasalar, Fed Başkanı Bernanke'nin konuşmalarıyla rahatladı. İMKB güne yükselişle başlarken, gösterge tahvilin faizi de yatay seyirde.

İTALYA seçimlerinden kesin bir sonuç alınamamasının yarattığı belirsizlikle dün sert bir şekilde düşen borsalar, Amerika Merkez Bankası (Fed) Başkanı Ben Bernanke'nin parasal genişlemenin devam edeceği algısına neden olan açıklamaları ile toparlandı. Asya borsalarında, Tokyo borsası dışında alış ağırlıklı bir seyir izlenirken, İMKB dünkü pozitif seyrini devam ettirerek güne 391.84 puanlık yükselişle 77.906 puandan başladı.

Tedirginlik devam ediyor

Gösterge tahvilin bileşik faizi de yatay seyrediyor. Tahvil-bono piyasasında gösterge tahvilin 
bileşik faizi güne yüzde 5.70 seviyesinden başladı. Yüksek seviyeleri fırsat olarak gören lokallerin dün yaptığı satışlar ve parite ile gerileyen dolar/TL de güne sakin başladı. Fed Başkanı Ben Bernanke'nin tahvil alımlarını savunması piyasada nispeten olumlu bir havaya neden olsa da İtalya'ya yönelik tedirginlik devam ediyor. Piyasaların gözü kulağı İtalya ve 
Bernanke'nin kongrede bugün yapacağı konuşma da olacak.