Vergi indiren Fransa 300 bin istihdam bekliyor
Fransa Başbakanı Jean-Marc Ayrault, önceki gün açıklanan vergi indirim planıyla en az 300 bin istihdam yaratmayı hedeflediklerini söyledi.Hükümetin rekabet gücünün artırılması ve istihdam yaratılması amacıyla  aldığı yeni önlemlerle ilgili TF1 kanalının sorularını yanıtlayan Ayrault,  yeni pakete göre, işletmelerin devlete ödediği vergilerde üç yıl içinde 20 milyar  avro indirime gidileceğini hatırlattı ve 2017 yılına kadar 300 ila 400 bin  arasında yeni istihdam yaratmayı hedeflediklerini söyledi.
Hükümet, dün yaptığı açıklamada, 20 milyar avro tutarındaki vergi indirim  miktarının, 10 milyar avrosunu alınacak ilave tasarruf tedbirleriyle, diğer  kısmını ise KDV oranını yüzde 19,5den yüzde 20ye çıkartarak karşılanacağını  bildirmişti. 
Fransadaki son istatistikler ülkenin küresel pazar payının 1990 yılından  bu yana yüzde 6,2den yüzde 3,6ya düştüğünü ortaya koyuyor.