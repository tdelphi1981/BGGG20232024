Ara sıra vergi dairesini arayın
Ulaştırma, Denizcilik ve Haberleşme Bakanı Binali Yıldırım, dünyanın birçok ülkesinde az vergi verdiği gerekçesiyle eleştirilen arama motoru Googleı uyardı.
Yıldırım, Google arama motoru diyorlar. İşleri aramak. Herşeyi arıyorlar ama bir tek vergi dairelerini aramıyorlar. Ara sıra vergi dairelerini de ararsanız çok seviniriz. İkinci olarakta yerelleşmeye diğer ülkelerde olduğu gibi Türkiyede de önem vermenizi istiyoruz dedi.   
YERELLEŞMEYE ÖNEM VERİN  
Yıldırım, Google tarafından 12 yıldır düzenlenen ve bu yıl Türkiyenin ev sahipliği yaptığı Big Tent etkinliğine katıldı. YouTubeun Türkiye versiyonunun hayata geçmesinin sevindirici bir gelişme olarak değerlendiren Binali Yıldırım, konuşmasında şunları söyledi: Çok küçük ülkelerde yerelleşmeye önem veriyorsunuz ama Türkiye gibi etki alanı büyük bir ülkede daha mütevazi davranıyorsunuz. İnternetle kimin kavgası var dünyada. İnternet herkesin kardeşim, artık böyle sahibi falan yok. Her iyi şey bulanın olsaydı nasıl yaşanırdı. Elektriği bulan elektriği ben buldum kullanamazsınız diyebilir mi. 
NİMETLE KÜLFET BİRLEŞMELİ  
Yıldırım, giderek artan internet kullanımına karşın altyapı yatırımlarının da artması gerektiğini ve bunun da içerik sağlayıcılar tarafından desteklenmesi gerektiğini belirtti. Nimetle külfet birleşmeli diyen Yıldırım, İnternet kullanımı sınır tanımayan bir şey. İş böyle olunca bir uluslararası çadır olacak, bir çadır teşkilatla düzene girecek. Bir takım çalışmalar var ama yetmez. Bu işin nimetiyle külfetini paylaşma noktasında da bazı yapılması gereken işler var. Yolları yapan var. Yolları yapanların emeğinin karşılığının verilmesi gerekiyor. İçerikçiler vesaire bu külfete ortak olması lazım. Hep nimet tarafında olmaması lazım değerlendirmesini yaptı.