Borsa 80 bin puana koşuyor
İSTANBUL Menkul Kıymetler Borsası (İMKB) İMKB-100 endeksi geçtiğimiz haftaki kâr satışlarının ardından dün gelen tepki alımlarıyla yüzde 0.82 yükselerek günü 77 bin 314 puanda tamamladı.
Geçen haftanın son gününde gelen Japon Bank of Tokyo-Mitsubishinin Türkiyede sıfırdan banka kurmak için lisans başvurusunda bulunmasının ardından, dün de ABankın Commercial Bank of Katar ile satış için görüşmelere başladığını duyurması özellikle bankacılık hisselerine hareket getirirken, Borusan Mannesmannın ABDde 150 milyon dolarlık yatırımla boru üretimine başlayacağını duyurması piyasaları canlandırdı.  
Dün Endekste Alternatifbank (ABank), Anadolu Sigorta, Yapı Kredi Sigorta, Borusan Mannesmann ve Do&Co hisseleri özellikle hareketliydi. Alternatifbank hisseleri günü yüzde 15.75 yükselişle 1.69 liradan tamamladı. 
ING Bank Baş Ekonomisti Sengül Dağdeviren, Piyasa haftaya yeni yatırımlar ve bankalara yönelik taliplerle ilgili haberle coştu. Ancak bu yükselişin hafta boyunca sürüp sürmeyeceği konusunda konuşmak için erken. Çünkü çarşambadan itibaren yurtdışında piyasalar kapalı olacak. Dolayısıyla işlem hacminin çok düşük olması beklenebilir değerlendirmesini yaptı. Garanti Yatırım Analisti Özgür Yurtdaşseven ise  Tamamen tepki yükselişi. Geçtiğimiz hafta piyasada kâr satışı vardı. Haftaya tepki alımlarıyla başlandı, yön yok. 76.000-78.000 bandında yatay eğilim var dedi.