Türkiye dünya ikincisi
 
 Türkiye İstatistik Kurumu (TÜİK) ile Gümrük ve Ticaret Bakanlığı işbirliği ile oluşturulan, 2012 yılı ve 2012 yılı Aralık ayı geçici dış ticaret verileri açıklandı.
 
 Verilere göre, 2011 yılında 134 milyar 907 milyon dolar düzeyinde olan Türkiye’nin ihracatı, 2012 yılında yüzde 13,1 artarak 152 milyar 561 milyon dolara yükseldi. İthalat ise yüzde 1,8 azalarak 240 milyar 842 milyon dolardan 236 milyar 537 milyon dolara indi.
 
 Dış ticaret açığı 2011 yılındaki 105 milyar 935 milyon dolarlık düzeyinden 83 milyar 976 milyon dolara gerilerken, ihracatın ithalatı karşılama oranı yüzde 56’dan yüzde 64,5’a yükseldi.
 
 -Aralık ayı verileri-
 
 Bu arada Türkiye’nin 2012 Aralık ayı ihracatı 2011 yılının aynı ayına göre yüzde 1,4 artarak 12 milyar 646 milyon dolar, ithalatı ise yüzde 3,7 azalarak 19 milyar 825 milyon dolar oldu.
 
 Aralık’ta ihracatın ithalatı karşılama oranı yüzde 63,8 oldu.
 
 ÇAĞLAYAN: İHRACATI EN ÇOK ARTIRAN 2. ÜLKEYİZ 
 
 Ekonomi Bakanı Zafer Çağlayan, Türkiye'nin 2012'de ihracatının 152,6 milyar dolara çıktığını hatırlatarak, ''Yıllık verisi açıklanmış ülkeler içinde Türkiye ihracatını en çok artıran 2. ülke oldu. Aralarında Çin, ABD, Kanada, Brezilya'nın da olduğu 97 ülkeye ihracat rekoru kırdık. Pazar çeşitlendirme, 2012'de ihracatımıza yaklaşık 11 milyar dolar katkı yaptı'' dedi. 
 
 TÜİK verilerine göre, Türkiye’nin dış ticaret verilerinin 2011 ve 2012 yılı itibariyle gelişimi şöyle: