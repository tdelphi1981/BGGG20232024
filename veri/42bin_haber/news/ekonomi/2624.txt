Ayakkabı'da büyük buluşma
28 Şubat-02 Mart 2013 tarihleri arasında CNR EXPO İstanbulda 49'uncusu düzenlenecek AYSAF Uluslararası Ayakkabı Yan Sanayi Fuarı, yurt içi ve yurt dışından 350 firmanın katılımıyla gerçekleştirilecek.
Türkiyede 5 milyar dolar büyüklüğe ulaşan ayakkabı sektöründen önemli oranda pay alan ayakkabı yan sanayi sektörü, 49.AYSAF Uluslararası Ayakkabı Yan Sanayi Fuarında bir araya geliyor. Yan sanayi firmalarını ulusal ve küresel ölçekte faaliyet gösteren kuruluşların satın almacılarıyla buluşturacak AYSAF aracılığıyla sektör, 300 milyar dolarlık dünya pazarındaki ihracat payını artırmayı hedefliyor. 
 
CNR Holding kuruluşlarından Pozitif Fuarcılık tarafından organize edilen AYSAF; Ayakkabı Yan Sanayicileri Derneği(AYSAD), Türkiye Ayakkabı Sektörü Araştırma Geliştirme ve Eğitim Vakfı (TASEV) ve KOSGEB desteklerinde düzenleniyor. Avrupada konusunda en büyük ikinci fuar olma özelliğiyle ön plana çıkan AYSAF, 30 bin metrekarelik alanda gerçekleştirilecek.
 
Sektörün ihracat ve tanıtım noktası

Ayakkabı profesyonellerini, Doğu Avrupa, Batı Asya ve Orta Doğu üçgeninde bir araya getiren fuar, Türk Ayakkabı Yan Sanayisinin en önemli ihracat ve tanıtım noktası haline dönüştü. 
2023 yılında 1.5 milyar dolarlık ihracat hedefine odaklanan ayakkabı sektörü, 2012 yılında başarılı bir ihracat grafiği çizdi. Bir önceki yıla oranla miktar bazında yüzde 35.89 değer bazında ise yüzde 23.80 ihracat artışı kaydeden sektör, tarihinde ilk kez 546 milyon dolar ihracat çizgisine ulaştı. İhracatın artışına paralel olarak sektörde, ihracatın ithalatı karşılama oranı yüzde 50 seviyesinden yüzde 63 seviyesine yükseldi.
 
350 firma AYSAFta

Yurt içi ve yurt dışından 350 firmanın katılım gösterdiği fuarda başta İtalya olmak üzere Almanya, İspanya, Çin, Japonya, Hindistan, Portekiz, ABD, İran, Tayvan, Tayland, Arjantin, Avusturya, Slovenya, Fransa, Gürcistan, Hollanda, İsrail, Romanya, Slovakya,Ukrayna ve Mısırın da aralarında bulunduğu 20den fazla ülkeden firma stand açacak. 
 
20'ye yakın ülkeden alım grupları geliyor

AYSAF'ın ziyaretçi ülkeleri arasında ise Cezayir, Avusturya, Azerbaycan, Belçika, Mısır, Fransa, Almanya, İran, Kazakistan, Lübnan, Fas, Rusya, İspanya, Ukrayna, İngiltere ve Amerika da yer alıyor.
 
Sezon trendleri Trend Alanı'nda sergilenecek

Fuarda bu yıl ayakkabı tasarımı ve üretimine yön verecek tüm materyalin bir arada görülebileceği bir trend alanı da olacak. Katılımcı firmaların ürünlerinin sezon trendleriyle harmanlanacağı bu alanda, ayakkabı ve saraciye profesyonelleri yeni fikirlere yön verecek yan sanayi ürünlerine doğrudan ulaşma imkanı bulacak.
 
Her yeni organizasyonda çeşitlenen ürün grupları ve yeni teknolojilerin sergilendiği AYSAF, katılımcı ve ziyaretçiler için önemli bir pazar oluşturuyor. Sezonlar arasındaki değişimleri yakından izleme fırsatı sağlayan AYSAFta sergilenecek ayakkabı yan sanayi ürün grupları arasında taban, iç taban, ökçe, kalıp, aksesuar, deri, kösele, suni deri, ayakkabı tekstili ve lamine edilmiş ürünler, vardola, yapıştırıcı ve yüzey hazırlayıcılar, deri ve taban finisaj ürünleri, makine, yedek paraça ve CAD/CAM yazılımları yer alıyor.