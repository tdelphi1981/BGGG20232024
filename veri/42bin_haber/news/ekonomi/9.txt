Sirtaki bitti
Yunanistan'da 3 yıldır devam eden ekonomik kriz yiyecek-içecek ve eğlence sektörüne büyük darbe vurdu.
Geçen 36 ayda bu sektörün cirosu yüzde 40 düştü, 4 bin lokanta, taverna ve müzikhol kapandı, 30 bin kişi işsiz kaldı. Eğlencenin genlenlerinde olması ile iftihar eden Yunanlılar, kriz yüzünden hafta içinde dışarıda yemek alışkanlıklarından vazgeçtiler.   
HAFTA İÇİ ÖLÜ ŞEHİR  
Başkent Atinanın eğlence merkezlerinden Psirride, et lokantalarıyla ünlü Hasia, Varia ve Thrakomakedones semtlerinde, balık lokantalarının bulunduğu Mikrolimano, Piraiki, Rafina sahillerinde dükkan sahiplerinin  hafta içinde siftah bile etmedikleri gün oluyor. Müzikhollerin tümü de hafta içinde kapalı. Hafta içinde dışarı çıkanların büyük bir bölümü 3-5 euro ödedikleri cafelerde vakit geçiriyorlar.  
UCUZ BALIK DÖNEMİ 
Lokanta ve tavernalarda Cuma ve Cumartesi geceleri durum değişiyor. Ancak, ciro yine de kriz öncesi dönem ile kıyaslanmayacak şekilde düşük. Masalarda artık pahalı iri balıkların yerini sardalye, istavrit gibi ucuz balıklar aldı. Istakozlar, karidesler kayıp. Dondurulmuş kalamar ve ahtapot ucuz oldukları için revaçta. Et lokantalarında ise tüketilen kuzu eti miktarı üç yıl öncesine göre üçte bir azaldı.  
NAZİKCE KOVUYORLAR 
Eğlence merkezi Psirride, müzikli tavernalarda hafta sonlarında artık rezervasyona gerek kalmadı Müşterilerin büyük bir bölümü bir şişe şarap ve meyve ile yetiniyorlar. Yemek için kalabalık gruplar geldiğinde, dükkan sahipleri, masaları boşaltmaları için sadece şarap-meyve alan müşterileri para istemeden nazik dille kovuyorlar. Psirri haftasonları kalabalık ama çoğunluk bir şişe bira ile eğlenen gençler oluşturuyor.  Müzik holler haftasonları dolu. Ancak ne eskisi kadar içki tüketiliyor (4 kişi için bir şişe viski 150-160 euro) ne de eskisi kadar sanatçılara çiçek (küçük tepsi şeklindeki sepet 15 euro) atılıyor. Kadehlerin boşaldığı masalarda yeniden sipariş verenlerin sayısı çok az.  
Kesintiler kanser edecek 
EKONOMİK kriz yüzünden kamu harcamalarında büyük kesintilere gitmek zorunda kalan Yunanistana bir darbe de Alman ilaç üreticisi Merckten geldi. Kamu ve sağlık hizmetlerine ayrılan ödeneklerin kısılması yüzünden Yunanistandan alacaklarını tahsil edemediğini duyuran Merckin yayınladığı açıklamada Yunanistanda yürüttüğümüz tüm operasyonlarda büyük sıkıntılar yaşasak da yalnızca maliyeti çok yüksek olan ve kanser tedavisinde kullanılan ürünümüzün ihracatını durduruyoruz ifadesi yer aldı. 
Komşu için kader haftası 
YUNANİSTAN Başbakanı Andonis Samaras Çarşamba günü Yunan parlamentosunda 13.5 milyar euroluk yeni kemer sıkma tasarruf ve vergi tedbirleri için yapılacak kritik oylama öncesi, Ülkeyi kurtarmak zorundayız. Böylesi kritik anlarda ayakta duranlar da olacak, bayılanlar da dedi. Samaras, yeni kesinti paketinin, Yuinanistanın 31.5 milyar euroluk yeni kredi dilimini alabilmesi için tek yol olduğunu belirtti. 13.5 milyar euroluk kesinti paketi için 300 üyeli Yunan parlamentosunda koalisyon hükümetindeki çatlaklar nedeniyle evet oylarının 155i geçmeyeceği tahmin ediliyor. Oylar 151in altında kalırsa ekonomik belirsizliğin yanısıra ülkede yeniden siyasi kriz de patlayacak.