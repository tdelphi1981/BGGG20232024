ABDye resmi korsan resti
DÜNYANIN en büyük ekonomik ve siyasi gücü ABDnin başı bugünlerde dünyanın en küçük ülkelerinden Karayip ülkesi Antigua ile dertte.
Antigua, ABDnin kendisine kumar sitelerine yönelik olarak uyguladığı ticari ambargoya karşılık, ABDnin fikri mülkiyet haklarıyla korunan eserlerine korsan satış silahını çekti. Dünya kamuoyu ise, korsan satış için bir de resmi satış mağazası açan Antigua ile ABDnin bu ilginç savaşını ilgiyle izliyor.   
KENDİN ZARAR GÖRÜRSÜN 
Aslında ABD ile Antigua arasındaki kumar sitelerine yönelik ticari ambargonun geçmişi 10 yıla dayanıyor. ABDnin Antigua merkezli kumar sitelerine yönelik ambargosunu Dünya Ticaret Örgütüne (DTÖ) dava açarak uluslararası platforma taşıyan Antigua, açtığı davayı kazandığı halde, ticari ambargodan kurtulamadı. ABD iki yıl süren davanın sonucunu görmezden gelerek ticari ambargoya devam etti. Anitguanın ABDnin DTÖnün kararlarını görmezden geldiğini tüm dünyaya duyurma çabaları ve ambargoya itirazları sonuç vermezken, ABD büyük ve Antigua küçük gerçeğinden hareketle durumu kabul etmesi tavsiyeleri verildi. Dünya Ticaret Örgütü de, bu haksız uygulamaya karşı ABDye Antiguanın ambargo uygulayabileceğini ancak bundan ülkenin kendisinin zarar göreceği uyarısında bulundu.  
ANTIGUA PES ETMEDİ 
Ancak bu durumu bir türlü kabul edemeyen Antigua, bu sorunu aşmanın yollarını aramayı hiç bırakmadı. 2006 yılında soruna çözüm arayan ekipten Biz de o zaman ABDnin telif fikri mülkiyet haklarıyla ilgili uygulamalarını görmezden gelelim fikri ortaya atıldı. Fikir üzerinde 2007 yılına kadar tartışan ülke yönetimi, uluslararası platformlarda bu konuyu gündeme getirmeye başladı. ABDnin bu konuda tamamen haksız olduğu yönünde olmasının verdiği cesaretle, Dünya Ticaret Örgütü de yıllık 21 milyar dolara kara Antiguanın telif hakları ihlali yapabileceği kararına vardı.  
RESMİ MAĞAZA KURDU  
2008 yılından bu yana korsan satışın yapıldığı Antigua, sonunda korsan yayınların satıldığı resmi bir mağaza kurmaya karar verdiğini duyurdu. ABD ise Antiguayı, kumar sitelerini kaldırması ve korsan satışına son vermesi yönünde bir kez daha uyarıda bulundu. ABD yetkilileri, korsan satışın yapılmasının doğrudan hırsızlıkla aynı suç oldtuğunu belirtti.