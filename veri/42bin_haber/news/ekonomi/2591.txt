Borsa şirketi Karkim satıldı
2005 yılında kurulan ve 2011 yılında borsaya açılan Karkim, Murat Çelik adında tekstilci bir işadamına satıldı. Karkim, Türkiyenin ilk sondaj akışkanları şirketi olarak kurulmuştu.
Karkim'in satışında şimdiye kadar pek görülmeyen bir satış yöntemi izlendi. Şirket sahibi Dr. Yaşar Karakaya, kendine ait hisseleri 2 liradan satarken, küçük ortaklarının ellerindeki paylar içinse hisse başına en az 2.40 TL ödenecek.  
Buna göre, Karkimin yüzde 62,98sını 28.3 milyon TLye satın alan Murat Çelik, yapacağı çağrıyla borsadaki küçük yatırımcıların ellerindeki kalan pay için ise toplamda yaklaşık 17 milyon TL ayırmak zorunda olacak. 
ALICI KAYSERİLİ BİR TEKSTİLCİ 
Öte yandan Karkim yönetimi alıcı Murat Çelik'in kim olduğu ile ilgili bilgi vermezken, Çelik'in İstanbul'da iş yapan Kayserili bir tekstilci olduğu öğrenildi.  
Karkimin ve sağlık sektöründe sahibi olduğu Parkmedin de satışıyla birlikte asıl faaliyet alanı olan Madenciliğin yanı sıra gıda ve finans sektörlerine de odaklanacaklarını belirten Karakaya, Karkim sondaj sıvıları konusunda Türkiyenin ilk özel şirketi oldu. Ülkemiz açısından çok önemli bir misyonu gerçekleştirdik. Türkiyeyi bu sektörde dışa bağımlı olmaktan kurtarmakla kalmayıp, aynı zamanda sondaj sıvıları teknolojisi ihraç eden bir ülke konumuna getirdik. Şimdi bu alandaki yatırım misyonumuzu tamamladığımıza inanıyoruz. Borçsuz tertemiz şekilde bir şirket devrediyoruz. Karkim, yeni yönetiminin yapmış olduğu açıklama doğrultusunda sektördeki faaliyetlerine ve yatırımlarına devam edecek" dedi.  
 