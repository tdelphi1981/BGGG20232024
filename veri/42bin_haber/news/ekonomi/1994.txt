100 bin nüfuslu ilçede 35 bin icra dosyası
Ereğli Zonguldak'ın en gözde ilçelerinden biriydi. Ancak son günlerde ilçeden dramatik haberler geliyor. 100 bin nüfuslu ilçede 35 bin icra dosyası bulunuyor. Krizden bunalan işadamlarının intihar etmeye başladığı ifade ediliyor. Tuzla'dan sonra ikinci büyük tersane olan Ereğli Tersanesi'nde ise yaprak kıpırdamıyor. 11 bin kişinin çalıştığı tersanede şimdilerde sadece 150 kişi çalışıyor. Ereğli'nin içinde bulunduğu durum rapor halinde getirildi Başbakan Recep Tayyip Erdoğana sunuldu.
BATI Karadeniz Deniz Ticaret Odası Başkanı İrfan Erdem, ekonomik krizin Zonguldakın Ereğli İlçesine etkileri ve tersanelerde yaşanan sorunları içeren raporu Başbakan Recep Tayyip Erdoğana gönderdi. Erdem, raporunda, 100 bin nüfuslu, 39 bin haneli ilçede 35 bin icra dosyası bulunduğunu belirtirken, bölgedeki 10 tersaneden 6sının kriz nedeniyle faaliyetini durdurduğunu, bunlardan birisinin ise icra müdürlüğünce satışa çıkarıldığını söyledi. 
Batı Karadeniz Deniz Ticaret Odası Başkanı İrfan Erdem, geçen aralık ayında hazırladığı Global Finansal Krizin Ereğli Gemi İnşa Sanayi Üzerindeki Olumsuz Etkileri ve Ereğli Tersanelerinin Geleceği konulu raporu Başbakan Erdoğana gönderdi. Erdem raporunda, 100 bini aşan nüfusuyla Batı Karadeniz Bölgesinin en büyük ilçesi olduğunu hatırlattığı Ereğlinin genel ekonomik durumuyla ilgili bilgi verdi. Raporda, ilçenin ekonomik açıdan tarihinin en kötü durumunu yaşadığını vurgulayan Erdem, şunları kaydetti: 
"2001 krizinde Türkiye ciddi şekilde olumsuz etkilenirken ilçemiz bu krizi neredeyse hissetmedi. Ama bu sefer durum çok farklı. Ereğlide yaşanan kriz Türkiyede yaşanan krizin kat kat üzerinde olup, gelinen durum vahim ve ciddi boyuttadır. 100 bin nüfuslu ilçemizde icra dosyası sayısı 35 bine, icraya düşen insan sayısı 43 bine ulaştı. 20 binin üzerinde insan ise göç etti.  
En korkuncu ise krizden bunalan işadamları intihar etmeye başladı. Karadeniz Ereğli Ticaret ve Sanayi Odasından alınan verilere göre; 2011 ve 2012 yılından itibaren 300e yakın ticari işletme kapanmış, birçok firma vergi dairesi, Sosyal Güvenlik Kurumu ve bankalara olan borçları nedeniyle oda kayıtlarını kapatamaz hale gelmiştir. İlçemiz göç alan bir yerken bugün yetişmiş iş gücümüz Ereğliden göç ediyor. Tüm bu yaşanan olumsuzlukları tersine çevirmek için bilgimiz, potansiyelimiz, imk?nlarımız ve tecrübelerimiz var. Ama desteğe de ihtiyacımız var." 
İCRALIK TERSANE 
Raporunda, Ereğli tersanelerinin temelinin 2003te Başbakan Erdoğan tarafından atıldığını hatırlatan Erdem, 2008-2009 krizinin, Türkiyenin Tuzladan sonra 2nci büyük tersane bölgesi olan Ereğliyi etkilediğini ve tersanelerin hemen hemen hepsinin kapandığını vurguladı. Erdem raporda, "Son olarak dünyanın dört bir yanına onlarca gemi yapan, ülkemizin ilk gemi ihraç eden tersanelerinden Madenci Gemi Sanayi A.Ş., İcra Müdürlüğü tarafından maalesef satışa çıkarılmış durumdadır" ifadelerini kullandı. 
Erdem, 2008de 4 bini taşeron olmak üzere 11 bin kişinin çalıştığı tersanelerde şimdi sadece 150 kişinin istihdam edildiğini belirtti. Erdem raporunda şunları kaydetti: 
"Bu rakamlar tersanecilik sektöründe Ereğlinin içler acısı durumuna parmak basılmasının, bu konuda bir şeyler yapılması gerektiğinin apaçık göstergesidir. Global krizin etkileri hem istihdam hem de yatırımlar üzerinde yıkıcı oldu. Tersanelerin tümü, deniz doldurularak inşa edildi. Emek ve çaba büyük. Gelgelelim küresel krizin etkileri ağır. Ancak umutsuz değiliz. Ereğlili denizcilerin sıkıntıları büyük ama umutsuz değiller. Bizler; hükümet, sektör ve idare işbirliğiyle bu sıkıntıları aşacağımız inancındayız."