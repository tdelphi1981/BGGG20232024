Palandöken ve Konaklı özelleştiriliyor
Erzurum Palandöken ve Konaklı Kayak Merkezleri, özelleştirme programına alındı. Özelleştirme İdaresi Başkanlığı, yazılı açıklama yaptı. 

Her iki tesisin de işletme hakkı devri yöntemi ile özelleştirilmesi amacı ile programa alındığını duyurdu. 

Açıklamada, "Palandöken ve Konaklı Kayak Merkezleri'nin özelleştirilme sürecinin etkin yürütülmesi için, uluslararası kayak merkezlerinin çalışma ve işletim sistemleri yerinde incelendi" denildi. 

Merkezler için en uygun olacak işletim model çalışmalarına başlandığı belirtildi. 

Bu kapsamda, özelleştirme çalışmalarına yardımcı olmak üzere teknik danışmanlık hizmeti alınacak. 

Hizmet alımına ilişkin sürecin nisan ayı ortalarında sonuçlanması planlanıyor. 

Hedef; Palandöken ile Konaklı Kayak Merkezleri'nin dünyaca tanınmış merkezlere dönüştürülmesi.