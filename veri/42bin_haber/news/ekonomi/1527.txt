Madenci icradan döndü
Türkiye Taşkömürü Kurumu (TTK), ücretleri üzerindeki hacizleri 1 yıl içinde kaldırmayan maden işçilerinin iş akitlerinin sonlandırılacağı yönündeki 9 Ocak tarihli genelgeyi kaldırdı.
Yeni genelge ile işçilerin, borçlarını kapatmaları ve ücretleri üzerindeki hacizleri kaldırmaları veya azaltmaları için uyarılmaları istendi. 
TTK Genel Müdürü Burhan İnan imzasıyla kuruma bağlı Kozlu, Üzülmez, Karadon, Armutçuk ve Amasra Müessese Müdürlüklerine gönderilen ilk genelgede, iş verimini düşürdüğü ve iş güvenliği riski oluşturduğu gerekçesiyle icralık işçilere borçlarını kapatmaları ve ücretleri üzerindeki hacizleri kaldırmaları için 1 yıl süre verildi. Genelgede, 1 yılın sonunda icra ve hacizleri kaldırmaya yönelik işlem yapmayanların iş akitlerinin sonlandırılacağı belirtildi. Kamuoyunda büyük tepki çeken genelge doğrultusunda yapılan çalışmada kurumdaki 9 bin 991 işçiden bin 51inin icralık olduğu ortaya çıktı. Kurumda çalışan madencilerin yanında, Genel Maden İşçileri Sendikası (GMİS) başta kentteki bazı sendikalar Genel Müdür Burhan İnanı istifaya davet etti. 
Kaza nedeni fazla çalışma 
SAMSUNda Eti Bakır İşletmelerinde geçen yıl Kasım ayında meydana gelen ve 7 işçinin öldüğü, 9 işçinin yaralandığı kaza ile ilgili olarak Çalışma ve Sosyal Güvenlik Bakanlığı İş Teftiş Kurulu Başkanlığı tarafından hazırlanan rapor tamamlandı. Rapora göre kazada Eti Bakır İşletmeleri A.Ş.nin, tedbir ve emniyet kurullarına uymadığı gerekçesiyle sorumlu olduğu belirtildi. Raporda ayrıca kazanın sebepleri de açıklandı. Buna göre işçilerin birden fazla işveren olmasına rağmen saha koordinatörünün atanmaması, denetim ve gözetim eksikliği, işçilerin iş sağlığı ve güvenliği hakkında bilgilendirilmemeleri, işçilerin fazla ve dikkatsiz çalışmaları sonucunda öldükleri ifade edildi. 
En acı veren maaş teslimi 
ZONGULDAKta, Türkiye Taşkömürü Kurumu Kozlu Müessese Müdürlüğü maden ocağında geçen 7 Ocakta meydana gelen göçükte yaşamını yitiren 8 madencinin ailelerine ölüm maaşları bağlandı. Madencilerden Yüksel Kocanın (42) eşi Arife Koca (39), 544 lira 96 kuruş olarak 19 Şubattan itibaren almaya başlayacağı ölüm maaşı belgesini zarf içinde alırken gözyaşlarını tutamadı. - Durmuş SEVİNDİK / DHA