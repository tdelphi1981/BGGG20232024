Akkök Şirketler Grubunun yeni CEOsu Ahmet Dördüncü oldu
Kimya, enerji ve gayrimenkul alanlarında faaliyet gösteren Akkök Şirketler Grubunun CEOluğunu Ahmet Dördüncü devraldı.
2005 yılından bu yana grubun CEOluğunu yürüten Mehmet Ali Berkman ise Akkök Şirketler Grubu İcra Kurulu Danışmanı olarak görev yapacak. Berkmanın Aksa Akrilik, Akenerji, Akiş GYO ve Aktekteki Yönetim Kurulu Başkanlığı ve Akkök Şirketler Grubuna bağlı diğer şirketlerdeki yönetim kurulu üyelikleri de devam edecek.  
Ocak 2013 itibariyle Akkök Şirketler Grubundaki yeni görevine başlayacak olan Ahmet Dördüncü, son olarak Sabancı Holding CEOsu olarak görev yapıyordu.  
Sabancı Holding bünyesindeki çalışmaları sırasında birçok grup şirketinin Yönetim Kurullarında Başkan, Başkan Yardımcısı ve Üye olarak görev yapan Dördüncü, Ulusal İnovasyon Girişiminin kurucu üyeleri arasında yer alıyor. Dördüncü ayrıca, Endeavor Türkiye kuruluşuna üye olup, TÜSİAD Enerji Çalışma Grubunun eski başkanı. 
Çukurova Üniversitesi İşletme Fakültesinden lisans derecesini alan Dördüncü, aynı alanda Almanya Mannheim ve Hannover Üniversitelerinde lisansüstü çalışmalarını yapmıştır. İngilizce, Almanca, Portekizce ve İspanyolca bilen Ahmet Dördüncü evli ve iki çocuk sahibi.