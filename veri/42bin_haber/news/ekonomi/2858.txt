İnşaat izni için enerji kimliği şart
Enerji kaybının önüne geçmek için Çevre ve Şehircilik Bakanlığı da harekete geçti.
Yeni binalara ruhsat vermeden önce enerji kimlik belgesi aradıklarını belirten Çevre ve Şehircilik Bakanı Erdoğan Bayraktar, Şehirlerin gürültü haritalarını çıkarıyoruz. Binalara, enerji kimlik belgesi olmadan inşaat ruhsatı ve iskan müsaadesi vermiyoruz. Böylelikle, enerji tüketimini yüzde 40 daha az olması sağlanacak, ülkenin tamamında enerji kayıpları yüzde 16 azalacak dedi.  
ÇEVRECİ TESİSLERE ÖDÜL 
Erdoğan Bayraktar, Türkiye Sağlıklı Kentler Birliğince düzenlenen törende, 119 tesis arasından seçilen 36 sanayi tesisine Çevreci Tesis ödülü verdi. Bayraktar, parasal destek anlamında bakanlık olarak çevreci belediye ve sanayi tesislerine de, pozitif ayrımcılık sözü verdi. Bayraktar, Sağlıklı kentler çerçevesinde herkes için daha iyi barınma koşullarına ihtiyaç var. Fiziksel aktivite ve rekreasyon hedefli yeşil ve açık alanlara erişim, iklim değişikliği, kamu sağlığı ile ilgili acil durumlar, herkes için hareket imkânı, gürültü ve kirlilikten korunma gibi konular ön planda. Bütün bunlar üretkenliği ve hayat kalitesini doğrudan ilgilendiriyor dedi.  
YALITIMSIZ BİNA OLMAZ 
Kentsel dönüşüm kapsamında 10 yıl içinde 20 milyonu aşan konut stokunun 14 milyonunu elden geçirip, 6,5 milyon konutu dönüştüreceklerini hatırlatan Bayraktar, Bunu ana partnerimiz belediyeler ve vatandaşın talebi doğrultusunda, dünya standartlarına göre yapacağız. Enerji verimli olmayan, yalıtımsız, kaynak israfı doğuran yapılardan kurtulacağız dedi. 
BİRLEŞİP MEGAPOL OLACAK  
Dünyanın belli bir yüzölçümü, hacmi ve atmosferi olduğunu, dünya nüfusunun da 7.5 milyara yaklaştığını söyleyen Bayraktar Dünyada kent nüfusu yüzde 53 iken, Türkiyede bu oran yüzde 80e doğru gidiyor. 76 milyona yaklaşan nüfusun büyük çoğunluğu Marmara ve Egede toplanıyor. 3 yıl sonra Körfez Geçişi bitince İstanbul- İzmir 3 saate düşecek ve İstanbul, Bursa ve İzmir birleşip büyük bir megapol olacak, belki 45 milyon nüfusa hitap edecek. Kocaeli, Çorlu, Tekirdağ, Çanakkale, Balıkesir, Bandırma, Manisa gibi çevre iller de, Bursa, İzmir ve Bursanın banliyosu olacak dedi. 
81 ile 161 hava kalitesi ölçüm istasyonu 
SANAYİ tesislerini ve şehirde yaşayanları Türkiyenin havasını, suyunu, denizini Avrupa Kriterleri çerçevesinde kullanmaya çağıran Bakan Bayraktar, 81 İlde, 161 Hava Kalitesi Ölçüm İstasyonu ile hava kalitesinin online olarak izlendiğini söyledi. Deniz kirliliğini tespit amacıyla kullanılan 2002 yılındaki 26 adetlik ölçüm istasyonu sayısını da 2013 yılında 208e ulaştırdıklarını hatırlatan Bayraktar, Limanlarımızda, gemi atıkları 2002 yılında toplanmaz iken, bugün 221 limanda atık alım hizmeti veriyoruz. Marmara Bölgesinde, 24 olan hava kalitesi ölçüm istasyonu sayısını 63e çıkardık diye konuştu.