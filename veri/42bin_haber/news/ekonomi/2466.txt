Saldırı Burger King'e yaradı
Twitter hesabının kontrolünü yaklaşık bir saat süreyle internet korsanı bir hacker grubuna kaptıran Burger King'in takipçi sayısı çok kısa sürede 30 bine yakın arttı.
Hackerların en son hedefi olan ünlü fast food zinciri Burger King, yaklaşık bir saat süren hacklenme olayından 'karlı' çıktı. Twitter hesabının kontrolünü yaklaşık bir saat süreyle hackerlere kaptıran Burger King'in olay öncesinde yaklaşık 84 bin olan takipçi sayısı kısa sürede 112 bine ulaştı. Saldırı haberleri medyada geniş yer bulan Burger King'in ilk tweetinde, 'Burger King'de ilginç bir gün ama geri döndük. Yeni takipçilerimiz hoş geldiniz' ifadesine yer verildi.

Burger King'in hesabının kontrolünü ele geçiren hackerlar, şirketin profil fotoğrafını da en büyük rakibi Mc Donald's logosuyla değiştirmişti.