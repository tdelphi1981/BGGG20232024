Dünyanın en değerli 500 bankası belirlendi
Türkiye dahil 20 ülkede faaliyet gösteren marka değerlendirme kuruluşu Brand Finance ve The Banker dergisi işbirliği ile altı yıldır yayınlanan 'Dünyanın En Değerli Banka Markaları' araştırması sonuçlandı.
Tüm bankaları gerisinde bırakan ABD'li Wells Fargo, 26 milyar dolarlık marka değeriyle dünyanın en değerli markası olurken, 10 Türk bankası da ilk 500'e girmeyi başardı.

AA muhabirinin, söz konusu araştırmadan derlediği bilgilere göre, Akbank ve İş Bankası başta olmak üzere toplam 10 Türk bankası, dünyanın en değerli ilk 500 banka markası arasına girdi.

Akbank, aynı zamanda 2 milyar 121 milyon dolarlık marka değeri ile Türkiye'nin en değerli banka markası oldu.

Araştırmanın sonuçlarına göre, ABD'li Wells Fargo, dünyanın en değerli 500 bankası arasında 26 milyar 44 milyon dolarlık marka değeriyle en değerli banka markası unvanını elde etti.

Wells Fargo'yu listede yine ABD'den CHASE takip etti. CHASE'in marka değeri 23,4 milyar dolar olarak belirlenirken, İngiliz HSBC 22,9 milyar dolarlık değeriyle listede üçüncü sırada yer aldı. Araştırmaya göre, Bank of America 22,4 milyar dolarlık marka değeriyle dördüncü, Citi ise 21,7 milyar dolarlık değeriyle dünyanın en değerli beşinci bankası oldu.

Sonuçlara göre, dünyanın en değerli ilk 5 bankasının 4'ü ABD'den çıkmış oldu.

-Türkiye'nin en değerli bankası Akbank-

Akbank, geçtiğimiz yılın verilerine göre, dünyanın en değerli 96. bankası unvanını alırken, 2013'te 10 basamak birden yükselerek, dünyanın en değerli 86. bankası oldu. Akbank'ın marka değeri araştırmada, 2 milyar 121 milyon dolar olarak belirlendi.

İş Bankası ise Türkiye'nin ikinci, dünyanın ise 89. değerli bankası oldu. 2 milyar 61 milyon dolarlık marka değerine sahip olan İş Bankası, geçen yıl 98. sırada yer alırken, bu yıl listede 9 basamak yükselmiş oldu.

Akbank ve İş Bankası'nı sırasıyla, listede 110. sırada Garanti, 135. sırada Yapı Kredi, 139. sırada Halkbank, 159. sırada Vakıfbank, 295. sırada Finansbank, 307. sırada Denizbank, 390. sırada TEB ve 475. sırada olan Bank Asya izledi.

-Listedeki Türk bankalarının marka değeri toplamı 10 milyar dolar-

Araştırmaya göre, Garanti Bankası'nın marka değeri 1 milyar 579 milyon dolar, Yapı Kredi'nin marka değeri 1 milyar 117 milyon dolar, Halkbank'ın marka değeri 1 milyar 63 milyon dolar, Vakıfbank'ın marka değeri 829 milyon dolar, Finansbank'ın marka değeri 325 milyon dolar, Denizbank'ın marka değeri 301 milyon dolar, TEB'in marka değeri 217 milyon dolar ve Bank Asya'nın marka değeri 154 milyon dolar olarak belirlendi.

Böylece en değerli 500 bankanın yer aldığı listedeki Türk bankalarının toplam marka değeri yaklaşık 10 milyar dolar oldu.

-Türkiye, BRIC ülkelerinin gerisinde-

Türkiye'nin BRIC ülkeleriyle kıyaslandığı araştırmaya göre, Türk bankalarının marka değerlerinin toplamı, söz konusu ülkelerin bankalarının gerisinde kaldı.

En değerli 500 banka listesine Çin'den 23 banka girerken, bu bankaların toplam değeri 96 milyar dolar oldu. Brezilya'dan listeye giren 8 bankanın toplam değeri 38 milyar dolar, Rusya'nın 8 bankasının toplam değeri 20 milyar dolar, Hindistan'ın 20 bankasının toplam marka değeri ise 14,5 milyar dolar oldu.

-'Türk bankacılığı büyümesini sürdürürken karlılığın da artırdı'-

Araştırmanın sonuçlarını değerlendiren Brand Finance Türkiye Direktörü Muhterem İlgüner, Türk bankacılığının 2012 yılında başarılı bir performans sergilediğini ve büyümesini sürdürürken karlılığını da artırdığını söyledi.

Bu başarının marka değerlerine de yansıdığını vurgulayan İlgüner, 'Ayrıca, azalan cari açık ve ülke kredi notunda artış, bankacılık sektörünü olumlu yönde etkilemiştir' dedi.

-İngiliz bankaları hem değer hem de itibar kaybetti'-

Brand Finance CEO'su David Haigh ise 'Bu yılın sonuçları dünya bankacılık krizinin etkisini yitirmeye başladığını göstermektedir. Ancak 2012, İngiliz bankalarının hem değer hem de itibar kaybettiği bir yıl olmuştur' değerlendirmesinde bulundu.

-Dünyanın en değerli 20 bankası-
 




















-Türkiye'nin en değerli 10 bankası-














-BRIC ülkeleri ile Türkiye karşılaştırması-