Rahatsız değiliz hiçbirimiz!
Merkez Bankası (TCMB) ve Bankacılık Düzenleme ve Denetleme Kurumu (BDDK) yaptıkları ortak açıklamada BDDKnın Merkez Bankasına yazı gönderdiği ve görev alanı ile ilgili hatırlatma yaptığı bilgisinin gerçek dışı olduğunu belirtti.
Geçtiğimiz günlerde basında yer alan bir haberde yüzde 15lik kredi hedefi, zorunlu karşılıklar düzenlemesi ve Basel kriterlerine ilişkin alınan kararların ardından iki ay önce Başkan Mukim Öztekin tarafından Merkeze gönderilen yazıda BDDKnın görev alanına ilişkin hatırlatma yapıldığı iddia edilmişti.  
BDDK ve Merkez Bankası dünkü ortak açıklamasında, Bazı basın yayın kuruluşlarında yayımlanan haberlerde Merkez Bankasının Merkez Bankasına gönderdiği yazı ile iki kurum arasında görev alanlarıyla ilgili hatırlatma yaptığı, bankacılık sektörüne yönelik düzenleme ve denetleme alanına giren hususlara dikkat çektiği ve Merkez Bankasının son uygulamalarından rahatsız olduğu şeklinde gerçek dışı ifadelere yer verilmiştir. Bu tarz ifadelerin yer aldığı bir yazı bulunmamaktadır denildi. 
Açıklama şu şekilde devam etti: 
Birden fazla kurumu ilgilendiren düzenlemeler Finansal İstikrar Komitesi çerçevesinde önceden görü?ülmekte ve karar alınmadan önce karşılıklı görüş alışverişinde de bulunulmaktadır. Kurumlarımız, bundan önce olduğu gibi bundan sonra da çalışmalarını karşııklı anlayış ve işbirliği çerçevesinde sürdüreceklerdir. 
Nihai hedef ve onay tartışması 
BDDK ile herhangi bir sorun yaşamadığını açıklayan Merkez Bankası geçtiğimiz günlerde bir kitapçık yayınlayarak bağımsızlık konusuna dikkat çekmişti. 
İlk kez geçtiğimiz pazar günü Hürriyetin gündeme taşıdığı kitapçıkta hükümete yönelik ince mesajlar yer almış, Merkez, nihai hedefe ulaşmak için kullanılacak para politikası araçlarını ve yöntemlerini hükümetin veya bir başka otoritenin onayına gerek duymadan serbestçe kullanabilir denilmişti. 
Bağımsızlık kitapçığı 
Ekonomi Bakanı Zafer Çağlayanın, ağır eleştirileriyle bir kez daha gündeme gelen hükümet ve Merkez Bankası arasındaki gerilim sürerken, Merkez Bankası Bağımsızlığı-Merkez Bankası ve Bağımsızlık kitapçığının yayınlanması dikkat çekmişti. Kitapçıkta, son dönemde büyüme rakamları nedeniyle ekonomi yönetimiyle ters düşen Merkez Bankasının bağımsızlığına vurgu yapılmış ve Merkez Bankası bağımsızlığına ilişkin literatürde yapılmış olan tanımlar hükümetlerin veya devletlerin etkisinin sınırlanması veya tamamen kaldırılması konusunda benzerlik göstermektedir yorumuna yer verilmişti.