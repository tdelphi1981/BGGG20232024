Fransanın varoş kentlerinde dönüşümü Türkler yapacak
Türkiyede yapılan kentsel dönüşüm çalışmaları Fransanın da dikkatini çekti. Canneste devam eden MİPİM Fuarı öncesi Türkiyenin kapısını çalan Fransa göçmenlerin oturduğu bölgelerin dönüşümü için yardım istedi.

Türkiyenin onur konuğu olarak katıldığı dünyanın en büyük gayrimenkul fuarı MIPIMin resmi açılışı dün yapıldı. Fransanın Cannes şehrinde başlayan fuarın açılışına Başbakan Yardımcısı Ali Babacan da katıldı. Fuara geçirdiği gribal enfeksiyon nedeniyle katılamayan Çevre ve Şehircilik Bakanı Erdoğan Bayraktar, yaptığı açıklamada Fransanın göçmenlerin oturduğu bölgeleri iyileştirmek için bakanlıktan destek istediğini açıkladı. MIPIM Fuarı öncesinde Fransada göçmenlerin oturduğu varoş bölgelerde yapılacak değişim için Fransız yetkililerin kendisi ile temasa geçtiğini ifade eden Bayraktar Fransızlar Türkiyenin tecrübelerinden faydalanmak istiyor diye konuştu. Bayraktar, Türkiyenin artık dünyada cazibe merkezi haline geldiğini, mütekabiliyet sonrası yabancılara mülk satışından bunun anlaşıldığını söyledi.
Mütekabiliyet olumlu etkiledi
Bayraktar, yasa çıktığı günden bu yana kadar 11 bin taşınmaz satıldığını bunun 8 binini konut satışlarının oluşturduğunu  ifade ederek, Bu rakamı 2013 yılında iki katına çıkarmayı hedefliyoruz. Artık Türkiye dünyada tercih edilen bir ülke dedi. Öte yandan çıkarılan mütekabiliyet yasası ile yabancıların artık Türkiyeye sadece tatil amaçlı değil, Türkiyede uzun süre kalmak istediğini ifade eden Bakan Erdoğan Bayraktar, şunları söyledi: Yasadan sonra gerek Avrupa ülkeleri olsun gerekse Ortadoğu ülkelerinden ciddi alımlar oldu. Bu da gösteriyor ki Türkiye artık bir cazibe merkez oldu. Oturma süreleri ile ilgili de çalışmalarımız sürüyor. Bu süreleri 6 ay ya da bir yıla çıkarmak için uğraşıyoruz. Çünkü bizim ülkemize gelenler sadece 3 ay değil daha uzun süre kalmak istiyor.
BABACAN: OTURMA İZNİNİ ÇÖZECEĞİZ
MİPİMin resmi açılışını gerçekleştiren Başbakan Yardımcısı Ali Babacan, Türk stantlarını da gezdi. Ağaoğlu İnşaat Başkanı Ali Ağaoğlu ile sohbet eden Babacan, mütekabiliyet yasasının çıkmasına rağmen oturma izinlerinde yaşanan sıkıntıların ise 1-2 hafta içinde sona erebileceğini vurguladı. Babacan, Zorlu Gayrimenkulün standını da gezerek Zorlu Center projesiyle ilgili bilgi aldı.
FRANSADA İzmir ve Bodrum DA  GÖRÜCÜYE ÇIKTI
28 firmanın stant açtığı fuarda İstanbul dışından 2 proje de sergilendi. İş GYO, İzmirin yeni kent merkezinde gerçekleştirdiği Ege Perlayla fuara katıldı. 2 bloktan oluşan karma proje olan Ege Perlada konut sahiplerine hizmeti Kanyon verecek. Öte yandan İstanbul dışındaki bir diğer proje de Vicem Yapının   inşa ettiği Bodrum Yalıları oldu. 21 lüks villadan oluşan  projenin villalarında katlanabilir cam cepheler, havalandırma döngü sistemi, iklimlendirmeyi sağlayan süs havuzları, kapalı otopark özel iskele, ısıtmalı jet motorlu özel yüzme havuzları bulunuyor.
Akbanktan TÜRKİYEYE DAVET
Türkiyenin bu yılki onur konuğu olduğu MIPIM Fuarına katılan tek Türk bankası Akbank oldu. Türkiye Zamanı konferansının Sosyal ve Ekonomik Dinamikleri ile  Fırsatlar Ülkesi Türkiye başlıklı oturumunda konuşan Akbank Bireysel Bankacılıktan Sorumlu Genel Müdür Yardımcısı Galip Tözge, Türkiye gayrimenkul piyasasının sunduğu fırsatları anlattı. Tözge Türkiyeyi dinamik nüfusu ve güçlü ekonomisi ile fırsatlar cenneti olarak niteledi.
DEV AÇILIŞA NEF DAMGASINI VURDU
MİPİM Fuarının 7-8 bin kişinin katılımıyla gerçekleştirilen açılış kokteyline Nef Gayrimenkul sponsor oldu. Nef böylece, MIPIMin 24 yıllık tarihinde ikinci kez bir Türk firmasının açılışa adını yazdırmasını sağladı.  MIPIM Direktörü Rean Flippo açılışta yaptığı konuşmasında, MIPIM tarihinde daha önce bu kadar yoğun katılımla bir açılış yapılmadığını belirterek, organizasyonu için Nefe teşekkür etti. Nef ayrıca, fuarda şu projeleri tanıttı: Aydınlı-Keleşoğlunun birlikte gerçekleştirdiği Vadi İstanbul, Tahincioğlunun Palladium Tower ve Nidakule Levent projesi, Zorlu Center ve Viatransın gerçekleştirdiği Quasar İstanbul projesi.
Çetinsaya: AyrıcalıKLIYIZ
Fuara katılan Artaş İnşaat Sanayi ve Ticaret Yönetim Kurulu Başkanı Süleyman Çetinsaya Fuar Türkiye ve gayrimenkul için önemli. Onur konuğu olmamızın da ayrıcalığı var. Türkiyede ve İstanbulda yapılan birçok mimari projelerimiz var mimarlarla burada stand açmamız  önemli. Alternatif ülkelerden gelen projeler var. Biz de rakiplerimizi takip ediyoruz onlarda bizi takip ediyorlar. İstanbulu en iyi şekilde güzelleştirmek için el birliğiyle gayret ediyoruz dedi.