Twitter, hedefine Türkiye ile ulaşacak
Twitterın 2014de 1 milyar dolar kar etme hedefi Türkiyenin de yardımıyla gerçekleşebilir. Bloombergün haberine göre pop şarkıcısı Murat Bozun takipçi sayısının 2 milyona yaklaşması ve Turkcellin abonelerine bedava tweet atma kampanyası, sosyal medya devinin uluslararası alanda ne kadar popülerleştiğinin kanıtı.
Şirketin, ABDdeki büyüme oranı yavaşlamasına rağmen Asya, Güney Amerika ve Orta Doğu ile ilgili büyük hedefleri bulunuyor. Bu bölgedeki insanlar akıllı telefonlar yerine daha ekonomik telefonlar kullanıyor. Şirketi bu telefonlara yönelik daha basit uygulamalar geliştirmeye çalışıyor. Basit uygulamalar ile hem hizmet daha ucuz oluyor, hem de kullanımı daha kolaylaşıyor.   
Twitter CEOsu Dick Costollo da konu hakkında ekonomik cihazlar için daha uygun ürünler geliştirmeleri gerektiğini belirtti. Öte yandan farklı ayarları yapmak zorunda kalınması nedeniyle ekonomik telefonlar için uygulama geliştirmenin akıllı telefonlara göre daha zor olduğunu vurgulandı.   
Kampanyalar Twitterın işine yarıyor 
Operatör şirketlerinin başlattığı kampanyalar kullanıcıları mobil telefonlarıyla daha çok internete girmeye teşvik ediyor. Bu da abonelerin mobil data için daha çok ödeme yapmalarına ve Twitterın daha çok kullanıcı sayısı kazanmasına sebep oluyor. Twitterın, yüzden fazla ülkede yaklaşık 250 operatör ile anlaşması bulunuyor.   
Turkcell Genel Müdür Yardımcısı Emre Sayın, yaptıkları anlaşmadan sonra Twitterı kullanan abonelerinin üçe katlandığını belirtti.   
Öte yandan bazı uzmanların ekonomik telefonlar için uygulama geliştirmenin Twittera avantaj getireceği konusunda şüpheleri bulunuyor. Şirketin bunun yerine Android sistemli telefonlar için uygulama geliştirmeye çalışmasının daha yerinde olduğu görüşleri var.  