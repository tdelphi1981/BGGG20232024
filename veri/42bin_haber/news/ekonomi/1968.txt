'500 milyar liralık ihracat bizi korkutmuyor'
Ford Otosan Genel Müdürü Haydar Yenigün, 2023'te 500 milyar dolar olarak telaffuz edilen rakam bazılarını ürkütüyor ama bizim gibi alt yapısı sağlam sanayicileri ve şirketleri ürkütmüyor. Biz onun olacağını biliyoruz, tüm yatırımlarımızı da onunla bağlantılı yapıyoruz dedi.
Geçen yol 73 patent başvurusunda bulunan Ford Otosan'ın fikir sahibi 133 çalışanına başarı sertifikaları Vehbi Koç Vakfı Ford Otosan Gölcük Sosyal Yaşam ve Kültür Merkezi'nde düzenlenen törenle verildi. 
Törene katılan Bilim, Teknoloji ve Sanayi Bakanlığı Kurumsal Ar-Ge Destekleri Daire Başkanı Recep Uzungil, burada yaptığı konuşmada, ülkenin, Ar-Ge ve yenilik yoluyla yenilikçi ekonomi haline gelmesi, şirketlerin daha rekabetçi olması için çeşitli Ar-Ge destekleri verdiklerini belirtti. 
5746 Sayılı Araştırma ve Geliştirme Faaliyetlerinin Desteklenmesi Hakkında Kanun kapsamında Ar-Ge merkezlerine teşvikler verdiklerini ifade eden Uzungil, Bu güne kadar 137 Ar-Ge merkezi belgesi verdik, bu merkezlerde 15 bin civarında Ar-Ge personeli istihdam ediliyor diye konuştu. 
Ar-Ge ve inovasyon konusunda da hibe destekleri verdiklerine de değinen Uzungil, yapılan desteklerin ülkenin 2023 vizyonuna giden çalışmalarda küçük araçlar olduğunu bildirdi. 
Ar-Ge çalışmalarında Ford Otosan'ın yeri

Ford Otosan'ın 10 bin çalışanı bulunduğunu ve büyük bir istihdam yarattığını vurgulayan Uzungil, Ford Otosan'ın 2011 yılında 2,5 milyar dolarlık bir ihracat yaptığını, bunun da Türkiye'deki ihracatın 60'ta 1'ini karşıladığını anlattı.
Uzungil, Türkiye'de tam zamanlı çalışan Ar-Ge personelinin de 60'da 1'ini ya da yakın bir oranını Ford Otosan'ın istihdam ettiğini dile getirerek, Ford Otosan'ın 2011 yılında 73 başvuru yaptığını kaydetti.
Toplam 375 civarında başvurunun bulunduğunu ifade eden Uzungil, Patent sayısının artması önemli ancak sadece patent sayılarını artırmak olmaz, elde edilen 'know how'ın ülkemizde üretime dönmesini, yeni modeller olarak global pazarda, Türkiye'de satışa sunulması bizleri daha da mutlu edecektir. 2023 yılında ülkemizin hedefi, 2 katrilyonluk GSMH dediğimize göre, bugünden gözüküyor ki, Ford Otosan ailesi 2023 yılına giden yol haritasında hem üretimleri, hem yurt dışına yaptığı satışlarla büyük katkı sağlayacak.

Sanayiciye Ar-Ge desteği

Ford Otosan Genel Müdürü Haydar Yenigün ise Bilim, Teknoloji ve Sanayi Bakanlığı'nın Ar-Ge konusuna verdiği önemin son 4-5 yıldır ciddi miktarda arttığını belirterek, sanayicilerin daha önce bu konuda kendilerini yalnız hissettiğini söyledi.
Özellikle Ar-Ge merkezi kurma hevesinde olan sanayicilerin son dönemde ciddi destekler aldığına vurgu yapan Yenigün, Hatta önümüzü açan gelişmeler, gelecekte Türkiye'nin olması gerektiği yeri tarif eden önemli projeler var dedi.
Yenigün, Ford Otosan'ın üretimin dışında, araç dizaynı yaptığını, ürettiği ürünlerin dizaynının yanı sıra üretilmeyen araçların da ürün geliştirmelerini, motorlarının geliştirmesini, kalibrasyonunu, araç mühendisliğini yaptığını dile getirdi.

-500 milyar dolar hedefi bizi ürkütmüyor

Birinciliklerin yalnızca üretim ve satış pazarlamayla olmadığını bildiklerini, müşterilerin taleplerini doğru bir şekilde okuyup, onlar için yenilikçi ürünler ortaya çıkarmaktan geçtiğini ifade eden Yenigün, İşte biz bu yüzden lideriz şeklinde konuştu.
Haydar Yenigün, konuşmasını şöyle sürdürdü:
2014 yılının ortasına kadar piyasaya çıkaracağımız yeni araçlar, gerek Ford Otosan tesislerinde üretiliyor olsun, gerek başka fabrikalarda üretilecek olup, Türkiye'de satılacak araçlar olsun, hepsinin ortak noktası 4 ana maddede birleşiyor. Hepsi kaliteli, güvenli, en yüksek teknolojiyle donatılmış durumda ve en önemlisi hepsi çevreci, yani geleceğe uyumlu araçlar. Bunlar sayesinde önümüzdeki dönem beklediğimiz, sürdürülebilir iş modelinin hayata geçmesini sağlayabileceğiz. Gelecek parlak, Ford Otosan için de Türkiye için de... 2023'te 500 milyar dolar diye telaffuz edilen rakam bazılarını ürkütüyor ama bizim gibi alt yapısı sağlam sanayicileri ve şirketleri ürkütmüyor. Biz onun olacağını biliyoruz, tüm yatırımlarımızı da onunla bağlantılı yapıyoruz.