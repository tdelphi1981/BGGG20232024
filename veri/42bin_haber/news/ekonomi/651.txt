Cathay Pacificteki hostes gülmeyecek
Hong Kongun ulusal havayolu Cathay Pacificte çalışanlar zam alamayınca kabinde eylem yapma kararı verdi.
Uçaklarda kabin memurları yolculara Uzak Doğu konukseverliğini göstermeyerek gülmeyecek, hal hatır sormayacak ve içki dağıtmayacak. 2012 yılında 93 milyon Euro zarar tahmini yapan havayolu şirketi 6000 çalışan için beklenen yüzde 5 zammı yapamayacağını ancak şubat ayında yüzde 2 maaş artışı gerçekleştirebileceğini duyurdu. İtalyan Corriere della Sera gazetesine konuşan kabin memurları sendikası başkanı Tsang Kwok-fung şirketin bu kararını kabul etmeyeceklerini, diğer ülkelerde olduğu gibi havalimanında greve gitmeyeceklerini ancak uçaklarda kabin ekibinin yolcuların kalkış ve inişte güvenliğini sağladıktan sonra ek servis yapmayacaklarını söyledi. Kwok-fung, Noel ve yılbaşı döneminde eylemi yolculara ilgi göstermeyerek yapacağız dedi.