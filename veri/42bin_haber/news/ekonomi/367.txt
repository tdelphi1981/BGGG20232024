Türkiye ile tek bağım bıyıklarım değil...
710 milyon euroluk yatırımla 45 yıldır Türkiyede otobüs ve kamyon üreten Mercedes, otomobil ve hafif ticari araç parçalarını da Türkiyeden alacak. Mercedes Dünya Başkanı Dr. Dieter Zetsche, Türkiye ile tek bağım bıyıklarım değil. Türkiyede büyümek için bütün fırsatları değerlendiriyoruz dedi.
BUGÜNE kadar yaptığı 710 milyon euroluk yatırımla 45 yıldır Türkiyede otobüs ve kamyon üretimi gerçekleştiren Alman otomotiv devi Daimler Grubu , binek otomobilleri ve hafif ticari araçları için de Türk yan sanayiyle birlikte çalışma kararı aldı. 40 kişilik üstdüzey yönetici heyetiyle Türkiyeye çıkarma yapan Daimler ve Mercedes Benz Yönetim Kurulu Başkanı Dr. Dieter Zetsche, 80 yan sanayi kuruluşunun 160 temsilcisi ile biraraya geldi. 
Türkiye ve Daimler Grubunun geçmişe dayalı çok kuvvetli bağları olduğunu söyleyen Zetsche, Türk erkeklerinin genellikle bıyıklı olmasına gönderme yaparak, Türkiye ile tek bağım bıyıklarım değil. Burada doğmuş olmamın yanı sıra hem Mercedes-Benz hem de Daimler olarak Türkiyeye çok bağlıyız. Bu nedenle Türkiye ile olan ortaklığımızı daha da geliştirmek için burada karşımıza çıkan bütün fırsatları değerlendireceğiz dedi. Daimlerin yarım asırda Türkiyede ciddi kökler saldığını ifade den Zetsche, Türkiyede köklerimizi salabilecek çok güzel bir toprak bulduk. Mevcut tedarikçilerimizden her zaman iyi fikirler, yenilikler ve çalışmalarımızı iyileştirmek için gördükleri fırsatlar konusunda öneriler bekliyoruz. Ayrıca parça alımı konusundaki konumumuzu yeni iş ortakları ile geliştirmeyi hedefliyoruz diye konuştu.  
ALMANYAYI TÜRKİYE RAHATLATIR 
Zetsche, konuşmasını şöyle sürdürdü: Türkiyenin araç üretimi yılda 1.2 milyon adede ulaştı. Türkiye, Avrupadaki ülkelerin sadece hayal edebileceği bir hızla büyüyor. TOtomotiv sektöründeki kuvvetini artırırsa, Türkiye Avrupa Birliğinin bir parçası haline gelebilir. Böyle bir durum Almanyayı da çok rahatlatır.  
Atatürk, Türkiyede ilk müşterimiz oldu 
AVRUPA yollarında daha otomobil yokken Türkiyede ilk bayiliklerini açtıklarını anımsatan Zetsche, Mustafa Kemal Atatürk, bizim ilk müşterimiz oldu. Türkiye ile sadece ticari anlamda ilişkiler yürütmüyoruz. Alman turistler buranın güzelliğinden faydalanmak için Türkiyeye geliyor. Türk kahvesinin tadına bakan Almanlar buradan ayrılamıyor dedi. 1967den bugüne Türkiyede 710 Milyon euro tutarında yatırım yaptıklarını, günümüzde iki üretim tesisi ve 5 binin üzerinde çalışanı ile Türkiye ekonomisine önemli katkılarda bulunduklarını dile getiren MercedesBenz Türk Direktörler Kurulu Başkanı Wolf-Dieter Kurz, hedeflenen yeni çalışmalarla bu katkının hızlanarak artacağını söyledi. 
80 Türk yan sanayi firmasıyla görüştü 
MERCEDES-Benz Türkün deneyimlerine dayanarak son yıllarda Almanyada Wörth Fabrikasında hayata geçirilen yeni kamyon projesi için 20 civarında Türk tedarikçi ile parça anlaşması yapan Daimler, bundan böyle otomobil ve hafif ticari araç üretimine malzeme verebilecek başka yan sanayi kuruluşlarını da bu işbirliği kapsamına almak istiyor. Bu amaçla Türkiyedeki şirketi Mercedes-Benz Türk ve TAYSAD ile birlikte ilerleyen Daimler, TAYSAD merkezinde bir Yan Sanayi Günü düzenledi.  Ekonomi Bakanı Zafer Çağlayan, Dieter Zetsche olmak üzere 40 üst düzey Daimler yöneticisi, Türkiyeden 80 yan sanayi kuruluşunun 160 temsilcisi ile biraraya geldi. 
Örnek toplantı 
EKONOMİ Bakanı Zafer Çağlayan toplantı sırasında yaptığı konuşmada şunları söyledi; Türkiyede ilk defa böyle bir toplantı gerçekleştiriliyor. Gerek artan yatırım hacmi, gerek ihracat ve gerekse ithalat rakamları ile bu sektör ülkemiz için çok önemli. Bu toplantının Türk otomotiv sektörünün gelişimine büyük katkıda bulunacağına inanıyoruz ve bunun için de bu organizasyonu gerçekleştiren TAYSADa, Daimlere ve Mercedes-Benz Türke teşekkürlerimizi sunuyoruz. Dileriz ki bu toplantı ve yapılan bu işbirliği sektörümüzde daha nicelerine örnek teşkil eder.