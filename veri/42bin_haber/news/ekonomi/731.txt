Gümbür gümbür boru üretecek
Borusan Holding CEOsu Agah Uğur, ABDde kaya gazının gümbür gümbür geldiğini belirterek, Buna kayıtsız kalamazdık. 150 milyon dolarlık yatırımla sondaj borularını ABDde üreteceğiz dedi.
BORUSAN Holding, ABDyi 2016 yılında dünyanın en büyük petrol ithalatçısı yapacak olan kaya petrolü ve kaya gazının çıkarılmasında kullanılacak boruları ABDde kuracağı 150 milyon dolarlık fabrikada üretecek.  
Borusan Holding olarak, enerji ve lojistik gibi seksi sektörlere yatırım yaptıklarını ancak grubun ana gelir kaynağını yaratan Borusan-Mannesmannın da küresel bir şirket olma vaktinin geldiğini söyleyen Borusan Holding CEOsu Agah Uğur, Kaya gazının bulunmasıyla birlikte, ABD enerji politikası ciddi anlamda değişti. Kayagazı gümbür gümbür geliyor. Buna kayıtsız kalamazdık. Dünyanın en büyük enerji boru pazarına sahip olan ABD, kullandığı borunun yarısını ithal ediyor. Biz de yerinde üretimle yüzde 4 olan pazar payımızı yüzde 8e ulaştırmayı hedefliyoruz dedi. 
Borusan-Mannesmann olarak daha vasıflı üretime geçmek istediklerini ve artık güçlü oldukları bir alandan yavaş yavaş çıktıklarını söyleyen Agah Uğur, şöyle konuştu: Değişimin son aşamasına geldik. En büyük çelik boru üreticisinden, katma değeri yüksek global bir şirkete dönüşüyoruz. 150 milyon dolar tutarındaki yatırımın 50 milyon dolarını öz kaynaklarla, kalanını yatırım kredisiyle gerçekleştireceğiz.  
Yıllık 200 bin tonluk üretim kapasitesi olacak. Türkiyeden yapacağımız ihracatı da artırarak, ABD pazarında yılda 500 milyon dolarlık ciroya ulaşacağız. 2016 yılından itibaren Borusan-Mannesmannın kârlılığı da ikiye katlanacak. 800 milyon dolarlık ciromuz da yüzde 60 büyüyerek 1.3 milyar dolara kadar çıkacak. ABDdeki üretimimiz 2014 yılının ikinci yarısından itibaren başlayacak. Tesis 2015 yılında 350 kişiye ABDde istihdam sağlayacak. 
FIRSATLARI DEĞERLENDİRECEK 
ABDde son dönemde en büyük enerji kaynaklarından biri olarak kabul edilen kaya gazı ve kaya petrolünün çıkarılmasıyla birlikte önemli fırsatlar ortaya çıktığını belirten Agah Uğur, bu fırsatlardan başta sondaj olmak üzere pek çok farklı alanda faydalanmak istediklerini söyledi. Borusan Mannesmann Pipe US Inc adındaki şirketle su, maden ve tüm doğal yeraltı kaynaklarının üretiminde kullanılan sondaj boruları ve küçük çaplı hat boruları da üretilecek. 
 
İhracat artarak devam edecek 
KAYA gazının çıkartılmasında kullanılan boruları bugüne kadar Türkiyede ürettiklerini ve ABDye ihraç ettiklerini anlatan Uğur, Türkiyeden ihracata artarak devam edeceklerini ancak ABDde ısıl işlemle borulara şekil vereceklerini belirterek şunları söyledi: ABDde bir Türk sanayi şirketi sıfırdan tesis kuracak. ABD piyasasında sadece sondaj değil, çıkarılan gaz ve petrolün toplandığı merkeze iletiminde kullanılan boruları burada üreteceğiz. Boruları Türkiyede de üretmeye devam edeceğiz. Ancak ABDdeki yatırımla hem üretim kapasitemizi hem de katma değerimizi artıracağız. Yatırımımızı Made In USA etiketiyle üretim yapan ve Amerikalı bir şirket gibi yönetilecek şekilde yapıyoruz. 8 kişilik yönetim kadromuzun sadece biri Türk, diğerleri Amerikalılardan oluşuyor.  
ABDde şirket alacaktık şartlar yatırıma götürdü 
ASIL amaçlarının ABD pazarından bir şirket satın almak olduğunu kaydeden Agah Uğur,  Ancak şirketin ABD dışında bir de Kanadada fabrikası bulunuyordu. Onu da almak zorunda kalmamız pek işimize gelmedi ve bu işi kendimiz yapmaya karar verdik. Vazgeçmenin bedeli bize 1.5 yıl sonra üretime başlayacak bir tesis oldu  diye konuştu. 
ABde otomotiv, ABDde enerji 
AVRUPAda otomotiv sektörüne, ABDde ise enerji sektörüne çalışan bir Türk şirketi olmaya hedeflediklerini söyleyen Agah Uğur, Ciromuzun yüzde 60ı  ihracatla geliyor. İtalya ve Türkiyedeki fabrikalarımızla Avrupadaki otomobillerin yüzde 10una boruyu biz veriyoruz. ABDde ihtiyacımızın iki katı büyüklüğünde bir arazii satın alıyoruz. Eğer işler istediğimiz gibi girerse otomotiv sektörü için de boru üretimini yapacak bir tesisi ABDde de açabiliriz dedi.