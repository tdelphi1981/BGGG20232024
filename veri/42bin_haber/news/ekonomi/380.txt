Bank Asyaya yeni Yönetim Kurulu Başkanı
Bank Asyada Denetleme Kurulu Üyeliği görevini yürüten Prof. Dr. Erhan Birgili, Bank Asya Yönetim Kurulu Başkanlığına atandı.
Yeni Yönetim Kurulu Başkanı Prof. Dr. Erhan Birgili atamayla ilgili olarak, Öncelikle Bankamızın Yönetim Kurulu Başkanlığını üç yıldır, başarıyla sürdüren ve bizler için çıtayı daha yükseğe çıkaran Sayın Behçet Akyara sunmuş olduğu hizmetler için çok teşekkür ediyorum. İnşallah, ben de Behçet Beyden aldığımız bu bayrağı, Yönetim Kurulundaki arkadaşlarım ve tüm personelimizle birlikte çok daha ilerilere taşıyacağım" dedi.  
Ege Üniversitesi İşletme Fakültesi Pazarlama Bölümü, Dokuz Eylül Üniversitesi Genel İşletme yüksek lisans ve doktora programı mezunu olan Erhan Birgili, çeşitli üniversitelerde ve enstitülerde Öğretim Üyesi, Müdür Yardımcılığı, Bölüm Başkan Yardımcılığı, Bölüm Başkanlığı, Fakülte Yönetim Kurulu Üyeliği, Fakülte Kurulu Üyeliği ve Dekan Yardımcılığı görevlerinde bulundu. Halen Bursa Orhangazi Üniversitesi Yönetim Kurulu Üyesi, Üniversite Senatosu Üyesi, İktisadi ve İdari Bilimler Fakültesi Dekanı olarak görev yapan Birgili, YÖK tarafından yürütülen İstanbul Finans Merkezi Projesi Çalışma Grubu Üyeliğini de yürütmekte. Bank Asyanın yeni Yönetim Kurulu Başkanı Prof. Dr. Erhan Birgili,  2012 Nisan ayından bu yana Bank Asya Denetleme Kurulu Üyeliği görevini yürütüyordu.