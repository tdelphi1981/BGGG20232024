Şehrini söyle, sana ne yapacağını söyleyeyim
Kalkınma Ajansları illerin ticari kimliğini çıkaracak. Kalkınma Bakanı Cevdet Yılmaz, İşadamları yatırımlarını analizlere göre şekillendirecek. Örneğin, Ankara bir bilişim mi, sanayi merkezi mi olacak yoksa, memur şehri olarak mı kalacak? Bunların analizi yapılacak dedi.
KALKINMA Bakanı Cevdet Yılmaz, Kalkınma Ajanslarına verdiği yeni görevi açıkladı. Bu yılı, Analiz yılı ilan ettim diyen Yılmaz, ajanslardan her il için ticari kimlik hazırlamalarını istedi. İllerin, önümüzdeki 20 yıl hangi yönde ilerleyeceğinin fotoğrafı çekilecek. İllerin yatırım olanakları ve alt yapı özellikleri sınıflandırılacak ve yeni tanımlamalar yapılacak. Her işadamı, yatırım tercihini bu analizlere göre yapacak.  
HANGİ İL NEYLE ANILACAK 
Yılmaz, önem verdiği projesini şöyle anlattı: Kurduğumuz 26 kalkınma ajansı, sorumlu oldukları alanlarla ilgili startejilerini belirlediler ama bu yeterli değil, vizyonlarını yenileyecekler. Her biri kendi sorumlu olduğu illere yönelik plan hazırlayacak. Örneğin, Ankara bir bilişim mi, makine sanayi merkezi mi olacak yoksa, memur şehri olarak mı kalacak? Bütün illerin yatırım haritası çıkarılacak. Hangi ile hangi alanda yatırım yapılmalı, hangi yatırıma ihtiyaç var, hangi proje uygulanırsa bu ilde başarılı olur. Bunların analizi yapılacak.  
LİSTE 2013TE HAZIR 
2013te analizlerin hazırlanacağını belirten Yılmaz, Ulusal düzeyde bölgesel stratejiler belirleyeceğiz. ABde bu yapılıyor dedi. Bölgesel stratejilerle genel politikaların çerçevesinin belirleneceğini söyleyen Yılmaz, merkezde başbakanın başkanlığında Bölgesel Gelişme Yüksek Kurulu oluşturduklarının da altını çizdi. Yerel düzeyde gelecek projeleri bu kurulda görüşüp karara bağlayacaklarını anlatan Yılmaz, Ulusal politikaların şekillendiği bir yapı olacak diye konuştu. 
YATIRIMCI DEĞİŞ TOKUŞU 
Başbakanlık Yatırım Tanıtım Ve Promosyon Ajansı ile protokol imzaladıklarını vurgulayan Yılmaz, şunları anlattı: Bu protokol kapsamında Kalkınma Ajansları ile Yatırım Ve Promosyon Ajansı bir anlamda Yatırımcı değiş-tokuşu yapacak. 
Teşviklerde de rol alıyorlar 
KALKINMA ajanslarının önemine dikkat çeken Yılmaz, şu bilgileri sıraladı:  
Yerel düzeydeki yatırımlarla ilgili işin sahibi artık belli. 
Yatırımcıların artık bir adresi var. 
Bingöle veya Elazığa bir yatırımcı gittiğinde, kiminle muhatap olacağı belli.
Yatırımcıların işini kolaylaştıracak bir yapı. 
Teşviklerle ilgili bazı belgelerin verilmesi ve takibi işini de kalkınma ajanslarına verdik. 
Bu durum yatırımcıların işini daha kolaylaştıracak. 
Yatırımcı o ile gittiğinde kalkınma ajansları yol gösterici konumda olacak. 
Farklı finansman modelleri de gündeme gelecek. 
Bunlar yatırımcılara destek olacak.