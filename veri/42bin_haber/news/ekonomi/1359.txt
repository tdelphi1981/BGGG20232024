Özmutlu Doğtaşı yönetecek
Spor giyim perakendesinin Türkiyedeki en önemli isimlerinden biri olan Adidas Yönetim Kurulu Üyesi ve Genel Müdürü Haluk Özmutlu, geçtiğimiz hafta yaptığı açıklamada 14 yıllık Adidas kariyerine son verdiğini açıkladı.Ekonomist dergisinin haberine göre Özmutlunun yeni adresi ise Doğtaş-Kelebek oldu. Mart ayından itibaren Özmutlu, Turkven ortaklığı olan Doğtaş ve Kelebek markalarını yönetecek. Yeni yapıyla birlikte mobilya sektörüne yeni bir soluk getirmeyi hedefleyen Turkven ve Doğtaş, tüm bu operasyonu Haluk Özmutluya emanet etti.
Anımsanacağı gibi geçtiğimiz yılın ilk çeyreğinde girişim sermayesi fonu Türkven, Doğtaş Mobilyaya ortak olmuştu. 2000de kurulan, Turkvenin yatırım yaptığı şirketler arasında Migros, Dominos Pizza, Mavi, Koton, UNO, Intercity ve Pronet gibi kuruluşlar var. Doğtaşı kontrol eden Doğan Ailesinden yüzde 50 hisse alındıktan sonra Turkven mobilya sektörüne de girmiş oldu. Bu operasyonun birkaç ay sonrasında ise Doğtaş, Kelebeki satın alarak dikkatleri üzerine çekmişti. 
Kayserili Özbıyık ve Göknar Ailelerinin çoğunluk hissesini sahip olduğu Kelebek Mobilyanın yüzde 67si 35 milyon TL karşılığında Doğtaşın olmuştu.
Haluk Özmutlu, yeni görevinde hem Doğtaş hem de Kelebek markalarını yönetecek. Kelebek ve Doğtaşın, büyümeye açık olan organize mobilya pazarında ses getirmesi bekleniyor.