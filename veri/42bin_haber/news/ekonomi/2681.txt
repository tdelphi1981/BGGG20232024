Bankalar sözlüye kalkıyor
Rekabet Kurumu'nun bazı bankaların faiz oranları ile ücretleri birlikte belirledikleri gerekçesiyle 12 banka hakkında başlatılan soruşturmada sözlü savunmalara bugün başlanıyor.
Rekabet Kurumu'nun bazı bankaların faiz oranları ile ücretleri birlikte belirledikleri gerekçesiyle 12 banka hakkında başlatılan soruşturmada sözlü savunmalara bugün başlanırken, sektör yetkilileri verilecek cezanın minimum tutarlarda olmasını beklediklerini söylediler. Rekabet Kurumu tarafından sürdürülen ve 2007-2011 dönemini kapsayan soruşturmanın bugün başlayacak sözlü savunma toplantısının iki gün sürmesi bekleniyor. 
Bir sektör yetkilisi bankalara verilecek olası cezalarla ilgili olarak "Toplam 3.5 milyar liralık bir cezadan bahsediliyor. Ancak bundan çok daha az bir ceza gelmesini bekliyoruz" dedi. 
Kartel tespitinin yapılması halinde ceza cironun yüzde 2'sinden başlıyor ancak her bir banka için ayrı ayrı uygulama ve indirim de yapılabiliyor.