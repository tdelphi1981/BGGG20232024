Binlerce konut mağduruna kötü haber
Esenyurt'daki binlerce konut mağdurunun umudunu bağladığı bugünki İstanbul Büyükşehir Meclisi toplantısından beklenen olumlu haber gelmedi. Meclis toplantısının belirlenen gündem konuları arasında Esenyurt'daki konut sorunu yer almadı. CHP Grup Başkan Vekili Fahrettin Kayhan, "bu sorun planla çözülmez. İBBnin yapacağı tek bir şey var, o da Esenyurttaki bu imarsız alanlar için inşaat izni almak..." dedi. Konut mağdurları ise duruma tepkili.
Esenyurt'daki 25 bine yakın konut ile ile ilgili kriz giderek derinleşiyor. Esenyurt Belediyesi, İBB ve müteahit firmaları arasında düğümlenen sorunda olan, daire sahiplerine oldu. Binlerce konut sahibi parasını ödedikleri evlerine sahip olmak için çözüm bulunmasını istiyor.  
Bu nedenle dün Esenyurt meydanında yapılan eyleme yüzlerce mağdur konut sahibi sorunun çözülmesi için yetkililerden yardım talep etti.   
  ESENYURT İÇİN KARAR BUGÜN VERİLECEK  
Gözler İBB'nin bugün başlacak olağan şubat ayı İBB Meclis toplantısındaydı. Ancak, sorunun çözümü bir yana, konu Meclis gündemine bile gelmedi. 
İBB'NİN YAPACAĞI TEK ŞEY 
CHP Grup Başkan Vekili Fahrettin Kayhan, çözümün yanlış yerde arandığını savunarak şu bilgiyi verdi: "Burada, kat-kat fazla imar yapılmış vatandaşlara maket üzerinden olmayan daireler satılmış. Yani Esenyurt Belediye Başkanı ve inşaatın mimarı orada ki vatandaşları kandırmış ve dolandırmışlar. Yani ortada bir plan yok. Burada kaçak inşaat var.  
Daire sahipleri bu inşaat firmalarına ve Esenyurt Belediyesine dava açmalılar. Bu konuda İBBnin yapacağı tek bir şey var. Esenyurttaki  bu imarsız alanlar için inşaat izni almak. 1,5 emsal inşaat yeri olan yere 11 emsal izni alınması gerekir. Konu bu ay daha gündeme gelmez. Çünkü bu ayki gündem bu toplantıda belirlendi. Bu konu hakkında medyayı da yanlış yönlendiriyorlar. Bu plan tartışması yanlış burası planla çözülmez." 
  ESENYURT GELİŞİYOR DEDİK ELİMİZDE PATLADI  
'ÜYELER GERGİN' 
Fiside Daire Sahipleri Derneği Başkanı Cengiz Kuğu ise gelişmelere ilişkin şunları söyledi: "Dün Esenyurt'ta yoğun yağmura rağmen büyük bir katılımla gerçekleşen Esenyurt Mağdurları Platformu ve basın açıklamasının amacı. sorunun İBB Meclis toplantısında gündeme gelmekti. Bu kadar mağdurun sesine kulak verilmemesi veya duymazdan gelinmesi, İBB gündemine dahil edilmemesi mağdurlarımız ve üyelerimiz arasında gerginliğin yükselmesine sebep olmaktadır. 
Esenyurt'taki emsal sorunu Belediyeler arasında çözülmelidir, imar affı ve düzenlemeler gündeme gelmeli ve hatalarını daire sahiplerine mal etmemelidirler. 
Yeni yapılan projelerden ev alanlar mimar, inşaat mühendisi, hesap uzmanı olmak zorunda değil. Tapulu projelere güvenerek ev sahibi olmak isteyen mağdurların ivedi olarak seslerine cevap verilmeli, ilgili makam ve kurumlar mağduriyetleri gidermek için daha fazla geç kalmamalıdır. Bölgedeki inşaat firmaları ise belediyeler ile düştüğü anlaşmazlığı bir an önce çözüme kavuşturmalı ve yarım kalan inşaatları bitirmek için çalışmalara başlamalıdır."  
 
  BİNLERCE ESENYURTZEDE 11 ŞUBATI BEKLİYOR  
dgokce@hurriyet.com.tr 
 