İftiralara sert yalanlama
Rixos Hotels Başkanı Tamince, Kazakistan Devletine tahsis edilen Antalyadaki araziyle ilgili haberlerdeki iddiaların gerçek dışı olduğunu belirtti. Tamince, araziye yapılan tesisin, şirketi Fine AŞ tarafından 2009a kadar işletildiğini kaydetti.

TAMİNCE, KAZAKİSTANA TAHSİS EDİLEN ARAZİYLE İLGİSİNİN OLMADIĞINI AÇIKLADI
Rİxos Hotels Yönetim Kurulu Başkanı Fettah Tamince, Kazakistan Devletine, Türkiye Cumhuriyeti Devleti tarafından, 1993 yılında Antalya Kemerde tahsis edilen araziyle ilgili iddiaların yer aldığı haberlerin gerçeği yansıtmadığını açıkladı. Tamince, Kazakistana hibe edilen orman arazisine, Rixosun otel yaptığı ve otelin borcunun silindiği yönündeki haberlerin gerçek dışı olduğunu belirtti. Tamince açıklamasında, araziye inşaat yapan Okan İnşaat ve Akka İnşaatla şirketlerinin hiçbir bağının olmadığını kaydetti. Arazide yapılan konaklama tesisinin Fine AŞ tarafından en yüksek teklif verilerek 2009 yılına kadar işletildiğini vurgulayan Tamince, bu süre içerisinde şirketin tüm yasal yükümlülüklerini yerine getirdiğine dikkat çekti. 2009dan bu yana tesisle hiçbir ilgisinin olmadığını belirten Tamince, gerçek dışı haberlerle ilgili yasal haklarını kullanacağını söyledi.
Haberler gerçek dışı
Tamince, yaptığı açıklamada şunları söyledi: Yaklaşık 2 haftadan bu yana, bir takım yerel ve ulusal gazetelerde, gerek şahsımın ve gerekse şirketlerimin adlarının dahil edilerek tamamen gerçek dışı bir takım iddia ve ithamların olduğu haberler yer almaktadır. Gerek şahsımın ve gerekse şirketlerimin dahil edilmeye çalışıldığı bu sürece, üzüntüyle ve ibretle şahit olmaktayım. Tamamen gerçek dışı bir takım iddia ve ithamlara dayalı haberlere istinaden yaşanan süreçte gündeme gelen bilgi kirliliğinin, gerek şahsıma ve gerekse şirketlerime daha fazla zarar vermemesini teminen, konuya ilişkin gerçek ve doğru durumu açıklayarak, kamuoyunu doğru bilgilendirmek gerekliliğinden hareketle bilgi notunu hazırlamak zorunluluğu ortaya çıkmıştır.
Araziye tesisi yapan şirketlerle şahsım ve GRUBUMUN hiçbir bağı yok
FETTAH Tamince, açıklamasında tartışmaya konu olan arazinin gelişimi hakkında şu bilgileri verdi: Tartışmaya konu olan arazi, rezidans ve dinlenme tesisi inşa edilmek amacıyla Kazakistan Devletine, Türkiye Cumhuriyeti Devleti tarafından, 1993 yılında tahsis edilmiştir. Daha sonra, 1996 yılında, tüm maliyet bedeli Kazakistan Devleti tarafından karşılanmak suretiyle, söz konusu arazi üzerinde Okan İnşaat Şirketi tarafindan bir rezidans inşa edilmiştir. Bu inşaatın tamamlanmasını takiben, 2001 yılında yine maliyet bedeli Kazakistan Devleti tarafından karşılanmak suretiyle, aynı arazi üzerinde bu kez Akka İnşaat şirketi tarafından bir konaklama tesisi inşa edilmiş olup, söz konusu inşaat 2003 yılında tamamlanmıştır. Burada önemle belirtmek istediğim husus, gazetelerde yer alan iddiaların aksine, söz konusu Okan İnşaat şirketi ve Akka İnşaat şirketi ile gerek şahsımın ve gerekse şirketlerimin hiçbir hukuki ve/veya fiili bir bağı ve ilgisi bulunmamaktadır.
En yüksek teklİfle kİraladık yasal ödemeler zamanında yapıldı
TAMİNCE, Okan İnşaat ve Akka İnşaatın yaptığı tesislerin inşaatlarının tamamlanmasını takiben, Kazakistan Devletinin işletme ve kiralanması amacıyla birçok şirketten teklif aldığını belirtti. Tamince Kazakistan söz konusu arazi içinde yer alan konaklama tesisinin işletilmesi/kiralanması amacıyla, şirketlerimden Fine A.Şnin de dahil olduğu birçok işletmeci şirketten teklifler almış ve bu tekliflerin değerlendirilmesi sonucunda, belirtilen konaklama tesisi, Kazakistan Devleti tarafından, en iyi teklifi veren şirket olarak Fine A.Ş.ne kiralanmıştır dedi. Tamince, şunları söyledi: Söz konusu tesis, 2009 yılına kadar, kiracı sıfatıyla Fine A.Ş. tarafından işletilmiştir. Bu süre zarfında, kiracı/işletmeci sıfatıyla yasal olarak ödenmesi gereken tüm yasal ödemeler ve diğer yükümlülükler, Fine A.Ş. tarafından gereği gibi ve zamanında yerine getirilmiştir. Bu husus, her türlü yasal merci ve makamdan teyit edilebilir.
İşletme sözleşmesi 2009da sona erdi
KAZAKİSTAN Devleti ve Fine A.Ş. arasındaki kira/işletme ilişkisinin 2009 yılında sonlandırıldığını belirten Tamince, şunları söyledi: Söz konusu tesis 2009 yılından itibaren, Turkiz Otelcilik şirketi tarafından Kazakistan Devletinden kiralanmıştır. Bu tarihten, yani 2009 yılından bu yana da, gerek şahsımın gerekse şirketlerimin, adı geçen tesis ile hiçbir sıfatla ilgisi bulunmamaktadır. Yine burada önemle üzerinde durmak istediğim husus, söz konusu Turkiz Otelcilik Şirketi ile de gerek şahsımın ve gerekse şirketlerimin hiçbir hukuki ve/veya fiili bir bağı veya ilgisi olmadığıdır.
Yasal haklarımı kullanacağım
FETTAH Tamince, asılsız iddialara yönelik yasal haklarını kullanacağını kaydetti. Tamince, şunları söyledi: Bir kez daha ve önemle vurgulamak isterim ki, gündemdeki haksız ve gerçek dışı iddia ve ithamların aksine, konuyla ilgili olarak, hiçbir resmi kurum ve mercii tarafından, ne şahsıma ne de şirketlerime tanınan bir ayrıcalık, müsamaha ve öncelik söz konusu değildir. Ancak maalesef kamuoyunda, tüm bu gerçeklere aykırı olarak, belirtilen tahsis işleminin, şahsıma ve/veya şirketlerime özgülenmiş bir ayrıcalık ve/veya kayırma olarak algılanması, gerek şahsımı manen ve gerekse şirketlerimi ticari olarak olumsuz olarak etkilemekte ve zarar vermektedir. Bu çerçevede, kamuoyunda gerek şahsımı ve gerekse şirketlerimi, haksız ve hukuka aykırı bir şekilde hedef göstermeye çalışan ilgili şahıs ve kurumlar hakkında da, tüm yasal haklarımı kullanacağımı da ayrıca belirtmek isterim. Konuya ilişkin olarak açıklamalarımın, gerçek dışı iddia ve ithamlar doğrultusunda oluşan mevcut bilgi kirliliğine karşı yeterince şeffaf ve açıklayıcı olduğunu düşünmekteyim.