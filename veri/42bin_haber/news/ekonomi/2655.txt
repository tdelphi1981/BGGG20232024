Diyarbakır ve Şanlıurfada konut satışları canlandı
Diyarbakır ve Şanlıurfada yılın dördüncü döneminde konut satışları, geçen yılın aynı dönemine göre yüzde 6.2, 2012 yılının bir önceki döneme göre ise yüzde 40.6 oranında artış gösterdi.
Türkiye İstatistik Kurumu (TÜİK) Diyarbakır Bölge Müdürü M.Salih URAS, Diyarbakır ve Şanlıurfanın içerisinde yer aldığı TRC2 bölgesine ait 2012 yılı 4. Dönem (Ekim-Kasım-Aralık) Konut Satış İstatistiklerini açıkladı.

Buna göre, konut satışlarında yılın dördüncü döneminde, geçen yılın aynı dönemine göre yüzde 6.2, bir önceki döneme göre ise yüzde 40.6 oranında artış gösterdi.
 
TRC2 bölgesinde, bir önceki dönemde 2 bin 723 olan konut sayısı yüzde 40.6 oranında gerçekleştirdiği artış ile 3 bin 829 konut satışına ulaştı. 

Dört dönemlik ortalamalara bakıldığında ise Diyarbakır ve Şanlıurfada yüzde 3.2 oranında azalış olduğu gözlendi. Geçen dönemin 4 dönemlik ortalamalarına göre değişimlere bakıldığında yüzde 2.2 azalış göstermişti.