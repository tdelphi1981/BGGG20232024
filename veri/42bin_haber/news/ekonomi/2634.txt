SGK Başkanı Acar müsteşar oldu
Çalışma ve Sosyal Güvenlik Bakanlığı Müsteşarlığı'na, Sosyal Güvenlik Kurumu (SGK) Başkanı Fatih Acar atandı. Resmi Gazete'de yayımlanan atama kararında "Açık bulunan 1'inci derece kadrolu ve 7600 ek göstergeli Çalışma ve Sosyal Güvenlik Bakanlığı Müsteşarlığına SGK Başkanı Fatih Acar'ın atanması, 657 sayılı Devlet Memurları Kanunu'nun değişik 74'üncü maddesi ile 2451 sayılı Kanunun 2'nci maddesi gereğince uygun görülmüştür" denildi.

Öte yandan, Acar'dan boşalan SGK Başkanlığı görevine, SGK Başkan Yardımcısı Yadigar Gökalp İlhan atandı.