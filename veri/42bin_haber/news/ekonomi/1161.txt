Yataklık limonlar depolanmaya başlandı
AKDENİZ Bölgesi'nin çeşitli merkezlerinde yetiştirilen limonların tüf kayalara oyulu dünyanın tek doğal soğuk hava depolarının bulunduğu Kapadokya bölgesinde depolanması çalışmalarına başlandı.
Nevşehir'in merkeze bağlı Kavak Beldesi ile Ürgüp İlçesi'ne bağlı Ortahisar Beldesi'ndeki doğal depolarda bu yıl 6 milyon sandık (yaklaşık 120 bin ton) yataklık limon stoğu oluşturulması planlanıyor. Ortahisar Belediye Başkanı Ali İhsan Özendi, 1950'li yıllarda başlan yumuşak tüf kayalara oyulu soğuk hava depolarında sulandırılmaya alınan limonların sektörde 'Yataklık limon' olarak nitelendirildiğini söyledi.


Özendi, ocak ayı ortalarından itibaren Mart ayı başına kadar devam etmesi beklenilen limon sevkiyatı ardından yaklaşık 3-7 ay arasında değişen zaman sürecinde depolarda sulandırılmaya alınan limonların özellikle Nisan ayının ilk haftalarından itibarende iç ve dış piyasaya sunulmaya başlayacağını bildirdi. Belediye Başkanı Özendi, şöyle dedi:


"80 gram olarak depoya giren bir limon ortalama 3-7 aylık bir bekletilme ardından 100-110 gram arasında depolardan çıkar. İlk etapta oldukça sert olan kabuk ,bu bekletilme sırasında tüf kayanın nemli oluşunun da etkisi ile iyice yumuşar.Yataklık limon özellikle iç piyasada oldukça aranılan bir limon türü olmaktadır. Niteliğinden hiçbir değer kaybetmeyen yataklık limon daldan koparıldığındaki ilk lezzete sahip olur. Bu nedenle yataklık limonlar ihracatın da en gözde turunçgilleri arasında her zaman hak ettiği yeri korumaktadır."