Türkiyede 50 yeni otel inşa edecek
92 ülkede 5 bine yakın yatırımı bulunan dünyanın önde gelen otel işletmecisi Accor, Türkiyede 50 yeni otel açmak için çalışmaları hızlandırdı. Accor Grubu Projeler Müdürü Marie-Claire Bizot-Greggory, yatırım için yeni iller aradıklarını açıkladı.
Türkiyenin dünya ülkeleri ile ticaretine büyük katkılar sağlayan Türkiye İşadamları ve Sanayiciler Konfederasyonu (TUSKON), Fransa Türk İş Adamları Derneği (FEDİF) işbirliğiyle 2nci Türkiye - Fransa İş Dünyası Buluşması organizasyonunu gerçekleştirdi. Önemli Fransız şirketlerinin de katıldığı organizasyonda 92 ülkede 5 bine yakın otel yatırımı bulunan dünyanın önde gelen otel işletmecilerinden Accor, Türkiyedeki otel sayısını artırma kararını açıkladı. Türkiyede Adana, Bursa, Eskişehir, Gaziantep, İstanbul, Kayseri ve Trabzonda Novotel ve Ibis markalı toplam 10 otele sahip olduklarını belirten Accor Grubu Delege Genel Müdür Danışmanı, Partnerlikle Stratejik Projeler Müdürü Marie-Claire Bizot-Greggory, Türkiyede farklı illerde 50 yeni otel yatırımı gerçekleştireceklerini ve bunun için yer arayışlarını hızlandırdıklarını açıkladı. 

2nci Türkiye - Fransa İş Dünyası Buluşmasının açılışında konuşan TUSKON Başkanı Rızanur Meral, iki ülke arasındaki ilişkilerin 400 yıl öncesine dayandığını belirterek, Fransa ile Türkiye arasındaki ticaret hacmi 12 milyar Euroyu aştı. Ancak bu potansiyellerimizin altında bir rakam dedi. Türk iş adamlarının oldukça aktif olduklarını ve dünyanın her köşesinde iş yaptıklarını söyleyen Rızanur Meral, Fransız iş adamlarının ise teknolojisi ve bilgi birikimi ile karşılıklı güzel işler yapılabileceğini açıkladı. Bugüne kadar Fransaya 17 heyet gerçekleştirdiklerini de bildiren Rızanur Meral, Bunların sayısını artırıp, fırsatları yerinde görmemiz lazım. Her iki ülkenin iş adamları karşılıklı iş fırsatları için hazırlar dedi.

Ticari ilişkiler devam etmeli

Toplantıda konuşan Paris Valisi Daniel Canepa ise, Türkiye ile Fransa arasındaki gerginliğe dikkat çekerek, İki ülke arasındaki ekonomik ilişkiler askıya alındı belki, ama her şeye rağmen ticaret devam etmeli dedi. Türkiyenin birkaç yıl içerisinde dünyanın önemli bir ülkesi konumuma geleceğini belirten Daniel Canepa, Türkiye çok dinamik bir ülke. Derin reformlar yapıyor. Güzel hedefleriniz var. 2023 hedefleri kesinlikle tutacaktır. Türkiye de aslında Fransa gibi. Dünyada rekabet kızışıyor ve önemli zorluklar bizleri bekliyor. Bu nedenle de kendi ekonomik modellerimizi geliştirerek rekabet ortamına ayak uydurmalıyız. Bu olmazsa olmaz şartımız dedi. Fransanın Ar-Ge için 9 milyar Euro yatırım yaptığını açıklayan Daniel Canepa, Ar-Gede çalışan 70 bin kişilik bir araştırmacı gurubumuz var. Yeni dünyayı Ar-Ge ile şekillendirebiliriz dedi.

Fransa Ar-Geye 9 milyar Euro harcadı

Toplantıda konuşan Paris Yatırım Ajansı (GPIA) Başkanı Pierre Simon ise Avrupadaki ekonomik büyümelerin aşikar olduğunu belirterek, Paris son 5 yılda dünya üzerindeki öneli destinasyonlardan biri olmayı sürdürüyor. Bunun yanı sıra dünyanın 500 büyük şirketinin ya merkezi ya da temsilciliği Pariste bulunuyor. Özellikle islami finansmanın gelişimi için ve bu konudaki bütün engellerin kaldırılması için de çalışmalarımızı sürdürüyoruz dedi. Bugüne kadar 15 milyon iş adamını Pariste gerçekleştirilen fuarlarda ağırladıklarını bildiren Pierre Simon, İş adamı heyetleri bizim için çok önemli dedi. Fransada 724 bin yabancı çalışan bulunduğuna dikkat çeken Pierre Simon, Fransa genelinde ise 6.1 milyonluk yabancı çalışan sayısı ile Avrupada birinci sırada yer aldıklarını açıkladı.

Toplantıda dünyanın önde gelen otel işletmecisi Accorun Türkiye hedefleri ile ilgili bilgiler veren Accor Grubu Delege Genel Müdür Danışmanı, Partnerlikle Stratejik Projeler Müdürü Marie-Claire Bizot-Greggory ise, Grup içerisindeki markalarımız aslında birbirini tamamlıyor. Özellikle orta segment müşterilerimize daha fazla ilgil gösteriyoruz dedi. Türkiyede 10 tane otele sahip olduklarını, önümüzdeki dönemdi 50 otel daha açmak için yer arayışlarını sürdürdüklerini bildiren Marie-Claire Bizot-Greggory, Bu nedenle Türk iş dünyasının görüşlerini bekliyoruz. Dünya genelinde 5 bine yakın oteliniz var ise, bu binaların tamamına sahip olamazsınız. Bu nedenle biz yatırımlarımızın bir kısmını ya paylaşıyoruz ya da devrediyoruz. Eğer Türk iş adamları dünyanın herhangi bir yerinde otel yatırımı düşünüyorsa, bizimle temasa geçebilir. Franchise verebiliriz dedi.