177 milyar dolarlık ısırık
Dünyanın en değerli şirketi Appleın, Ekim-Aralık ayları dönemindeki birinci mali çeyrekte beklentileri tutturamaması, şirket yatırımcılarının ellerindeki hisseleri satmasıyla ABDli teknoloji devinin bir günde 50 milyar dolar zarar etmesine neden oldu.
Appleın IPhone 5i tanıttığı Eylül ayında 660 milyar dolara kadar ulaşan piyasa değeri ise son 5 ayda tam 177 milyar dolar eridi. Şirketin birinci mali çeyreğine ilişkin yaptığı 13.1 milyarlık net kâr ve 54.5 milyar dolarlık gelir açıklaması da yatırımcıları tatmin etmedi. Sonuçların açıklamasının ardından Apple hisseleri yüzde 10 oranında değer kaybetti. 
FARK 20 MİLYAR DOLAR 
ABDli şirket Aralık ayında sona eren mali çeyrekte toplamda 47.8 milyon adet telefon sattığını açıklasa da rakamların Wall Street beklentilerinin altında kalması yatırımcıların da tercihini hisse satışından yana kullanmasına neden oldu. Piyasa değeri eylül ayından bu yana 177 milyar dolar gerilese de Apple hâla dünyanın en değerli şirketi olma unvanını koruyor. Liderliği elinden aldığı enerji devi Exxon Mobilden 20 milyar dolar daha değerli olan Appleın, yeni teknolojileri daha hızlı piyasaya sürmemesi halinde değer kaybetmeye devam etmesi bekleniyor. Öte yandan Samsungun akıllı telefon pazarındaki hızlı büyümesi ve Microsoftun yeni işletim sistemi Windows 8 ile mobil pazardaki iddiasını artırması da Appleın karşısındaki en büyük tehditler olarak sıralanıyor.