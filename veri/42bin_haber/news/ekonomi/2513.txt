Yenişehirde inşaat 6 ay sonra başlıyor
Avrupa yakasındaki Yenişehir projesinin master plan ve kentsel tasarım çalışmaları başladı. Dome Mimarlık, HOK ve Buro Happold tarafından hazırlanacak planlar, 6 ayda tamamlanacak. Bu aşamadan sonra da inşaat başlayacak.
İSTANBULda 3. havalimanını da kapsayarak Kemerburgazdan başlayıp Başakşehiri ve Kayabaşını içine alarak Küçükçekmeceye kadar uzanacak Yenişehir projesinin master planı hazırlanıyor. Önceki gün Çevre ve Şehircilik Bakanı Erdoğan Bayraktarın ihale süreci tamamlandı dediği projenin master plan ve kentsel tasarım çalışmalarını dünyanın önde gelen mimarlık ofislerinin yer aldığı bir konsorsiyum hazırlayacak. Dome Mimarlık, HOK ve Buro Happold birlikte çalışarak 6 ay içerisinde master planı tamamlayacak. Bu aşamadan sonra da Yenişehirde inşaatlar başlama aşamasına gelecek. İlgili kurumlar ya ihale düzenleyip özel sektörle birlikte ya da kendi başlarına inşaat çalışmalarını yürütecek. 
MASTERPLAN İHALESİ 
Ulaştırma, Denizcilik ve Haberleşme Bakanlığı, Çevre ve Şehircilik Bakanlığı, Toplu Konut İdaresi (TOKİ) ve Emlak Konut GYO arasında 24 Aralık 2012de imzalanan protokol ile Yenişehirin sınırları çizilirken, imza atan kuruluşlar bu sınırlar içinde kendilerine verilen görevleri yerine getirmek için harekete geçti. Bu protokole ek olarak imzalanan bir diğer protokol ile de Emlak Konut GYO, Yenişehir alanında çalışmaları hızlı bir şekilde başlatmak ile görevlendirildi. Böylece, Yenişehirin master plan hazırlanması, kentsel tasarım projelerinin hazırlanmasına ilişkin ihale süreci başladı.   
KONSORSİYUM KAZANDI 
Emlak Konut GYOnun Yenişehire yönelik masterplan hazırlama ihalesini Türkiyeden Dome Mimarlık, ABDden dünyaca ünlü HOK Grubu ve İngiltereden Buro Happold, ortak girişim şeklinde kazandı. Bu kapsamda master plan hazırlanması, kentsel tasarım projelerinin hazırlanması, alana ait maket ile alanın tamamına ait sunum videosu ve animasyon hazırlayacaklar. Mimarlık ofislerinin bu çalışmaları yapmak için 6 ay süresi bulunuyor. Sürenin sonunda planlar ilgili yerlere sunulacak. Kabul edildiği takdirde ilgili kuruluşlar Yenişehirde inşaat aşamasına geçecek.   
3 havalimanı, 4 şehir olacak 
TOPLAM 42 bin hektarlık alan içerisinde 3. havalimanı ve 4 ayrı özellikte şehir bulunacak. Bu şehirler, Kayabaşı, Bio İstanbul, Sağlık Kent ve Magnet City isimlerini alacak. 
Bio İstanbul, Sazlıdere Barajının güneyinde, Başakşehir İlçesine bağlı Resneli Çiftliğinde teknoloji ve araştırma üssü olarak kurulacak. Proje, ilk biomedikal bilim parkına da sahip olacak. Bio İstanbulda dünyanın en önemli çocuk araştırma hastanesi ve entegre Ar-Ge birimleriyle beraber ticaret ve konut alanları yapılacak.
Sağlık Kent, Olimpiyat Stadının kuzey doğusunda yer alacak. Entegre sağlık kampüsü, eğitim ve araştırma birimleri, uzmanlaşmış tıbbi birimlerle, tıbbi hizmetler dışındaki konaklama birimleri, konferans ve kültür merkeziyle ticari birimleryer alacak.
Magnet City, Başakşehir sınırlarında, Hoşdere bölgesinde planlanıyor. Proje, modern kent yaşamını yansıtan, insan ve  doğa dengesini koruyan, dinamik, sürekli canlılığını koruyan, barınma gereksiniminin yanı sıra çalışma, sağlık, eğitim, yeşil alan gibi donatı ihtiyaçlarını bir arada sunacak.
Kayabaşı, projenin merkezi olacak.Yaklaşık bin 100 hektarlık alanı kapsayan bölgede 200 bin kişinin yaşaması öngörülüyor. Kayabaşında prestij konut alanları, ticaret aksları gibi fonksiyon alanlar tasarlanıyor. 
Kanalla birlikte iddialı olacak 
ÇEVRE ve Şehircilik Bakanı Erdoğan Bayraktar, projeyi 3üncü büyük havaalanını içine alacak, 1,5 milyonu barındıracak tarzda modern bir şehir olarak büyütme çalışmalarının devam ettiğini belirterek, ihale çalışması biten projenin, İstanbulun kentsel dönüşüm sürecine katkı yapacağını söylemişti. Bayraktar, havaalanı ve yeni yapılacak  kanalla birlikte dünya ölçeğinde çok iddialı bir şehir olacağını söylemişti. 
 