Şubat ayı ihracatı 11,6 milyar dolar oldu
Türkiye İhracatçılar Meclisi (TİM) Başkanı Mehmet Büyükekşi, Şubat ayında ihracatımız, geçen yılın aynı ayına göre yüzde 5,6 artışla 11 milyar 692 milyon dolar oldu dedi.
Edirne Ticaret ve Sanayi Odası'nda düzenlenen programla Şubat ayı ihracat rakamlarını açıklayan Büyükekşi, son 12 aylık ihracatın yüzde 11,82 artışla 153 milyar 640 milyon dolara yükseldiğini belirterek, Şubat ayında en fazla ihracatı 1 milyar 787 milyon dolar ile otomotiv sektörümüz yaparken, kimyevi maddeler sektörümüz 1 milyar 450 milyon dolar ile ikinci, hazır giyim ve konfeksiyon sektörümüz ise 1 milyar 402 milyon dolar ile üçüncü sırada yer aldı bilgisini verdi. 
Şubat ayında en fazla ihracat artışının yüzde 242 ile zeytin ve zeytinyağı sektöründe, yüzde 57 ile madencilik sektöründe ve yüzde 55 ile mücevher sektöründe görüldüğünü vurgulayan Büyükekşi, Avrupa Birliği'ne yapılan ihracatın ise artış yakaladığını söyledi. 
AB ile olan dış ticaretin Türkiye için her zamankinden daha önemli olduğunu kaydeden Büyükekşi, Şubat ayında en fazla ihracat yaptığımız ülke Almanya oldu. Almanya'ya ihracatımız yüzde 1 arttı. İkinci sırada yer alan Irak'a ihracatımız yüzde 7, üçüncü İngiltere'ye yüzde 9, dördüncü Rusya'ya yüzde 16, beşinci İtalya'ya yüzde 10 arttı ifadelerini kullandı.
 
 