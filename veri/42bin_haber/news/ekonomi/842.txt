Kimya devlerine kaçak akaryakıt suçlaması
Gümrük Muhafaza ekipleri kaçak akaryakıta dönüştürülmek için ithal edilen binlerce ton kimyevi ürüne el koydu. Ürünler kamyonlarla muhafa altına alındı.
EYLÜL ayında İzmir merkezli yürütülen kaçak akaryakıt soruşturmasının yeni safhasında çarpıcı ayrıntılar ortaya çıktı. Tek çalışanıyla milyonlarca liralık kimyevi madde ithalatı yapan şirketin 30 milyon liralık kaçak akaryakıtın piyasaya sürülmesine aracılık ettiği anlaşıldı. Tiner üretimi için ithal edildiği beyan edilen ürünlerle elde edilen kaçak akaryakıtın bir bölümüne Gümrük Muhafaza ekipleri el koyarken önemli bir miktarın piyasaya sürüldüğü tespit edildi.  
Kaçak akaryakıtçıların piyasaya sürdükleri malın tahsilatı için ödeme işlemlerini banka havalesi ile yaptıkları, aralarındaki ilişkiyi gizlemek içinse bu havale işlemlerinin açıklama bölümüne çiçek parası, kontör parası, telefon borcu yazdıkları görüldü. 5 büyük kimya firmasının sahiplerinin de aralarında olduğu 11 kişi hakkında İzmir Aliağa Savcılığı soruşturma başlattı.   BİR MASA BİR SANDALYE İLE 20 MİLYON LİRALIK VURGUN  
2.3 MİLYON KİLOGRAM ÜRÜN 
İzmir Gümrük Muhafaza, bir firmanın yaptığı kimyevi ürün ithalatını mercek altına aldı. Yapılan araştırmalar sonrası çoğunlukla tiner üretmek amacı ile ithal edilen ürünün işlenmeden kaçak akaryakıt olarak piyasaya sürüldüğü anlaşıldı. G.V. isimli firma üzerinde geriye dönük yapılan gümrük araştırmalarında, firma üzerinden 11 milyon liralık 2.3 milyon kilogram kimyevi ürünün ithal edildiği belirlendi.  
Piyasaya sürülen ürünlerin ithalatçısı olarak görünen firmanın paravan olduğu anlaşıldı. Firma milyonlarca liralık ithalat yapmış gözükse de gerçekte tek bir   Akaryakıt kaçağına büyük önem Ege Gümrük ve Ticaret Bölge Müdürü Kaptan Kılıç, akaryakıt kaçakçılığına büyük önem verdiklerini ifade etti. Yürürlükte olan kaçakçılık kanununda yapılacak düzenlemelerine önemi işaret eden Kılıç Ege Gümrük ve Ticaret Bölge Müdürlüğü olarak bağlantı gümrük idarelerimizle bir bütün halinde özellikle petrol türevi olan solvent, baz yağ, whit sprite gibi ürünlerin sanayici adı altında ithal edilerek amacı dışında kullanma yerine kaçağa sarf edilmesi girişimlerine karşı mücadelemiz tüm hızıyla sürmektedir dedi. çalışanı olduğu onunda sigorta priminin sadece üç gün yatırıldığı belirlenmişti. Sürekli adres değiştiren tabela şirketin elektrik faturası ise yalnızca 13 TLydı. Ege Gümrük ve Ticaret Bölge Müdürlüğü ekipleri, paravan olarak kullanıldığı anlaşılan firma ile ilgili araştırmalarını derinleştirirken, perde gerisindeki 5 büyük firmanın izine ulaştı. Banka hesaplarının mercek altına alınması yolu ile yürütülen çalışmada, kimya sektörün büyük çaplı firmalarının da kaçak akaryakıt işine karıştığı anlaşıldı.   TONLARCA KİMYEVİ ÜRÜNE EL KONULDU  
BURSADAN, ANTEPTEN FİRMA VAR 
Söz konusu firmalardan biri Bursa Nilüferde kurulu bulunan U. Kimya. 15 yıllık firma, sektörün önemli oyuncuları arasında yer alıyor.  Bir diğer firma ise İstanbul Tuzlada tesisi bulunan İ. Kimya. 33 yıllık firma iç piyasanın yanı sıra birçok ülkeye ihracat da yapıyor. Merkezi İstanbulda bulunan İ. Petrokimya ise, kimya ve enerji sektöründe faaliyeti olan büyük bir gruba bağlı bir şirket. Adanada kurulu R. B. ise birçok spor kulübünün sponsoru. Firmanın sahibi M. T. geçtiğimiz ay Gaziantep merkezli yapılan bir soruşturma sonrası tutuklanmıştı. Paravan olarak kullanılan G.V. firması ile malın sahibi firmalara ait gümrük işlemlerini de A. Gümrük Müşavirliği şirketinin yaptığı belirlendi. 
'MAĞDUR EDİLDİK' 
BURSA  merkezli U. Kimyanın ortaklarından E.U., İzmir Gümrük Muhafaza tarafından alınan ifadesinde, firma olarak yurtdışında malı tedarik ettiklerini ve ithalat yetkisi belgesi olan G.V. isimli firmaya devrettiklerini söyledi. E. U., 3 milyon liralık malın devrini yaptıkları firmanın sahiplerini ise tanımadığını söyledi. E. U., Hürriyet Dünyası'na yaptığı açıklamada yaptıkları satışların yasal çervede olduğunu ifade etti. E. U. haklarındaki iddiaların asılsız olduğunu savunarak, mağdur edildiklerini, bu nedenle sorumlular hakkında yasal başvuruda bulunacaklar vurguladı. 
Haberim yok dedi, ifadesi ortaya çıktı 
İstanbulda bulunan İ. Kimyanın ortaklarından A. K. ise Hürriyet Dünyasının sorusu üzerine yaptığı açıklamada, soruşturmadan haberi olmadığını ve hiçbir şekilde ifadesinin alınmadığını söyledi. Ancak, A.K.nın geçtiğimiz 25 Eyülde İzmirde ifadesinin alındığı ve savcılığa sunulan dosyada adının şüpheliler arasında yer aldığı anlaşıldı. 
dgokce@hurriyet.com.tr 
 