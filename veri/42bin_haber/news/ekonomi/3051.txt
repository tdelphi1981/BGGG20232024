Sabancı ve Ülker için kârlı yıl
Sabancı Holding, 31 Aralık 2012 tarihi itibariyle sona eren yıla ait konsolide mali tablolarında 4 milyar 676 milyon lira konsolide faaliyet kârı ve 1 milyar 856 milyon lira konsolide net kâr elde etti.
Satışları önceki yıla göre yüzde 17lik artışla 26 milyar 94 milyon lira olarak gerçekleşen Sabancı Holdingin toplam varlıkları ise 31 Aralık 2012 tarihinde, geçen yıla göre yüzde 16 artış ile 175 milyar 398 milyon liraya, ana ortaklığa ait özkaynakları yüzde 17 artış ile 16 milyar 251 milyon liraya ulaştı. 
ENERJİDE BÜYÜMEYE DEVAM 
Sabancı Holding Üst Yöneticisi (CEO) Zafer Kurtul, 2012 yılında Sabancı Holding, hedeflerinin üzerinde büyümeyi başardı. Yüksek büyümemizin yanında karlılık olarak da başarılı sonuçlar aldık. Akbank, bir taraftan bütün ana ürünlerde pazar payı kazanımları elde ederken diğer taraftan yüzde 15in üzerinde bir özkaynak getirisi sağlamış, sağlıklı ve istikrarlı büyümesine devam etmiştir dedi.  
YAPILANMANIN ÖNEMİ 
Ülker ise 2012 yılında satış gelirlerini yüzde 30.8 artırarak 2 milyar 341 milyon liraya ulaştırdı. Şirket 2011 yılının aynı döneminde 1 milyar 789 milyon lira satış geliri elde etmişti. 2011 yılında 112.9 milyon lira faaliyet karı elde eden şirketin 2012 yılsonu itibariyle faaliyet karı ise, 202 milyon lira olarak gerçekleşti. Ülker CEOsu Mehmet Tütüncü, Açıkladığımız 2012 sonuçları, Ülkerin 2011 yılında başlamış olduğu yeniden yapılanma çalışmaları ve öncelik tespitinin ne kadar isabetli olduğunu göstermektedir dedi. Bu arada Türkiyenin ulusal toptan satış zinciri Bizim Toptan, 2012 yılını ortalama yüzde 14lük ciro artışı ile kapattı. 2011 yılını 1 milyar 733 milyon lira ciro ile kapatan şirket, 2012 yılında 1 milyar 974 milyon lira ciroya ulaştı. Şirketin yıllık brüt karı 170.8 milyon lira, faaliyet karı 57.8 milyon lira, net dönem karı ise 26.1 milyon lira olarak gerçekleşti.