KOBİ kredileri 12 ay öncesine göre yüzde 10,2 arttı
Bankaların KOBİ'lere kullandırdığı toplam nakdi kredi tutarı bu yılın Ocak-Eylül döneminde geçen yılın aynı dönemine göre yüzde 10,2 artarak 172,2 milyar liraya ulaştı.
Bankacılık Düzenleme ve Denetleme Kurumu (BDDK) verilerine  göre, Eylül 2012 itibarıyla KOBİ kredileri bazında en fazla artış mikro ölçekli işletmelere verilen kredilerde yaşandı. Bu kategorideki işletmelere kullandırılan kredi tutarı, geçen yılın Ocak-Eylül dönemine göre yüzde 12,8 artarak 52,4 milyar liradan 59,1 milyar liraya çıktı. 
Toplam krediler içinde en fazla payı ise yaklaşık yüzde 40 ile orta büyüklükteki işletmelere kullandırılan krediler aldı. Söz konusu dönemde orta büyüklükteki işletmelere kullandırılan kredi tutarı yüzde 10 artarak 68,1 milyar liraya ulaştı. 
Müşteri sayıları

Bu yılın Eylül ayı sonu itibarıyla KOBİ kredisi kullanan müşteri sayısı da yüzde 13,2 artarak, 1 milyon 477 bin 930'dan 1 milyon 672 bin 332'ye ulaştı.
Toplam müşteri içinde en fazla payı yüzde 77 oran ve 1 milyon 286 bin 855 adet ile mikro işletme niteliğindeki müşteriler aldı. 
 