Biri Türk markalı 4 yeni oto geliyor
Hükümetin geçtiğimiz günlerde sektörün isteği doğrultusunda esnettiği yeni teşvik sisteminin de etkisiyle otomotivde dev yatırımlar için düğmeye basıldı.
Tofaş ve Oyak Renault, 2015 yılında piyasaya sunacakları 4 yepyeni otomobilin üretimine hazırlanırken, bu modellerden birinin Başbakan Erdoğanın istediği Türk markası olacağı açıklandı. 
1) TOFAŞ: Otomotiv sektörüne yönelik ilk yatırım açıklaması Tofaştan geldi. Tofaş CEOsu Kamil Başaran, fikri mülkiyet hakları tamamen kendilerine ait olan iki yeni otomobili üretmeye hazırlandıklarını belirterek, Biri B segmentinde diğeri C segmentinde olacak bu araçlardan bir tanesini Türk markasıyla yollara çıkarabiliriz dedi. 343 ve 405 kodu ile aynı platformda üretilecek bu araçlar 2015te piyasaya sunulacak. Çinde üretilecek Viaggio platformu kullanılacak. 
2) RENAULT: Diğer yeni model kararı ise Fransada ve Avrupada büyük sıkıntı yaşayan Renaultdan geldi. Renault, kriz döneminde en fazla kâr ettiği operasyonu olan Türkiyede yepyeni bir platformda yeni bir B Sedan ve yeni bir C Hatchback otomobil üretimi için hazırlıklara başladı. Cmf1 ve Cmf2 kodlu bu 2 yeni modelden 100 bin adet üretilecek, araçlar 2015 yılında piyasada olacak. Araçlar Fluencenin yerini alacak. 
  
TOFAŞ: Platformu Çinden mülkiyeti bizden 
TÜRKİYEdeki ürettiği modeller sayesinde Avrupa pazarında yaşanan daralmadan yarı yarıya daha az hasar alan Fiat, yerli otomobil üretimi için bugüne kadarki en somut sinyali verdi. Fiatın Koç Holding ile ortak şirketi Tofaşın CEOsu Kamil Başaran, fikri mülkiyet hakları tamamen kendilerine ait olan iki yeni modeli üretmeye hazırlandıklarını belirterek Rekabet edebilmemiz için farklılaşmamız gerekiyor. Yeni bir B sedan modeli üretmeye hazırlanıyoruz. Ayrıca pazarın gelişmesiyle beraber, C segmentinde yer alacak ikinci binek araç için de fizibilite çalışmalarını sürdürüyoruz. Bu araç bir Türk markası olabilir dedi. Her iki modeli de temmuz ayına kadar tanıtmayı planladıklarını söyleyen Başaran, Şu anda bir model üzerinde çalışmalarımızı sürdürüyoruz. Bu araç Fiat Group CEOsu Sergio Marchionnenin işaret ettiği low-cost model de olabilir diye konuştu. 
İHRACAT OLMAZSA OLMAZIMIZ 
Tofaş olarak 2013-2023 planını gözden geçirdiklerini ve bu doğrultuda yeni kararlar aldıklarını söyleyen Kamil Başaran, Global pazar büyürken, Avrupanın içinde bulunduğu koşullar da göz önüne alındığında, bölgesel farklılıklar ortaya çıktı ve Türkiyenin önemi arttı diyerek konuşmasını şöyle sürdürdü: Bu dönemde Türkiye için pek çok yeni şans doğdu. Avrupa Birliğinin talep ettiği regülasyonlara uygun ve Türkiyenin çevresindeki pazarları da doyuracak bir yeni model çeşitlemesi yapıyoruz. İhracatı ön planda tutacak şekilde hazırlıklarımızı yapıyoruz. Yeni modellerin de eklenmesiyle 2015 yılı sonunda 400 bin adetlik üretim kapasitesine ulaşacağız. Yeni modeller için de ihracat yine olmazsa olmazımız.  
VIAGGIO İLE AYNI PLATFORM 
Başaranın sözünü ettiği iki yeni otomobil için çalışmalar tüm hızıyla sürüyor. Aynı platformda üretilecek araçların B sınıfında yer alacak olanı 343 koduyla, C sınıfındaki araç ise 405 koduyla geliştiriliyor. Fiatın bu yıl Çinde devreye alacağı 343 kodlu Viaggio isimli aracın platformu kullanılacak. Araçların 2015 yılında piyasada olması bekleniyor. C sınıfındaki aracın Hatchback olabileceği belirtiliyor. 
 Low-cost oto doğru algılanmalı 
Üretilecek yeni modeller hakkında ipuçları veren ve Marchionnenin işaret ettiği low-cost üretim hakkında konuşan Kamil Başaran şunları söyledi: Low-cost (düşük maliyetli) araç kavramının, doğru algılanması gerekiyor. Maliyeti düşürmek bütün üreticilerin belirli bir know-how ile gerçekleştirebilecekleri bir olgu. Biz de Tofaş olarak bu bilgi birikimine sahibiz. Ancak low-cost Hindistanda 2 bin 500 dolara üretilen bir otomobil gibi algılanmamalı. Yeni modellerin her ikisinin de fikri mülkiyet hakları Tofaşa ait olacak. 
Doblo 2015te ABD yolcusu  
DOBLO ve Minicargo projesi modellerinin de 2015 yılında tamamen yenileneceğini söyleyen Kamil Başaran, 2015 yılında Doblo ve Minicargo projesi modelleri tamamen yenilenecek. Projenin detaylarını bir kaç ay içine açıklayacağız. Ayrıca Dobloyu Kuzay Amerikaya göndermek için de fizibilite çalışmalarını tamamlıyoruz. 160 milyon dolarlık yatırım yaparak 2014 yılı sonunda Dobloyu ABDye göndereceğiz dedi. Başaran ayrıca 2013 yılında mevcut fabrikalar, üretilen modeller ve Ar-Ge harcamaları için 130 milyon euroluk yatırım bütçesi belirlediklerini söyleyerek, Elektrikli araç çalışmalarımızı Doblo üzerinde yoğunlaşacak şekilde sürdürüyoruz. CNG ve LPGyi de fırsat olarak görüyoruz ifadesini kullandı.  
 Yeni pazarlar Avrupa daralmasından kurtardı 
 BREZİLYA ve İtalyadan sonra dünyada en fazla Fiat satılan üçüncü, Avrupada ise ikinci ülkenin Türkiye olduğunu anlatan Kamil Başaran, şunları söyledi: Fiatın Avrupa pazarında yakaladığı yüzde 4.6lık pazar payının 1 puanını Tofaş sağladı. İtalya, Fransa ve İspanya gibi ülkelerde yüzde 30lara gelen pazar kayıplarımızı, İngiltere, Almanya, Arjantin ve Fas gibi ülkelerle ihracatımızı artırdık. Böylece daralmayı yüzde 14.8e indirdik. İhracat pazarlarımızı çeşitlendiriyoruz. Az da olsa Singapura yaptığımız kısmi ihracatı artırmak için çaba sarfediyoruz. 256 bin araç üretimi gerçekleştirirken bunun 154 bin adedini ihraç ettik. 2012 yılında toplam satışımız ise 272 bin araç oldu. Böylece 6.7 milyar lira ciro ve 448 milyon lira net kâra ulaştık. Lineanın en fazla satılan otomobil olması, Doblonun da aynı performansı hafif ticari araçlar için de yakalaması, başarılı olduğumuzun en önemli göstergesi.  
 750 binlik pazara hazırlanıyoruz 
 BU yıl Ocak ayında yaşanan 2013 model yılının pozitif etkisinin, gelecek aylara da yayılarak, pazarın 2012 yılına göre daha iyi bir seviyede gerçekleşeceğini öngördüklerini anlatan Kamil Başaran, şu değerlendirmelerde bulundu: 750 bin adetlik pazara göre hazırlık yapıyoruz. Pazarın en kötü ihtimalle geçen yıl gibi olmasını bekliyoruz. 2013 yılında 160 bin adedi ihracat olmak üzere toplamda 270 bin adetlik satış öngörüyoruz. Üretim hedefimizi de 160 bin adet olarak belirledik. Pazar payımızı yüzde 13-15 seviyesinde tutmayı planlıyoruz. Türk otomobil parkının yarısı 12 yaş ve üzeri araçlardan oluşuyor. Burada yapılacak yeni bir düzenlemeyle sektöre yeniden bir dinamik kazandıracak adımlar atılması gerekiyor. 
RENAULT: Fluencenin yerine iki yeni otomobil 
TOFAŞta bu gelişmeler yaşanırken, Fransada ve Avrupada ciddi kriz yaşayan Renault ise kurtuluşu yine Türkiyede arıyor. Renaultun dünyadaki en kârlı ve verimli fabrikalarından biri olan Oyak Renaultda da yeni yatırımlar için düğmeye başılmış durumda. Yeni Clio ve Clio Grand Tourerin üretimine başlayan ve büyük beğeni toplayan Oyak Renault, iki yeni otomobilin daha üretimi içinde çalışmalara başladı.  
100 BİN ADET ÜRETİLECEK 
Aynı platformda üretilecek modellerden ilki B Sedan sınıfından yer alacak. CMF1 kod adına sahip bu aracın, Türkiye ve çevre ülkelerine satılması hedefleniyor. Aynı platformda üretilecek CMF2 kod isimli araç ise C Hatchback sınıfında yer alacak. Bu iki araçtan yılda 100 bin adet üretilmesi hedeflenirken, 2015 yılında piyasaya sunulması bekleniyor. Bu araçların piyasaya sunulmasıyla birlikte Oyak Renaultda Fluence üretimi sona erecek. Oyak Renault, kapasitesini yeni Clio ve bu iki yeni otomobille doldurup, özellikle ihracatta payını artıracak. B Sedan modeli üretimi Romanyaya kayan yeni Symbolün yanında yeni bir alternatif model olacak. 
AVRUPADA ÜÇÜNCÜ ÜLKE 
Geçtiğimiz hafta Türkiyede satışa sunulan yeni Symbolün tanıtımında konuşan Renault Mais Genel Müdürü İbrahim Aybar ise 2012 yılında Fransa ve Almanyadan sonra Avrupada en fazla Renault satışı gerçekleştiren ülkenin Türkiye olduğunu belirtti. Aybar, Daciada da 4lüğe çıktık. Başta Symbol olmak üzere yeni modellerimiz de etkisiyle pazarda daha fazla iddialı bir satış rakamı beklentimiz bizi en az bu konumlarda tutacak. Çünkü Avrupa Birliğindeki satışların önemli bir yükseliş kaydedeceğini beklemiyoruz. Türkiyede kendi hedeflediğimiz satışları gerçekleştirmenin peşindeyiz diye konuştu.  
eozpeynirci@hurriyet.com.tr 
  
  
 