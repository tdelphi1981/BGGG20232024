Denizbank ve JBIC'den 200 milyon dolarlık kredi anlaşması
DenizBank; Japon Uluslararası İşbirliği Bankası (JBIC) ile yaptığı işbirliğiyle müşterilerinin Japonyadan yapacakları ithalatın 10 yıl, yenilenebilir enerji projeleri ile ilgili tedarik edilecek mal ve hizmetlerin 18 yıl vadeye kadar finansmanına yönelik olarak 200 milyon dolar tutarında kredi sözleşmesi imzaladı.
Anlaşma ile DenizBank müşterilerinin Japonyadan ithal edecekleri her türlü mal ve hizmet alımının uzun vadeli finansmanı mümkün olacak.  
DenizBank Genel Müdürlük binasında düzenlenen imza törenine DenizBank Yönetim Kurulu Üyesi Wouter Van Roste, DenizBank Hazine, Finansal Kurumlar ve Özel Bankacılıktan Sorumlu Genel Müdür Yardımcısı Bora Böcügöz, JBIC Avrupa, OrtaDoğu ve Afrika Bölge Yöneticisi Toshiyuki Kosugi ve JBIC Londra Temsilcisi Hidegazu Isone ile her iki banka temsilcileri katıldı.  
Anlaşma, Türkiyenin toplam ithalatında Uzak Doğudan yapılan ithalatın payının giderek arttığı; Türkiyenin global likidite krizi sonrası güçlü ekonomik konumu ile dikkat çektiği ve Japon banka ve reel sektör yatırımcılarının odak noktası haline geldiği bir dönemde gerçekleştirildi. 
Anlaşma ile DenizBank müşterilerinin Japonyadan ithal edecekleri her türlü mal ve hizmet alımının uzun vadeli ve uygun maliyetli finansmanı mümkün olacak.  
Japonya ile ticaretin gelişimine katkıda bulunmaktan memnuniyet duyacağız  
DenizBank Hazine, Finansal Kurumlar ve Özel Bankacılıktan Sorumlu Genel Müdür Yardımcısı Bora Böcügöz imza töreninde yaptığı konuşmada, Yakın zamanda Fitch tarafından da yatırım yapılabilir kredi notu verilen Türkiye, hem kriz sonrası dünyadaki güçlü konumu ile hem de Orta Doğu, Bağımsız Devletler Topluluğu ve Kuzey Afrika ülkelerine yakınlığı ile Japon yatırımcılarının dikkatini çekiyor. İki ülke arasındaki dış ticaret 2011 yılında kriz öncesi düzeylerini yakaladı. Japonyadan Türkiyeye doğrudan yabancı yatırım tutarı 2007 yılında 2 milyon dolar düzeylerinden 2011 yılında 227 milyon dolar düzeylerine yükseldi. Türkiyede 170 Japon firması faaliyet gösteriyor. 2011 yılında uzun bir aradan sonra Türk tahvilleri Samurai Bono piyasalarında işlem görmeye başladı. Böyle bir ortamda 2012 yılında 2 büyük Japon bankasının ülkemizde temsilcilik ofisi açması ve bir diğerinin de bankacılık lisansı alması sürpriz değil. DenizBank olarak, Japonyadan Türkiye ve çevre ülkelere yapılacak ithalatın finansmanına yönelik bu programın bir parçası olarak iki ülke arasındaki ticaretin gelişimine katkıda bulunmaktan memnuniyet duyuyoruz. dedi.