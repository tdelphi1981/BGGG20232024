Sanayi üretiminde düşüş
Sanayi üretim endeksi, 2012 yılı Aralık ayında bir önceki yılın aynı ayına göre yüzde 3,8 azaldı.
Türkiye İstatistik Kurumu (TÜİK), 2012 yılı Aralık ayına ilişkin sanayi üretim endeksi sonuçlarını açıkladı. 
Buna göre, geçen yıl Aralık ayında önceki yılın aynı ayına göre madencilik ve taşocakçılığı sektörü endeksi yüzde 10,4, imalat sanayi sektörü endeksi yüzde 3,6 azaldı. Elektrik, gaz, buhar ve iklimlendirme üretimi ve dağıtımı sektörü endeksi ise yüzde 2,9 geriledi. 
Takvim etkisinden arındırılmış endeks, 2012 Aralık ayında, 2011 yılının aynı ayına göre yüzde 1,4, mevsim ve takvim etkilerinden arındırılmış sanayi üretim endeksi de bir önceki aya göre yüzde 1,5 azaldı.