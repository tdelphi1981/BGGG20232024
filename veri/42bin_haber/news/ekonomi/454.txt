Suriye tekrar elektrik alacak
15 ayda Türkiyeden yaklaşık 2.3 milyar kilowatt saat elektrik alan Suriyenin, uçak krizinin yaşandığı süreçte Türkiyeden elektrik alımını durduğu açıklaması gündeme bomba gibi düşmüştü.
Enerji ve Tabii Kaynaklar Bakanı Taner Yıldız, Suriyenin kendi tercihi ile olaydan yaklaşık bir hafta önce elektrik alımını durduğunu belirterek, İsterlerse bütün Suriye halkının yararlanması adına bu kapının açık olduğunu belirtiyoruz demişti.  
BAYRAMDAN SONRA 
Suriyeye elektrik ihracatını yapan Aksa Grubundan üst düzey bir yetkili, Suriyeye elektrik satışının bayramdan sonra yeniden başlayacağı bilgisini paylaştı. Uçak krizinin olayın farklı algılanmasına yol açtığını kaydeden söz konusu yetkili, Suriye tarafı elektrik taleplerinin düştüğünü belirterek, bizden bir süre satışı durdurmamızı rica ettiler. Bayramdan sonra talebin tekrar yükselmesiyle, elektrik ihracatına başlamak üzere karşılıklı anlaştık. Ancak uçak krizi patlak verince, olaylar çok yanlış anlaşıldı diye konuştu.  
SÖZLEŞME UZATILDI 
Suriye ile yaptıkları elektrik satış sözleşmesini geçtiğimiz ay yenilediklerini ve bir yıl daha uzattıklarını belirten Aksa yetkilisi, Suriyeye elektrik ihracatı siyasi nedenlerle durmadı. Ancak uçak krizi nedeniyle öyle oldu gibi anlaşıldı. Biz anlaşmamızı bir yıl daha uzattık. Sözleşmemiz devam ediyor dedi. Aksa Grubu şirketlerinden Aksa Doğalgazın CEOsu Yaşar Arslan ise elektrik alımının durduğu süreçte yaptığı açıklamada, Suriyeye 500 MWlık elektrik gönderiyorduk. Kesintinin nedeni Suriyenin elektrik dağıtım sistemindeki tahribat demişti.   
Kapımız açık 
ENERJİ ve Tabii Kaynaklar Bakanı Taner Yıldız, satılan elektrik miktarının Suriyenin elektrik tüketimindeki yerinin yüzde 18-20lik birimini oluşturduğunu belirterek, Tercih etmeleri durumunda bütün Suriye halkının yararlanması adına bu kapının açık olduğunu belirtiyoruz. Tabii kendileri almak isterlerse demişti.