İDOdan BUDOya indirim cevabı
BUDO, Bursa - İstanbul arasını 18 TL olarak belirledi. İDO, buna karşılık Pendik -Yalova arasını yolcu için 8 TLden 5 TL ye, otomobil içinse 58 TLden 15 TLye kadar indirdi.
BURSA Büyükşehir Belediyesi tarafından kurulan Deniz Otobüsleri İşletmesinin (BUDO) Mudanya-Kabataş arasındaki ilk seferini yapmasının ardından, İstanbul Deniz Otobüslerinden (İDO) karşı atak geldi. Ocak ayından bu yana tüm hatlarında kampanya başlatan İDO, kampanyasını yolcularına kısa mesaj yoluyla cep telefonlarına göndererek hatırlattı.  
BUDOYLA İLGİLİ DEĞİL 
Kampanya kapsamında ido.com.tr üzerinden bilet alan yolcuları için Pendik-Yalova seferinde hizmet bedeli hariç yolcu için 8 TL yerine 5 TL, sürücü dahil otomobil içinse 58 TL yerine 15 TLden başlayan fiyatlarla satış yapıyor.  
Bir İDO yetkilisi müşterilerin kampanyadan çok memnun olduklarını belirterek, Müşterilerimize geçen yaz yaşanan sıkıntıları unutturmak için devamlı ucuz bilet satıyoruz. Bütün hatlarda çok ucuz fiyata bilet bulmak mümkün. Yolcuları yollanan mesajların BUDOnun seferlerine başlaması ile bir ilgisi yok ama kampanyalarımız onları da etkileyecektir. İDO Genel Müdürü Ahmet Paksoy da ucuz bilet kampanyaları konusunda çok duyarlıyız. Tüm hatlarımızdaki kampanyalar mart ayının sonuna kadar devam edecek dedi. Bursa ile İstanbul arasında deniz ulaşımı yapan BUDO ise bilet fiyatlarını, tam bilet için 18 TL, öğrenci için ise 14 TL olarak belirlemişti.