'İnsan Kaynakları Zirvesi' başladı
İnsan Kaynakları Zirvesi, Enerjiyi Yaratanlar: Hareket, Dönüşüm, Güç teması ile bugün İstanbul Lütfi Kırdar Uluslararası Kongre ve Sergi Sarayı'nda başladı.
MCT Danışmanlık tarafından bu yıl 18incisi düzenlenen zirvede çalışanlar ve kurumlar için enerjiyi; harekete, dönüşüme ve güce yönlendirme formülleri paylaşıldı. Zirvenin ilk günü 2 bin aşkın sayıda katılımcıya ev sahipliği yaptı. 
Zirvenin açılış konuşmasını, düşünme süreci, yaratıcılık ve yenilik konusunda uzman,  günümüzün en güçlü düşünme-planlama araçlarından olan ve dünyada 250 milyonu aşkın kişinin uyguladığı mind mappingin (zihin haritası) yaratıcısı dünyaca ünlü fikir lideriyazar Tony Buzan gerçekleştirdi.  
Microsoft, IBM, HSBC Bank ve BP gibi şirketlere danışmanlık yapan Buzan, günümüz bilgi çağının yarattığı en büyük problemin; aşırı bilgi akışı nedeniyle insan beynine gereğinden fazla yük binmesi ve bunun sonucunda stres artışı ve enerji kaybı yaşanması olduğunu söyledi.  
Bilginin temel güç olduğu bugün ve gelecekte insanların öğrenme süreci için enerjik olmasının gerektiğinin altını çizen Buzan, Bilgiyi sadece teknolojik açıdan kullanıyorsanız, enerjiniz düşecektir. Günümüz sorunları gösteriyor ki henüz enerji çağında değiliz. Ama hayatımızı yönetmek için gerçek anlamda zeka kullanılıyorsa, zekice davranılıyorsa, o zaman titreşim yayan bütün enerji kaynaklarınız patlayacaktır. Zira bir sonraki dönem öğrenme dönemi olacak. Ve kendimizi geliştirmek için de enerji dolu olmamız gerekiyor diye konuştu.  
14 Şubat akşamına kadar devam edecek olan zirvede, kurumlarda yüksek peformansı tetikleyen dört ana unsur olan İklim, Etkililik, Liderlik ve Yetkinlik başlıkları altında 75 oturumda yaklaşık 100 konuşmacı yer alıyor.  
Zirvede, Enerjiyi Yaratanlar: Hareket, Dönüşüm, Güç teması kapsamında zirvede tartışılacak konular arasında ise Bireylerden Takımlara ve Organizasyonlara Yayılan Yüksek Performans Enerjisi Nasıl Yaratılır?, Liderler Organizasyondaki Enerjiyi Nasıl Tetikler?, İnsan Kaynakları Profesyonelleri Performansa Dönüşen Enerjiyi Nasıl Yönetir? ve Enerjiyi Yaratan ve Bağlılığı Etkileyen Şirket İçi Ödüllendirme Sistemleri Nasıl Oluşturulur? gibi başlıklar ele alınıyor.