200 kadına girişimcilik dersi verecek
GARANTİ Bankası ve Boğaziçi Üniversitesi Yaşamboyu Eğitim Merkezinin (BÜYEM) işbirliğiyle düzenlenen, ücretsiz eğitim projesi Kadın Girişimci Yönetici Okulu, İstanbul etabının tamamlanmasıyla 200 mezun verdi.
Program kapsamında 1 ay boyunca İstanbulda eğitim gören 96 kadın girişimciye sertifikalarının takdim edildiği törende konuşan Garanti Bankası Genel Müdür Yardımcısı Nafiz Karadere Garanti Bankası olarak, 2006dan bu yana kadın girişimcilere pozitif ayırımcılık yaptıklarını vurguladı. Geçtiğimiz Kasım ayında, sadece kadın girişimcilere finansman desteği sağlamak için Avrupa İmar ve Kalkınma Bankasından, 60 milyon dolarlık 5 yıl vadeli kredi aldıklarını kaydeden Karadere, Proje kapsamında İstanbulun yanı sıra Ankara ve İzmirde gerçekleştirdiğimiz eğitimlerde, Boğaziçi Üniversitesinin değerli akademisyenleri, kurumsallaşma, inovasyon, sürdürülebilir şirket yönetimi, müşteri ilişkileri gibi çeşitli konularda, yaklaşık 1 ay süren yoğun bir eğitim verdi diye konuştu.  
  
 