TSK nehirleri AZMİM ile geçecek
Dünyada zırhlı ve yüzme özelliğine sahip tek istihkâm aracı, Amfibi Zırhlı Muharebe İstihkam İş Makinasından (AZMİM) 12 adeti TSKya teslim edilecek. İlk aracın anahtarı Kara Kuvvetleri Lojistik Komutanı Korgeneral Adem Hudutiye verildi.
AMFİBİ Zırhlı Muharebe İstihkam İş Makinasının (AZMİM) ilki Türk Silahlı Kuvvetlerine teslim edildi. Dünyanın sayılı ordularının kullandığı araç sayesinde Silahlı Kuvvetlerinin, nehir geçiş operasyonlarına kolaylık sağlanacak. Dünyada zırhlı ve yüzme özelliğine sahip tek istihkam aracı olma özelliğini taşıyan AZMİMden 12 adeti TSKya teslim edilecek. İlk aracın anahtarı ise törenle Kara Kuvvetleri Lojistik Komutanı Korgeneral Korgeneral Adem Hudutiye verildi. 
İHTİYAÇLARI KARŞILIYORUZ 
Teslim törenine, Milli Savunma Bakan Yardımcısı Hasan Kemal Yardımcı ve Savunma Sanayii Müsteşarı Murad Bayar da katıldı. Bayar, Son dönemde kara araçlarında yaptığımız atılımlar sayesinde Türk Silahlı Kuvvetlerinin ihtiyaçlarını karşılıyoruz. Bizim hedefimiz artık yerli kaynaklarla savunma sanayimize çözüm üretmektir. FNSS kurulduğu günden bugüne bu hedefi gerçekleştirebilmiş bir şirkettir dedi.  
TAMAMEN YERLİ 
Tamamen yurt içi tasarım ve geliştirme, yurtiçi üretim yoluyla hayata geçirilen AZMİM projesinde üniversiteler ve araştırma kurumlarıyla işbirliği yapıldı. AZMİMde gece ve gündüz kameraları, çok fonksiyonlu LCD ekran, klima gibi modern elektronik sistemler bulunuyor. AZMİM karada 45 km/h hızla hareket edebiliyor. Bu sayede operasyon bölgesine, taşıyıcıya gerek kalmadan diğer askeri araçlarla beraber gidebiliyor. Araçta mayına ve diğer silahlara karşı da zırh özelliği bulunuyor.  
Savunmanın yarıdan fazlası yerli oldu 
TÜRK Silahlı Kuvvetleri (TSK) ihtiyaçlarının yerli kaynaklardan temin oranı 2003te yüzde 25 iken, son verilere göre yüzde 54e yükseldi. Bu oran, Almanyada yüzde 80, Fransada yüzde 90, Güney Korede yüzde 75, İngilterede yüzde 85, İsrailde ise yüzde 79. Türkiyenin savunma ihtiyaçlarının karşılanma oranında stratejik plan çerçevesinde daha büyük oranların yakalanacağını belirten Savunma Sanayi Müsteşarlığı yetkilileri, çalışılan yerli firmaların zamanında teslimat yapmalarının da önemine dikkat çekti. Türkiyenin 2016da savunma ve havacılık sanayi ihracatının 2 milyar dolara, sektör cirosunun 8 milyar dolara ulaşması öngörülüyor.  
TÜBİTAKLA İŞBİRLİĞİ 
Savunma Sanayi Müsteşarlığının yayımladığı 2009-2016 Savunma Sanayi Sektörel Stratejisinin uygulanmaya devam ettiğini belirten yetkililer, bu kapsamda, savunma sanayi ürünlerinin tasarı, üretim ve modernizasyon çalışmalarının yürütüldüğünü açıkladı. Bu süreçte savunma sanayinde teknoloji tabanının geliştirilmesi yönünde projeler yürütülürken, ana yükleniciler ve yan sanayiler ile üniversitelerin işbirliği oluşturulmasına yönelik her çaba Savunma Sanayi Müsteşarlığı tarafından teşvik edilecek. Özellikle ana yüklenicilerin TÜBİTAK enstitüleriyle işbirliği anlaşmaları yapmaları sağlanacak.