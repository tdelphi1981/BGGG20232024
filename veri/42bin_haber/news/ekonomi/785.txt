İstanbul'a 2.3 milyar dolarlık 'Emaar'
DÜNYANIN en büyük gayrimenkul geliştirme kuruluşlarından Dubaili Emaar Propertiesin iştiraki Emaar Türkiyenin Çamlıcadaki projesi Emaar Square satışa çıktı.
 
Emaar Türkiyenin Toskana Vadisinden sonra ikinci projesi olan Emaar Square, 2.3 milyar dolarlık yatırımla hayata geçiyor. Emaar, Türkiyedeki stratejisi nedeniyle projeye ismini de verdi. Emaar Türkiye CEOsu Ozan Balaban, Emaarın dünyada 60 ülkede faaliyet gösterdiğini belirterek, Emaar ismini ilk kez Dubai dışında İstanbulda kullandık. Projede, özellikle AVMde Dubaiden alıntılara yer verdik. Emaar Türkiyeyi stratejik bir ülke olarak görüyor. İlişkimiz uzun vadeli ve yatırım ağırlıklı olarak sürecek dedi.  
300 BİN METREKARE  
Ozan Balaban, 66 dönüm arazi içinde toplam 300 bin metrekarelik inşaat alanından oluşan projenin 4 farklı yapıdan oluşacağını belirterek konut, ofis, AVM ve oteli harmanladıkları projede eğlenceyi de ön plana çıkardıklarını söyledi. 1000den fazla konutun yer aldığı projede 40 bin metrekarelik ofis, 150 bin metrekarelik kiralanabilir alanı ve 400 mağazasıyla Türkiyenin en büyük AVMsi de bulunuyor. Projedeki 5 yıldızlı otel ise Theadress otel zinciri tarafından işletilecek. 
2 MİLYON DOLARA DAİRE 
Emaar Squarede daire büyüklükleri 51 metrekareden başlıyor ve 400 metrekareye kadar çıkıyor. Metrekare fiyatlarının 3 bin 500 dolardan başladığı projede, en düşük satış fiyatına sahip daire 250 bin dolardan satılıyor. Satıştaki en pahalı daire ise 2 milyon dolar olarak hesaplanıyor. Ozan Balaban, bu fiyatların 2 yıl içinde 8 bin doları göreceğini belirtti. 
DUBAİDE LANSMAN  
Emaar Square projesinde resmi satış öncesi 100 konutu bekleyen müşterilerine satışa sunduklarını belirten Ozan Balaban, şunları söyledi: 100 daire için 152 kişi para yatırdı ve 700e yakın kişi de isim yazdırdı. 1000 konutlu projede ilk etapta 300 daire satışa çıktı. İlk lansmanımızı İstanbulda yaptık ve önce buradaki yatırımcıların karşısına çıktık. Proje bu andan sonra dünyadaki tüm Emaar ofislerinde de satışa çıkacak. 2013 Şubat-Mart aylarındysa Dubaide de bir lansman yapmayı planlıyoruz. 
10. yılında halka açılacak 
OZAN Balaban, Emaar Türkiyenin 2006 yılından beri faaliyet gösterdiğini ve büyük ölçekli yatırımların altına imza attıklarını belirterek, halka açılmayı da planladıklarını söyledi. Balaban, Emaar Square projesinin içindeki AVM, ofis ve oteli 20 yıl boyunca işletmeyi planladıklarını anlatarak, Konutları satacağız ama bu alanları satmayıp kiraya vereceğiz ya da işleteceğiz. Bunları portföyümüze alıp kurulışumuzun 10 yılı olan 2016da halka açılmayı planlıyoruz diye konuştu. 
Ocakta temel atılıyor 

* Emaar Squarede Türkiyenin en büyüğü olacak AVMde, ziyaretçiler için eğlence ve çocuk oyun merkezleri ve buz pisti ve bir benzeri Dubai Mallda bulunan sualtı hayvanat bahçesi gibi çok çeşitli seçenekler yer alacak.  
* 2 bin 400 koltuklu mega sinema kompleksi, yalnızca AVMye özel 4 bin 500 araçlık otopark da bulunuyor.  
* AVMde kreşin yanı sıra kayıp çocuk odası ve polikilinik de hizmet verecek. 
* Projede Hight isimli gökdelenin belli bir bölümü 180 odalı Theadress Otel için ayrıldı.  
* Emaar Türkiye, İstanbul Çamlıcada 66 dönüm alana yayılmış karma projesi Emaar Squarede inşaatı 2015 yılının sonunda tamamlamayı bekliyor.  
* 1 yıldır kazı ve hafriyat çalışmalarının sürdüğü projede Ocak ayının ilk haftasında temel atılacak. 
 