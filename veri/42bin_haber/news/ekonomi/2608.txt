Likör yerine yıldız
İstanbul Mecidiyeköydeki tarihi likör fabrikası arazisinde İsviçreli Viatrans ve Meydanbey Ortak Girişimi tarafından gerçekleştirilen Quasar İstanbul 1 Martta satışa çıkıyor.
Otel, rezidans, ofis, mağaza ile kültür sanat moda merkezi olarak hayata geçirilecek tarihi likör fabrikasından oluşan projede, 257 konut ile 58 ofis, 4 bin 300 metrekare sosyal alan ve Fairmontun işleteceği 210 odalı bir otel bulunacak. Metrekare fiyatının 5 bin 900 liradan başladığı proje, konut fiyatları 512 bin dolardan başlıyor. 500 milyon İsviçre frangı (970 milyon lira) yatırımla tamamlanacak Quasar İstanbul, Türkiyeye yapılan İsviçre sermayeli en büyük gayrimenkul yatırımı olacak.
Viatrans-Meydanbey Ortak Girişimi İcra Kurulu Başkanı Haydar Özkan, 23 bin 700 metrekare arazi üzerinde toplam 190 bin metrekare inşaat alanına sahip proje hakkında şu bilgileri verdi: Quasar, evrenin en uzak noktasından dünyaya ulaşabilen ışığın kaynağı olan yıldız anlamına geliyor. Bu marka, tüm dünyada kullanacağımız markamız olacak. Lüksün yeni merkezi Quasar İstanbulda, otel, rezidans, ofis, mağaza ile kültür sanat moda merkezi olarak hayata geçirilecek tarihi likör fabrikası yer alacak. İnşaat alanında 75 ile 765 metrekare arasında değişen 257 konut ile 58 ofis, 4 kafe ve 17 mağazanın yer aldığı toplam 4 bin 300 metrekarelik sosyal alan katı bulunacak. 
1 MARTTA SATIŞTA 
Quasar İstanbulun 1 Mart Cuma günü satışa çıkacağını söyleyen Haydar Özkan, 1 Marta kadar olan sürede talep toplama döneminde ilgi gösterenlere satışımız olacak. 1 Marttan itibaren de satışlarımız herkese açık olacak.  
Fairmont otel  ve ofisle geldi 
DÜNYADA 20 ülkede 66 oteli bulunan 5 yıldızlı otel ve rezidans zinciri Fairmont Hotelsin, Türkiyedeki ilk otelini Quasar İstanbulda açtığını kaydeden Haydar Özkan, şunları söyledi: 210 oda yer alacak. 5 yıldızlı otel konforunu sunan Fairmontun dünyadaki ilk ofis hizmetleri de Fairmont Quasar Offices markasının içinde olacak.  
Fabrika yeniden inşa edilecek 
1930 yılında Fransız mimar Robert Mallet Stevensın Fransa dışında tasarladığı tek Türk yapısı özelliğine sahip likör fabrikası, Mimar Emre Arolat tarafından tarihi dokusuna ve tasarımına sadık kalınarak yeniden inşa edilecek. Rezidans kulesinin iç mekan tasarımı ise Hollandalı Marcel Wanders tarafından yapılacak.