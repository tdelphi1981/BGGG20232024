Başbakan Erdoğan'a verdiği sözü tuttu
Bundan 6 yıl önce yerli spor otomobil Etoxu üreten Ercan Malkoç, Başbakan Erdoğana verdiği sözü tuttu ve Orta Doğu Teknik Üniversitesi (ODTÜ) ile birlikte Etoxun elektrikli modelini geliştirdi.
Türkiyede üretilen ilk elektrikli spor otomobil olan Etox, yaklaşık 20 ayda geliştirildi. Tam dolu şarj ile 180 kilometre yol gidebilen Etox, saatte 170 kilometre hıza çıkabiliyor.

Erteks Yönetim Kurulu Başkanı Ercan Malkoçun, yerli bir otomobil markası oluşturma hayali, bundan 6 yıl önce yurt dışında katıldığı bir otomobil fuarında başladı. Fuarda, dünyaca çok ünlü lüks bir spor otomobili denemesine izin verilmeyen Malkoç, Türk malı bir spor otomobil geliştirmeye karar verdi. Türkiyeye döndükten sonra bu konuda çalışmalara başlayan Malkoç, kısa bir süre içerisinde yerli spor otomobil Etoxu üreterek, 2007 yılı Zafer Bayramında tanıttı. Bu hedefi kendine yeterli görmeyen Malkoç, daha sonra yerli elektrikli otomobil geliştirmeye karar verdi ve Bilim Sanayi ve Teknoloji Bakanlığının San-Tez Projesi kapsamında, ODTÜ ile birlikte elektrikli Etoxu geliştirdi.

Malkoç, AA muhabirine, elektrikli otomobil geliştirmeye nasıl karar verdiklerini anlattı.

İlk Etoxu ürettikten sonra, toplantıda Başbakan Recep Tayyip Erdoğan ile Kırşehirde bir toplantıda karşılaştıklarını ifade eden Malkoç, şunları söyledi: Sayın Başbakanımız yerli otomobil Etoxu geliştirdiğimizi öğrenince çok ilgilendi. Bize, fosil yakıtlı araçlarla zaman kaybetmememizi öneren Sayın Başbakanımız, Bu konuda dünyadan çok geriyiz. Bunun yerine elektrikli otomobile yönelin dedi. Elektrikli otomobil çalışmalarını yeni başladığını, bunun Türkiyenin otomobil sektöründe dünyayı yakalayabilmesi için önemli bir fırsat olduğunu söyledi. Biz de bunun üzerine Sayın Başbakanımıza, elektrikli otomobil yapmaya söz verdik. Başbakan Erdoğanın, yerli elektrikli otomobil üretme konusundaki sözlerinin kendilerini kamçıladığını anlatan Malkoç, hemen çalışmalara başladıklarını ifade etti. Bu süreç içerisinde yerli bir elektrikli motor ve batarya üretmesi için ayrı iki firmayla anlaştıklarını belirten Malkoç, yerli elektrikli motor çalışmalarının son aşamaya geldiğini, çok kısa bir süre içerisinde tamamlanacağını bildirdi.

Daha sonra, Bilim, Sanayi ve Teknoloji Bakanlığının San-Tez Projesi kapsamında ODTÜ ile elektrikli otomobilin geliştirilmesi çalışmalarına başladıklarını belirten Malkoç, 20 aylık bir çalışmanın ardından elektrikli Etoxu ürettiklerini kaydetti.

Elektrikli Etoxu, iç piyasaya sipariş yöntemiyle yapmayı planladıklarını ifade eden Malkoç, Başbakanımıza verdiğimiz sözü yerine getirmenin gururunu yaşıyoruz dedi.

-Elektrikli hafif ticari araçta seri üretime geçmeyi hedefliyoruz-


Bugüne kadar prototiplerini geliştirdikleri araçlardan elde edilen bilgi, mühendislik ve tecrübeleri kapsamında ve yeni üretim tesisinin kurulması, nitelikli personelin kadrolarına dahil olmasıyla, elektrikli spor otomobilin yanı sıra hafif ticari sınıfta elektrikli bir otomobil üzerinde çalıştıklarını belirten Ercan Malkoç, çok kısa bir süre içerisinde yerli motora sahip bu aracı tanıtacaklarını bildirdi.

Sertifikasyon testleri devam eden ve herşeyiyle yerli üretilecek mini ticari aracın, bir şehir içi arabası olacağını ifade eden Malkoç, bu aracın tam dolu batarya ile 150 kilometre gidebileceğini ve saatte 100 kilometre azami hıza sahip olacağını söyledi. Elektrikli hafif ticari aracın seri üretimini planladıklarını anlatan Malkoç, seri üretimi gerçekleştirecekleri tesisin de neredeyse hazır hale geldiğini belirtti. Malkoç, Ülkemiz için önemli bir ihtiyaç olduğunu düşündüğümüz Elektrikli Hafif Ticari araç satışlarına yoğun bir şekilde başlamayı hedeflemiş bulunmaktayız dedi.

Bu araçtan şimdilik yılda 1.000 adet üretmeyi hedeflediklerini aktaran Malkoç, üretimi artırabilmek için ilgili kurumlardan destek beklediklerini dile getirdi. Malkoç, bu araçta kullanılacak ve tamamlanma aşamasına gelen yerli elektrikli motorun, daha yüksek güce sahip olanını da Elektrikli Spor Etoxta kullanacaklarını kaydetti.

-İstanbula 5-6 liralık maliyetle gidebileceksiniz-

Elektrikli hafif ticari araçla Ankaradan İstanbula 5-6 liralık elektrik tüketimiyle gidilebileceğini ifade eden Malkoç, aracın 150 kilometre azami menzili olduğu için yolda mola verip, bataryaları şarj etmek gerektiğini belirtti.

Ankara-İstanbul yolunda bazı dinlenme tesisleri ile anlaşma yaptıklarını aktaran Malkoç, bu tesislerin, yemek yiyene ücretsiz dolum kampanyası yapacağını bildirdi. Söz konusu tesislere şarj istasyonlarını kuracaklarını belirten Malkoç, Tam şarj süresi ilk etapta yaklaşık 45 dakika sürecek. Araç sahibi yemeğini yiyene kadar araçları da şarj olmuş olacak diye konuştu.

Malkoç, araçlarda bulunan adaptör sayesinde araç sahiplerinin, araçlarının şarjını evlerinde ya da işyerlerinde de yapabileceğini söyledi.

-Proje Sorumlusu Prof. Dr. Kalkanlı- ODTÜ, Metalurji ve Makine Mühendisliği Bölümü Öğretim Üyesi ve Yerli Elektrikli Otomobil Prototipi Geliştirme Proje Sorumlusu Prof. Dr. Ali Kalkanlı da elektrikli spor otomobil Etoxun, tamamen özgün bir yerli tasarım olduğunu söyledi. Yüzde 100 elektrikli aracın geliştirme çalışmaları hakkında bilgi veren Prof. Dr. Kalkanlı, aracın motor, batarya ve sürücü hariç bütün aksamlarının yerli mühendisler tarafından yapıldığını söyledi.

Aracın 20 ay gibi kısa bir sürede geliştirildiğini anlatan Prof. Dr. Kalkanlı, projede, çalışan resmi görevli sayısının 10-12 civarında olduğunu, destek veren firmalar da dahil edildiğinde bu sayının 40a çıktığını belirtti. Prof. Dr. Kalkanlı, projenin, 1 milyon 45 bin lira gibi oldukça mütevazi bir bütçeyle gerçekleştirildiğini kaydetti.