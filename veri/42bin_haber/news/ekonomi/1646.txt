1 yılda internette yüzde 40 büyüdü
Smile adıyla 2010 yılından beri internet erişimi sunan ve ADSL hizmetini, 2012 Mayıs ayı itibariyle D-Smart NET markası adı altında kullanıcıları ile buluşturan D-Smart, internet dünyasında da büyümesini hızla sürdürüyor.
İnternet ve dijital yayıncılık teknolojilerine yaptığı yatırımlarla sektöründe farklılaşan D-Smart, bir yıl gibi kısa bir sürede, büyümesini yüzde 40 oranında artırdı. 350 bini aşkın haneye ulaşarak sektörün ikinci büyük ADSL şirketi olan D-Smart NETin hızlı büyümesini değerlendiren D-Smart CEOsu Ali Güven, TV ve internet hizmetini tek elden, tek fatura üzerinden kullanıcılarına sunduklarını; Türkiyede uydu dijital TV hizmeti ile internet hizmetini beraber tek faturada sunan (İkili oyun-Double Play) tek şirket olduklarını söyledi.   
10 MİLYON FİBER BAĞLANTI 
Türkiyede şu anda 20 milyonu sabit, 10 milyonu mobil 30 milyon internet kullanıcısı olduğunu anlatan Ali Güven şu değerlendirmeyi yaptı: 2020 yılında 10 milyon hanede fiber bağlantısı olması bekleniyor. Farklı ihtiyaçlara uygun ADSL seçenekleri sunan, fiber internet hizmetini de kullanıcılarına ulaştıran D-Smart NET, 2012 yılı içinde gerçekleştirdiği hızlı büyümeyi, TV ve internet hizmetlerini bir arada, avantajlı fiyatlarla sunduğu kampanyalar ve limitsiz paketlerle sağladı. Her iki markamızla hızla büyümemizi sürdüreceğiz.