Fıçı da 5 yıl sabretti rafta 2 hafta kalamadı
Yaş üzüm rakısı ve 3 kere distile edilmiş rakı gibi pek çok yeniliğe imza atan Efe, 5 yıl fıçıda bekletilmiş ve viskininkine yakın renge sahip lüks rakı üretti.
Sadece 6 bin adet üretilen Efe 5 Yıllıkın 2 bin şişesini piyasaya verdiklerini belirten Efe Alkollü İçecekler Yönetim Kurulu Başkanı Ekrem Demirtaş, İki bin şişe hemen tükendi. Hem tüketiciden hem restoran tarafında hem de perakende satış noktasında inanılmaz bir ilgiyle karşılaşmak bizi şaşırttı. Bu sıradışı rakı müthiş bir merak yarattı dedi.
Efe Alkollü İçecekler CEOsu Egemen Demirtaş ise sınırlı sayıdaki rakıyı pek çok rakı severin tatmak istediğini vurgulayarak Çok sayıda restorandan gelen talebe olumlu yanıt veremedik, Hayır dedik maalesef. Ne yazık ki sınırlı sayıda üretildi ve talebi karşılayalıyoruz diye konuştu. 
3 ÜLKEYE İHRACAT 
Efe Rakının 25 ülkeye ihracatı olduğunu belirten Egemen Demirtaş, Efe 5 Yıllıka yurtdışından da çok talep var. Yurtdışı için sadece 300 şişe ayırdık. Bunu da kıramayacağımız ABD, Almanya ve KKTCdeki birkaç müşterimize vereceğiz dedi. Ekrem Demirtaş ise İsraile bile ihracatları olduğunu, bunun için koşer sertifikası aldıklarını da hatırlattı.  
ARPA SUYUYLA SAVAŞ 
Şişesini İngilterede bir tasarım ajansına tasarlattıklarını belirten Ekrem Demirtaş şunları anlattı: Bu ürün Türk rakısının İskoç viskisiyle savaşıdır. Bizim rakımızın da tarihi ve itibarı var. Onlar 5 yıllık, 10 yıllık 15 yıllık deyip iyi bir pazarlama yöntemi geliştirmiş. Arpanın suyu fıçıda kıymetli hale geliyorsa, üzümün suyu daha da kıymetli olmalı. 
Rakıda eğer biz yoksak tekel var 
EKREM Demirtaş,  pazar paylarının yüzde 10-11 civarında olduğunu belirterek, Bizim dışımızda 3 oyuncu daha var ve onların payı ancak bizimki kadar yapıyor. Pazarın yüzde 80i Meyin elinde. Bütün haksız rekabete rağmen tutunduk. Biz yoksak piyasada tekel var. Rakıda tekel oluşturulmamalı. Rekabet Kurumu da tüketiciyi düşünerek karar vermeli dedi.