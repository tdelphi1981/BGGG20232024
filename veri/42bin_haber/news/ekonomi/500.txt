Yetkisiz risk tespiti yapanlara dikkat
Kentsel dönüşüm süreci ile başlayan yapılardaki risk tespiti çalışmaları merdiven altına düştü. Çevre ve Şehircilik Bakanlığının yetkili kuruluşu olan Tektaş Kentsel Dönüşüm İnşaat Yüksek Mühendisi Hakan Çatalkaya, sağlam binalara çürük raporu veren yetkisiz firmalara karşı vatandaşları uyardı.

Kentsel dönüşüm süreci kapsamında, Çevre ve Şehircilik Bakanlığı tarafından yetki verilmeyen şirketler, değerli bölgelerdeki binalara riskli yapı raporu vererek rant elde ediyor. Özellikle değerli bölgelerdeki fırsatçıların riskli yapı raporu hazırlatarak vatandaşların kandırıldığına dikkat çeken bakanlığın yetkili kuruluşu Tektaş Kentsel Dönüşüm İnşaat Yüksek Mühendisi Hakan Çatalkaya, vatandaşların bu konuda dikkat etmeleri gerektiğini belirtti.

Yıkım için bakanlık onayı gerekiyor
Risk tespiti için kat maliklerinden birinin tapuyla başvurmasının yeterli olduğunu belirten Hakan Çatalkaya, Bina betonundan karot ile örnekler alınması, röntgen ile betonarme kolon  kirişlerden donatı okunması, binanın oturduğu alan için zemin etüdünün hazırlanması gibi teknik çalışmalar yapıyoruz. Yaptığımız çalışmalar neticesinde; bina sağlam, binada güçlendirme olmalı veya bina yenilenmeli sonuçlarından birini belirliyoruz. Bakanlık bu raporu 10 günlük bir süreçte inceliyor. Bakanlık gerekli incelemelerini yaptıktan sonra, eğer bina riskli ise tapuya bir yazı gönderiyor. Kat maliklerinin hepsine binanın riskli olduğuna dair bir yazı geliyor diye konuştu.

Kat maliklerinin bu yazıyı aldıktan sonra 15 gün içinde itirazda bulunabileceklerini söyleyen Hakan Çatalkaya sözlerine şöyle devam etti: İtiraz halinde, yasa kapsamında belirlenen üst kurul raporu inceliyor ve binaya bakarak bir kanaat geliştiriyor. Onlar raporun doğru olduğunu tespit ettikten sonra, artık mahkeme yolu ile yürütmeyi durdurma ortadan kalkıyor. Avrupada da sistem bu şekilde işliyor. Bakanlık maliklere 60 gün süre veriyor ve çoğunlukla ortak bina karar protokolü istiyor. Bu sayede Bakanlığın kredi ve kira olanaklarından yararlanılması sağlanıyor. 2/3 çoğunluk sağlanamazsa, Bakanlık bina sakinlerini ortak bir karar almaları için uyarıyor, aksi durumda azınlık (1/3) kat maliklerin hisseleri açık arttırma ile çoğunluk (2/3) kat maliklerine satışa sunuluyor, satılamayan kısım ise devletçe kamulaştırılıyor.

Son 1,5 ay içinde 100ün üzerinde binaya deprem risk raporu hazırladıklarını belirten Hakan Çatalkaya, Bugüne kadar alanda yapmış olduğumuz çalışmalar neticesinde minimum beton dayanımı C20 olması gerekirken binaların beton dayanımları C7 çıktı. Bu çok ürkütücü bir sonuç diye konuştu. 

5 aşamada risk raporunuzdan emin olun 

* Risk raporunu verecek şirketin gerçekten bakanlık kuruluşu olup olmadığını bakanlık resmi web sayfasından kontrol edebilir, aksi durumda bakanlığa şikayette bulunabilirsiniz.
*Kentsel dönüşüm kanunu kapsamında bir binaya deprem risk raporu verilebilmesi için 1 binadan 1 kişinin tapusu ile bakanlık yetkili kuruluşuna resmi başvuruda bulunması gerekmektedir;  binada hak sahibi olmayan kişilerin binanız için böyle bir çalışmayı yaptırabilmesi söz konusu değildir.
* Deprem risk raporunun onayı bakanlıktan tarafınıza resmi bir yazı ile bildirir. 
* Kanunen binanızdan bakanlık kuruluşuna yapılan resmi başvuru üzerine hazırlanmış deprem risk raporu sonucuna, 15 gün içinde bakanlığa itirazda bulunabilirsiniz.
* Binanız riskli bina olsa dahi kat maliki olarak, yeni binanızdan kat mülkiyeti kanununca hak mahrumiyetiniz oluşmamaktadır