Yapı Kredi'nin kârı 2 milyarı geçti
Yapı Kredi geçtiğimiz yıl 2 milyar 98 milyon TL net kâr açıkladı.
Bankanın aktif büyüklüğü yüzde 12 artışla 131.5 milyar TLye ulaşırken, Basel II kriterlerine göre banka bazında Sermaye Yeterlilik Rasyosu yüzde 16,3e yükseldi. 
Yapı Kredi CEOsu Faik Açıkalın yaptığı değerlendirmede, 2012 yılında da istikrarlı büyümeye devam ettiklerini ve yılı başarılı bir sonuçla kapattıklarını ifade etti.  
Ekonomide yaşanan durgunluğa rağmen 2012de temel bankacılık gelirlerini bir önceki yıla göre yüzde 18 artırdıklarına dikkat çeken Açıkalın, buna karşılık temel giderlerdeki artışı yüzde 10da tutmayı başardıklarını, gider/gelir rasyosunun da geçen yıla göre yüzde 44 seviyesinde sabit kaldığını sözlerine ekledi.  
Açıkalın, gösterdikleri istikrarlı ve başarılı performansın World Finance tarafından Türkiye'nin En İyi Bankacılık Grubu seçilmesiyle uluslararası arenada da teyid edildiğini ifade etti.   
40-50 YENİ ŞUBE 
2012 yılında pek çok ödüle de layık görüldüklerini sözlerine ekleyen Açıkalın, Başta Engelsiz Bankacılık Programımız, İnternet Bankacılığı ve Mobil Bankacılık uygulamalarımız gibi toplamda 22 ayrı büyük ödülün sahibi olduk. Ayrıca Leadership Excellence Dergisinin hazırladığı Leadership 500 Listesinde,  112 basamak birden yükselerek 100. sıraya çıktık. Ayrıca bu değerlendirmede yer alan tek Türk kuruluş olmanın da haklı mutluluğunu yaşıyoruz şeklinde konuştu. 
Krediler alanında tüketiciye yakın duran bu yaklaşımlarının, marka değerine de büyük katkı sağladığını belirten Açıkalın, Brand Finance tarafından Türkiyenin en değerli 10 markasından biri olarak gösterildiklerini, ayrıca Superbrandsin belirlediği Türkiye'nin Süper Markaları arasında bir kez daha yer aldıklarını belirtti. 
2012 yılında ATM ağının 2.819 adede ulaştığını belirten Açıkalın, 928 şubeyle Türkiyenin en geniş şube ağlarından birine sahip olduklarını ve 2013 planlarında ise 40-50 arası yeni şube açılışı gerçekleştireceklerini sözlerine ekledi.