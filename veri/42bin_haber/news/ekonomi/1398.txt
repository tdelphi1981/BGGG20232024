İDO'nun rakibi denize açılıyor
 
 İstanbul Deniz Otobüsleri'nin (İDO) rakibi seferlerine başlıyor.  Bursa Büyükşehir Belediyesi'nin kurduğu Bursa Deniz Otobüsleri (BUDO) ilk seferini 24 Ocak Perşembe günü yapacak.  Bursa Belediyesi'nin gönderdiği bültendeki bilgilere göre Çarşamba günü de İstanbul Kabataş ve Bursa Mudanya İskeleleri arasında sefer yapacak olan BUDO, 23 Ocak Çarşamba Günü deneme seferine çıkacak.  İDO'nun özelleştirilmesinin ardından Bursa Belediyesi'nin İstanbul hattında deniz taşımacılığı işine gireceğini açıklaması tartışmalara neden olmuştu.  İDO, yeni bir işletmenin kanunsuz olacağını savunmuştu.