Borsa haftaya yükselişle başladı
İstanbul Menkul Kıymetler Borsası (İMKB) 100 Endeksi haftaya 179,45 puanlık yükselişle 71.183,76 puandan başladı.
İMKB'de hisse senetleri önceki kapanışa göre ortalama yüzde 0,25 oranında değer kazandı, bankacılık endeksinin yükselişi ise açılış seansında yüzde 0,14 ile sınırlı kaldı.

Analistler küresel piyasalarda artan risk iştahının etkisiyle, geçtiğimiz haftanın son işlem gününde yükselişe geçen endeksin 71.000 direncinin hemen üzerinde kapandığını hatırlatarak, bugün yurt içinde kapasite kullanım oranı, yurt dışında ise Eurogroup toplantısından gelecek haber ve açıklamaların yön üzerinde belirleyici olacağını kaydediyor.

Endeksin 70.800 - 71.000 bandının destek konumuna gelmesi durumunda yükselişin ivme kazanabileceğini kaydeden analistler, bundan sonraki hedefinin 71.500 ve 72.000 dirençleri olabileceğini ifade ediyor.