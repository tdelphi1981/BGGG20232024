Bank Asyadan Erbile şube
Bank Asya ilk yurtdışı şubesini Erbilde açtı. Bank Asya Genel Müdürü Abdullah Çelik, milyon dolarların evlerde tutulduğu bölgenin bankacılık sektörü açısından büyük bir potansiyeli olduğunu söyledi.
Erbilde faaliyet göstermeye başlayan beşinci Türk bankası olan Bank Asyanın Erbil Şubesi resmi açılış töreninde konuşan Genel Müdür Abdullah Çelik, 7 milyon dolar sermaye ile kurulan şubede 9 personelle hizmet verdiklerini kaydetti. 600 kişilik bir müşteri portföyüne ulaştıklarını anlatan Çelik, Iraktaki ticari faaliyetleri önemsediklerini ve Erbile önem verdiklerini kaydetti.  
MİLYON DOLARLAR EVDE 
Bölgenin gelecekte Ortadoğunun önemli ticaret merkezi olacağına inandıklarını ifade eden Çelik şunları anlattı: İnsanlar henüz bankacılık kültürüne yabancı. 1991 yılındaki bankacılık krizinden sonra güven bunalımına girmişler. Erbilde 1.5 milyon insan var ve ekonomi genelde peşin para ile dönüyor. Milyon dolarlık ticaretler evden getirilen paralarla yapılıyor. Bankaya para yatırma gibi alışkanlıkları pek yok. Biz burada ilk olarak taşıt kredisi ve konut kredisi ile başladık. Taşıt kredisine ilgi daha yüksek oldu. Bazı büyük şirketlerle taşıt kredisi anlaşması yaptık.
Erbilin kendilerinin ilk yurtdışı şubesi olduğunu hatırlatan Çelik, Çok farklı bir bölgedeyiz ve yeni bir banka kuruyormuş gibi çalıştık. Irakta büyümek artık çok kolay. Hem lisansımız var hem de altyapımız. Bağdatta da şube açmayı düşünüyoruz dedi.  
Ticaret vahası gibi oldu 
BÖLGE-DEKİ insanların Türk bankalarına alışkın olduğunu belirten Çelik, Bölge, bankacılık açısından bakir ve birçok fırsat sunuyor. Bankacılık hizmetlerinin genişlemesi ile ekonomideki para da sisteme girmeye başlayacak. Erbil, güvenlik nedeniyle Irak için bir ticaret vahası olmuş durumda. Irakın güneydeki güvensizlik ve istikrarsızlık nedeniyle insanlar hafta sonu buraya alışverişe geliyor diye konuştu.