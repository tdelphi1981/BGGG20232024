Hollywooda rakip stüdyo kuruluyor
Mars Entertainment Group sinema salonlarından sonra film yapımcılığına soyundu. Mars CEOsu Muzaffer Yıldırım, yılda 8-10 film yapacaklarını belirterek, Ayrıca Warner Bros gibi dev bir stüdyo kuruyoruz. Hollywood ile rekabet edebilecek! 20 milyon dolarlık dev bir film fonu da kurduk dedi.
SİNEMA, spor, SPA, restorancılık gibi alanlarda faaliyet gösteren Mars Entertainment Groupun CEOsu Muzaffer Yıldırım mutluluk sanayinde çalıştıklarını belirterek, bu sanayideki performanslarının Amerikalı Colony Capital, Actera Group ve Esas Holding gibi devleri de yatırımcı olarak çektiğini belirtti. İşimiz eğlence. Biz de yaparken eğleniyoruz. Aslında herkes perdenin önünü görüyor ama arkasında çok büyük bir üretim var diyen Yıldırım, eğlence endüstrisindeki dev yatırımlarını anlattı.  
- Bir film stüdyosu mu kuruyorsunuz?
-  Evet, böyle bir plan var. Warner Bross gibi, onu örnek aldığımız çok büyük bir stüdyo kuracağız. İsmi Filmmall. Aynı zamanda 20 milyon dolarlık dev bir film fonu kuruyoruz.  
ASLA KÜÇÜK DÜŞÜNMÜYORUM
- Nasıl yürüyecek bu?
-  Bağımsızlara, yönetmenlere açık Hollywood, Bollywood tarzı bir yapı Senaryo, ofis vs. bulunacak. Daha sonra dev platolar kurmayı planlıyoruz. Hiç küçük düşünmüyorum! Asla küçük düşünmüyorum! Yılda 8-10 iyi film yapmayı planlıyoruz. Türk sinemasını komple değiştirecek bir proje bu
- Film yapımcılığına da başladınız.
-  Ciddi ciddi sinema yapımcılığına girdik. Yılda 4-5 film yapmak istiyoruz. 16 Kasımda vizyona giren Dağ bunun örneklerinden biri. 30 Kasımda vizyona girecek Eve Dönüş filminin de yapımcısı biziz. 
CİRO 10 FİLMDEN GELİYOR
- Sinema sektörü nasıl gidiyor peki? Örneğin Türk dizilerin gösterdiği başarı sinema için söz konusu değil. 
-  Türkiyede yılda 45 milyon sinema bileti satılıyor. Bunu 85 milyona çıkarmayı hedefliyoruz. Bunun için içerik lazım. Bu da filmdir. Onu da üretmek gerek! Eğer iyi bir ürün yaparsanız Türkiyede de yurtdışında da satarsınız. Türkiyede yılda 60-70 film çekiliyor fakat cironun yüzde 90ı, 10 tane filmden geliyor. Geri kalan filmler ise cirodaki yüzde 10luk kısmı paylaşıyor. Çok kalitesiz prodüksiyonlar var. Sanat filmi de tüketiciye ulaşmalı. Bu iş festival filmleri ve box office diye ikiye ayrılır. En büyük eksik senaryo. Filmin matematiği o Çok iyi yönetmenler var ama senaryoda sıkıntılıyız. Amerikada yılda 40 bin kadar senaryo tescilleniyor.
- Başka yeni yatırım planlarınız var mı?
-  Her yıl filmler hariç 50 milyon dolar yatırım yapıyoruz.   
Yataklı restoran açtı
- Yataklı bir restoran açtınız Karaköyde. Nedir o tam olarak?
-  NumNumlardan başka alanlara yatırım yapmak için çıktık. O hatalı bir karardı, bugün olsa çıkmazdık. Ama en azından Mehmet Gürste kalması bizi mutlu etti. Şimdi iki ortak yeme-içme alanını yeniden yapılandırıyoruz. Hem cool hem de kitlesel restoranlar açacağız. Nu Pera ve Backyard gibi mekanların ardından Karaköyde yeni bir yer açtık. Unter diye süitli, yataklı bir restoran. Çatıda bir suit var. Bazen bir yeri kapatıp eğlenmek istersiniz ya da gecenin sonunda eve dönmek zor gelir İşte o gibi durumlar için. Ya da restorana gitmeden süitte yemek için hazırlanabilirsiniz. İstanbul gece hayatını şaşırtacak bir iki konseptimiz daha var. 
Spor kültürümüz komik durumda 
- Sor yapma alışkanlığının olmadığı bir toplumda salonlar açıyorsunuz. Zor değil mi?
-  Türkiyede spor yapma kültürü komik durumda. Son dönemde sağlığa katkısı medyada çok vurgulanınca bir miktar ilgi arttı. İstanbulda büyük spor kulübü 35 taneyi geçmez. Mahalle aralarında da ancak 60 tane kadar vardır. New Yorkta 700 spor salonu var. Almanya da bu konuda çok ileri. Spor bir disiplin işi. O bize zor geliyor, bizde yok maalesef. Çabuk sıkılıyoruz. Her pazartesi diyete her hafta sonu spora başlarız ama devamı gelmez. Yılda 60 kez spor yapan bırakamaz. 
Dört evlilik yapan tek firmayız
- Pek çok ortak, yabancı yatırım aldınız
-  Bugüne kadar 4 tane evlilik yapan tek firmayız. Aslında 3 evlilik ama biri iki fonla. Sinemada şu anda 500 salon üstündeyiz ve 2015te 1000 salona ulaşacağız. Spor salonları zinciri MACtan şu anda 5 tane var ama 2015te bu sayı 60a çıkacak. Ocak ayına kadar 4 tane daha açacağız. Hizmet kalitesi aynı olan ancak daha az servis sunan Macfit daha küçük bütçelerin ulaşabildiği bir salon olacak. Bu konsepti açmak da daha kolay olacak. 
Menderes tedavi edecek 
- Ortağınız Menderes Utku Amerikaya mı yerleşti?
-  Menderes, New Yorkta psikoloji masterı yapıyor. Yılarca beni delirtti şimdi okumaya gitti. Dönüp herhalde beni tedavi edecek. Amerikada işletme okumuş adam birden psikolojiye merak sardı. Şaka bir yana buna çok merak sardı ve yapıyor olmasından ben de çok memnunum.