İki bölge arasında yüzde 100'lük ısı gideri farkı
İstanbulun gözde iki semti... Biri Esenyurta bağlı Esenkent, diğeri Başakşehire bağlı Bahçeşehir. Bu iki bölge arasında bir konuda ciddi bir uçurum bulunuyor. Bir bölgede yaşayanların yıllık ısınma giderleri ile diğer bölgedekilerin ısınma gideri arasında yüzde 100e varan bir fark var. Yolun sağ tarafı doğalgaz ile ısınıyor, sol taraf ise termik santralden elde edilen sıcak su ile. Bir tarafdaki aylık gider 166 TL, diğer tarafdaki gider ise 83 TL.
Esenkent bölgesinde 7 bin 400 konut bulunuyor. Başakşehir bölgesinde ise 13 bin kadar konut bulunuyor. 
Özellikle havaların soğuması ile birlikte bu iki bölgeden birinin 'huzursuzluğu' artıyor. Zira, ısınma için oluşan gider, diğer bölgeye kıyasla iki kat kadar daha fazla. 
Esenkentte bulunan 7 bin 400 konutun ısı ihtiyacı, bölgede kurulu doğalgaz çevrim santrali olan Doğa Termik Santralinde elde edilen sıcak su ile karşılanıyor. Bu bölgedeki konutlarda yaz-kış musluktan sıcak su aktığı ifade ediliyor. Yapılan hesaplamaya göre bu bölgede oturan ailelerin yıllık ısınma gideri 998 TL. Bu durumda aylık yapılan ödeme ortalama 83 TL seviyesinde. 
Ancak Bahçeşehir Bölgesinde tablo çok daha kötü durumda. Bu bölge için yapılan hesaplamaya göre yıllık gider  bin  513 TL olarak hesaplanmış. Ancak site sakinleri giderlerinin 2 bin TL dolayında olduğunu bildiriyor. Bu durumda aylık gider 166 TL seviyesinde.  
YILLIK GİDER 2 BİN TL 
Bahçeşehirde bulunan Funda Bloklarında 30 daireli bir sitede yönetici olan Bülent Akkuş (37) şu bilgileri veriyor: Bizim burada doğalgaz ön ödemeli sistemde. BOTAŞ'tan alınan gazı başka bir dağıtıcı şirket satıyor. Biz site olarak aralık ayı için 12 bin TLlik doğalgaz satın aldık. Ve aldığımız bu gaz bitti. Daire başına böldüğümüzde 400 TLye geliyor. Yine bu yılın 1 Ocak-31 Aralık arasında aldığımız doğalgazın bedeli 60 bin TL. Bunu da 30 daireye bölüştüğümüzde yıllık, dairenin doğalgaz gideri 2 bin TL olarak ortaya çıkıyor.  Ki, ocak-şubat gibi soğuk aylarda sitenin aylık doğalgaz sarfiyatı 18-19 bin lirayı buluyor.  
SİTE SAKİNLERİ BİR ARAYA GELDİ 
Yine aynı bölgede bulunan Hane Plus isimli sitede oturan Aysun Güçel yıllık ısınma giderlerinin 2 bin TL'yi aştığını iletti. Güçel, 860 dairenin bulunduğu site sakinleri olarak sosyal paylaşım sitesi üzerinde sorunlarını gündeme getirmeye çalıştıklarını söyledi. 
YILLIK GİDER 900-1000 TL 
Esenkentde bulunan Regnum Elitkent Sitesinin Yönetim Kurulu Başkanı Şahin Aydın (46), yönetiminde bulundukları sitede 722 konutun bulunduğunu söyleyerek şu bilgileri verdi: "Kışın daire başına ortalama ısı giderimiz 80-100 TL arası, yazın ise 20-25 TL. Ortalama yıllık giderimiz 900-1000 TL arası kadar. Çok da iyi ısınıyoruz. Bu bölgede bu santralin bulunması bizim için büyük bir şans. Bu santralden yalnızca Esenkent değil, Bahçeşehir de başka bölgelerde yararlanabilir."  
dgokce@hurriyet.com.tr 

 