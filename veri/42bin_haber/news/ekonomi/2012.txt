1 MİLYAR DOLARLIK İHRACATIN SIRRI
Kişi başına düşen 2 bin 595 dolarlık milli gelir ile 81 il arasında son sırada yer alan Şırnakın ihracat rakamları görenleri şaşkına çeviriyor. Ekonomi Bakanlığı verilerine göre Şırnakın 2012 ihracatı 1 milyar 18 milyon 812 bin dolar. Ancak gerçekte durum böyle değil. İstanbul, Gaziantep,. Mersin gibi illerden yapılan ihracat Şırnak üzerinden kayıtlara geçiyor. Şırnakın gerçek ihracatı ise yok denecek kadar az.
81 ilin yaptığı ihracat rakamlarına bakıldığında en dikkat çekici gelişmenin Şırnakta yaşandığı anlaşılıyor. Ancak rakamlarına detayına bakıldığında durumun gerçekte öyle olmadığı kısa sürede açığa çıkıyor. 
10 YILDA 50 KAT ARTTI 
Şırnakın 2002 yılı ihracatı kayıtlara 21 milyon 172 bin dolar olarak geçti. 2005te bu rakam 250 milyon 740 bin dolar oldu. Önemli sıçrama ise 2009 yılı rakamlarında görülüyor. Anılan yıl yapılan ihracat 607 milyon 255 bin dolar.  Geçtiğimiz yıl sonu ihracat rakamları ise 1 milyar 18 milyon 812 bin dolar. 
EN YOKSUL İL 
Kişi başına düşen 2 bin 595 dolarlık milli gelir ile Türkiyenin en yoksul ili olarak kayıtlara geçen Şırnaka kayıtlı ihracatçı firma sayısı ise 2002 yılında 52 iken 2012de bu sayı 212ye çıktı. 
MALI DA PARAYI DA GÖRMÜYOR 
Şırnak Sanayi ve Ticaret Odası Başkanı Osman Geliş, 1 milyar doları geçen ihracat rakamının kendilerine ait olmadığını ifade etti. Bu durumda, söz konusu ihracat malı da elde edilen dövizin de Şırnak ile bir ilgisi yok. Bir başka ifada ile Şırnak ne malları ne paraları görüyor. Ancak sıralamada Şırnak en çok ihracat yapan iller arasında yer alıyor. 
BAŞKANIN BİLE İHRACATI YOK 
Oda Başkanı Geliş, anılan ihracatın İstanbul, Mersin, Gaziantep gibi illerden Kuzey Iraka yapıldığını, malların buralardan gönderildiğini ancak kaydın Şırnakta gözüktüğünü ifade etti. Osman Geliş, Şırnakın gerçekte yaptığı ihracatın yok denecek kadar az olduğunu ifade ederek Oda Başkanı olarak kendilerinin de ihracatı bulunmadığını söyledi. 
Osman Geliş, anılan ihracat rakamının ise Türkiyenin ekonomik gelişimine katkı sunduğunu belirtti. 
dgokce@hurriyet.com.tr 
  
 