Japonya ve Çin borsası sert yükseldi
Asya borsalarının büyük bölümünde tatil nedeniyle işlem yapılmıyor. Açık olan Japonya ve Çin'de ise sert yükselişler yaşandı.
Japonya'da Başbakan Şhinzo Abe'nin deflasyonu bitirmek üzere, yüzde 2 enflasyon hedefinin benimsenmesine yönelik olarak Japonya Merkez Bankası üzerinde baskıyı artırmasının ardından yenin zayıflaması ve daha fazla teşvik beklentileriyle Nikkei 225 endeksi yüzde 1,4 artarak 10.080,12 puandan kapandı. 
Çin'de ise Şangay bileşik endeksi emlak ve bankacılık hisseleri liderliğinde yüzde 2,5 artarak 2.213,61 puanla günü tamamladı.