Muhteşemin yapımcısı 2 kat vergi vermeli
BAŞBAKANIN eleştirdiği Muhteşem Yüzyıl dizisi Avrupa Birliği Bakanı ve Başmüzakereci Egemen Bağışın ana konuşmacı olarak katıldığı Marka Konferansına da damgasını vurdu.
Tartışmaların dizinin tanıtımına büyük katkı yaptığını ifade eden Bağış, hiçbir devletin bir dizi tanıtımına bu kadar katkı sağlamadığını ifade ederek, Ben o dizinin yapımcısı olsam bu devlete iki kat vergi verirdim dedi. Bugün 77 farklı ülkede 116 dizinin sezonluk anlaşma ile satıldığına dikkat çeken Bağış, Yapımcıların dizilerden elde ettikleri gelirlerde arttı. Bizim köklü bir tarihimiz var. Bunu senaryolarına yansıtanların tarihe biraz daha saygılı olması lazım. Ben geçen hafta Macaristandaydım. Uçakla gitmeme rağmen çok yoruldum. Kanuni Sultan Süleyman at sırtında buralara iki defa gitmiş. Ama dizilerde iki kadın arasında kalmış gibi gösterilmesine karşıyız. Bizim hassasiyetimiz bunlara titizlik gösterilsin diye konuştu.
Bakan Bağış, konuşmasında İstanbulda çekilen James Bondun son serisi Skyfall filminde İstanbulun iyi gösterilmediği konusundaki eleştirileri ise şöyle cevapladı: Bizimde kafamızda önyargılar var. Senaristin kafasında da bu önyargı var. Bunu filme yansıtmış. Bizim işte bu önyargıyla mücadele  etmemiz lazım. Bu filmin İstanbulda çekilmesine bizzat ben yardımcı oldum. Daha iyi olabilir miydi? Olurdu. Şimdi Turizm Bakanlığı ile birlikte üzerinde çalıştığımız bir tasarı var. Aynen Maltada ve Yeni Zellandada olduğu gibi ülkemizde çekilecek uluslararası film projelerine teşvik sistemi geliştiriyoruz. Böylelikle yabancı yapımcılara vergi iadesi sistemini getireceğiz. Bu turizm potansiyelimizin artmasına da yardımcı olacak. Bundan sonra içinde romantizm olan, mutfak olan, gurme tarzı fimleri destekleyeceğiz. 
Avrupanın kızı Ortadoğunun gelini 
EGEMEN Bağış, konuşmasında İstanbulu Avrupanın kızı, Ortadoğunun da gelini olarak tanımlayarak, Bizi biz yapan en önemli özelliğimiz birinden birine muhtaç olmama özelliğimiz. Bunu çok iyi kullanmalıyız. Hala Avrupanın sınırlarının Meriç ve Tunanın kesiştiği noktada bittiğini öngören Avrupalı dar vizyonlu siyasetçiler var. Çok şükür Avrupalı seçmen onları balık tutmaya gönderiyor dedi 
The Simpsons yasağı ilk bizden çıkmadı 
AVRUPAnın yaşadığı krizden güçlenerek çıkacağına dikkat çeken Egemen Bağış, şunları söyledi: Avrupa gibi bir gücün bittiğini düşünmek mümkün değil. AB bu krizi aşacaktır. Bütün bu tartışmaların sonunda güçlü bir Avrupa çıkacaktır. Beş yıldır Sarkozy baskısı nedeniyle AB belgelerinde Türkiye için katılım kelimesini kullanamıyorlardı. Dün yazılan bir belgede ise ilk defa katılım belgesinin kullanmaya başladılar. Tabii bu yeterli değil İrlandanın dönem başkanlığında ABden  aha aktif bir süreç bekliyoruz. Bağış, The Simpsons çizgi filmine RÜTÜKün kestiği ceza konusunda, Çizgi filmin cezalandırıldığı ilk ülke burası değil. Japonyada daha önce bu çizgi film cezalandırıldı diye konuştu.