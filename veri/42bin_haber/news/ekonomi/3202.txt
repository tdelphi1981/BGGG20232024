Genç patronlar, beyaz fular ve kravatla Diyarbakırda çözüm istedi
Beyaz fular ve kravat takan TÜGİK üyeleri, çözüm süreci sonrasına ilişkin iş dünyasının atacağı adımlara yönelik fikir alışverişinde bulunmak amacıyla Diyarbakırda çeşitli temaslarda bulundu.
Türkiye genelinde 7 federasyon, 72  ve 10 bine yakın üyesi bulunan Türkiye Genç İşadamları Konfederasyonunun (T ÜGİK) Genel Başkanı Erkan Güralın başkanlığındaki heyet, çözüm süreci sonrasında iş dünyasının atacağı adımlara yönelik Diyarbakırda çeşitli ziyaretler gerçekleştirdi.  
Güneydoğu Genç İşadamları Derneğinin (GÜNGİAD) desteğiyle gerçekleştirilen ziyaretlerde valilik, büyükşehir belediyesi, Sur Belediyesi, baro, ticaret ve sanayi odası ile ticaret borsası ziyaret edildi.   
TÜGİK üyeleri, Diyarbakıra gelirken çözüm sürecine verdikleri desteği temsilen yakalarına beyaz mendil, erkekler ayrıca kravat, kadınlar da fular taktı. Beyaz mendil, kravat ve fularların yanı sıra barışa nazar değmemesi dileğiyle getirilen nazar boncukları da yapılan ziyaretlerde yetkililere hediye edildi.  
Hayatımın en anlamlı, özel ziyareti 
Erkan Güral, hayatının en anlamlı, özel ziyaretini gerçekleştirdiğini ifade ederek, ilerlemekte olan çözüm sürecine işaret etti. Bu çerçevede iş dünyasının hareket biçimi ve süreç sonrasına yönelik atacağı adımların çok büyük önem taşıdığını kaydeden Güral, sivil toplum kuruluşlarının da bunun dışında kalmaması gerektiğine inandıklarını söyledi.  
TÜGİK olarak süreç sonrasındaki dönemde üyeleriyle birlikte Diyarbakır ve Güneydoğu Anadolu Bölgesinde ekonomiyi geliştirmek ve istihdamı yükseltmek için ne tür çalışmalar yapabileceklerine ilişkin çalışmalar içerisinde olduklarını anlatan Güral, şunları kaydetti:  
Bölgeye yapılan her türlü katkı ülkeye yapılmış olacaktır. Bu nedenle çözüm süreci sonrasında iş dünyasının atması gereken adımlara ilişkin fikir alışverişi yapmak amacıyla gerçekleştirdiğimiz bu ziyaret, TÜGİK açısından yapıcı bir çalışma süreci ortaya koymak adına önemli bir başlangıç. Oluşturmayı hedeflediğimiz hareket planı için Diyarbakırdaki temaslarımızın son derece önemli ve belirleyici olacağına inanıyorum. İlerleyen günlerde Van, Mardin, Muş, Batman ve Bitlisi ziyaret ederek temaslarımızı ve çalışmalarımızı sürdüreceğiz.  
Çözüm sürecinin olumlu şekilde biteceğine yönelik inançlarının tam olduğunu belirten Güral, Diyarbakırda her yıl 35-40 bin kişinin 18 yaşın bastığını, bu gençlerin meslek sahibi olmasının büyük önem taşıdığını kaydetti. 
DİYARBAKIR ÖNEMLİ BİR MERKEZ OLMA YOLUNDA 
Diyarbakır Valisi Mustafa Toprak da vatandaşların ezici çoğunluğunun meselenin bitmesini istediğini ifade ederek, Bu süreç çok önemli. Sürecin benimsenmesi, inanılması, ortaya çıkabilecek engeller konusunda dikkatli olunması gerekir. Onu ortadan bırakmadan sonuca ulaştıralım dedi. Bölgedeki yeni yatırımlara ilişkin gelişmelere değinen Toprak, Burası önemli bir merkez olma yolunda. Bu potansiyelini çevreye faydalandırma imkanı var. Ama olamıyor. Burada bir molotofkokteyli atıldığında insanlar haklı olarak yine Diyarbakırda olaylar oldu diyor. Hızlı bir rehabilitenin de içerisine girmemiz gerekiyor şeklinde konuştu.  
Diyarbakır Büyükşehir Belediyesi Eş Başkanı Hafize İpek ise Diyabakırda 0-25 yaş arası nüfusun yüzde 60 ve işsizliğin yüzde 30ün üzerinde olduğunu belirtirken, çözüm sürecine ilişkin görüşmelerin bu sefer diğerlerine benzemediğini, Türkiyedeki halkların el ele vererek elini taşın altına koyması gerektiğini söyledi.  
 
Bir oğlum dağda, bir oğlum da 2 ay sonra askere gidecek 
Sur Belediye Başkanı Abdullah Demirbaş da barış sürecine bütün toplumsal kesimlerin destek olmasından büyük memnuniyet duyduklarını ifade ederek, yüreğimiz her zaman küt küt atıyor. Bir de istemeyenler var. Artık öl-öldür yerine yaşa-yaşatı esas alacak bir sürece ihtiyaç var. Acılarımızla yüzleşme zamanı gelmiştir. Benim bir oğlum dağda, bir oğlum 2 ay sonra askere gidecek. Kim bizim kadar barış isteyebilir ki Orada yaşamını yitiren asker de, dağda ölen de yüreğimizin bir parçası. Bu topraklara barışı anneler getirecek diye konuştu. Demirbaş, kendisine hediye edilen beyaz kravatı takarken, yarın Barzani ile görüşmeye gideceğini, bu kravatla Barzaninin yanına gideceğini söyledi.  
İzmirli işadamı yatırım için geldi  
GÜNGİAD Başkanı Hakan Akbal, barış sürecinin olumlu ilerlemesi için meselenin ciddi şekilde ele alınması gerektiğini, bir takım iç ve dış çevrelerin sürecin olumlu şekilde sona ermesini önlemek için bazı provakasyonlarda bulunabildiğini, bu tür yaklaşımların olmamasını ümit ettiklerini söyledi. Akbal, Kardeş halklar arasına konulan bu nifak tohumlarının daha fazla dallanıp budaklanmasına izin vermememiz gerektiği inancındayım dedi. Çözüm süreci ile birlikte Bölge dışındaki işadamlarının da yatırım için geldiklerini aktaran Akbal, Nitelikli cam tesisi olan İzmirli bir işadamı, daha önce burada yatırım yapmayı düşünmüyorken, bu süreçte kendileriyle konuştuk, Yatırım için buraya müracaat ettiler. Bu da aynı havanın getirdiği güçtür diye konuştu.