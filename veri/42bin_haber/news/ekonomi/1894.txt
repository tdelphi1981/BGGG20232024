Sınırı tüketici kredisine koyun
Türkiye Ekonomi Politikaları Araştırma Vakfı (TEPAV), Merkez Bankasının kredi büyümesini yüzde 15 üst sınırda tutma politikasına karşı çıkarak, Gelecek dönemlerdeki büyüme oranımız açısından bakıldığında, tüm kredi türlerine yüzde 15 gibi bir üst sınır getirmek yerine, tüketici kredilerinde bu sınırı daha düşük tutmak, yatırım kredilerinde daha yüksek bir artış oranına izin vermek doğru ekonomi politikası seçeneği dedi.
Prof. Dr. Fatih Özatayın gözetiminde TEPAV için hazırlanan raporun Yurtiçi Kredi Gelişmesi ve Para Politikası başlıklı bölümünde, yurtdışına ilişkin belirsizliklerin azalmasıyla, yurtiçi kredi artış oranının ekonomik faaliyet düzeyi açısından önemli bir belirleyici olacağına dikkat çekildi. Yurtdışına ilişkin olumlu gelişmeler çerçevesinde yatırım yapma iştahında sınırlı da olsa toparlanma beklemek gerektiğine işaret edilen raporda, Ekonomi yönetimi, geride bıraktığımız yılda, 2011e kıyasla belirgin biçimde düşmesine karşın hala GSYHnin yüzde 6.5i düzeyinde cari işlemler açığı ile kredi genişlemesi arasında yakın bir ilişki olduğunu düşünüyor denildi.