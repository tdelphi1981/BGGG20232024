Hatalarından ders çıkarıp geri döndü
Türkiyeye gelen ilk uluslararası kahve zinciri Gloria Jeans Coffee, geçen yıl batarak çıktığı pazara 40 yıllık baklavacı Haci Sayid ile geri döndü.
1999 yılında geldiği Türkiyede geçen yıl pek çok şubesine haciz gelen Gloria Jeans, hatalarından ders çıkararak yeni bir yapılanmaya gitti. Grup DNC Yönetim Kurulu Üyesi Mehmet Dinçerler Gloria Jeans Türkiyede önceki master franchiserın (Reysaş Uluslararası Gıda) başka işleri nedeniyle battı, yoksa markanın kendisi yoluna devam ediyordu. Türkiyeden müracaat eden 18 önemli marka arasından bizi seçtiler dedi. 
Hacı Sayidin sahibi Burhan Dinçerler, Biz çok iyi lokasyonlar kapanıyor diye acele ettik ama Avustralyadaki merkez 8 ay bizi iğneden ipliğe inceledi dedi. 
Gloria Jeans 88 şubesini kapatırken, eski temsilciden Grup DNCye sadece 2 şube devredildi. Gloria Jeans Genel Müdürü Emrah Bilgin Şu anda 7 şube var ve 4 tanesi de inşaat halinde. Şu ana kadar 5 milyon TL yatırım yaptık. Yıl sonuna kadar 15 milyon TL daha yatırımla 25 şubeye ulaşmak hedefimiz dedi. 
FİYATLARA AYAR 
Emrah Bilgin, hatalardan ders çıkararak şu değişiklikleri yaptıklarını anlattı:
· Piyasanın yüzde 35-40 yukarısında olan fiyatlarımızı düzenledik.
· Self-servicei geri getirdik ama masaya da servis yapacağız. 
· Ürkütücü, pahalı ve hantal görüntüyü kaldırdık. İnsanların girmeye cesaret edeceği mekânlar yarattık. 
· Kahvenin yanında çikolataya girdik, çay çeşitlerimizi artırdık.  
Şubesini açamadığı kahve zincirini oğluna aldı 
MEHMET Dinçerler, 5 yıl önce Floryada Gloria Jeans Coffee açmak için müracaat ettiğini ancak Franchise vermiyoruz diye geri çevrildiğini söyledi. Burhan Dinçerler ise bu alana girme nedenlerini şöyle anlattı: Hacı Sayidin yanında bir iş daha yapalım istedik. Gloria Jeans partner arıyordu. Yeni marka getirmek yerine bilinen bir markayı getirmeyi seçtik. Bu arada oğlum Mehmet okulunu bitirdi. Bu işin başında da o bulunacak. 
300 bin doları olan açabilecek 
MEHMET Dinçerler, franchise vererek büyüyeceklerini belirterek, Şimdiye kadar 1200 başvuru oldu. 65 bin dolar isim hakkı, proje ve kontronörlük için bir bedel ödeniyor. Yüzde 6 da royalty alıyoruz. Mağaza yatırımıyla beraber 300 bin doları gözden çıkarmak gerek dedi.