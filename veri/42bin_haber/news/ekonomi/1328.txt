Bank Asya yönetiminde değişiklik
Bank Asya finansal hizmetler sunan grup şirketlerinin gösterdikleri performansı dikkate alarak yeni bir yapılanmaya gitme kararı aldı.
Buna göre hali hazırda Bank Asyanın Genel Müdürlük görevini yürüten Abdullah Çelik, Bank Asya Grup Şirketlerinin İdaresinden Sorumlu Koordinatör sıfatıyla atanırken, Çelikten boşalan Genel Müdürlük görevini ise halen Yönetim Kurulu Başkanvekilliği görevini sürdüren Ahmet Beyaz devraldı. 
Bank Asya üst yönetiminin yanı sıra grup şirketleri genel müdürlerinin de hazır bulunduğu basın toplantısında konuşan Bank Asya Yönetim Kurulu Başkanı Prof. Dr. Erhan Birgili, Bank Asyanın geleceğe dönük vizyonu çerçevesinde son derece önemli gördükleri yeni yapılanmayı açıklarken, Yönetim Kurulumuz, finansal hizmetler sunan grup şirketlerimizin gösterdikleri performansı dikkate alarak yeni bir yapılanma kararı alınmıştır. Yeni yapılanma, Banka Asya ve grup şirketlerinin finansal holding olması yönünde atılan ilk adımdır. Her iki arkadaşımıza da yeni görevlerinde başarılar diliyorum dedi. 
Çelik: Grup şirketleri ile birlikte yurtdışına ağırlık vereceğim 
Toplantıda konuşan Abdullah Çelik ise, yurtdışının her zaman ön planda olduğuna dikkat çekerek, Bu çok yoğun mesai harcamak gereken bir iş. Günlük işlerin arasında bu işin arada kaynayıp gitmesini istemiyoruz. Son dönemde Bank Asya Erbilde şubesini atçı. Bunun yanı sıra Afrikada ve Hindistanda yatırımlarımız var. Katılım bankacılığı potansiyeli olan her yerde radarımız vardır dedi. 
Yeni yapılanma ile ilgili değerlendirmelerde de bulunan Abdullah Çelik, Bank Asyada biz hep beraberiz. Grup içindeyiz. Tecrübelerimizi paylaşacağız. Biraz daha yurtdışına ağırlık vereceğiz. Türkiye büyük ve bizim çok iyi bildiğimiz bir Pazar. Oyuncuları biliyoruz. Ama yurtdışında büyümek çok zor. Daha çok yurtdışına ve grup şirketlerimize bu yeni dönemde odaklanacağım dedi. 
Bank Asyanın stratejisi aynen devam edecek 
Bank Asyanın yeni genel müdürü Ahmet Beyaz ise, Bu bayrağı Abdullah Beyden almak benim için ayrı bir onurdur. Kendisinden çok şey öğrendim. Abdullah Beyin vizyonu şimdi grup şirketlerimizin birlikte yönetilmesi için daha üst seviyeye taşınmış oldu. Hedeflerimizi de bu yolda birlikte gerçekleştirmeye devam edeceğiz dedi.