Samsung piyasa değeri bakımından rekor kırdı
Televizyon ve akıllı telefon pazarında yükselişte olan Samsung'un Hong Kong borsasındaki piyasa değeri tarihinde ilk defa 200 milyar doların üstüne çıkarak rekor kırdı.
Güney Korenin piyasa değeri 200 milyar doları geçen ilk şirketi ve dünyanın piyasa değeri bakımından en büyük 15. şirketi olan Samsungun değeri 2012de yüzde 40 arttı. Bunda Galaxy akıllı telefonlarının satış rakamlarında yakaladığı büyük başarı etkili oldu. Samsungun en büyük rakibi ve dünyanın en değerli şirketi olan Appleın piyasa değeri ise bu sene yüzde 35 artarak 515 milyar dolara ulaştı.  
MSCI Gelişmekte Olan Pazarlar Bilgi Teknolojileri Endeksi (MXEF0IT) ise yüzde 1 artarak 271 dolar seviyelerine geldi ve 2000 yılından beri en yüksek seviyesine ulaştı. ABDde işsizlik oranlarının tahminlerin altında gelmesinin ardından teknoloji şirketlerinde son 3 haftadır devam eden değer artışı dün de devam etti. Bu sene yüzde 26 yükselen MSCI teknoloji endeksi, 10 sektör içinde sağlığın ardından en çok yükselen ikinci endeks oldu.