THY'nin dev küresi Heathrow'da
THY'nin 7.5 ton çelik aksam, 300 ton toprak ve 150 ton beton kullanılarak yapılan dünya küresi maketi Londra'nın Heathrow Havalimanı'na yerleştirildi.
Türk Hava Yolları'nı (THY) simgeleyen, üzerinde uçakların yer aldığı dünya küresi maketi, İngiltere'nin başkenti Londra'daki Heathrow Havalimanı'na yerleştirildi. THY'den yapılan açıklamaya göre, yenilenen Heathrow Havalimanı'ndaki 'Icon Site' adı verilen yerde bulunan maketle THY'nin iki yüzden fazla şehre uçan özel hava yollarından birisi olduğunu vurgulanıyor. 'Icon Site'ye konulan ilk reklam maketi olma özelliğini taşıyan küre, 7.5 ton ağırlığında çelik aksam, 300 ton toprak ile 150 ton beton kullanılarak yapıldı. Öte yandan Heathrow Havalimanı'na gelen yolcular, THY'nin 200 destinasyon vurgulu köprü üzeri görsel çalışması ile karşılanıyor.