Bank Asya 251 şubeye çıktı
Bank Asya, 2012 yılında aktiflerini yüzde 24 artırarak 21 milyar TLye, nakdi kredilerini ise yüzde 21 artırarak 16.3 milyar TLye yükseltti.
Bank Asya, 2012 yılında aktiflerini yüzde 24 artırarak 21 milyar TLye, nakdi kredilerini yüzde 21 oranında artırarak 16.3 milyar TLye, toplanan fonları yüzde 27 artırarak 15.7 milyar TLye ve öz kaynaklarını da yüzde 10 artırarak 2.3 milyar TLye yükseltti.  
2012 yılında KOBİ ve bireysel bankacılığa odaklanan Bank Asya, geçen yılı 190 milyon TL net kâr ile kapattı. Konuya ilişkin değerlendirmede bulunan Bank Asya Genel Müdürü Ahmet Beyaz, Bankamızın kullandırdığı nakdi ve gayrinakdi krediler aracılığıyla reel ekonomiye sağladığı finansal destek 24.3 milyar TLye ulaştı. Bankamız, toplanan fonlarını sektörün oldukça üzerinde bir artışla geçen yılsonuna göre yüzde 27 oranında artırmayı başardı dedi. 
Şube sayısı 251'e çıktı 
2012 yılında biri yurt dışında olmak üzere toplam 51 şube açarak şube sayısını 251e çıkardıklarını ifade eden Ahmet Beyaz, Bank Asya olarak, hızlı şubeleşmenin yanı sıra önemli iştirak yatırımları da yaptık. Türkiyenin ilk faizsiz emeklilik şirketi Asya Emeklilik faaliyetlerine başladı ve kısa zamanda 30 binin üzerinde müşteriye ulaşarak sektörün önemli oyuncuları arasında yer alacağını şimdiden göstermiş oldu dedi.  
Ahmet Beyaz ayrıca, 2013 yılında özellikle Bireysel Emeklilik Sistemindeki (BES) kanun değişikliği sebebiyle oluşan olumlu havanın da etkisiyle 100 bin yeni katılımcıya ulaşmayı hedeflediklerini açıkladı. 
Hedef ihracatçı KOBİ'ler 
Son iki yılda Bank Asyanın yönünü büyük kurumsal firmalardan KOBİ ve bireysel müşterilere hizmet edecek şekilde değiştirdiklerini bildiren Ahmet Beyaz, 2012 yılında açılan yeni şubelerle daha fazla müşteriye hizmetlerimizi ulaştırdık. Bunun neticesinde KOBİ ve bireysel müşterilerimize sağladığımız kredi tutarında geçen seneye göre büyük artış sağladık. 2013 yılında da 2012 yılında olduğu gibi özellikle Bireysel ve KOBİ Bankacılığında hızla büyümeye devam edeceğiz dedi.  
Ahmet Beyaz, Bank Asya şubelerini özellikle merkezlerde, KOBİ'lere ve müşterilere ulaşabilecekleri noktalarda açacaklarını ifade etti. Özellikle ihracatçı KOBİ'lere ulaşmayı hedeflediklerini de söyleyen Ahmet Beyaz, Bank Asya olarak hedefimiz, aktif kalitesine ve sürdürülebilir karlılığa odaklanarak müşterilerimizin tüm finansal ihtiyaçlarını üstün hizmet ve fiyat olanaklarıyla karşılamaktır dedi. 
  

 