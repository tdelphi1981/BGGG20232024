Kışın ısıtan, yazın soğutan kalorifer
ODTÜlü Endüstri Mühendisi Ziya Can Koçak, kış aylarının vazgeçilmezi olan kalorifer peteklerinin klima gibi kullanılmasını sağlayan sistem geliştirdi.
İklimatör adı verilen sistemle kışın ısıtan kalorifer petekleri yazın soğutma yapabilecek. Sistem, 100 metrekarelik alanı bir klimanın harcadığı enerjiyle soğutabiliyor. İklimatör, soğutma ve ısıtmanın yanı sıra evin havasını temizleme özelliğine de sahip olacak.   
İklimatör, kış aylarında kullanılan kombinin yeni bir sistemle yaz aylarında da soğutma amaçlı kullanılmasını sağlıyor. Mevcut sistemde sıcak su dolaştırılan radyatörlerin yazın soğuk su dolaştırılarak kullanılmasını içeriyor. Sistem bir klima fiyatına 100 metrekarelik alanı soğutma özelliğine sahip olan sistem evdeki ve işyerindeki yakıt maliyetlerini de azaltacak. Yaklaşık maliyeti 500 dolar olan sistemin bir ev için kurulum maliyeti bin dolar civarında olacak. Yer kaplamayacak sistem, mevcut kombi veya merkezi ısıtma sistemlerine yeni bir cihaz eklenmesiyle çalışacak.  
İklimatörle ilgili hem ulusal hem de uluslar arası patent başvurusu yapıldı. Projenin tüm patent giderleri de TÜBİTAK tarafından destek kapsamına alındı. Sistemin imal edilmesi ve protipinin test ve denemeleri de ODTÜ desteğiyle yapılacak.