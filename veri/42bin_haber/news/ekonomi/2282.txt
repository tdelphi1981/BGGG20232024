28 milyar dolarlık ketçap
 
 Ünlü yatırımcı Warren Buffett’ın şirketi Berkshire Hataway, yatırım şirketi 3G Capital ile birlikte ABD’li gıda devi Heinz’ı 28 milyar dolara satın alıyor.
 
 İki şirket Heinz için hisse başına 72,5 dolar ödeyecek. Heinz şirketinin resmi internet sitesinde yayımlanan açıklamada satış için anlaşmaya varıldığı duyuruldu. 28 milyar dolarlık anlaşmada Heinz şirketinin mevcut borçları da rakama dahil edildi.
 
 Heinz şirketinin CEO’su, Başkanı ve Yönetim Kurulu Başkanı William R. Johnson, “Heinz markası küresel gıda endüstrisinin en çok saygı duyulan markalarından biridir ve bu tarihi birleşme Heinz hissedarlarının çıkarınadır” diye konuştu.
 
 Heinz özellikle ketçap ve mayonezleriyle Türkiye’de de bilinen bir marka. 
 
 CNBCE.COM