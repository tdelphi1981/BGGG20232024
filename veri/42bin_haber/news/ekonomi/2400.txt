Yavru vatana 1.5 milyar yatırdı
KKTCde turizmin gelişmesindeki en önemli aktörlerden biri olan Merit Turizm Grubunun son yatırımlarla adadaki bilanço değeri 1.5 milyar TLyi buldu. Geçtiğimiz aylarda Kıbrısın en büyük otellerinden biri olan Merit Park Hoteli (eski Mercure Hotel) bünyesine katan grubun Kuzey Kıbrıstaki otel sayısı 7ye, toplam yatak kapasitesi de 2 bin 500e yükseldi.
Kuzey Kıbrıs Türk Cumhuriyetinin en büyük turizm yatırım grubu olan Net Holding bünyesindeki Merit International Hotels & Resort, bölgeye katkıda bulunmaya devam ediyor. Bugüne kadar Kuzey Kıbrısa 1.5 milyar TLlik yatırım gerçekleştiren Merit Turizm Grubu, önümüzdeki aylarda yeni yatırımlarla da gündeme gelecek. Geçtiğimiz aylarda Kıbrısın en büyük otellerinden biri olan Mercure Hoteli 20 yıllığına kiralayarak bünyesine dahil eden grup, Merit Park Hotel adıyla hizmet verecek yeni oteliyle adadaki yatak kapasitesini 2 bin 500e çıkardı. Hali hazırda Merit Crystal Cove Hotel, Merit Park Hotel, Merit Green Karmi (personel lojmanı), Merit Espri Otel (personel lojmanı), Merit Lefkoşa Hotel ve Gazimagusadaki Merit Cyprus Gardens otelleriyle adada faaliyet gösteren Merit Turizm Grubu, Mayıs ayında açılacak yeni oteli Merit Royal Hotel ile bölgedeki otel sayısını 7ye çıkaracak. 
 
Kişiye özel hizmetle öne çıkacak
Son yıllarda artan turizm yatırımlarıyla adadaki hizmet kalitesinin en üst seviyeye geldiğini belirten Merit International Hotels Yönetim Kurulu Başkanı Reha Arar, turizm sektöründe misafir memnuniyeti odaklı hizmet anlayışına daima öncülük ettiklerini söyledi. Merit Grubu olarak Kuzey Kıbrıs turizmine yeni yatırımlarıyla da katkıda bulunmaya devam edeceklerini belirten Arar, Toplam 120 milyon dolar yatırım bedeliyle hayata geçireceğimiz Merit Royal Hotelde, yakaladığımız bu başarıyı kişiye özel hizmet, uluslararası mutfaklar, lüks ve kalite ile daha da ileriye taşıyacağız. Her şey dahili, ala carte hizmet kalitesinde yapacağız. Her şey size özel, sizin istediğiniz gibi olacak. Merit Royalde misafirlerimize 1 oda 3 anahtar vereceğiz. Anahtarlardan biri kral dairesini, diğeri özel SPAyı, bir diğeri sahildeki tam donanımlı kabananın kapısını açacak. CRM sistemiyle her gelen misafirimizi tanıyıp onlara isimleriyle hitap edeceğiz. Bu sistemle her misafirimizin içkisini kaç buzla içtiği, kullandığı yastık cinsi bile öğrenilip kişiye özel hizmet verilecek. Bölgedeki tatil alışkanlıklarını değiştiriyoruz. 510 yatak kapasiteli Merit Royal Hotel, Kıbrısın en kaliteli hizmet veren oteli olacak dedi.
 
Ortadoğulu zengin Arap turisti hedefliyor
Haksız bir izolasyona maruz kalan KKTCye yabancı turistleri getirmek için de büyük çaba harcayan Merit Grubu, aynı zamanda KKTCnin yurt dışındaki tanıtımını da yapıyor. Çinli turistler başta olmak üzere dünyanın birçok ülkesindeki potansiyel turistleri de hedefleyen Merit Grubu, 2013 yılında KKTCye gelecek olan Çinli turist sayısında ciddi oranda artış bekliyor. 508 yataklı Merit Royalin ilk bloğunu Mayıs 2013te hizmete açacaklarını dile getiren Reha Arar, Merit Royalin açılmasının hemen ardından yaklaşık 200 milyon dolar bütçe ile Maremonte projemize start vermeyi planlıyoruz. Bu hizmet kalitesiyle Kıbrısta Ortadoğunun zengin turistine de talip olacağız dedi. 
 
Tatilcinin tercihi Merit oldu
Merit International Hotels & Resortun amiral gemisi Merit Crystal Cove Hotel, ETS Tur'un sitesinde yayınlanan 3 bin 354 turizm tesisi arasında Kıbrısın En Kaliteli Oteli ödülüne layık görüldü. Tesisler hakkında değerlendirme yapan 290 binden fazla tatilcinin görüşleri sonucunda en çok tavsiye edilen, en yüksek puan alan ve misafirlerin fiyat performans oranından memnun kaldıklarını bildirdikleri tesisler arasında Merit Crystal Cove Hotel, ilk sıraya yerleşti.