İranın Türkiyeye 500 milyon dolar tekstil borcu var
Türk ev tekstili sektörünün resmi rakamlarla en büyük ihracat pazarı Almanya iken, bavul ticareti de dahil edildiğinde komşu ülke İran en büyük pazarlardan biri oluyor.
Ambargoya rağmen kendileriyle iş yapan Türk firmalara her zaman ödeme yapmanın yolunu bulan İranlı işadamları, bir süredir para birimlerinin değerinde yaşanan gerileme nedeniyle borçlarını ödemekte güçlük çekiyor. Türkiye Ev Tekstili Sanayicileri ve İşadamları Derneği (TETSİAD) Başkanı Yaşar Küçükçalık, İrandaki soruna dikkat çekerek İrandaki sıkıntının 18 aydır sürdüğünü ancak son 6 aydır arttığını hatırlatarak, İranda biriken alacakların sektörü çok olumsuz etkilediğini söyledi. 
 TETSİAD Başkan Yardımcısı ve Aydın Tekstilin sahibi Ali Sami Aydın, Devalüasyon nedeniyle İranlı işadamlarının borçları 3 katına çıkınca ödemekte güçlük çekmeye başladılar dedi.  
700 MİLYON DOLAR SATIŞ 
Ali Sami Aydın, çoğu bavul ticareti olmak üzere İrana ev tekstili ihracatının 700 milyon dolar civarında olduğunu belirterek şöyle konuştu: Bunun yarısı kadarı bir tutar, yani 300 milyon dolar kadar alacağın İranda kaldığını tahmin ediyoruz. Diğer tekstil ürünleriyle İrandaki 
alacak 500 milyon doları buluyor dedi.   
EŞEK SİGORTALI TAŞIMA 
Ali Sami Aydın, 5 yıl öncesine kadar İrana ihracatın katır sırtında Doğubeyazıt ve Yüksekovadan yapıldığını belirterek şu anektodu paylaştı: Bu katırların başında kimse de olmazdı. Kendi kendilerine yolu bilirdi ve kervan kendi kendine yol alırdı. Bazen mayına basıp öldükleri de olurdu. Ama o zaman bile İranlılar 
borçlarını öderdi. Ben bu durumu bir bakana İrana DIF taşıma yapıyoruz diye anlattım. CIF olmasın o diye sormuştu. Açılımını Donkey Insured Freight (Eşek Sigortalı Taşıma) diye aktarmıştım.