Teker teker THYye geri dönüyorlar
TÜRK Hava Yollarında (THY) grev hakkının elden alınmasına direndikleri için işten çıkarılan çalışanlar, açtıkları davaları kazanmaya devam ediyor.
Geçtiğimiz gün iki kabin görevlisi açtıkları davaları kazanırken dün de THY Teknikten 10 personel açtıkları davaları kazandı. Bugüne kadar açılan davaları kazanan personel sayısı 29 oldu. Söz konusu personelden 4ü kabin görevlisi, 25i ise THY Teknikde çalışıyordu. Ancak işe iade davalarının kazanılması ile süreç tamamlanmıyor. THY yönetiminin önünde üç seçenek bulunuyor. Ya mahkeme kararını kabul edip personeli işe geri alacak, ya mahkemenin kararına rağmen personeli almayacak ve hükmedilen cezaya razı olacak. Üçüncü seçenek ise  kararı temyiz için Yargıtaya başvurmak. THY yönetimi çıkan kararları temyiz için Yargıtaya taşıyor. Bu nedenle dün Atatürk Havalimanı dış hatlar terminali önünde bir basın açıklaması yapan ve önceki gün mahkemeden işe iade kararı alan kabin amiri Eda Zorluoğulları, Hava -iş sendikasının asıl derdinin kendileri olmadığını belirterek, Bizler 29 Mayıs günü işini kaybeden THY işçileriyiz. Mahkemeden işe iade kararı aldık. Bu yüreğimize su serpse de sorunlarımızı çözmüyor. Göbeğimizi kendimiz kesmek zorundayız diye konuştu. 
Direniş parayla değil gönülle oldu 
İŞTEN çıkartılan ve dün işe iade kararı hakkını kazanan kabin amiri Selçuk Arıkan  zor durumda kaldıklarını belirterek, Mimlendiğimiz için havacılık camiasında iş bulamadık. Sendika bize 1500 lira vermeyi 
kabul etti ancak karşılığında her gün buraya gelip direniş yapmamızı istedi. Biz de bunun parayla olmayacağını gönülden olması gerektiğini söyledik diye konuştu.