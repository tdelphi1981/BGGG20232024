Özelleştirmelere yabancı kaldık
Geçen yıl Türkiyeye gelen yabancı sermaye yatırımında yüzde 22lik düşüş oldu. Özelleştirme sürecine aktif olarak katılmadık. Bu konuda önemli eksiklerimiz oldu diyen Yatırım Ajansı Başkanı İlker Aycı bu yıl özel çaba göstereceklerini söyledi.
TÜRKİYEYE yabancı sermaye çekmekle görevli Başbakanlık Yatırım Destek ve Tanıtım Ajansından önemli bir özelleştiri geldi. Dün ekonomi basını ile bir araya gelen Başkan İlker Aycı, Özelleştirme sürecine aktif olarak katılmadık. Bu konuda önemli eksiklerimiz oldu. Bu yıl özelleştirme konusuna ayrıca bir önem verip daha sıkı çalışacağız dedi.
Özellikle enerji konusunun çok önemli olduğunu belirten İlker Aycı, özelleştirme sürecine aktif katılmaları gerektiğini söyledi. Aycı, Bu yıl ve 2014te enerji özelleştirmeleri hızlanacak. Öyle 1-2 ay önceden değil daha erken sürece katılmak ve yabancı yatırımcılara konuyu anlatmak, ihalelere katılmalarını sağlamamız gerekiyor. Zaten tüm dünyada yabancılar dağıtımdan ziyade üretim tarafında etkinler, biz de bu süreci hızlandırmak istiyoruz dedi. 
Yatırım Ajansınca hazırlanan verilere göre Türkiyenin 2012 yılındaki yabancı sermaye yatırımı tutarı 12 milyar 387 milyon dolar oldu. Bu rakam 2011 yılında 16 milyar dolardı. Yani yüzde 22lik bir düşüş söz konusu. Dünyanın geri kalanın da ortalama düşüş yüzde 18 oldu. Türkiyenin dünyada uluslararası doğrudan yatırımlardan aldığı pay yüzde 1,04ten binde 0.95e düştü.  
BU YIL ARTIŞ BEKLENİYOR 
UNCTAD (Birleşmiş Milletler Ticaret ve Kalkınma Konferansı) verilerine göre 2012de 1.3 trilyon dolar olan yatırım tutarı, bu yıl  yüzde 6 büyüyecek. Başbakanlık Yatırım Destek Ajansı da Türkiyedeki yabancı sermaye yatırımlarının dünyayla doğru orantılı olarak yüzde 6 düzeyinde artmasını bekliyor. Türkiyenin potansiyelinin ve harcanan emeğin karşısında istenen oranda yabancı sermaye yatırımı almadığına dikkat çeken İlker Aycı, yatırımları artırmak için önlerinde çeşitli fırsatlar olduğunu söyledi. 
AB ÜLKELERİ HÂLÂ AĞIRLIKTA  
Türkiyeye gelen yatırımların yüzde 71inin hala Avrupa Birliği ülkelerinden geldiğini belirten Aycı, Özellikle Japonya, Yakın Doğu, Körfez, eski Türk Cumhuriyetleri ve Hindistan hedef ülkelerimiz arasında yer alıyor. Avrupada ortanın üstünde, güçlü, yatırımlarını başka ülkelere kaydırmak isteyen ülkelerin varlığı ve özelleştirme ihaleleri bizim üzerine eğileceğimiz alanlar dedi.  2012 yılında imalat sektörüne yapılan yatırımların toplam içindeki payının yüzde 44e çıktığını bunun da istedikleri bir durum olduğunu belirten Aycı, İmalatta en yüksek payı 2.1 milyar dolar ile gıda ürünleri, içecek ve tütün imalatı sektörü aldı dedi. İnşaat sektörü, bilgi teknolojilerinde de artış olduğunu belirten Aycı Enerjide yüzde 79, finansal hizmetlerde ise yüzde 76 azalma oldu. Enerjideki giriş 880 milyon dolarda kaldı, işte geçen yıla göre düşüşün nedeni de bu oldu dedi.  
BARIŞ SÜRECİ OLUMLU ETKİLER 
Türkiyenin çevresinde cereyan eden Arap baharı sorununun yabancı yatırımcıları etkilemediğine dikkat çeken Aycı, Elbette siyasi sorunlar yatırımlar üzerinde etkili. Örneğin şu an sürmekte olan barış süreci bile çok önemli. Olumlu sonuçlanması ülke ekonomisi üzerinde büyük katkı sağlayacak, teşviklerin de etkisiyle yatırımlar Doğuya kayacak öngörüsünde bulundu.   
3üncü havalimanı yabancıya anlatılacak 
YATARIM Destek ve Tanıtım Ajansı, 28 Martta Londrada Ulaştırma Bakanı Binali Yıldırımın da katılacağı bir toplantı düzenleyecek. Altyapı projelerinin tartışılacağı bu toplantıda 3. Havalimanının yabancı yatırımcılara anlatılacağını söyleyen Aycı, Ulaştırma sektörüne de yatırımlar artacak. Özellikle demiryolu yatırımları, lokomotif ve vagon konularında yabancıların büyük ilgisi var dedi. 
Hindistana özel önem veriliyor 
2012 yılında ajans olarak38 ülkeye 95 ziyaret yaptıklarını belirten Aycı, bu yıl Hindistana özel önem verdiklerini açıkladı. Geçen ay Hindistanda çok sayıda yatırımcıyla bir araya geldiklerini belirten Aycı, bu ülkeden yatırımların artacağını söyledi. Türkiyenin özellikle beyaz eşya, mobilya, petrokimya sektörlerine olan yatırımların artacağını da kaydeden Aycı, Almanya, İspanya ve İngiltereden şirketler Türkiyedeki kentsel dönüşümü yakından takip ediyor ve bu işte yer almak istiyorlar dedi.