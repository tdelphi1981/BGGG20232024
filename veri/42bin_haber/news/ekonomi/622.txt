Floryada dev derbi
FENERBAHÇE ve Galatasaray İstanbul Fenerbahçe Burnundan sonra, şimdi de 49 yıllığına Floryada komşu olmaya hazırlanıyor. Galatasarayın Floryadaki tesislerine yakın mesafedeki, semt pazarının kurulduğu yeri Fenerbahçe, spor salonu yapmak istiyor.
TÜRK futbolunun 2 ezeli rakibi Fenerbahçe ile Galatasaray, Fenerbahçe Burnundan sonra, şimdi de 49 yıllığına Floryada komşu olmaya hazırlanıyor. Şimdiye kadar bütün tesislerini Anadolu Yakasında inşa eden Fenerbahçe Spor Kulübü, Galatasaraya komşu olabilmek için, İstanbul Büyükşehir Belediyesinden izin istedi. 31 Mayıs 2012 tarihli dilekçeyle Galatasarayın Floryadaki tesislerine yakın mesafedeki, Cumartesi günleri semt pazarının kurulduğu yeri, spor salonu yapmak istediğini belirten Fenerbahçenin talebine ilişkin rapor, İstanbul Büyükşehir Belediye Meclisinin bu haftaki oturumunda görüşüldü.   
SPOR KOMPLEKSİ OLACAK 
Fenerbahçe Spor Kulübü, Milli Emlak Genel Müdürlüğüne başvurarak Bakırköy Şenlik Mahallesi 273 ada 1 Parsel üzerindeki araziyi 49 yıllığına kiralamak için başvurdu. Fenerbahçe, Şenlik Mahallesinde mevcut planlarda Oyun Alanları olarak belirlenen Spor Salonu olarak değiştirilmesini istedi. 4356 metrekarelik arazide spor salonu yaptırmak isteyen kulüp, olimpik ölçülerde, kapalı ve açık yüzme havuzu ile birlikte açık tenis kortları, açık basketbol ve voleybol sahalarının bir arada bulunacağı kompleks inşa ettirmeyi planladı.  
MİLLİ EMLAK OLUR DEDİ  
Milli Emlak Genel Müdürlüğü, söz konusu taşınmazın, kanun hükme gereği Ticari amaçla kullanılmaması, üçüncü kişilere ticari ya da gayri ticari amaçla kullandırılmaması/devredilmemesi gerektiğine işaret etti. Ancak, ticari amaçla kullanımının söz konusu olabileceği ünitelere zorunla olarak ihtiyaç duyulması halinde ise, Hazine Taşınmazlarının İdaresi Hakkında Yönetmeliğe göre işlem yapılması kaydıyla, arazinin kullanım hakkının Fenerbahçe Spor Klübüne bedelsiz olarak devrini uygun gördü. Ulaşım Planlama Müdürlüğü de Bölgesel ulaşım sistemi açısından uygun bulunmuştur görüşü verdi.  
 
685 milyon  liralık derbi 
EKONOMİK anlamda dünyanın en değerli derbileri arasında gösterilen Falatasaray-Fenerbahçe maçı önemli bir ekonomi yaratacak. Türkiyenin en ezeli iki takımını karşı karşıya getirecek derbi, bilet fiyatlarının yanı sıra futbolcuların piyasa değeri bakımından da pahalı bir karşılaşma olacak. Alman Transfermarkt verilerine göre, Süper Ligde bu sezon mücadele eden takımlar içinde en pahalı kadroya sahip Fenerbahçenin toplam piyasa değeri 355 milyon liraya ulaşırken, Galatasaray sarı lacivertlileri 330 milyon liralık değerle takip ediyor. 
Top Bakırköy Belediyesinde 
BAKIRKÖY Şenlik Mahallesi sakinlerinin Cumartesi günleri Halk Pazarı olarak kullandığı araziyle ilgili değerlendirmede bulunan Büyükşehir Belediyesi İmar ve Bayındırlık Komisyonu, arazinin fiili olarak kullanımı konusunda Bakırköy Belediyesinden görüş alınarak daha sonra karar verilmesi gerektiği belirtildi.  Yani, Fenerbahçenin ilk kez Avrupa yakasında bir tesise sahip olup olamayacağı Bakırköy Belediyesinin görüşü alındıktan sonra İBB Meclisinin vereceği karar sonucu belirlenecek. Kendisini ezeli rakibi Galatasarayla komşu yapacak olan Fenerbahçenin bu talebi, şimdilik Meclis Komisyonu tarafından Planlama Müdürlüğüne iade edilerek ertelendi. Rapor, önümüzdeki aylarda yeniden İBB Meclisinin gündemine gelecek. 
İŞTE FENERBAHÇE'NİN İSTEDİĞİ O ARAZİ 
 
 