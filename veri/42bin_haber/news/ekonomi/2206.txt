Halka arz geliriyle hedef 100 bin konut
Emlak Konut GYO Genel Müdürü Murat Kurum 2003 yılından 2012 sonuna kadar TOKİden 5.3 milyar liralık arsa aldık. 10 yılda aldığımız arsayı bir yılda alıp Emlak Konutun 10 yılda yaptığı işi 2 yılda yapma imkânımız olacak dedi.
İSTANBUL Menkul Kıymetler Borsasında işlem gören en büyük gayrimenkul yatırım ortaklığı (GYO) olan Emlak Konut GYO, ikincil halka arz hazırlıklarını sürdürüyor. Kasım 2010da sermayesinin yüzde 25ini halka arz eden Emlak Konut GYO, ikincil halka arzla sermayesini 3 milyar 800 milyon liraya çıkartmayı planlıyor. Emlak Konut GYO Genel Müdürü Murat Kurum, ikincil halka arzdan elde edecekleri gelirle 100 bin konut yapabilecek kapasiteye ulaşacaklarını belirterek, 2003 yılından 2012 sonuna kadar TOKİden 5.3 milyar liralık arsa aldık. 10 yılda aldığımız arsayı bir yılda alıp, Emlak Konutun 10 yılda yaptığı işi 2 yılda yapma imkanımız olacak dedi.  
GLOBAL OLMA YOLUNDA 
Emlak Konut GYO Genel Müdürü Murat Kurum, ikincil halka arza ilişkin hedeflerini anlattı. Mevcut 2 milyar 500 milyon lira olan sermayeyi halka arz yoluyla 3 milyar 800 milyon liraya çıkartmayı hedeflediklerini belirten Murat Kurum, şunları söyledi: Şu anda İMKBde işlem gören en büyük gayrimenkul yatırım ortaklığıyız. Artık Türkiye ölçeğininden çıkıp global bir şirket olma yolunda ilerliyoruz. İkincil halka arzı gerçekleştirdiğimiz dönemde hangi değerde oluruz bilemiyoruz. Ancak o dönemde işlem gördüğümüz değere göre belli bir karar alıp satışa çıkacağız. 3.5 milyar ile 4 milyar liranın üzerinde bir gelir olacağını tahmin ediyoruz. Kendi nakitlerimiz de var. Toplam 5-6 milyarlık bir kaynak yaratacağız. 
2 YILDA 10 YILLIK İŞ 
Emlak Konutun 2003 yılından 2012 sonuna kadar TOKİden 5.3 milyar liralık arsa aldığını belirten Kurum, 10 yılda aldığımız arsayı bir yılda alıp, 10 yılda yapılan işi 2 yılda yapma imkanımız olacak. Şu anda 40 şantiyede iş yapıyoruz. Toplam iş hacmimiz 24 milyara ulaştı. Bir değer üretiyoruz. Bu portföy büyüklüğe ile bu kadar yaptık. Portföy büyüklüğü 2 kat artarsa 2 kat iş yaparsınız. Bu hem sektör hem de ülke adına önemli. Deprem riskinden söz ediyoruz. Bu riski de bertaraf etmiş olacağız. Gayrimenkul sektörüne yurtdışından da ilgi var. 
Bu değeri de kullanıp Emlak Konutun yatırımcısına kazandırmak adına ikincil halka arzı yapıyoruz diye konuştu. 
NELER YAPILACAK 
Elde edilecek 5-6 milyar gelirle ne yapmayı planladıklarını da anlatan Murat Kurum, şöyle devam etti: Bu kaynakla 100 bin konut yapabilirsiniz. Satış dahi olmasa bu rakamı üretebiliriz. Bir de bu konutların satışı yapılıp, oradan gelir elde edilecek. TOKİ, sosyal konut üretimini ya da diğer projelerini hızlandıracak. Avrupa yakasındaki Yenişehir projesiyle ilgili çalışmalar hızlanacak. Finans merkezi hayata geçecek. Mevcutta 5 milyon metrekare arsamız var. Bu arsalardaki hareketleri hızlandıracağız. Deprem riski var diyoruz, dönüşümü hızlandıracağız. Yeni arsalar almaya da devam edeceğiz.  
Borsa kapalıydı açıklama ikinci seansa kaldı 
EMLAK Konut GYO Genel Müdürü Murat Kurum, ikincil halka arza ilişkin karar sürecini de şöyle açıkladı: Emlak Konut, sektöründe en fazla işlem gören şirket oldu. Yatırımcılar da daha fazla iş yapma kapasiteniz var bunu neden kullanmıyorsunuz diye önerilerde bulundu. Biz de yeni çıkan yasalarla birlikte, Türkiyede yenilenmesi gereken bu kadar konut varken Emlak Konut gibi bir gücü kullanabiliriz düşüncesiyle dedik ki madem ilgi var, bu ilgiyi de bu ülkenin gelişiminde kullanalım ve ikincil bir halka arz düşünelim. Halka arz için öncelikle ana hissedardan izin almamız gerekiyor. Özelleştirme ile SPKdan izin almamız gerekiyor. Biz iki hafta önce perşembe günü TOKİye görüş sorduk. TOKİ de cuma günü uygundur yanıtı verdi. Özelleştirme ve SPK ile de salı günü görüştük. Çarşamba günü de Ankarada KİT komisyonumuz vardı. Perşembe günü takrir hazırlandı. Cuma günü de yönetim kurulu kararı aldık. Ancak cuma günü haber yayılmaya başladı. Biz açıklamayı cuma günü yapmayı düşünmüyorduk ancak haberler çıkınca açıklama kararı aldık. Öğlen saatlerinde de Anadolu Ajansından aradılar. Ben de açıklama yaptım. Ajans haberi geçtiğinde borsa kapalıydı. Borsanın ikinci seansı açılır açılmaz KAPa açıklamamızı yaptık. Biz burada nerde hata yapmışız? Normal bir şirket gibi kapalı odada karar alıp ortaya çıkamayız. Halka arz kararı için birçok yerle görüştük. İlk açıklamayı biz yapmadık. Haber bir şekilde yayıldı.