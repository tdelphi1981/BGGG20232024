Ateşten yaşamlar
Metalin keşfinden beri var olan, tarihin en eski ve zor mesleklerinden dökümcülük ateşten yaşamlarla hayat buluyor. Küçük atölyelerden büyük sanayilere kadar her ortamda yapılan döküm işlemi, küçük atölyelerde hayati riskleri artırsa da döküm ustaları, ateşe hükmederek eriyik hale getirdikleri metali potaya alıp kumdan hazırlanan kalıpların içine dökerek şekil veriyor. 1600 derece sıcaklığa ulaşan ocağın karşısında çalışan işçiler, tüm riskleri göze alarak ateşin korkutucu görünümüne rağmen mesleklerinden vazgeçmiyor. Zamanla yarışan dökümcüler kısa aralıklarda buldukları vakti dinlenerek geçiriyor. (Anadolu Ajansı - Sinan Gül)