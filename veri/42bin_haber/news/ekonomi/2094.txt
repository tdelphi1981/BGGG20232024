3 bin 200 kişilik işe 535 bin başvuru
Başbakan Yardımcısı Ali Babacan, Ziraat Bankası tarafından 3 bin 200 kişinin alımı için açılan 3 sınava toplam 535 bin 574 adayın başvurduğunu bildirdi. CHP Genel Başkan Yardımcısı Umut Oran'ın soru önergesini yanıtlayan Babacan, Ziraat Bankası'nın adaylardan 45'er lira sınav ücreti tahsil ettiğini bildirdi. 

Babacan'ın paylaştığı veri, Ziraat Bankası'nın personel sınavıyla işsizlerden 24 milyon lira topladığını ortaya koydu. 

Başbakan Yardımcısı Ali Babacan yanıtında, sınav sürecinin şeffaf bir şekilde yürütüldüğünü, adayların mülakat sürecinin halen devam ettiğini de belirtti.