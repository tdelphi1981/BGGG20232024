AVMlerin çekiliş yarışı kızıştı
Yeni yıl öncesi alışveriş merkezleri (AVM) düzenledikleri kampanyalarla müşterilerine lüks araçlardan konuta varana kadar çeşitli hediyeler dağıtıyor.
Ankarada peş peşe açılan AVMler yoğun rekabet ortamında müşteri çekebilmek için bir çok kampanya ve etkinlik düzenliyor. AVMler müşterilerine hediye olarak lüks araçlar kazanma şansı da sunuyor. 
75 LİRA SINIRI 
Geçen yıl başında Volkswagen Tiguan armağan eden Antares Alışveriş Merkezi, 2013e girerken müşterilerine son model Mercedes A 180 hediye ediyor. 26 Kasım 2012-17 Şubat 2013 arasında Antares Kart ya da Genç Kart sahipleri 75 lira ve üzeri yaptıkları her alışverişte A 180 kazanma şansı elde ediyor. Armada Alışveriş Merkezi, bu yıl 10. yılda 10 Mini One etkinliği ile hem alışveriş merkezinin açılışının 10uncu yılını hem de yılbaşını kutluyor. 15 Şubata kadar devam edecek kampanyada her 100 liralık alışverişte Mini One kazanma şansı veriliyor. 
1 milyon led kullandı    
PANORA Alışveriş ve Yaşam Merkezi, 1 milyon adet led kullanarak hazırladığı yıl başı dekorasyonuyla müşterileri bekliyor. Panora, ayrıca düzenlediği kampanya ile ziyaretçilerine yeni yılda 5 adet Audi A4 kazanma şansı sunuyor. CEPA Alışveriş Merkezi de yeni yılda müşterilerine araba kazandıracak. CEPA, 5 ayda 5 adet 2012 model Chevrolet Captiva hediye ediyor.  
 