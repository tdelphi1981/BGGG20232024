Türkiye firmalarıyla da, BM'nin gözdesi oldu
Türk firmaları, Birleşmiş Milletler'in, (BM) Kadının Statüsü Komisyonu'nun 57. Toplantıları çerçevesinde düzenlenen Kadınların Güçlendirilmesi İlkeleri İnsiyatifi toplantılarının gözdesi oldu.
Dünya genelinden 550 büyük firmanın temsil edildiği ve uluslararası iş dünyasından 250 kadın liderin hazır bulunduğu, Kadınların Güçlendirilmesi İlkeleri toplantıları, New York'taki Rockefeller Plaza'da gerçekleştirildi. 

Genel Sekreteri Ban Ki-moonun onur konuğu olduğu uluslararası toplantıda dünyada örnek gösterilen dört en iyi uygulamadan biri Turkcell olurken, diğer onur konuları Suteks'in kurucusu ve CEO'su Nur Ger ile Borusan Holding'ten Burcu Türkay, Kadının Statüsü Komisyonu'nun 57. Toplantıları çerçevesinde Rockefeller Plaza'da yapılan panellerde konuşmacı olarak, Türkiye'yi BM'de başarıyla temsil ettiler.
Açılış konuşmasını, BM Kadın Birimi İcraa Direktörü Michelle Bachelet'in yaptığı oturumların kapanışında, BM Genel Sekreteri Ban Ki-moon da hazır bulunarak, uzun bir konuşma yaptı. Toplantılara Beyaz Saray'dan Başkan Barack Obama'nın Başdanışmanı ve Beyaz Saray Kadın ve Kızlar Konseyi Başkanı Valerie Jarrett ile BM Küresel İlkeler Sözleşmesi İcra Müdürü Georg Kell de katılırken, Türkiye kadın konusunda önemli başarılara imza atmış firmalarıyla toplantıların gözdesi oldu.

5 Mart-15 Mart tarihleri arasında yapılan Kadının Statüsü Komisyonu'nun 57. Toplantıları'nda, Türkiye'yi en üst düzeyde temsil eden ve toplantıların en gözde resmi temsilcilerinden olan Aile ve Sosyal Politikalar Bakanı Bakan Şahin'le birlikte, Vodafone Türkiye İcra Kurulu Başkanı Serpil Timuray ve KAGİDER Başkanı Gülden Türktan'ın konuşmacı olarak katıldığı panel dışında, Turkcell Genel Müdür Yardımcısı Koray Öztürkler de, BM Kadın Ofisi (UN Women) tarafından organize edilen Kadınların Güçlendirilmesi İlkeleri toplantısında konuşmacı oldu. Borusan Holding'ten Burcu Türkay ve Suteks firmasının CEO'su Nur Ger de 'Yenilik, İlerleme, İş ve Eşitlik' başlıklı oturumlarda konuştular. Firması BM Kadını Güçlendirme İlkeleri yarışmasında onur ödülü kazanan başarılı Türk kadın yönetici Nur Ger, etkinliklere katılanlardan yoğun ilgi görürken, birden fazla oturumda konuşmacı oldu. 

TÜRK KADIN SANAYİCİNİN ŞİRKETİ, BMNİN ONUR LİSTESİNDE

Suteks Tekstilin insan odaklı ve kadın erkek eşitliği gözeten kurumsal iş modeli BM Kadını Güçlendirme Prensipleri yarışmasında onur ödülü kazandı. Ödülü Suteks adına 6 Martda Newyorkda düzenlenen törende şirketin Yönetim Kurulu Başkanı Nur Ger aldı.

BM Kadını Güçlendirme İlkeleri Sözleşmesi'ni imzalayan ilk Türk KOBİ'si Suteks, BM-WEPs tarafından düzenlenen yarışmada Liderlik Ödülü Onur Listesinde yer aldı. 8 Mart Dünya Kadınlar Günü etkinliği kapsamında 6 Martda Newyorkda düzenlenen toplantıda ödülü kurumu temsilen Suteks Yönetim Kurulu Başkanı Nur Ger aldı.

Newyorkda düzenlenen Sosyal İçerme: Değişim için Strateji başlıklı etkinlikte BM Genel Sekreteri Ban Ki-moonun konuşmasının ardından ödül töreni gerçekleşti. Etkinlikte Suteks adına ödülü alan Nur Ger, daha sonra, BMnin İnovasyon: İş Dünyası ve Eşitlik başlıklı oturumunda bir konuşma gerçekleştirdi. Suteksin hiyerarşisiz yönetim anlayışını aktaran ve ayrımcılıktan arınmış bir iş ortamı yaratmak için gerçekleştirdikleri uygulamalara değinen Ger, şöyle konuştu:

İş yaşamında kadın erkek eşitliğini sağlamak için Suteks özelinde yıllardır yürüttüğümüz çalışmaların bu şekilde ödüllendirilmesinden dolayı büyük onur duyuyorum. Suteksin tüm iş süreçlerindeki mottomuz Varlıklarının yarısını kullanamayan gelişemez olmuştur. Tüm çalışanlarımızın iş ve aile yaşamını dengelemek amacıyla yürüttüğümüz yenilikçi uygulamalar bize verimlilik ve kar olarak geri dönmektedir. Tüm işverenlere ve girişimcilere düşen sorumluluk, iş planlarına bu yenilikçi uygulamaları entegre ederek cinsiyet eşitliğini sağlamak olmalıdır."

Hiyerarşisiz yönetim anlayışı, insana verdiği değer, kar payı paylaşımı gibi uygulamalarıyla dikkat çeken bir iş modeli sunan Suteks, 2012 yılında da Çalışma ve Sosyal Güvenlik Bakanlığı'nın Çalışma Hayatında Toplumsal Cinsiyet Eşitliği yarışmasında Orta Ölçekli İşletme kategorisinde birincilik ödülü kazanmıştı.

TURKCELL'DEN, BM GENEL SEKRETERİ'NE TÜRK KADINLARIN 'EL-EMEĞİ GÖZNURU' HEDİYE 

Kadınların Güçlendirilmesi Prensiplerine imza atan ilk Türk teknoloji şirketi Turkcelli uluslararası oturumlarda temsil eden Genel Müdür Yardımcısı Genel Müdür Yardımcısı Koray Öztürkler, BM Genel Sekreteri Ban Ki-moon'a, Turkcellin Ekonomiye Kadın Gücü projesi kapsamında mikrokredi alan girişimci kadınların hazırladığı 'el emeği göz nuru' bir hediye takdim etti.

Turkcell, BM tarafından organize edilen BM Kadının Güçlendirilmesi İlkeleri başlıklı etkinliğin açılış ve kapanış konuşmalarında kürsüye geldi. Turkcell Genel Müdür Yardımcısı Koray Öztürkler, Genel Sekreter Ban Ki-Moonun katıldığı kapanış konuşmasında iki günlük etkinliği özetleyerek, Turkcellin kadınlar için yaptığı çalışmaları anlattı. Ban Ki-Moon Turkcellin kadın odaklı öncü projelerine yönelik takdirini iletti ve Türkçe teşekkür etti.

Öztürkler: Diğer şirketleri bu ilkeleri hayata geçirmeye davet ediyoruz

Turkcell Genel Müdür Yardımcısı Koray Öztürkler, Gün boyu süren toplantılarda İş eşitliktir dedik ve kadınlara yönelik ayrımcılığa son verecek projeleri tüm dünya ülkelerinin temsilcileriyle konuştuk. BM Genel Sekreterinin bizzat kendi inisiyatifiyle oluşturulan Kadınların Güçlendirilmesi İlkelerine imza atan ilk Türk teknoloji şirketi olarak burada ülkemizi temsil etmekten gurur duyduk. Eşitlik önce evimizde başlar. Turkcell Grupta çalışanlarımızın %50sinin kadın olması, yöneticilerimizin dünya ortalamasının tam iki katı oranında %42lerde olması çok önemli. Diğer şirketleri de WEPse imza atmaya ve bu ilkeleri samimiyetle hayata geçirmeye davet ediyoruz dedi.

Ki-moon: Başarılı ve ilham verici örnekler

Öztürklerin konuşmasından sonra kürsüye gelen BM Genel Sekreteri Ban Ki-moon ise Göreve geldikten hemen sonra hayata geçirdiğim Kadınları Güçlendirme İlkeleri ile sadece 3 yılda büyük mesafe kaydettik. Brezilyadan Türkiyeye, Avustralyadan Bangladeşe bu alanda önemli çabalar var. Az evvel başarılı ve ilham verici örnekleri dinlerken kısa zamanda neler başarılabildiğini gördüm ve bundan büyük mutluluk duydum. Onlara gönülden teşekkür ediyorum. Kadınlara mutlak eşitlik sağlamak için iş ve politika dünyasının liderlerinin kararlı olması şart. Bakın ben görevime atandıktan sonra kadın yönetici sayımızı yüzde 50 oranında arttırmayı başardım. Parlamentolarında hiç kadın vekil olmayan ülkelerin başkanları ile konuşup, ikna turları düzenledim. Kadınların eşit haklara sahip olması için erkeklerin bu konuda istekli olmaları ve harekete geçmeleri gerekiyor dedi.

Ban Ki-moondan Türkçe teşekkür

Turkcelli; genç kızların eğitiminden girişimci kadınları teşviğe, Aile ve Sosyal Politikalar Bakanlığı ile birlikte gerçekleştirilen kadınlara yönelik şiddete karşı sıfır tolerans kampanyasından İşte Eşitlik deklarasyonuna kadar pek çok projesinden ötürü kutlayan Ki-moon Öztürklere Türkçe teşekkür de etti.

Beyaz Saray başdanışmanı Jarrett müjdeyi verdi: Obama kadına yönelik şiddet yasasını bugün imzalıyor

Etkinliğin Beyaz Saraydan da bir konuğu vardı. Değişimin bir kişi ile başladığını anlatan ABD Başkanının Kadından Sorumlu Başdanışmanı Valerie B. Jarrett, Barack Obamanın istihdam ve ücretlendirmede kadın erkek eşitliği sağlamada, şeffaflık ve düzenli raporlamanın şirketler üzerinde adaleti sağlayan baskı unsuru olduğuna dikkat çekti.

Ekonomiye Kadın Gücünden Ban Ki-moona hediye

Turkcell Genel Müdür Yardımcısı Koray Öztürkler, BM Genel Sekreterine Turkcellin TİSVA işbirliğinde hayata geçirdiği Ekonomiye Kadın Gücü projesi kapsamında mikrokredi alan kadınların hazırlamış olduğu bir yemeni, keçe telefon kılıfı ve el yapımı mumdan oluşan hediye setini takdim etti. Etkinliğin ilk günü İsviçre ve Avustralya hükümetlerinin ev sahipliğinde açılış, ikinci gününde ise BM Genel Sekreteri Ban Ki-moon ile birlikte kapanış konuşması yapan Öztürkler projenin detaylarını Genel Sekretere iletti.