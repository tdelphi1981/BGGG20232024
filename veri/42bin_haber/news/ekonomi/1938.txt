Vizesiz Avrupa yolu pürüzlerle dolu
AVRUPA Birliği Komisyonu tarafından vize muafiyeti için hazırlanan yol haritası, Ankaranın tepkisine yol açtı.
Ankara metne itiraz etti. Metinde; Fransa, Avusturya ve Güney Kıbrıs gibi ülkelerin süreci uzatacak ifadelerin yer almasını sağlamaları ve özellikle Türkiyenin mülteci politikasını yeniden şekillendirmesi şartının getirilmesi, Ankaranın itirazına yol açtı. Avusturya metne, muafiyet sürecinin uzatılması için kademeli ve uzun dönem perspektifli ifadelerini ekletti. Güney Kıbrıs, Türkiyenin Geri Kabul Antlaşmasını Güney Kıbrıs için uygulamasını şart koştu ve belgede AB ve üye devletlerin tümü ifadesi birkaç kez yer aldı. Fransa ise, inisiyatifin üye devletlerde olmasını ve AB Komisyonunun etkisinin azaltılmasına yönelik adımlar istedi.  
MÜLTECİ HAKKI 
AB Komisyonunun yol haritası belgesinde Türkiyeden talep edilen en önemli unsur ise, Türkiyenin mülteci politikasında uyguladığı coğrafi kısıtlamanın değiştirilmesi oldu. Türkiye, Birleşmiş Milletlerin 1951 Cenevre Sözleşmesinin 1967 protokolüne koyduğu coğrafi kısıtlama ile sadece Avrupadan gelenlere mülteci hakkı tanıyor. ABnin yol haritasında, Türkiyenin diğer coğrafyadan gelen kaçak kişilere, mülteci hakkı tanıması ve AB ülkelerine geçit vermemesi isteniyor.  
PERFORMANSA DAYALI 
ABnin Türkiyeye vize muafiyeti için sunduğu yol haritası, Türkiyenin Geri Kabul Anlaşmasını (GKA) imzalaması halinde devreye girecek. AB ülkelerine Türkiye üzerinden kaçak giden 3üncü dünya ülke vatandaşlarının Türkiyeye geri iadesini öngören bu anlaşma, Ankaraya yükümlülük getiriyor. ABnin yol haritasında, vize muafiyetinin, GKA ile paralel yürüyeceği, muafiyete yönelik ilerlemenin, Türkiyenin yol haritasındaki beklentileri karşılamasına ve performansına dayalı olduğunun altı çiziliyor.  
Belgede yer alan önemli noktalar 
· AB açısından göç ve güvenlik riski yaratan ülkelerin vatandaşlarına sınırda vize uygulamasına son verilmesi. 
· Vize konusunda AB ile daha fazla uyuma ve yasal mevzuatın uygulanmasına öncelik verilmesi.
· 1951 Cenevre Sözleşmesinin 1967 protokolünde Türkiyenin koyduğu coğrafi kısıtlamanın kaldırılması. 
· BM Mülteci Yüksek Komiserliğinin Türkiyede kısıtlama olmadan tüm yetkilerini kullanabilmesi.
· Mülteci statüsü alabilenlerin kamu hizmetlerinden yararlandırılmaları. 

 