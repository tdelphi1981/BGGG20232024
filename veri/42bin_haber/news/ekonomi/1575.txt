Türk yöneticilere global ilgi artıyor
TÜRK iş dünyası bir biri ardına seçildikleri uluslararası yönetim kademeleriyle dikkat çekiyor.
Yaşanılan uluslararası krizlere rağmen iş dünyasının yakaladığı kişisel ve ekonomik başarılar dünyada da ilgi uyandırıyor. Sabancı Holding Yönetim Kurulu Başkanı Güler Sabancının Siemens AGye Denetim Kurulu Üyesi olarak seçilmesinin ardından, Koç Holding Yönetim Kurulu Üyesi ve Ford Otosan Yönetim Kurulu Başkanı Ali Koç da, dünyanın en büyük bankalarından Bank of Americanın Küresel Danışmanlık Komitesine girdi. 
İLGİ ÇEKİYORLAR 
Kriz deneyimi olan ve önemli ekonomik politikalarla başarılı yönetime imza atan Türk yöneticiler özellikle danışmanlık alanında dünyanın ilgisini çekiyor. Türk yöneticiler, dünya çapında tanınan isimlerle birlikte görev yapıyor. Düşünce kuruluşlarından finansa, telekomünikasyondan otomotive birçok alanda görev alan yöneticilere son eklenen isim ise Ali Koç oldu. Bank of Americanın Küresel Danışmanlık Komitesine giren Koç, dünya çapındaki 13 lider isimle görev alacak. 
DEVLER DANIŞIYOR 
Daha öncede Doğan Holding Yönetim Kurulu Başkanvekili Hanzade Doğan Boyner, merkezi Washingtonda bulunan Brookings Enstitüsünün mütevelli heyetine seçilen isimlerden olmuştu. Hanzade Doğan Boyner mütevelli heyetine giren ilk Türk oldu. Koç Holding Yönetim Kurulu Başkanı Mustafa Koç ise, JP Morgan Uluslararası Konseyinde, Rolls-Royce Uluslararası Danışma Kurullarına ve Council on Foreign Affairs Uluslararası Konseyinde yer alıyor. Akbank Yönetim Kurulu Başkanı Suzan Sabancı Dinçer, Institute of International Finance Yönetim Kurulu Üyesi ve Gelişmekte Olan Ülkeler Danışma Kurulu Üyesi, National Bank of Kuwait Uluslararası Danışma Kurulu Üyesi, Blackstone Uluslararası Danışma Kurulu Üyesi. 
  
 