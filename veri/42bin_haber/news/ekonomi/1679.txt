Yine hayal kırıklığı
KREDİ notunu artırması beklenen Moodys dün yine cari açığı bahane göstererek hayal kırıklığı yarattı. Moodys Türkiye Analisti Sarah Carlson, Türkiyenin yatırım yapılabilir seviye kredi notu alması için ön koşulun ödemeler dengesi şoklarına karşı daha yüksek dayanıklılık sahibi olması gerektiğini söyledi.
TÜRKİYEnin Fitchden sonra kredi notunu yatırım yapılabilir seviyeye yükseltmesi beklenen kredi derecelendirme kuruluşu olarak piyasaların yakından takip ettiği Moodys dün Türkiye ile ilgili düzenlediği telekonferansta, bir kez daha hayal kırıklığı yarattı. Moodys dünkü telekonferans öncesinde yayınladığı bu bir not artırımı değildir notuyla yayımladığı raporda, bir kez daha Türkiyenin kredi notunu yükseltmesi için dış kırılganlık yaratan cari açığı yapısal olarak azaltması ve döviz rezervlerinin artırılması gerektiği değerlendirmesinde bulundu.  
SİHİRLİ BİR RAKAM YOK 
Piyasalarda hayal kırıklığı yaratan bu açıklamalar, Moodys not artırmak isterse bunun için birçok neden bulabilir. Ancak not artırmak istemese bunun için de birçok neden bulabiliyor. Bugün de olan bu şeklinde yorumlandı. Moodys Türkiye Analisti Sarah Carlson Telekonferansta yaptığı konuşmada, Türkiyenin notunun artırılması için cari açıkla ilgili sihirli bir rakam olup olmadığı yönündeki bir soruya, Hayır cari açık için sihirli bir rakam yok. Ancak bu cari açık sürekli gündeme geldiği için haklı bir soru. Cari açığın milli gelire oranı kadar yapısı ve nasıl finanse edildiği de önemli. Dış dengesizliklerin etkisi kırılganlığı artırıyor dedi. 
Merkez Bankası politikalarına da değinen Carlson, bankanın son dönemde oldukça aktif olduğunu ve piyasalara yönelik yeni enstrümanlar getirmesiyle dikkat çektiğini söyledi. Özellikle kur seviyesinin yönetiminde tarihi bir takım adımların atıldığını söyleyen Carlson şunları kaydetti: Ödemeler dengesi riskleri bizim için en önemli aşağı yönlü risk. Borcun milli gelire oranı kadar neden kaynaklandığı ve kompozisyonu da önemli. Ayrıca Türkiyenin tasarruf oranları benzer kredi notundaki ülkelere göre daha zayıf. Cari açığın finansmanı Türkiyeyi ödemeler dengesi şoklarına karşı kırılgan hale getiriyor. 
NOT İÇİN 3 KOŞUL 
Moodys, Türkiye ekonomisine ilişkin güncel değerlendirmelerinde ise şu ifadelere yer verdi: Türkiyenin yatırım yapılabilir seviye kredi notu alması için ön koşul ödemeler dengesi şoklarına karşı daha yüksek dayanıklılık sahibi olması. Hükümet, cari açığı yapısal olarak azaltabilir, döviz rezervini artırır ve özel sektörün dış borçluluğunu azaltabilirse kredi notunu artırmayı değerlendirebiliriz. Moodys, dış sermaye akışlarında ani durması ve bu durumun devam etmesi halinde kredi notu üzerinde aşağı yönlü baskı oluşabileceği ancak bu durumun olası görülmediğini vurguladı. Türkiyeyi Ba1 ile yatırım yapılabilirin bir kademe altında derecelendiren Moodys kredi notunun görünümünü geçen yıl Haziran ayında pozitife çevirmişti. Diğer derecelendirme kuruluşu Fitch ise Türkiyeyi yatırım yapılabilir seviye olan BBB- kredi notu ve durağan görünümle derecelendiriyor. 
Merkezin döviz rezervine övgü  
MOODYSin raporunda dikkat çeken başlıklar şöyle: 
· Ekonominin denge bulmasına paralel olarak cari açık 2012de belirgin ölçüde yavaşladı. 
· Cari açık bu yıl yüksek seviyede kalmaya devam edecek. 
· İran ile yapılan doğalgaza karşılık altın değişimi ticaret açığının daralmasına yardımcı oldu. 
· 2013te iç talepte küçük toparlanma ile birlikte dengelenmenin yavaşlamasını ve cari açığın GSYHnin yüzde 7.4te kalacağını tahmin ediyoruz.
· Merkez Bankasının Rezerv Opsiyon Mekanizmasının ne kadar etkin olduğu henüz kanıtlanmamış durumda. Ancak Türkiyenin döviz rezervinin 100 milyar doları aşmasına yardımcı oldu.  
  

 