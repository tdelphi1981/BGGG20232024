9 ayda 3.7 milyon akıllı telefon satıldı
Akıllı telefon kullanıcılarının sayısının artmasıyla tüm dünyadaki operatörler arasında hızla yayılan kendi markasıyla telefon üretme modeline Aveada uydu.
Avea Genel Müdürü Erkan Akdemir, ZTE tarafından üretilen Avea inTouch markalı ürünü tanıttı. Akdemir, 2012nin ilk 9 ayında akıllı cep telefonu satış adedi dünyada 478 milyona ulaştı. 2012 yılı ilk 9 aylık sonuçlarına göre Türkiyede akıllı cep telefonu satış adetlerinin ise yüzde 45 artış göstererek 3.72 milyona ulaştı bilgisini verdi.  
HERKESİN CEBİNDE OLMALI  
Türkiyede akıllı telefonsuz kimsenin kalmasını istemiyoruz diyen Akdemir, bugüne kadar dünya çapındaki akıllı telefonları aboneleriyle buluşturmaya öncelik verdiklerini ancak şimdi uygun fiyatla herkesin akıllı telefonlara ulaşmasını istediklerini söyledi.  Akdemir, yüzde 22lik oranla en yüksek akıllı telefon kullanıcı oranına sahip operatör olduklarını söyleyerek şöyle konuştu: 2012 9 aylık sonuçlarımıza göre akıllı cep telefonu satışlarımızı adetsel olarak yüzde 81 artırdık. Bu süreçte müşterilerimize 39 kampanyalı ürün sunduk. Bunun sonucunda da 9 ayda müşteri tabanındaki akıllı telefon kullanım oranımızı yüzde 22ye çıkararak bu alanda da pazar lideri olduk. Avea inTouch ile gerçekleştirdiğimiz bu ilkle de, akıllı telefonlarını değiştirmek isteyen ya da kullanmak için en uygun koşulları bekleyenlere, mobil dünyanın kapılarını ardına kadar açıyoruz. Çünkü, Türkiyede cep telefonu kullanan herkesin, akıllı telefonu hak ettiğine inanıyoruz.
Türkiyedeki toplam cep telefonları satış adedi içerisinde akıllı cep telefonlarının payı yüzde 42 olduğuna dikkat çeken Akdemir, Yani gidecek daha çok yolumuz ve potansiyelimiz var. Çünkü insanlar avuç içlerine sığan akıllı telefonları ile işlerini takip etmeyi, ödemelerini yapmayı, sosyal medyaya girmeyi, resim ve video çekmeyi, internete bağlanmayı, televizyon ve film seyretmeyi sevdiler.  
Ayda 1 lira 
AVEA inTouch 114x56.5x11.9 mm boyutlarında ve 130 gram olan; Android işletim sistemi, 480x800 çözünürlüklü 3.5 inçlik dokunmatik ekranı, 600 MHz işlemcisi, 3.2 MP kamera, 512 MB RAM ve 32 GB hafıza kartı özelliklerinin yanı sıra WiFi, bluetooth ve GPS desteğine sahip. Avea inTouchda öne çıkan özelliklerinden biri ise Yandex tarafından geliştirilen üç boyutlu tema. Avealılar, taahhütsüz  399 TL ye, taahhüt vermeleri durumunda tarifelerine ek 1 TL ödeyerek telefona sahip olabilecekler.