Forbes dünyanın en zenginlerini açıkladı
Ünlü finans dergisi Forbes, dünyanın en zengin 10 ismini açıkladı. Dünyada bin 426 milyarder arasında hazırlanan listeye göre, 73 milyar dolarlık servetiyle Meksikalı telekominükasyon devi Carlos Slim dünyanın en zengin adamı oldu.

Listede, ikinciliği 67 milyar dolarlık mal varlığıyla Microsoft firmasının kurucusu Bill Gates, üçüncülüğü ise İspanyol perakende devi Zara'nın sahibi Amancio Ortega aldı.

Forbes dergisinin verilerine göre dünyanın en zengin 10 ismi, şirketleri ve servetleri şöyle:

1- Meksikalı iş adamı Carlos Slim Helu (Telekom- 73 milyar dolar)

2- Amerikalı iş adamı Bill Gates (Microsoft- 67 milyar dolar)

3- İspanyol iş adamı Amancio Ortega (Zara- 57 milyar dolar)

4- Amerikalı iş adamı Warren Buffet (Berkshire Hathaway- 53,5 milyar dolar)

5- Amerikalı iş adamı Larry Ellison (Oracle- 43 milyar dolar)

6- Amerikalı iş adamı Charles Koch (imalat sanayi- 34 milyar dolar)

7- Amerikalı iş adamı David Koch (imalat sanayi- 34 milyar dolar)

8- Hong Kong'lu iş adamı Li Ka-shing (çeşitli sektörler- 31 milyar dolar)

9- Fransız iş kadını Liliane Bettencourt (L'Oreal- 30 milyar dolar)

10- Fransız iş adamı Bernard Arnault (LVMH, Louis Vuitton- 29 milyar dolar)