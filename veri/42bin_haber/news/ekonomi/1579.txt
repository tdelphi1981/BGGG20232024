İstanbula 2nci Esaslı yatırım
KURTKÖYde ilk projesi Esas Aeroparkı tamamlayan Esas Gayrimenkul, ikinci projesine Maltepede başlıyor. Anadolu şehirlerinde AVM, İstanbulda da ofis yatırımlarına devam edeceklerini ifade eden Esas Gayrimenkul Yönetici Ortağı Kazım Köseoğlu, Bir gayrimenkulun fiyatının oturması için 3 yıl geçmesi gerekiyor dedi.
GAYRİMENKULDE stratejisini yurtdışında satın alma, Türkiyede sıfırdan yatırım üzerine oluşturan Esas Holding, yeni bir ofis projesine başlıyor. İstanbul Kurtköyde ilk projesi Esas Aeroparkı tamamlayan Esas Gayrimenkul, ikinci projesi olarak Maltepeyi adres seçti. Maltepe Ofispark adındaki ikinci projelerinin iş planlarında yer almadığını söyleyen Esas Gayrimenkul Yönetici Ortağı Kazım Köseoğlu, Ancak karşımıza kupon gibi bir arazi çıktı, biz de bu fırsatı değerlendirmek istedik dedi. Gayrimenkul yatırımınlarının doğru fiyata geldiğinde duygusal olmayacaklarını da vurgulayan Köseoğlu, Her binam doğru fiyata satılıktır diyor.  
SATIŞ DA YAPACAK 
2013 yılında gayrimenkul yatırımlarına 150 milyon dolar bütçe ayırdıklarını ve bunu Maltepedeki ofis ve Kocaelideki alışveriş merkezi ile sürpriz projelere aktaracaklarını belirterek, Maltepe projesi hakkında şu bilgileri verdi: Projenin toplam yatırım tutarı 50 milyon dolar olacak. E-5 üzerinde Küçükyalı ve Maltepe metro duraklarının arasında yer alan 4 bin 500 metrekarelik arsa üzerinde toplam 30 bin metrekare inşaat alanı olacak. Toplam 15 katlı binada, 17 bin 500 metrekare ofis alanı, 2 bin metrekare de perakende alanı yer alacak. 1250 metrekarelik her katta 300er metrekarelik bölünebilir alanlar yer alacak. Ticari gayrimenkullerini kiralama stratejisi izleyen Esas, bu projede ofis katlarını ilk kez satışa sunacak. Ofislerin kirası metrekare başına 18 dolar, satış için ise 3 bin dolar olarak belirlendi.  
YATIRIMA DEVAM 
Anadolu şehirlerinde alışveriş merkezi, İstanbulda da ofis yatırımlarına devam edeceklerini, yurtdışında da fırsatlarları araştırcaklarını dile getiren Kazım Köseoğlu, İngilteredeki 4 alışveriş merkezi ve 9 ofis bina yatırımlarımızdan ortaklarımızla birlikte 30 milyon dolara yakın gelir elde ediyoruz. 2013te İngiltere ve Almanyada fırsatlara bakmaya devam edeceğiz. 2013te yurtdışı yatırımları açısından da umutluyum. Diğer Avrupa ülkelerinde yatırımı tavsiye etmiyorum çünkü kriz devam ediyor diye konuştu. Gayrimenkul yatırımınlarının doğru fiyata geldiğinde duygusal olmadıklarını ifade eden Köseoğlu, 5 yıllık iş planları yaptıklarını ve 2016 yılının ellerindeki yatırımları çıkarmak için iyi bir tarih olacağını belirtti. Köseoğlu, Bir gayrimenkulun fiyatının oturması için 3 yıl geçmesi gerekiyor dedi. 
En önemli eksik altyapı 
MALTEPE Ofisparkın İstanbulda ofis yapmaya devam edeceklerini göstermek adına önemli bir proje olduğuna dikkati çeken Köseoğlu, İstanbulda bütün iyi binalar Büyükdere Caddesinde ancak biz daha düşük kiralara iyi binalarda yaşanılabileceğini göstermek istiyoruz dedi. 2014 yılında kullanıma açılacak binanın 15 yıl sonra da en iyi binalardan biri olmasını istediklerini dile getiren Köseoğlu, Türkiyedeki ofis binalarının en büyük eksiğinin altyapı olduğunu belirtti. Ofis yatırımının konuta göre daha cazip olduğuna da dikkati çeken Köseoğlu, nedenlerini şöyle anlattı: A sınıfı ofisi yabancı para cinsinden kiraladığınızda faizin üzerinde getirisi oluyor. Ofiste uzun vadeli kira kontratına giriyorsunuz. Yeni düzenlemeyle konut ve ofisin KDV oranları yüzde 18de eşitlendi. 
Konutta sorun finansmanı olmayanlar 
KAZIM Köseoğlu, Artık konut yapma dönemi geçti diyerek, şu değerlendirmeyi yaptı: Artık ticari gayrimenkul ön plana çıkıyor çünkü herkes kira getirisine bakıyor. Konutta rekabet artık o kadar sert ki ürünlerin de lokasyonları dışında ayırt edici özellikleri kalmadı. Şehrin dışına çıkmaya başladığınızda, stok fazlasını da görüyorsunuz. Bu stoku karşılayacak talep de yok. Konut alan herkes artık bitirir mi bitirmez mi diye bakıyor. 3-4 tane de kötü örnek yaşandı. Bunların da normal olduğunu düşünüyorum. 
Aeropark tamamlandı kiralamalar sürüyor 
ESAS Gayrimenkulun ilk projesi Kurtköydeki Esas Aeroparkın tamamlandığını ifade eden Kazım Köseoğlu, projenin durumu hakkında şunları aktardı: Pegasus ofis alanlarına taşındı ve 500 kişi burada çalışıyor. Netaş da mayıs-haziran gibi taşınacak. Ofislere talep devam ediyor ve 1850 metrekare yerimiz kaldı. Onunla ilgili de 2-3 şirketle görüşüyoruz. 2013te ofiste hiç yerimiz kalmayacak. Perakende alanları ile ilgili de kontrat aşamasına geldik. Metrekare kiraları ofislerde 12 dolar civarında, perakende alanlarında 40 dolar olacak. Home-ofislerde de 15 dolar doğru fiyat olur. 42 dairenin de yer aldığı projede konut satışlarımız yüzde 40ı geçti. Alanların büyük bir kısmı ofis olarak kullanmak üzere alıyor.  
 