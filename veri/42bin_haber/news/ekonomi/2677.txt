2 ayda 2.5 milyon Paraflandı
Halkbankın yeni kredi kartı Paraf, kısa süre içerisinde büyük bir başarıya imza attı. Paraf karta iki ayda 650 bin yeni başvuru geldi. Halkbankın mevcut kart müşterilerinin de katılmasıyla Paraf kart sayısı şimdiden 2.5 milyona ulaştı.

MURAT BOZUN REKLAM YÜZÜ OLDUĞU YENİ KART BÜYÜK İLGİ GÖRÜYOR 
Bankalar arasında kıyasıya rekabetin yaşandığı kredi kartı pazarına, yeni katılan Halkbankın Parafı, kısa sürede büyük ilgi gördü. Ünlü sanatçı Murat Bozun reklam yüzü olduğu tanıtım filmleri ile piyasaya sürülen Parafa, 2 aylık dönemde, 650 bin yeni başvuru yapıldı. Halkbankın mevcut kredi kartlarından katılım da eklendiğinde Paraf kart sayısı 2.5 milyona çıktı. Böylece Paraf, Türkiyedeki ilk beş kredi kartı markasından biri haline geldi. Kredi kartında yeni bir markanın kısa sürede, yüksek müşteri sayısına ulaşması bankacılık camiasında büyük bir başarı olarak değerlendiriliyor.
İlk hedef 3 milyon kart 
Paraf, tüketicilere sunulmadan önce Halkbankın 2.1 milyon kredi kartı müşterisi bulunuyordu. Advantage özellikli eski kartlar da yeni Paraf kart ile değiştirilmeye başlandı. Bu süreçte 1.9 milyon eski kart kullanıcısı da Paraf kartı aldı. Böylece, iki ayın sonunda Paraf kartını alan kişi sayısı yaklaşık 2.5 milyona ulaştı. Mart sonuna kadar ise Paraf kart sayısının 3 milyona ulaşacağı tahmin ediliyor.
İlk ekstrenizin yüzde 25ini biz ödüyoruz sloganı ile kredi kartı sektöründeki rekabete hızlı bir şekilde giren Halkbank, Paraf kart sayısını artırmak için 2013 yılı içinde atağa kalkacak. Yeni kampanyalarını gizli tutan bankanın, birçok işyeri ile de görüşme yaptığı ve anlaşmalı iş yeri sayısını artırmak için yoğun bir çalışma içine girdiği belirtildi. Banka yetkilileri, Parafın benimsendiğini ve kısa süre içinde de kullanımın yaygınlaşacağını kaydettiler. Yetkililer, Parafın sunduğu ve sunacağı avantajlarla, diğer kredi kartlarına karşı önemli bir üstünlük sağlayacağını vurguladılar. Öte yandan, kredi kartları sektörünün önde gelen oyuncuları, Parafa olan ilgiyi yakın takibe aldı.