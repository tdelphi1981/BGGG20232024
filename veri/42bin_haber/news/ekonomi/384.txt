Yeşil Kundurada bir devir kapandı
Türk ayakkabı sanayinin gelişmesinde büyük rol oynayan Yeşil Kunduranın kurucusu Recep Ali Yeşil vefat etti. 2008de hayatını kaybeden kardeşi Mustafa Yeşil ile 64 yıl önce başladıkları serüvende Türkiyenin ilk ayakkabı ve bot ihracatını gerçekleştirmişlerdi.
RECEP Ali Yeşil, kardeşi Mustafa Yeşil ile 1948 yılında Yeşil Kundurayı kurduğunda Türk ayakkabı sanayi için yeni bir serüven başlıyordu. Türkiyede ayakkabı sanayinin gelişimine büyük katkı sağlayan iki kardeş, Türkiyenin ilk ayakkabı ve bot ihracatını gerçekleştirmişlerdi. 2008 yılında denizde yüzdüğü esnada kalp krizi geçirerek vefat eden Mustafa Yeşilin ardından, Recep Ali Yeşil de önceki gün yaşamını yitirdi. Türkiyenin en köklü ayakkabı firmalarından Yeşil Kundurada bir devir böylece kapandı. Recep Ali Yeşil, şu anda Yeşil Holding Yönetim Kurulu Başkanı olan Engin Yeşilin amcası.    
DERNEKLEŞMEYİ TEŞVİK ETTİ 
Recep Ali Yeşilin oğlu İhsan Yeşil, 14 yaşında Beykoz Sümerbank Deri ve Kundura Fabrikasında stajiyer ögrenci olarak işe giren babasının o yılarda ayakkabı üreticisi olmayı kafasına koyduğunu ve Cumhuriyet döneminin ilk özel sektör fabrikasyon ayakkabı üreticisi olduğunu söyledi. 
89 yaşında vefat eden Recep Ali Yeşil, sektörün dernekleşmesine de öncülük etti. 1985te kurulmasına öncülük ettiği Türkiye Ayakkabı Sanayicileri Derneğinin (TASD) ilk başkanı oldu, 1985-1997 yılları arasında toplam 12 yıl derneğin başkanı olarak görev yaptı, sektörün ihracat hamlesi yapmasına katkı sağladı.  
İLK ASKERİ BOTU ÜRETTİ 
Türkiyede ilk ayakkabı ve bot ihracatını yapan Yeşil Kunduranın gerçekleştirdiği diğer ilkler şöyle sıralanıyor; Türkiyede ilk iş ve güvenlik botu üretimi, Türkiyede ilk ayakkabı market zinciri, Türkiyede ilk online ayakkabı mağazası, Türk özel sektöründe ilk askeri bot üretimi. Çorluda 15 bin metrekare kapalı alanda üretim yapan Yeşil Kundura, yılda bir milyon çift ayakkabı-bot üretiyor. Mağaza zincirinde Yeşil Club, Yeşil, Cat ve Harley Davidson gibi markalara yer veren firma, son yıllarda gayrimenkule odaklandı.  
Sektörü ayaklandırdı 
TÜRKİYE Ayakkabı Sanayicileri Derneği (TASD) Başkanı İslam Şeker, Derneğimizin kurucuları arasında yer alan Recep Ali Yeşil, aynı zamanda ilk başkanımız. Ayakkabı sektörünü ayaklandıran, hızlı koşmasını sağlayan büyüklerimizden biriydi dedi. 
Öğrettikleri en büyük miras 
YEŞİL Holding Yönetim Kurulu Başkanı Engin Yeşil, bütün sektörün babasının ve amcasının sektöre kazandırdıklarını övgüyle andığını belirterek, Yeşil ismi ve bizlere öğrettikleri herşey bizim için en değerli miras ve emanettir. O çok değerli aile büyüklerimizin  izinden ilerliyoruz dedi.