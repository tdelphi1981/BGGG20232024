Hava yolculuğu kısalıyor
Uçuş rotaları yeniden düzenleniyor. İstanbul-Bodrum arası 13, İstanbul-İzmir arası 6, İstanbul-Trabzon ise 3 dakika kısalacak.


İstanbuldan Bodrum, Antalya, Adana ve Trabzon gibi yoğun yolcu talebi olan güzergahlarda rotanın kısaltılması için çalışma yapılıyor.

40 yıl önce belirlenen uçuş rotaları günümüz teknolojisine göre yenilenecek. Yeni düzenlemeyle birlikte uçuş mesafeleri 13 dakikaya kadar kısalacak.

İstanbul-İzmir arası şu anda 1 saat sürüyor. Yeni rotayla birlikte 6 dakika kısalacak ve 54 dakikada uçulabilecek.

1 saat 10 dakika süren İstanbul-Bodrum uçuşu da 13 dakika kısalarak 1 saatin altına inecek. Gidiş dönüş olarak düşünüldüğünde uçuş süresinden 26 dakika tasarruf edilecek.

İstanbul-Dalaman 6, İstanbul-Adana 5, İstanbul-Trabzon 3 dakika daha kısa olacak.