Borusan'ın kurucusu Asım Kocabıyık hayatını kaybetti
Borusan Holding Kurucu ve Onursal Başkanı Asım Kocabıyık, tedavi görmekte olduğu İstanbul'da hayatını kaybetti. Türk sanayisinin gelişmesi için önemli çabaları olan duayen iş adamı Kocabıyık 88 yaşındaydı. Her fırsatta bu memlekete gönül borcu olduğunun altını çizen Kocabıyık, "Hayatım boyunca bunu ödemek için çalıştım" diyordu.
Cumhuriyet döneminin ilk sanayici kuşağının bir temsilcisi olarak Kocabıyık, Türk ekonomi ve sanayiinin gelişmesinde, dışa açılmasında önemli misyonlar üstlendi. Başta TÜSİAD olmak üzere iş dünyasının önde gelen örgütlerinde aktif rol aldı.  
   BAŞARILARLA DOLU HAYAT HİKAYESİ  
Kocabıyık, iş adamı olarak imza attığı başarılarının yanı sıra, özellikle eğitim, kültür ve sanat alanlarında yürüttüğü sosyal sorumluluk çalışmaları ve hayırseverliği ile tanınıyordu. 
GEMLİK'TEKİ AÇILIŞA KATILMIŞTI 
ASIM KOCABIYIK'IN GÖRÜNTÜLERİ / WEB TV 
Kocabıyık'ın cenazesi yarın öğle namazının ardından Fatih Camiinden kaldırılacak. 
HİZMETE ADANMIŞ BİR ÖMÜR 
1924 yılında Afyonun Tazlar Köyünde doğan Asım Kocabıyıkın ismi Türkiye'nin sanayileşme serüvenine paralel olarak anıldı. Asım Kocabıyık, iş hayatına 1944 yılında henüz öğrenci iken girişimci babasının kurduğu İstikbal Ticaret şirketinde çalışarak başladı. Sanayiye yatırımlarını 1958 yılında Borusan Boru Sanayii AŞyi kurarak hayata geçirdi. 
   Aydın Doğan - Doğan Holding Kurucusu ve Onursal Başkanı: 
  Değerli dostum, Türk sanayiinin öncü liderlerinden, Borusanın kurucusu Asım Kocabıyıkın vefatından derin bir teessür duydum. Sayın Kocabıyık, cumhuriyetimizin yetiştirdiği aydın bir işadamı olarak, sadece Türk sanayiinin gelişmesine değil, aynı zamanda ülkemizin eğitim ve sanat hayatına da çok değerli katkılar yapmış ve arkasında önemli eserler bırakmıştır.    Asım Kocabıyıka Allahtan rahmet dilerken, değerli ailesinin, Borusan camiasının  ve Türk iş dünyasının acısını paylaşırım. 
  
1972de Borusan Holdingi kurarak bugünkü kurumsal topluluğun ilk adımını attı. 57 yıl başında bulunduğu Borusan Grubunda bugün 6 bin kişinin çalışıyor. Grup, çelik, distribütörlük, lojistik ve enerji alanlarında faaliyet gösteriyor. 
Kocabıyık, 2001 yılında yönetim kurulu başkanlığı görevini oğlu Ahmet Kocabıyıka devrederek Borusan Grubu'nunn Kurucu-Onursal Başkanı oldu.  
SOSYAL PROJELERE ÖNCÜLÜK ETTİ
 
Kocabıyık, Borusan Kocabıyık Vakfı aracılığıyla eğitim, kültür ve sanat alanlarında toplumun gelişimini destekleyecek projeleri hayata geçirdi. Hayatı boyunca, ülkesine hizmet olarak gördüğü sosyal sorumluluk çalışmaları ve hayırseverliğiyle ilköğretim, lise, yüksekokul, fakülte ve öğretmen evi gibi çok sayıda eğitim kurumu yaptırdı. 
PEKMEZLE BAŞLADI DEV OLDU? 
- 1924te Afyonun Tazlar köyünde doğan Asım Kocabıyık, Borusan Holdingin kurucusu. Köyünde daha 6 yaşındayken çıkan Kocabıyıkın daha öğrenciyken çivi ve pekmez sattığı biliniyor.

- Kocabıyık, babası Ahmetin kurduğu İstikbal Ticaret T.A.Ş. isimli şirkette yönetim kurulu üyesi olarak görev aldığında henüz 20li yaşlardaydı. 
- Demir-çelik ithalatı ve tarım ürünleri ihracatı yapan şirket ile Borusanın da temeli atılmış oldu. 
- 1955 yılında ticari faaliyetlerinin yanı sıra, imalat işine de girdi. 
 
  
- Kocabıyıkın yaşamı ile Borusanın gelişimi ile iç içe geçmiş durumdaydı. Borusan Grubu olarak zamanla büyüyecek sürecin başında ise 1958de kurulan   Borusan Boru yer aldı. 4 dönüm üzerindeki fabrikanın temeli İstanbul Sefaköyde atıldı. 
   HÜRRİYET DÜNYASI'NDAN VAHAP MUNYAR, KOCABIYIK'I ANLATIYOR: 
  
"Asim Kocabıyıkı gazeteciliğe ilk başladığım yıllardan itibaren tanıdım. Daha yakın görüşmeye rahmetli Ertuğrul Soysalın devreye girmesiyle 20-25 yıl kadar önce başlamıştık. Asim Kocabıyık, Türk sanayinin, iş dünyasının gerçek duayenlerinden biriydi. Borusan gibi güçlü bir grubu sıfırdan kurup, ikinci kuşağa basarıyla emanet etmesi, bunun en önemli göstergesi. Kocabıyık, "Ben, ülkemden kazandığımı milletimle paylaşmaya inanan biriyim" anlayışıyla fabrikalarının bulunduğu bölgelere, memleketi Afyon'a eğitime donuk yardımlar yaptı. Okullar, fakülteler yaptırdı. Borusan Kocabıyık Vakfı üzerinden eğitime 30 milyon doları asan bağışta bulundu. Bunların bir bölümünü yerinde görme fırsatı buldum. Okulların yapıldığı bölgelere ne kadar önemli katkı yarattığını gözlemledim. Asım Bey'e Allah'tan rahmet diliyorum. " 
- 1964e gelindiğinde ise Pendikte su borusu imalatına başlandı. 1985 yılında ise bu tesisler Bursa Gemlike taşındı. 
- 1980li yıllara kadar sanayi alanında yoğunlaşan Borusan, 1984te Borusan Oto aracılığı ile BMW, Rolls Royce, Land Rover marka otomobillerin ithalatı yapıldı. 
- Borusan Grubu bünyesinde, çelik, enerji, lojistik ve distribütörlük alanlarında faaliyet gösteren 14 şirket bulunuyor
 
 İŞ DÜNYASINDA BÜYÜK ÜZÜNTÜ 
Kocabıyık'ın vefat haberi iş dünyasında da büyük üzüntü yarattı. İşte iş ve ekonomi dünyasının önemli isimlerinin Kocabıyık'ın vefatından sonraki görüşleri:   İbrahim BODUR - Kale Grubu Kurucusu ve Onursal Başkanı:    "Çok değerli dostum ve arkadaşım, Duayen sanayici, Asım Beyin vefatını derin bir teessürle öğrendim.
Bizler Cumhuriyet döneminin ilk özel teşebbüsünü meydana getiren sanayiciler olarak pek çok zorluklara birlikte göğüs gererek birbirimize destek olduk.
Asım Bey,  gençliğinden bu yana ailece tanıdığım ve bağımı hiçbir dönemde koparmadığım ender dostlarımdan biridir. Ben Robert Kolejde okurken, Robert Kız Koleji nden de soyadı sırasına göre sister seçilirdi. Benim kız kardeşim Nurhan Bilek ti. Nurhan kardeşim, Kolejden sonra Asım Bey ile evlendi. Dolayısıyla Asım Bey ile ailece görüşmeye bu yıllardan başladık. Türkiyedeki Özel Teşebbüsün temellerinin atıldığı 1950li yıllarda, sanayileşmenin ülkemiz için vazgeçilmez bir kalkınma unsuru olduğuna inanarak kendi fabrikalarımızı kurduk. Türkiyenin ilk Sanayi Odası olan İstanbul Sanayi Odasında birlikte çalıştık. Altı kurucusundan bir olduğum TÜSİADın kuruluşunda büyük destek vererek, sonrasında Yönetim Kurullarında görev alarak Türk Sanayinin gelişmesi için önemli çabalar sarf etmiştir.  Türk Sanayisinin gelişimine ,İhtilallere, krizlere, muhtıralara, demokrasiye geçiş sancılarına, hülasa Türkiyedeki ekonomik ve sosyal dönüşüme birlikte tanıklık ettik. "Türkiye'nin ilk boru üreticisi kuruluşunu bugün Türkiyenin önemli bir sanayi topluluğu olan Borusan Holding haline getiren Asım Bey,  memleketini ve insanını seven, ülkenin kalkınmasına adanmış iş yaşamı ve aile değerlerini önde tutan sade yaşantısı ile herkese örnek olmuş bir insandır. Bu örnek hayat mücadelesinde kendisine her zaman destek olmuş ve yanında olan Nurhan Hanım Kardeşim ve sevgili çocukları onun en büyük gurur ve güç kaynağı olmuştur.
Gerçek dost, memleket sevdalısı, Afyonlu Aziz Dostum Asım Beye Allahtan rahmet, kederli ailesine başsağlığı ve sabırlar diliyorum. Türk Sanayisinin de başı sağ olsun diyorum."   Ümit BOYNER - TÜSİAD Başkanı:   "Türk sanayisinin duayen ismi Asım Kocabıyıkı kaybetmiş olmanın derin üzüntüsü içerisindeyiz. Türkiye kendisini Türk sanayisine, eğitim ve kültür-sanat hayatına yaptığı değerli katkılarıyla hatırlayacak. Merhuma Allahtan rahmet, başta değerli ailesi olmak üzere tüm Borusan Grubu çalışanlarına başsağlığı dileriz."
  Rifat HİSARCIKLIOĞLU- TOBB Başkanı:   "O iş dünyası için duayen, genç girişimciler için bir rol modeldi. Ülkemize katkıları hiç unutulmayacak. Türk iş dünyası çok önemli bir üyesini kaybetti. Borusan Holding Kurucu ve Onursal Başkanı Sayın Asım Kocabıyık'ın yokluğu her zaman hissedilecek. Türk sanayisine damgasını vurmuş, gerek ticari başarıları gerekse sosyal sorumluluk anlayışıyla bütün girişimcilere örnek olmuş bir duayeni kaybetmenin kederini tüm iş camiası ve ülke olarak yaşamaktayız. Onun hayatından; binlerce insana iş ve aş, eğitime, kültüre, sanata çok büyük katkılar, sevgi ve dostluk gibi gurur ve onur veren bir miras kaldı. Çalışmak ve üretmekle geçen ömründe ülke sevgisi kalın çizgilerle çizilmişti. Sevgili Asım Kocabıyık ağabeyimiz her fırsatta 'Bu memlekete gönül borcum var. Hep bunu ödemek için çalıştım' derdi. Geride bıraktığı hizmetleri ve ülkeye katkısını gören herkes, bu dileğin gerçekleştiğine şahittir. Türk iş dünyası adına, kendisine Allah'tan rahmet, ailesine, yakınlarına ve bütün iş dünyamıza başsağlığı diliyorum. Mekânı cennet olsun."   Mehmet BÜYÜKEKŞİ - Türkiye İhracatçı Birlikleri Başkanı:  
"Gerçekten Türk sanayisinin duayenlerinden, saygı değer bir insandı. Başımız sağolsun. Ailesine baş sağlığı diliyorum. Özellikle de bu grup gerçekten yaptıkları yatırımlarla Türk sanayisinde büyük bir çığır açtı. Umarım bundan sonra da aynen yatırımlarına devam ederler." 
Tanıl KÜÇÜK - İstanbul Sanayi Odası Başkanı 
"İlk kuşak sanayicilerimizden olan Asım Kocabıyık çok saydığım ve sevdiğim bir büyüğümüzdü. Kurucusu olduğu Borusan Holdingi, ekonomik başarıların yanına, eğitime, sanata ve kültüre destek veren çağdaş bir anlayışı da ekleyerek, Türkiyenin en büyük ve en saygın gruplarından biri haline getirmeyi başardı.  Çalışkan, dürüst ve mütevazı sanayici kimliğinin yanı sıra,  hayırseverliği ve erdemli duruşu ile de örnek bir insandı. Odamıza büyük emekleri geçen ve hatırası her zaman bizlere ışık tutacak olan onur üyemiz, çok değerli büyüğümüz Asım Kocabıyıkı saygı ve sevgiyle anıyor, kendisine Allahtan rahmet, başta ailesi olmak üzere tüm yakınlarına, çalışanlarına ve sanayi camiamıza da başsağlığı ve sabır diliyoruz." 
Murat YALÇINTAŞ -İstanbul Ticaret Odası Başkanı  
Sanayimizin yüz akı kuruluşlarından Borusan Holdingin kurucu ve Onursal Başkanı, Asım Kocabıyıkı kaybetmenin üzüntüsü içerisindeyiz. 
Cumhuriyetimizin ilk nesil sanayicilerinden birisi olan Sayın Asım Kocabıyık, her zaman sosyal sorumluluk anlayışının örnek ismi ve sivil toplum kuruluşlarındaki sağduyunun sesi olmuştur. Sayın Asım Kocabıyıkın 40 yılı aşan Türk Sanayici ve İşadamları Derneği üyeliğindeki mümtaz kişiliği ise sadece ekonomi tarihimiz açısından değil, Cumhuriyet tarihimiz açısından da alınacak derslerle doludur. Sayın Asım Kocabıyık hayat felsefesini, 'Bu memlekete gönül borcum var. Hayatım boyunca bunu ödemek için çalıştım' sözleriyle anlatmıştı. Bu toplum iş dünyası, sivil toplum kuruluşları, eğitim ve sanat kurumlarıyla kendisini daima minnetle ve şükranla anacaktır.  Kendisine rahmet, yakınlarına, Borusan camiasına, iş dünyasına başsağlığı ve sabır diliyorum. 
Nurettin ÖZDEBİR - Ankara Sanayi Odası Başkanı: 
"Türkiye'nin gururu olan duayen sanayicilerimizden biridir Asım Bey. Yurtiçi ve yurtdışında yaptığı yatırımlarla girişimcilik timsali olan Kocabıyık, aynı zamanda hayırsever çok iyi bir insandı. Mekanı cennet olsun." 
Necmettin BİTLİS - Polisan Holding Yönetim Kurulu Başkanı:  
"Türk Sanayiinin duayenlerinden, ülkeye olan gönül borcunu ödemek için son ana kadar çalışan değerli dostumuz, Borusan Holding Kurucu ve Onursal Başkanı Asım Kocabıyıkı kaybetmenin derin üzüntüsü içindeyiz. Onunla aynı kuşakta yer alan bir sanayici olarak, kendisinin ülke ekonomisine yaptığı büyük katkıların tanığıyız. Kendisine Allahtan rahmet, ailesine başsağlığı diliyorum. Toprağı bol olsun." 
Ali COŞKUN - Sanayi ve Ticaret Eski Bakanı:  
"Asım Abi ile Sefaköy'de fabrika kurarken komşu olduk. Fabrikalarımız yan yanaydı. O zaman oralarda yol yok, elektrik yok. Sefaköy Sanayiciler Derneği'ni kurduk. O başkan oldu, ben başkan yardımcısı. Birlikte devletten birşey beklemeden yol yaptırdık, kanalizasyon, elektrik, su döşettirdik. O zaman bölgede göçmenler çoktu, o nedenle seçmiştik. Ayrıca 22 yıl İstanbul Sanayi Odası Meclisi'nde birlikte çalıştık. 
 
"Sakin görünümlü olmasına karşın yılmayan, pes etmeyen bir insandı. Türk sanayine çok büyük hizmetler yaptı."  
Güngör URAS - Gazeteci 
"Asım Kocabıyık Türkiye'nin ilk kuşak iş adamlarındandır. Fakat ticaretten sanayiye geçmede de öncü olan iş adamlarından biridir. Sanayiye geçişte ciddi sanayi kuruluşlarıyla sanayiye adım atmıştır. Yaptığı, girdiği ilk iş demir-çelik sanayi ve o konuda da başlangıçtan beri ana iş kolu olarak belirleyip bu konuda entegrasyona gitmiştir. Türkiye'de uluslararası büyüklükte yani ekonomik çapta bir boru ve demir çelik sanayi gerçekleştirmiştir. Onun yanında bir özelliği de Atatükçülüğüydü. Gerçek bir Atatürk kuşağının önemini bilen bir iş adamıydı ve eğitime önem verdi. Kurduğu vakıflarla eğitim tesislerinin gelişmesine yardımcı oldu. Bir başka önemli özeliği işini kurumsallaştırması ve hayattayken çocuklarına değişik sorumluluklar dağıtma başarısını göstermiştir. Çocukları da babalarının izinden gittiler. Hem işte başarılı oldular hem de işlerinin yanında değişik alanlarda biri yayın alanında, biri müzik alanında diğeri eğitim alanında faaliyetlerini sürdürdüler. "Ben şanslıyım kendisiyle beraber doğduğu köy olan Tazlar Köyüne gittik. Köyde doğduğu evi, köylüleriyle o köye yaptığı katkıları gören biriyim. 1974 yılında İstanbul'a geldiğimden beri yakınlığım vardı. En son olarak da geçen hafta çok ilginçtir, sanata ilgisi devam ediyordu. Bir hafta önce Borusan konserine gelmişti ve orada kendisiyle görüşmüştük. Eşimle beraber elini sıktık beraber sizleri burada gördük diye sohbet ettik. Mekanı cennet olsun." 
 
Ali KİBAR - Kibar Holding Yönetim Kurulu Başkanı 
 
"Son derece üzüntü duydum. Allah rahmet eylesin. Türkiye demir-çelik sektöründe duayen bir isimdi. İş dünyası çok şey öğrendi ondan. Birçok gence ufuk açtı. İnşallah yarattığı değerler daha illeri nesillere sağlıklı bir şekilde ulaşır. Toprağı bol olsun."  
Bekir OKAN - Okan Üniversitesi Mütevelli Heyet Başkanı:  
Üniversitemizin Danışma Kurulu Üyesi, Türk iş dünyasının duayenlerinden Asım Kocabıyıkı kaybetmenin derin üzüntüsünü yaşıyoruz. İş dünyasına kattığı değerleri, başarılarını, bu ülke için verdiği emeği unutmayacağız. Daha önce de olduğu gibi duayen bir iş adamı olarak öğrencilerimize ve mezunlarımıza örnek olmaya devam edecek. Başımız sağolsun.

 
 