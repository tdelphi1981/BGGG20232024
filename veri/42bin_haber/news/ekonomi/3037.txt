3. havalimanında en şanslı kim!
Akfen Holding Başkaı Akın, 3. havalimanı ihalesine girip girmeme konusunda henüz karara varmadıklarını söyledi. Nisanda durumun netleşeceğini belirten Akın "En şanslı bizim olmamız gerekir. Biz yapamıyorsak başkası yapama şansı az" dedi.
AKFEN Holding Yönetim Kurulu Başkanı Hamdi Akın, 3. havalimanı ihalesine ilişkin, nisan ayı içerisinde ihaleye girip girmeyeceklerine karar vereceklerini belirtti. Akın "En şanslı bizim olmamız gerekir. Biz yapamıyorsak bir başkasının yapabilme şansının daha az olduğunu düşünüyorum" dedi. Anadolu Ajansı Finans Masası'na konuk olan Akın, Devlet Hava Meydanları ve hükümetin ihalenin bu yıl içerisinde yapılması konusunda kararlı olduğunu dile getiren akın, bu yılın ikinci çeyreğine varmadan durumun netleşeceğini söyledi. İstanbul'un 3. havalimanı için belirlenen yerin uygun olup olmadığına ilişkin soru da Akın, "Bu konuda en son söz söyleyecek insanlardan biriyim. Hakikaten bildiğimiz bir konu değil, yer seçimi konusunda fikir yürütebilecek insanlar değiliz. Devlet Hava Meydanları'nın derinlemesine bir araştırma yaptığı kanaatindeyim" yanıtını verdi. 
BUDO'yu rakip olarak görmüyorum
Hamdi Akın, BUDO'nun kendileri için sürpriz olduğunu belirterek, "Ama sonuçta bir vaka, bugün var. Olduğuna göre de hukukidir mutlaka, Bursa Büyükşehir Belediyesi yaptıysa..." dedi. Şu anda BUDO'nun yaptığı taşımacılığın kendilerini rahatsız etmediğini kaydeden Akın, BUDO'nun kendilerini rakip olarak görmediğini, kendilerinin de BUDO'yu rakip görmediğini dile getirdi. Fiyatların aşağı yukarı aynı olduğunu, hatta BUDO'dan daha ucuza taşıma yaptıklarını aktaran Akın, erken rezervasyonla İDO'dan çok daha ucuz bilet almanın mümkün olduğunu ifade etti. İDO'nun bütün İstanbul ve Bursa halkına hizmet verdiğini anımsatan Akın, söz konusu şirketin özelleştirildikten sonra, özelleştirilmeden öncekinden daha iyi ve daha kaliteli hizmet verdiğinin altını çizdi. 
Fenerbahçe başkanlığına aday değilim 
Şu anda İDO'ya dair bir şikayet olmadığını, fiyatların eskiye göre çok daha ucuz olduğunun altını çizen Akın "Hiçbir zammı koymadık, petrol zammını koymadık, bize yüklenen zamların hiç birini koymadık. Bizim yakıtımız değiştirildi. Yıllık ciddi bir zararımız 
oldu. Şu anda 70 milyon dolar daha fazla para ödüyoruz belediyenin yakıta ödediğinden... Senede 70 milyon dolar ve biz bunu bilet fiyatlarına intikal ettirmedik. Kalitemizi artırdık, gelir kalemlerimizi artırdık ve belediyenin bize devretmiş olduğundan daha iyi bir şekilde şirketi sürdürüyoruz" dedi. Akın, ayrıca Fenerbahçe'ye Başkanlık gibi bir düşüncesi olmadığını da belirtti.