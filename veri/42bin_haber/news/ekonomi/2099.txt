Enflasyonla mücadelenin simgesi biberin karizması 10 yılda çizildi
Star son 10 yılda hangi ürünlerin enflasyonu aşıp aşmadığını araştırdı. Buna göre bir dönem enflasyonla mücadelenin simgesi olan sivri biberin fiyatı yüzde 15 düştü. Biberdeki 10 yıllık reel kayıp yüzde 161 oldu.

ENFLASYON son 10 yıldır düşüş trendine girdi. Bir zamanlar yüzde 120leri gören enflasyon rakamları artık yıllık yüzde 7ler seviyesinde. 2003 yılı başından bu yana geçen 10 yıllık sürede yaşanan enflasyon ise yüzde 146 oldu. Starın TÜİKin 2003 bazlı endeksini dikkate alarak yaptığı hesaplamaya göre, bu 10 yıllık süreçte 258 ürün/hizmetin fiyatı yüzde 146lık enflasyonun altında kaldı. 119 ürün/hizmetin fiyatı ise enflasyonu aştı. Bu süreçte en ilginç gelişme ise sivri biberde yaşandı.
Kullanılmayınca fiyatı artmadı
Bir dönem Merkez Bankası eski Başkanı Gazi Erçelin enflasyonla mücadelede simge haline getirdiği ve yemeyin, enflasyon düşsün diye çağrı yaptığı sivri biberin fiyatı reel olarak yüzde 14.8 düştü. Bir başka ifadeyle sivri biberin fiyatı, 10 yıllık enflasyonun 161 puan altında kaldı. Aynı dönemde çarliston biberin fiyatında da 0.8 reel düşüş yaşandı. Son 10 yılda fiyatı en fazla düşen ürünler ise gündelik hayatımızdan yavaş yavaş çıkan ürünlerle rekabetin yoğun olduğu ürünlerde oldu. Son 10 yılda ayakkabı tamiri ücretindeki reel düşüş yüzde 12.7, DVD oynatıcıda yüzde 60, fotoğraf makinesinde yüzde 52, kabartma tozunda ise yüzde 92 oldu. Bilgisayar fiyatlarındaki reel düşüş ise yüzde 19.3 düzeyinde gerçekleşti. Böylece TÜİKin 2003te 1.774 lira olarak baz aldığı bilgisayar 1.432 liraya indi. Şayet bilgisayar fiyatı 10 yıllık birikimli enflasyon oranında artsaydı bugünkü fiyatı 4.364 lira olacaktı. Enflasyonun yüzde 146 olarak gerçekleştiği 10 yılda bazı ürün ve hizmetlerin fiyatı ise katlandı. Bu dönemde çizim kağıtları yüzde 22 binin üzerinde artış gördü. Limonun fiyatı ise yüzde 1.372 arttı. Gözde yatırım aracı altın takı ise yüzde 416 zamlandı.
GİYİM ENFLASYONA YENİLDİ
2003 yılından bu yana enflasyonun altında kalan ürünlerin başını ise giyim çekti. Giyim ürünleri reel olarak enflasyonun 8 puan altında kaldı. Bu dönemde kazakta fiyat artışı yüzde 8.7 olurken enflasyonun 137 puan altında kaldı. Çorap, pantolon kaban, gömlek gibi birçok giyim ürünün fiyatı da enflasyon karşısında eridi. Bu ürünlerin fiyatları ortalama 40-100 puan aralığında enflasyonun altında kaldı. Enflasyona yenilen bir başka ürün uçak bileti oldu. Uçak biletindeki 10 yıllık artış sadece yüzde 19 oldu. Fiyatı sürekli oynayan ürünlerden benzin son 10 yılda yüzde 165 zam gördü. Doğalgaz ise yüzde 172. LPG ve odun ise enflasyonla aynı oranda yüzde 146 arttı. Rakı yüzde 345 zamla, gündelikçi ücreti de yüzde 251 zamla fiyatı en çok artan ürün ve hizmetler arasında yer aldı. Vatandaşın önemli gider kalemlerinden olan ulaşım hizmetlerinden belediye otobüs ücreti 10 yılda yüzde 151, köprü geçiş ücreti yüzde 126, vapur ücreti yüzde 122, taksi yüzde 178 ve dolmuş ise yüzde 189 arttı. Eğitim harcamalarına bakıldığında yurt ücreti yüzde 185, anaokulu ücreti yüzde 113 ve özel dersane ise yüzde 98 zamlandı.,