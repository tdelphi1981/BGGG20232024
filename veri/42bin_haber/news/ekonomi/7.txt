Bombada akıllandık
TÜBİTAK, savaş uçaklarında kullanılan bombaların isabet gücünü artıran Hassa Güdüm Kitleri (HGK) ile bombaları akıllı bombaya dönüştürecek. Böylece Türkiye, ABD, İsrail ve Rusyanın yanında akıllı bomba üretebilen 4üncü ülke oldu. HGKların kullanıldığı bombalar 5 kilometre yerine 25 kilometreden atılabilecek ve sadece 5-6 metre sapma olacak.
TÜBİTAK, 5 yıldır üzerinde çalıştığı savaş uçaklarında kullanılan bombaların isabet yeteneğini artırarak akkıllı bombaya dönüştüren Hassas Güdüm Kiti(HGK) projesini tamamladı. Böylelikle Türkiye, Türk Silahlı Kuvvetlerinin (TSK) vurucu gücünü artıracak olan HGKları üretebilen ABD, İsrail ve Rusyanın ardından 4üncü ülke oldu. HGK bulununan uçaklar hedefi 25 kilometre uzaklıktan noktasal olarak vurabiliyor. 
6 METRELİK SAPMA 
Uçaktan atılan bombalara güdüm yeteneği kazandıran HGKlar TÜBİTAK Savunma Sanayi Araştırma ve Geliştirme Enstitüsü (SAGE) mühendislerinin tarafından geliştirildi. Ar-Gesi tamamlanan HGKlar güdümsüz bombaların üzerine giydirilecek şekilde tasarlandı. Akıllı hale getirilen bombalar, koordinatları belirlenen hedefi uydu ve özel algılayıcıları yardımıyla 6 metre gibi düşük bir sapma değeri ile yok ediyor. Böylece ortadan kaldırılması istenen hedef dışındaki yerlere zarar verilmeden harekat yapılabiliyor. 
GÜVENLİ GERİ DÖNÜŞ 
Savaş uçakları normal bombaları 5-6 kilometre uzaklıktan atarken, HGKlarda bu uzaklık 25 kilometreye çıkıyor. Üzerindeki ilave kanatçıkları ve özel yüzeyi ile akıllı bombalar havada süzülerek yol alıyor. Uçak tehlikeli bölgeye girmeden görevini güvenli bir şekilde tamamlyarak geri dönebiliyor. TÜBİTAK SAGE tarafından başarıyla tamamlanan Proje hakkında bilgi veren Bilim, Sanayi ve Teknoloji Bakanı Nihat Ergün, HGKların dünyada bugüne kadar sadece 3 ülke tarafından üretilebildiğini hatırlatarak, Türkiyenin de artık bunları kendisinin üretmesinin önemli olduğunu vurguladı.  
YURTDIŞINDAN TALEP 
Ar-Ge çalışmaları tamamlanan ve şu anda sınırlı olarak üretimine başlanan HGKların TSKnın envanterine girdiğini belirten Ergün, böylelikle savunma sanayinde Türkiyenin elini güçlendiğini söyledi. Ergün, Diğer ülkelerin ürettiği HGKlara göre daha üstün özelliklere sahip yerli HGKlar için daha şimdiden yurtdışından talep gelmeye başladı diye konuştu.  
Fiyatı 5te bire düştü  
NİHAT Ergün projenin maliyeti hakkında bilgi vermezken, yerli HGKların ithallere göre yaklaşık 5de 1 oranında daha ucuz üretildiğini ve üstün özelliklere sahip olduğunu vurguladı. Savunma sanayindeki projelerin nasıl milli bir kazanca dönüştüğünü de anlatan Ergün, şunları söyledi: TÜBİTAKın projeye başlamasıyla birlikte ithal edilen HGKların fiyatı düşmeye başladı. Üretilip satışa başlandığında daha da düştü. Yerli teknoloji geliştirmenin böyle bir faydası da oluyor. Tedarikte kolaylık ve fiyatlarda düşme yaşanıyor. Projelerimiz her yönden milli bir kazanca dönüşüyor. Yerli üretimimiz ne kadar artarsa dışa bağımlılığımız da o kadar azalıyor. 
2013te seri üretime geçiş  
TSKnın akıllı bomba ihtiyacını karşılamak amacıyla HGKların seri üretime geçeceğini belirten Ergün, Seri üretim için alt yapı tamamlanıyor. Savunma sanayi kuruluşları HGKları 2013 yılından itibaren seri olarak üretmeye başlayacak ve hava kuvvetleri artık yüzde 100 yerli HGKlar ile daha da güçlenecek dedi.