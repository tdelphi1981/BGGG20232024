Tuncelili İstanbullu'yu 6'ya katladı
Devlet bütçesinden 2012'de kişi başına en yüksek harcama Tunceli, Ankara ve Artvin'e, en az harcama ise İstanbul, Gaziantep ve Şanlıurfa'ya yapıldı. Geçen sene Hazine'ye kişi bazında en büyük katkıyı ise Kocaeli, İstanbul ve Ankara sağladı.

Kişi başına en yüksek harcama Tunceli'de oldu. Devlet kişi başına 7.031 lira harcama yaptığı Tunceli'de kişi başına gelir 733 lira oldu.

Tunceli'yi 6 bin 326 lira ile Ankara, 4 bin 398 lira ile Artvin takip etti.

Kişi başına harcamanın bin 903 lirada kaldığı Kocaeli, 22 bin 912 lira ile Hazineye kişi başına en fazla katkıyı sağlayan il oldu.

İstanbul'da yaşayanlar devletten bin 187 lira alıp, 9 bin 671 lira verdi, İzmir'de de kişi başına harcama bin 969 lira, kişi başına gelir 8 bin 541 lira oldu.

Hakkari, 2012'de, yüzde 18,66'lık oranla vergi tahsilatının en düşük seviyede kaldığı il olarak belirlendi.