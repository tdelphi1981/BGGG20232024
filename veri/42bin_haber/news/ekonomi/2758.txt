Ağaoğlu: Karar Maslak 1453'ü kapsamıyor
İşadamı Ali Ağaoğlu, İstanbul 8. İdare Mahkemesi'nin Maslak 1453 projesini iptal ettiğine yönelik haberlere açıklık getirdi.
İşadamı Ali Ağaoğlu, Maslak 1453 projesinin iptal edildiğine yönelik haberleri CNBC-e'ye değerlendirdi. 

Ağaoğlu, "Mahkeme'nin kararı bizi kapsamıyor. O karar eski planla ilgili. Yeni plan 2011'de geçti" dedi. 

Ağaoğlu Şirketler Grubu hukuk birimi ise yaptığı açıklamada Davayla ilgili haberler asılsızdır. Gerekli duyulması durumunda bir basın açıklaması yapacağız. Şu an gerek duymuyoruz dedi. 

Birgün Gazetesi'nde yer alan bir haberde İstanbul 8. İdare Mahkemesi'nin TMMOB Mimarlar Odası İstanbul Büyükkent Şubesinin açtığı davada Maslak 1453 projesinin imar planının şehircilik ilkelerine ve kamu yararına uygun bulunmaması gerekçesiyle iptal kararı verdiği belirtilmişti. 

TMMOB Mimarlar Odası İstanbul Büyükkent Şubesinin avukatı Can Atalay, mahkemenin kararının bölgenin imar planının iptaline yönelik olduğunu söyledi.