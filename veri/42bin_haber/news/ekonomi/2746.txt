2013'de iflaslar yüzde 5 artacak
Kredi ve alacak sigortası alanında faaliyet gösteren Fransa merkezli Euler Hermes'in başekonomisti Ludovic Subran, küresel ticarette azalan talebe paralel olarak 2013 yılında iflas oranının artarak yüzde 4e yükseleceği aynı dönemde Türkiye'de ise yüzde 5lik artışla 16 bin 800 iflas vakasının gerçekleşeceği tahmininde bulundu.
İstanbul'da küresel ve Türkiye ekonomisi üzerine beklentiler konusunda değerlendirmelerde bulunan Subran, Türkiye'de son 12 yılda ticari iflas vakalarının sürekli arttığını ancak bunun azalan bir ivme gösterdiğine dikkat çekti.   
Subran, "Son 12 yıl boyunca artan ve geçen yıl 16 bin 63 olan Türkiye'de şirket iflaslarının 2013 yılında da yüzde 5 oranında yükselerek 16 bin 800'e çıkacağını tahmin ediyoruz. Türkiye yine Brezilya, Polonya, Yunanistan, Lüksemburg, Belçika ve Çek Cumhuriyetin gerisinde kalıyor. Küresel ticarette azalan talebe paralel olarak 2013 yılında iflas oranının artarak yüzde 4e yükseleceği bekleniyor. İspanya ülke iflas listesinde yüzde 25 oranıyla liderlik ederken, dünya GYSİHnin yüzde 52sini temsil eden 24 ülke önümüzdeki yıl içinde iflas listesinde daha üst sıralara yükselme eğilimi gösteriyor." dedi. 
Avrupa'daki seçimler belirsizliği artırıyor 
2012 yılında direnç gösteren Türkiye ekonomisinin, 2013 yılında yumuşak inişe ve daha güvenilir büyümeye doğru ilerlediğine dikkat çeken Subran, Avrupa'da seçimlerden kaynaklı çalkantılı dönemin büyüme için risk oluşturduğunu da söyledi. 
Subran, "Avrupa'daki her çeyrekte yaşanan gerileme Türkiye'nin büyümesini 0.1 puan etkiliyor. İtalya'da yaşanan siyasi çalkantının önümüzdeki dönemde Almanya ve İspanya seçimleri sırasında da ortaya çıkması ve euro tarafındaki belirsizliği artırması Türkiye'nin ihracat potansiyeli üzerinde de olumsuz bir etki yaratabilir. Avrupa olarak krizden birlikte çıkma izlenimi yaratamıyoruz. 2013 de 2012 gibi çalkantılı geçecek ve bu da maliyetler üzerinde baskı yaratacak." diye konuştu. 
Türkiyede 2011 yılında tüketici harcamasında yaşanan 7.8lik büyümenin ardından 2012deki yüzde 0,5lik küçülmeyle iç talebin zayıf kaldığına işaret eden Subran, bu küçülmeyi ithalattaki yüzde 3,5lik düşüşün tetikledini ancak dış talepteki artış ile dengelenerek orta dereceli büyümenin sürdürüldüğüne işaret etti. 
'Türkiye yüzde 4 büyür' 
Subran, düşük faiz oranları ve mevduat ihtiyat miktarlarındaki keskin artış sebebiyle Türkiyenin 2013 yılında yüzde 4lük bir büyüme kaydeceğini de öngördü. Subran, Türkiye ekonomisi için kritik noktalara dikkat çekerken, "Daralmasına rağmen 2012 yılında GYSİHnin yüzde 6,2sini oluşturan cari açığın finanse edilmesi ile ilgili endişeler devam ediyor. Döviz kurunun istikrarı ve krediye erişebilirlik Türkiye ile sağlıklı ticaretin yapılabilmesi için hayati önemi taşıyor." dedi. 
Çek Kanunu çok büyük bir adım 
Subran, vadeli çeklerde kredi korumasını azaltan Çek Kanunudaki değişikliklerin Türkiye için çok büyük olumlu bir adım olduğunu da belirtti. Bu değişikliklerin yerel ticari uygulama standartlarını açık hesap sistemi seviyesine taşıyacağını belirten Subran, "Bu süreçte ticareti destekleyemek amacıyla Şirketlerin nakit akışları korunmalı ve emin kredi yönetimi uygulanmalı." dedi. 
2013'te küresel büyüme tahmini yüzde 2.5  
Subran, küresel ekonomiye yönelik beklentiler konusunda ise şunları söyledi: 
"Tahminlerin altında kalan 2012 yılındaki yüzde 2,4lük küresel büyümenin ardından, 2013 yılında büyüme oranı yüzde 2,5 seviyesinde kalacak. Euler Hermesin beklentilerine gore dünya ticaretindeki iyileşme 2013-2014 yılların arasında sınırlı olacak. Dış ticaretten kaynaklanan kırılganlık ve döviz savaşı ile ilgili endişeler artıyor." 
Özüner: 2012'de yüzde 114 büyüdük 
2012 yılında küresel bazda 2.4 milyar euro konsolide ciro elde eden Euler Hermes, Türkiye'de bu dönemde yüzde 114'lük bir büyüme kaydetti ve pazar payını da yüzde 37'ye çıkardı. 
Euler Hermes Türkiyenin CEOsu Özlem Özüner bu dönemde sektörün ortalama yüzde 18 oranında büyüdüğüne de işaret ederek, "Türkiye; Akdeniz ülkeleri, Orta Doğu ve Afrika bölgesi arasında yer alıyor ve bölgemiz küresel seviyede Amerika ve Asya bölgelerinin ardından yüksek oranlı büyüme kaydeden üçüncü bölge oldu. Başarılı performansı, Grubun odaklanacağı beş stratejik pazar arasına Türkiyenin de girmesini sağladı. 2012 yılında yüzde 114lük bir büyüme kaydederek Türkiyede pazar payımızı yüzde 37ye çıkardık ve Grubumuzun aldığı stratejik yatırım kararının doğruluğunu iş sonuçlarımız ile teyid ettik." dedi.  
2013'te öne çıkacak sektörler 
Euler Hermes, 2013 yılı senaryosuna göre Türkiyede daha yüksek katma değeri olan sektörlerin pazar paylarını genişleteceklerini de öngördü ve bu sektörleri makine, gıda, tekstil, metal ve kimya olarak sıraladı. 
 