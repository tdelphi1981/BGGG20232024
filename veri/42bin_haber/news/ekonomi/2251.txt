Türk portakalları Rusya'ya giremedi!
Türkiyeden Rusya'ya ihraç edilen 44 ton portakalda Akdeniz sineği bulunduğu gerekçesiyle ülkeye girişine izin verilmedi. Cihan Haber Ajansı (Cihan) muhabirine konuşan Rus makamlar, Ocak ayında yaklaşık 125 ton portakalın benzer nedenlerle Türkiyeye geri gönderdiklerini açıkladı.
Rusya Federasyonunun Karadeniz kıyısı Novorossiysk kent limanında, Federal Bitki Koruma ve Karantina Servisi (Rosselhoznadzor) yetkilileri, 44,17 ton portakalı incelemeye aldıklarını açıkladı.

Cihana konuşan Rosselhoznadzor basın sözcüsü Aleksey Alekseyenko, Türkiye'den gelen 44,17 ton portakalı kontrol ettik. Laboratuvar ortamında yapılan araştırmada portakalda tehlikeli haşaratlardan sayılan Akdeniz sineği tespit edildi. Bu nedenle ürünlerin Türkiye'ye geri gönderilmesine karar verdik. dedi.

Rosselhoznadzor sözcüsü, benzer sorunların Ocak ayında da yaşadıklarına işaret ederek, Ocak ayında yaklaşık 125 ton portakalda da Akdeniz sineği bulduklarını ve Türkiyeye geri gönderdiklerini belirtti.