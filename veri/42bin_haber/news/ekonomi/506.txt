Fıransızlar'dan 25 ceo ile 'Lüks Festival' çıkarması
Aralarında Chanel, Hermès, Louis Vuitton gibi dünyaca ünlü üreticilerin yer aldığı 75 lüks markayı aynı çatı altında toplayan ve Fransanın lüksün merkezi unvanını pekiştirmeyi amaçlayan Comité Colbert, bu yıl rotasını Türkiyeye çevirdi.

 Fransız markalarını bünyesinde bulunduran Comite Colbert birliğinin 2010’da Dubai’de ve 2011’de Beyrut’ta düzenlediği festivale bu kez Nişantaşı ve İstinye Park ev sahipliği yapacak. Comité Colbert, Fransız lüksünü ve yaşam tarzını tanıtmak amacıyla, 16-22 Ocak 2013 tarihlerinde İstanbul’da Colbert Festivali düzenleyecek. Organizasyon için 25 civarında üst düzey yöneticinin İstanbul’a gelmesi bekleniyor. Comite Colbert CEO’su Elisabeth Ponsolle des Portes, İstanbul’u tercih etmelerinde, Türkiye’deki ekonomik yükselişin etkili olduğunu söyledi. Avrupa’deki krize karşı Türk hükümetinin attığı adımları çok yararlı bulduğunu belirten Portes “Türk ekonomisinin gelişimi etkileyici” dedi. Ortadoğu ve eski Sovyetler Birliği ülkelerinden zenginlerin de lüks alışveriş için tercihlerinin İstanbul olduğuna dikkat çeken Portes “İstanbul bölgesel bir başkent haline geldi” diye konuştu.