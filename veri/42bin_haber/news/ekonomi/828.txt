Trafik sigortasında farklı tarifeler uygulanacak
Zorunlu trafik sigortalarında serbest fiyat uygulamasına geçilmesinin ardından özellikle kaza yapan ve riskli sınıfa giren sürücülere ağır faturalar çıkmaya başladı.(CNN TÜRK) -- Önceki yıllarda herkes için aynı olan zorunlu trafik sigortasında artık sigorta şirketleri farklı tarifeler belirleyebiliyor. 

Şirketler, Hazine Müsteşarlığı tarafından açıklanan rehber ücretlerin yüzde 300 üzerine kadar çıkabiliyor.

Araç sahiplerine bu uygulamayla ilgili yetkililerden uyarı geldi. 

Yapılan açıklamada, ''Bizim önerimiz küçük hasarlı kazalarda sigortaya hasar kaydı açılmaması. Çünkü 100 liralık bir hasarda işin içine sigorta girince 300-400 liraya kadar çıkabiliyor'' denildi. 

Yeni uygulamayla İstanbul'da 309 lira civarında olan sabit ücret, binek araçlarda artık 700-800 liraya kadar yükselebilecek.