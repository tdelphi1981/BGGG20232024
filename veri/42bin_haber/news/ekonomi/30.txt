Sinpaş Ankarada üçüncü projeyi hayata geçiriyor
Sinpaş Gyo İcra Kurulu Başkanı Ömer Faruk Çelik, Ankaradaki üçüncü projeyi hayata geçirmeye hazırlandıklarını belirterek, Toplamda 400 milyon TLlik yatırım hedefliyoruz. Altın Oran, The First ve İncek Life ile Ankarada çok iddialıyız. Sektörün yavaş yavaş Ankaraya geleceğini düşünüyorum. Çünkü Ankaralı rahat yaşamı seviyor dedi.
Yeni proje İncek Lifeın tanıtım toplantısında sektörel gelişmeleri de değerlendiren Çelik, şunları söyledi: Geçen seneki satışlarımızın üzerine çıktık. Geçtiğimiz yıl Başbakan Yardımcısı Ali Babacan Hürriyet Gazetesinde yaptığı bir konuşmada uyarılarda bulunarak fil adımları atmamız gerektiğini söylemişti. Açıkçası benim için o dönemde biraz kararmıştı. Ama kendi rakamımızın üzerine çıktık. Şimdi genel ekonomide bir durgunluk var. Sektör yüzde 10 küçülüyorsa tehlike var. Yüzde 10 büyüyorsa çok iyi demek. Ama bunlar dışında daha düşük artış ve azalışlar 
tehlikeli değil. 
400 MİLYON TLLİK YATIRIM  
Ankara için bürokrat memur kesimi diye düşünürüz. Ancak burda çok büyük firmalarımız da var diyen Çelik İncek Life projesi hakkında şu bilgileri verdi: Ankara Sinpaş GYO ile ilk kez yeşilin ve suyun bu kadar yoğun bir arada kullanıldığı yepyeni bir konut projesine kavuşuyor. Yeşil ve mavinin dengesinden ilham alarak geliştirilen İncek Life, mutluluğun formülü dengeli yaşam anlayışıyla Ankaralıları farklı bir yaşam anlayışıyla tanıştırmaya hazırlanıyor. Önümüzdeki iki yılda Ankaraya 400 milyon TLlik yatırım yapacağız dedi.