4,5 milyon vatandaşa müjde
TBMM Genel Kurulunda, sigortalı lehine düzenlemeler içeren ve 4,5 milyon vatandaşı ilgilendiren tasarı kabul edilerek yasalaştı. Hükümet, milletvekilleri ile gazetecilerin 2008de yapılan yasal düzenleme ile iptal edilen yıpranma haklarını yeniden verdi.
Bu düzenleme ile her iki meslek grubu da erken emekli olmaya hak kazandı. SGK Kanununda değişiklikler yapan tasarı dün TBMM Genel Kurulunda kabul edilerek yasalaştı. Yasanın görüşülmesi sırasında verilen bir önergeyle, bir yıllık çalışma karşılığında 90 günlük fiili hizmet zammı (yıpranma hakları) gazetecilere, milletvekillerine ve dışarıdan atanan bakanlara iade edildi. Böylece, gazeteci ve milletvekilleri her 4 yılda, 1 yıl fazla çalışmış sayılarak, bu süre 5 yıl olarak hesaplanacak. Gazetecilerin elde ettikleri fiili hizmet zammının toplamının yarısı kadar süre, emeklilik yaş hadlerinden düşecek. Milletvekilleri için ise söz konusu sürenin tamamı emeklilik yaş haddinden indirilecek. Düzenleme, fiili hizmet zammı süresinin kaldırıldığı 2008 yılı ekim ayı itibarıyla geçerli sayılacak. Ayrıca memur emeklisi milletvekilleri gibi SSK ve Bağkur emeklisi iken milletvekili olanlar iki yıl milletvekilliği yapmadan milletvekili emeklisi olabilecek. Böylece memur emeklileri ile SSK ve Bağkur emeklisi milletvekilleri arasındaki fark ortadan kalktı. SSK ve Bağkurdan 2 bin lira civarında emekli maaşı alan vekillerin emekli maaşı 6 bin liranın üzerine çıkacak.  
VEKİLLER DE EKLENDİ 
Konu bir yıl önce TBMMde basın mensuplarının Başbakan Tayyip Erdoğan ile Meclis kulisinde sohbetinde gündeme geldi. Erdoğan, Çalışma ve Sosyal Güvenlik Bakanı Faruk Çelik ile Grup Başkanvekili Mustafa Elitaşa talimat vererek, bu konuda çalışmalarını istedi. Düzenlemenin 10 Ocak Gazeteciler Gününde gündeme alınması sözkonusu oldu ve önerge genişletildi. Basın mensuplarına yeniden verilmek istenen yıpranma hakkına milletvekilleri de dahil edildi.  İlk etapta Ak Parti, MHP ve BDP önergeye destek vereceğini açıklarken, CHP yönetimi imza atmayız, ama destekleriz tavrı sergiledi. Önceki akşam düzenlemeye imzasını atan MHP, önergenin dün sabahki yenilenme sürecinde kararından vazgeçti. Bahçelinin, gazetecilerin yıpranma hakkının geri verilmesine onay verirken, milletvekillerinin yıpranma hakkının geri verilmesine itiraz ettiği öğrenildi.   
4.5 milyon kişiyi ilgilendiriyor 
TBMM Genel Kurulunda, sigortalı lehine düzenlemeler içeren ve 4,5 milyon vatandaşı ilgilendiren tasarı kabul edilerek yasalaştı. Yasalaşan maddelerden bazıları şöyle:
- Kanuna göre, milletvekilleri, dışarıdan atanan bakanlar ve gazeteciler de daha önce olduğu gibi kamuoyunda yıpranma payı olarak bilinen fiili hizmet zammından yararlanacak.
- Prim borcu olduğu için bir yakınının üzerinden doktora giden Bağ-Kurlular, SGK tarafından bu konuda kendilerine çıkarılacak borçları ödemeyecek.
- Emekli olduktan sonra kamuda çalışmaya devam edip, emekli aylığıyla birlikte maaş da alan memurlar, bu aylıklara ilişkin borçlarını taksitlendirebilecek.
- Terörle mücadelede malul kalanlar ile Kore, Kıbrıs ve İstiklal Savaşı gazileri kamu hastanelerinden sevk almadan özel hastanelere gidebilecek ve fark ücreti ödemeyecek.
- Liseyi bitirdikten sonra üniversiteye başlayan öğrenciler 120 gün süreyle sağlık hizmetlerinden yararlanacak. 
 