THY'nin içki yasağına 7 ülke 10 nokta daha eklendi
Türk Hava Yolları'nın Suudi Arabistan ve İran'la sınırlı olan dış hatlardaki içki yasağı 7 ülke, 10 noktaya yayıldı. THY, Mısır, Kuveyt, Pakistan, Irak, Somali, Senagal, ve Nijer'de 10 kente yaptığı uçuşlarda içki servisini kaldırdı. THY'den konuya ilişkin yapılan açıklamada ise, 'talep azlığı' ve 'lojistik zorluklar'a dikkat çekildi.
THY'nin iç hatlarda 6 kent dışında tüm noktalarda içki servisini kaldırmasına yönelik tartışmalar bitmezken, içki yasağının önce dış hatlarda yayıldığı ortaya çıktı. THY yetkililerinden edinilen bilgiye göre Ocak ayından itibaren Pakistan'ın Karaçi ve İslamabad; Mısır'ın Kahire ve İskenderiye; Irak'ın Bağdat ve Erbil; Somali-Mogadişu; Senagal-Dakar ve Kuveyt seferlerinde içki servisi kaldırıldı. 15 Aralık'ta başlayan Nijer-Niamey seferleri ise 'içkisiz' başladı.   
  İÇ HATLARDA 6 NOKTA DIŞINDA İÇKİ YOK  
THY'nin sözkonusu dış hat uçuşlarında içkiyi kaldırmasının hem Türk hem yabancı yolcuların tepkisine neden olurken; personelin 'resmi bir gerekçe' gösterilmemesi nedeniyle zor durumda kaldığı bildirildi. Öyle ki personelin kimi zaman 'içki yüklemesi yapılması unutulmuş' kimi zaman da 'sözkonusu ülke içki yüklenmesini istemedi' gibi gerekçelerle yolcuları yatıştırmaya çalıştığı öğrenildi.  
Örneğin Karaçi ve İslamabad seferlerindeki yasak için 'Pakistan devletinin bu yönde isteği oldu' gerekçesi sunulurken; bazı yolcuların, "Bu gerekçeler doğru değil. Emirates, Qatar ve Oman Air gibi havayolu şirketlerinin Pakistan'dan Umman, Dubai ve Doha seferlerinde içki servisi devam ediyor" itirazlarında bulundukları belirtildi.  
THY'DEN 'İÇKİ SERVİSİ' AÇIKLAMASI 
Türk Hava Yolları (THY) içki servisine ilişkin medyada çıkan haberlere yönelik yazılı açıklama yaptı. 
Açıklamada yurtiçi uçuşlarda sadece business sınıfında içki servisi yapıldığı ve bazı iç sefer hatlarında talep azlığı ve lojistik zorluklar nedeniyle servisin yapılamadığı belirtildi. Dış Hatlar'daki seferlerde ise 8 ülkede karşılıklı olarak içki servisinin yapılmamasına karar verildiği belirtilen açıklamada diğer ülkelere yapılan uçuşlarda ikram uygulamasının mevcut şekliyle devam edildiği bildirildi.  
Açıklamada şöyle denildi: 
"Türk Hava Yolları yaptığı atılımlar ve hizmet kalitesiyle son iki yıldır Avrupanın en iyi havayolu şirketi seçilmiştir. Uçuşlarımızda verdiğimiz ikram Dünyanın en iyi ikramı olarak kabul görmüş, hizmet kalitemiz yolcularımızın beğenisini kazanmıştır. 
Son günlerde uçuşlarımızdaki içki servisi ile ilgili yapılan eleştiriler üzerine uygulama hakkında bazı bilgileri paylaşmak ihtiyacı duyulmuştur. Türk Hava Yolları 98 ülkede, 183 dış hat ve 36 iç hatta uçuş gerçekleştirmektedir. Bu hatlardan bazılarında aşağıda belirtilen gerekçelerle uzun süredir içki servisi yapılmamaktadır. Yurtiçi uçuşlarda yapılan ikram servisinde sadece business yolculara içki servisi yapılmaktadır. Yurtiçindeki 36 hattın 20sinde business kabin uygulaması bulunmamaktadır. İstanbul, İzmir, Antalya, Ankara, Bodrum ve Dalaman hatları dışındaki diğer hatlarda ise business yolcu ve içki talebi azlığı ile lojistik zorluklar nedeniyle içki servis edilmemektedir. Dış hatlarda ise sadece 8 ülkede, ilgili ülkelerle yapılan görüşmeler sonucunda gelen istek üzerine içki servisi yapılmamasına karar verilmişti. Bu ülkelerin bayrak taşıyıcı havayolu şirketleri de uçuşlarında içki servisi yapmamaktadır. 
Dünyanın en çok ülkesine uçan havayolu şirketi olan Türk Hava Yolları 90 ülkeye yaptığı seferlerinde ise ikram uygulamasına mevcut şekliyle devam etmektedir"   
 VAHAP MUNYAR YAZDI 
UÇAĞA ALKOLLÜ İÇKİ YÜKLEMEYİ UNUTMUŞLAR  
 
 
  KONYA TRENİNDE ALKOLLÜ İÇKİ SATIŞI DURDURULDU  
 
 
  THYNİN YENİ KIYAFETLERİ TARTIŞMA YARATTI  
  THY AÇIKLADI, İŞTE O ÜNİFORMALAR  
 
 