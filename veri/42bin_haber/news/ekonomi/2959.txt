İkinci el otomobildeki büyük tuzak
İnternetteki araba satışlarında ucuz fiyat vererek vatandaşları kandıran ve kaparo aldıktan sonra ortadan kaybolan dolandırıcılar yakalandı. Ankara polisi, bu yolla dolandırıcılık yapan 13 kişiyi gözaltına aldı.
Ankara Emniyet Müdürlüğü'nde ifadeleri alınan zanlıların, kimlik bilgilerini ele geçirdikleri kişiler adına telefon hattı aldıkları ve banka hesabı açtırdıkları belirlendi.

Çeşitli internet siteleri üzerinden satışa sunulan araçların iletişim bilgilerini bu telefon numaralarıyla değiştirdikleri belirlenen zanlıların, aracı satın almak isteyen müşterilerden, Acil paraya ihtiyacım var. Aracımı bu yüzden ucuza satıyorum. Hesabıma kapora yatırırsan ilanı yayından kaldırırım diyerek talepte bulundukları öne sürüldü. Başkaları adına açtırdıkları banka hesapları aracılığıyla kapora aldıkları vatandaşları dolandırdıkları iddia edilen zanlıların, bu yolla Ankara ve İstanbul'da çok sayıda kişiden para aldıkları öğrenildi.

Şikayet yağıyor
 
Öte yandan konu ile ilgili olarak sikayetvar.com sitesine de birçok şikayet geldi. Özellikle son dönemde bu tip olayların arttığına dikkat çeken site yetkilileri, internetten araç alacakları kaparo gönderme konusunda dikkatli olmaya çağırdı.

Şikayetvar uzmanları, dolandırıcılığın nasıl yapıldığını şöyle anlattılar:

"İnternetteki araç alım ve satımlarında yaşanan dolandırıcılık olayları son zamanlarda büyük artış gösterdi. Çok cazip fiyatlarla satışa konulan ilana çok fazla telefon geliyor. Neredeyse her arayan ile tekrar pazarlık yapıyorlar ve araç satışını yapıyorlar. Satışı garantiye almak isteyen dolandırıcılar ilanı yayından kaldırmak için aracı satın alacak kişiden kaparo istiyorlar. Aracı kaçırmak istemeyen kişi ile telefonda iletişime geçen satıcı paranın nasıl göndermesi gerektiğini anlatıyor. Kaporayı gönderen kişi bir gün sonra tekrar satıcı ile iletişime geçmek istediğinde ise kullanılmayan bir telefon ile karşılaşıyor. Şikayetler ise bundan sonra gelmeye başlıyor. Araç sahibine ulaşamayan ve dolandırıldığını anlayan kişiler suç duyurusunda buluyorlar.

Açık hatlar kullanılıyor

Numaralarını değiştirerek yeni telefon ve satıcı isimleri ile farklı ilanlar verdiğine dikkat çeken uzmanlar Bu yöntemle birçok vatandaş dolandırılıyor. Dolandırıcılar bu ilanlarda genellikle iletişim numarası olarak cep numaralarını kullanıyorlar. Bu numaralarda açık hat olarak bilinen numaralar. Başka kişilere ait nüfus cüzdanlarının fotokopileri ile bu numaralar alınıyor. Kimlikleri bu tür suçlarda kullanılan kişiler de zor duruma düşüp şikayet kaydı oluşturuyor. Hem kaparo gönder