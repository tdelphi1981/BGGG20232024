Yamaca Locadan sonra Sofa
Bahçeşehirde davalık olan ve büyük tartışmalar yaratan Locanın yanındaki araziye yeni bir konut projesi geliyor.
Yamaç oyularak yapılacak projenin arsasını Başakşehir Belediyesi, hasılat paylaşımı modeliyle Gül İnşaata verdi. Gül İnşaatın hayata geçireceği Sofa Bahçeşehir projesinde toplam 120 konut ve 28 işyeri yer alacak. Gelirlerini artırmak ve bu geliri altyapı projelerinde kullanmak adına hasılat paylaşımı proje gerçekleştiren belediyeye Sofa Bahçeşehirden en az 32 bin 500 lira gelir aktarılacak.  
GELİRİ ARTACAK 
Başakşehir Belediye Başkanı Mevlüt Uysal, Projenin gerçekleştirileceği arsayı TOKİ ile takas ettik ve özel sektörle birlikte proje gerçekleştirmek için ihale düzenledik. Burayı arsa olarak satsaydık 10-15 milyon lira gelir elde ederdik ancak şimdi en az 32 milyon 500 bin lira gelir elde edeceğiz diye konuştu. Gül İnşaat Yönetim Kurulu Başkanı Ali Gül ise proje hakkında şu bilgileri verdi: Proje, 1+1den 4+1e kadar farklı büyüklüklerde 120 teraslı daire ve 28 mağazadan oluşuyor. Daire büyüklükleri 50 ile 287 metrekare arasında değişiyor ve fiyat aralığı da 120 bin lira ile 780 bin lira arasında. Metrekare fiyatlarımız kısa bir süre için 2 bin 150 liradan başlayacak. Proje yüzde 1 KDV üzerinden değerlendirilecek.