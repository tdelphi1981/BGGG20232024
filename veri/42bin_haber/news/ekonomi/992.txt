Rekor Şırnak ve İranda
2012 ihracatı 151.9 milyar dolara ulaşırken, rekor Şırnak ve İrandan geldi. Şırnak 1 milyar doların üstünde ihracat yapan 16 il arasına girerken, değersel olarak en fazla ihracat yapılan ülkeler sırala-masında İran ilk sıraya oturdu.
EKONOMİ Bakanı Zafer Çağlayan, 2012 ihracatının 2011 yılına göre yüzde 12.6 oranında artarak 151.9 milyar dolara ulaştığını açıkladı. Ay içinde açıklanacak TÜİK verileriyle ihracatın 153 milyar dolara doğru ilerleyeceğini söyleyen Çağlayan, ithalat rakamlarının ise ocak ayının sonunda netleşeceğini kaydetti. İnşallah Şubat ayında yapacağımız toplantıda ithalat konusunda da ezberleri bozacağız diyen Çağlayan, 2012de 11 aylık ithalatın, geçen yılın aynı dönemine göre yüzde 1.6 gerileme gösterdiğini ve 216.7 milyar dolara düştüğünü belirtti. 2011in 10 ayında 65 milyar dolarlık bir cari açığımız varken, 2012nin aynı döneminde bu rakam 41 milyar dolara düştü. 23,8 milyar dolarlık azalma olmuştur.  2012 yılında Şırnak Türkiyede 1 milyar doların üstünde ihracat yapan 16 il arasına girdi. 2012 yılında en çok ihracat yapan iller sırasıyla İstanbul, Kocaeli, Bursa, İzmir, Ankara ve Gaziantep oldu. 100 milyon doların üstünde ihracat yapan şehir sayısı ise 45e çıktı. 2012 yılında ihracatta öne çıkan ülkeler İran, Irak, Suudi Arabistan, Mısır, Togo, Ürdün ve Etiyopya, Bolivya, Honduras ve Nikaragua oldu. Değersel olarak en fazla ihracat yapılan ülkeler sıralamasında İran 9.9 milyar dolar ve yüzde 176lık artışla ilk sıraya oturdu.  
Mücevherin yüzde 60ı İrana gitti 
EKONOMİ Bakanı, mücevher ihracatının yüzde 60ının İrana, yüzde 30unun ise Birleşik Arap Emirliklerine (BAE) yapıldığını açıkladı. 
Mücevherat sektöründeki ihracatın yaklaşık yüzde 99unun 11 ülkeye yapıldığını kaydeden Çağlayan, Türkiye sadece İrana ve BAEye değil, İsviçreye de yaklaşık 1 milyar dolarlık İngiltereye milyar dolara yakın ihracat yapan bir ülke olmuştur. Biz ticaret yapıyoruz. Müşteri oldukça, alan oldukça Türkiye bu ihracatını artırarak yapmaya devam edecektir dedi.  
Tarihi rekor olacak 
ZAFER Çağlayan, Ocak sonu itibariyle açıklanacak TÜİK verileriyle 151,9 milyar dolarlık bu rakamın Cumhuriyet tarihinde önemli bir seyirle, 153 milyar dolara doğru ilerleyeceğini belirterek, Türkiye, yaklaşık 153 milyar dolar mal ihracatı ve 41 milyar dolarlık hizmet ihracatıyla 194 milyar dolar ihracat geliri olan ülke olacak. 2012 yılının 11 ayında parite Türk ihracatının aleyhine çalıştı. Eğer parite 2011 yılındaki aynı değer olmuş olsaydı, ihracat 6,3 milyar dolar fazla olacaktı. Bugün belki de 160 milyar dolarlık ihracat rakamını sizlerle paylaşıyor olacaktım dedi. 
İhracatçıya 30 milyar dolar 
EXIMBANK Genel Müdürü Hayrettin Kaplan, 2013te yaklaşık 30 milyar dolar ihracat desteği kredisi vermeyi planladıklarını söyledi. Yıllık ihracat rakamları değerlendirme toplantısında konuşan Kaplan, 2012de Eximbankın yaklaşık 21 milyar dolar ihracat kredisi verdiğini belirterek,  Bu rakam 2011de 12.5 milyar dolardı. 2013 hedefimiz ise 30 milyar dolar. Kredilerdeki artış en fazla reeskont kredilerinde sağlanıyor. 2012 reeskont kredisi miktarı ise 12.5 milyar dolar. Bu yıl reeskont kredilerinin yanı sıra, özellikle sigorta ve ülke kredilerine yoğunlaşmayı düşünüyoruz, çünkü reeskont kredileri belli bir ivme kazandı ve devam ediyor diye konuştu.