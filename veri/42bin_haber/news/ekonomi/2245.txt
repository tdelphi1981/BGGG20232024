Bankalarda 2013'te 23.6 milyar lira kar
Bankacılık Düzenleme ve Denetleme Kurumu (BDDK) Başkanı Mukim Öztekin, bankacılık sektörünün 2012 yılını 23,6 milyar lira net karla tamamladığını bildirdi.
BDDK Başkanı Mukim Öztekin, Ekonomi Muhabirleri Derneği'nde (EMD) düzenlediği sohbet toplantısında,Türk Bankacılık Sektörü'nün gücünün, kaliteli ve seyyal aktif yapısının yanında güçlü özkaynaklarından geldiğini vurguladı ve sektörün özkaynaklarının 2012 yılında yüzde 25,7 (37,2 milyar lira) artarak 181,8 milyar liraya ulaştığını bildirdi. 
Öztekin, bu dönemde özkaynaklardaki artışın temel belirleyicilerinin faiz oranlarındaki düşüşe paralel olarak menkul değerler değer artış fonunda gözlenen artış ile dağıtılmayarak bünyede bırakılan geçmiş yıllar karları olduğunun altını çizerek, Uzun dönemli ve kümülatif gelişimlere bakıldığında, sektörün toplam aktif ve özkaynak büyüme oranlarının birbirine yakın olduğu görülmekle birlikte son 5 çeyrektir özkaynaklardaki artışın toplam aktiflerdeki artışı aşmış olduğu dikkat çekmektedir dedi. 
Bu durumun sektörün mali yapısını güçlendiren ve sermaye yeterliliğini de artıran bir gelişme olması bakımından olumlu değerlendirildiğini dile getiren Öztekin, yılın son çeyreğinde sektörün toplam aktifleri yüzde 4,8 büyürken, özkaynakların yüzde 8,1 arttığını belirtti. Öztekin, Temmuz 2012 döneminden itibaren Basel II düzenlemelerinin yürürlüğe girdiği sektörde, sermaye yeterliliği rasyosunun (SYR) yılsonuna göre 1,3 puan, son çeyrekte ise 1,4 puan artarak yüzde 17,9 düzeyinde gerçekleştiğini kaydetti. 
Sektör karı 23.6 milyar lira oldu

Bankacılık sektörünün 2012 yılını 23,6 milyar lira net karla tamamladığını da bildiren Öztekin, sektörün dönem net karının, faiz dışı gelir gider dengesindeki gerilemeye karşın, esas olarak yükselen net faiz marjı nedeniyle önceki yılın aynı dönemine göre 3,8 milyar lira (yüzde 19,2) yükseldiğini belirtti. Öztekin, şu bilgileri verdi: 
Sektörde faaliyet gösteren 49 bankadan 37'sinin karında, son bir yıllık dönemde artış gerçekleşmiş, 2012 yılının son çeyreğinde yeni bir banka sisteme dahil olmuştur. Önceki yılın aynı dönemine göre, faiz gelirlerinde yüzde 24,7 (21,7 milyar lira), faiz giderlerinde ise yüzde 18 (8,8 milyar lira) oranında artış gerçekleşmiştir. 
Aralık 20112012 döneminde, faiz dışı gelir kalemlerinden bankacılık hizmet gelirleri ile kredilerden alınan ücret ve komisyonlar, yüzde 12,5'lik (2,1 milyar lira) artışla 19,2 milyar lira olarak gerçekleşmiştir. Kredilerden elde edilen ücret ve komisyonların yüzde 59'u nakdi kredilerden, kalan kısmı gayrinakdi kredilerden elde edilmiştir. Bu dönemde, esas olarak, işletme giderlerinin ise yüzde 14,3 oranında (3,7 milyar lira) artış gösterdiği görülmektedir. Son bir yıllık dönemde, repo maliyeti bir miktar artmasına karşın, menkul kıymet getirisinin yükselmesi, bankalardan yapılan borçlanma maliyetinde kayda değer bir değişiklik oluşmaması, hem Türk parası cinsinden hem de yabancı para cinsinden kredi getirisi-mevduat maliyeti marjının artması, bankacılık sektörünün net faiz gelirlerinde artışa yol açmış, bu da net faiz marjının yükselmesine neden olmuştur. Bu çerçevede, net faiz marjı, incelenen dönemde 0,6 puan yükselerek Aralık 2012'de yüzde 4,1 seviyesine ulaşmıştır. 
Sektörde 2013 yılı beklentilerine de değinen Mukim Öztekin, 2013'te sektörün toplam aktiflerinin yüzde 16 civarında artacağını, kredilerin ve mevduatın artış hızının sırasıyla yüzde 15 ve yüzde 13 olacağını öngörüyoruz. Sektörün net faiz marjında ilave bir artış beklememekle birlikte, aktif kalitesinde 2012 yılına kıyasla bir iyileşme görülebileceğini, özkaynak ve aktif karlılığının 2012 yılındaki seviyesini 2013 yılında da muhafaza edeceğini bekliyoruz dedi.