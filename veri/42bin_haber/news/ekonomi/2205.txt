Güçlü sermaye ile fırsat kolluyoruz
Akbank Genel Müdür Hakan Binbaşgil, Sermaye yeterliliğimiz yüzde 17.9a çıktı. Sermaye yeterliliğiniz bu kadar yüksek olunca, banka satın alma konusu ister istemez gündeme geliyor. Biz hiçbir zaman bu tür şeylere kapalı değiliz. Sermayeniz bu kadar kuvvetli ise zaten kapalı olmanız da mümkün değil dedi.
AKBANK Genel Müdürü Hakan Binbaşgil, 2012 Ocak ayında ilk göreve geldiğinde, Türkiyede 19 milyon kişi halen hiçbir banka ile çalışmıyor. Bu büyük bir potansiyel, asıl olarak bu kesime odaklanmak, bir kısmını Akbank müşterisi yapmak istiyoruz diyerek, banka satın alma ve yurtdışına açılmaya daha kapalı bir tutum sergilemişti. Ancak bankanın sermaye gücünün geldiği nokta Akbankın banka satın alma strajesinde değişiklik olabileceğini gösteriyor. Binbaşgil dün düzenlediği yıllık değerlendirme toplantısında Akbankın sermaye yeterlilik oranının Basel IIye göre yüzde 17.9 seviyesine yükseldiğini belirterek, Sermaye yeterliliğiniz bu kadar yüksek olunca, banka satın alma konusu ister istemez gündeme geliyor. Biz hiçbir zaman bu tür şeylere kapalı değiliz. Sermayeniz bu kadar kuvvetli ise zaten kapalı olmanız da mümkün değil dedi.  
BANKA ALMAK ŞART DEĞİL 
Türk bankacılık sektöründeki potansiyeli değerlendirmek amacıyla organik büyüme fırsatlarını değerlendirmeye devam edeceklerini vurgulayan Binbaşgil Akbankın yıllık değerlendirme toplantısına şöyle konuştu: 
Örneğin Akbankın 2012de sadece kredilerde aldığı pazar payının rakamsal büyüklüğü 18 milyar TL. Bu tek başına bir banka kadar büyük. Dolayısıyla organik büyüme fırsatlarını hiç bir şekilde göz ardı etmiyoruz. O yüzden satın alma konusunu çok iyi değerlendirmemiz lazım. Doğru bir fırsat çıktığında elbette Akbank bunu değerlendirecektir. Ama gerçekten çok iyi bir fırsat çıkması lazım. Yurtıdışında ise, Akbank Türkiyedeki birçok kurumun ana bankası. Uluslararası alandaki faaliyetlerimizi artırmayı istiyoruz. Ancak bunun için illa ki bir banka almamız gerekmeyebilir. Geçen yıl Japonya, Çin ve Ortadoğuda yaptığımız işbirliklerini artırabiliriz.
2012 yılının Akbank için oldukça başarılı bir yıl olduğunu kaydeden Binbaşgil, yılı 3 milyar liranın üzerinde kâr ile kapattıklarını son çeyrek kârlılığının yüzde 20leri aştığını söyledi. Binbaşgil, kKredilerin aktifler içindeki payının 2012de yüzde 53.1den yüzde 56.5e yükselmesini önemli bir değişim olarak değerlendirdi. 
1048 yeni Akbanklı  
2012de Türkiyede en çok istihdam yaratan özel banka olduklarını vurgulayan Hakan Binbaşgil, 1048 yeni arkadaşımız aramıza katıldı. Sektörün yarattığı yeni istihdam ise 4 bin kişi. Yeni başlayan her 4 bankacıdan biri Akbanklı oldu dedi. Binbaşgil, Akbankın 2012 performansına ilişkin şu bilgileri aktardı: Kredilerde sektör yüzde 16 büyürken Akbank yüzde 24 büyüyerek, 80 puanlık bir artışla pazar payımızı yüzde 10.9a yükselttik. Kredi kartlarında da yüzde 1e yakın artışla pazar payımızı yüzde 18.5e çıkardık. Bütün bunları yaparken sağlıklı büyümeden taviz vermedik. Takipteki kredi oranımız yüzde 1.2, sektörün ise yüzde 2,8. Bundan sonraki büyümemizi de sağlıklı bir biçimde yapmaya devam edeceğiz.  
Piyasa değerimiz 21 milyar dolar 
BAĞIMSIZ uluslararası marka değerlendirme kuruluşu Brand Financein gerçekleştirdiği Dünyanın En Değerli 500 Banka Markası-2013 araştırmasında Türkiyeden ilk 100e giren 2 bankadan biri olduklarını anımsatan Hakan Binbaşgil, şunları söyledi:  Geçen yıl yüzde 20 payla ortağımız olan Citibank hisselerinin bir kısmını satarak yüzde 10un altına düşmek durumunda kaldı. Bu işlemi yapıldığı dönemde mart nisan aylarında bankanın piyasa değeri 14 milyar dolarlar civarında iken, şubat 2013 döneminde bu rakam 21 milyar dolara çıktı.   
6 ay vadeli mevduat 2 ayda 3 kat arttı 
SON iki üç ay içerisinde Akbankın 6 aydan uzun vadeli mevduatının 2-3 kat arttığını belirten Hakan Binbaşgil, Bu önemli bir gelişme. Müşterilerimiz ekonomiye güvendikleri için, Türkiyeye güvendikleri için daha uzun vadeli yatırımlara girmeye başladılar. Bu sağlıklı, olması gereken bir şey diye konuştu.