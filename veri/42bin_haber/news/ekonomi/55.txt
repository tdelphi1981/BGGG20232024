Kaderini ekonomi çizdi
Barack Obamayı yeniden ABD başkanı olarak belirleyen Amerikalılar, seçimde önceliği ekonomiye verdi. Obamaya oy veren ABDli seçmenlerin yüzde 62si dört yıl öncesine göre daha iyi ekonomik koşullara sahibim diyerek sandığa gitti. Yeni dönemde 820 milyar dolarlık savunma bütçesini kısmaya hazırlanan Obama, en büyük savaşı ise 16 trilyon dolarlık ülke borcunu kapatmak için verecek.
BAŞKANLARINI belirlemek için oy kullanan ABD seçmenlerinin önceliği ekonomiye vermesi, Barack Obamanın kaderini belirledi. ABD seçmeninin yüzde 62si oylarını kullanırken öncelik ekonomi derken, Obamanın ekonomiyi düzelteceğine inanan kitlenin çoğunlukta olması, 51 yaşındaki devlet adamının 4 yıl daha ekonomiye yön vermesini sağladı. İşsizliğin yüzde 7.9 seviyesine ulaştığı ABDde, 10 seçmenden 6sı ekonomik sorunların Obamadan değil eski başkan Geaorge W. Bushtan kaynaklandığını öne sürdü.  
EKONOMİYİ DÜZELTİR 
Obamanın başkan seçilmesinde bir diğer önemli etken ise, halkın ekonomiyi düzeltecek kişiyi Obama olarak görmesi oldu. Seçmenlerin önemli bir bölümü yüksek işsizlik oranı nedeniyle ABD ekonomisini eleştirse de, her 10 Amerikalıdan 4ü Obamanın önümüzdeki 4 yılda ekonomiyi yoluna koyacağına inanıyor. Obamanın seçim kampanyaları dönemide zengin vergisi ile ABD ekonomisinin sorunlarına çözüm bulacağını söylemesi de halkın beğenisini topladığı belirtildi.  
16 TRİLYON DOLAR 
Seçmenlerin büyük bir bölümü, ekonomik koşullarının dört yıl öncesine oranla çok daha iyi olduğunu savunsa da Obamanın ilk kez başkan seçildiği 2008 yılından bu yana süren problemlerin çoğunluğu devam ediyor. 1 trilyona ulaşan yıllık bütçe açığının yanı sıra, ABDnin 16 trilyon dolara ulaşan borcu Obamanın çözüm bulması gereken en büyük sorunları oluşturuyor. Obama, yeni dönemde harcamalar, vergiler, sağlık sistemi, pahalı sosyal harcamaların yanı sıra; Çin ile olan dış ekonomik politikaları yeniden gözden geçirecek.  
Ekonomiyi ne bekliyor 
· Ortadan kalkan belirsizlik süreci şirketlerin istihdam yapmasına ve ülkedeki işsizlik oranını aşağa çekmeye yardımcı olacak. 
· Obamanın göreve devam etmesi, ekonomik büyümeyi sürdürmek için tamamalaması gereken görevleri yerine getirmesini sağlayacak. 
· Petrole olan bağımlılığı azaltmak için yeşil teknolojilere ve doğal gaza yapılan yatırımlar artacak.  
· Yeni kurulan Tüketici Koruma Ajansı sayesinde kredi kartı dolandırıcılıkları ortadan kalkacak. 
· Obamacare programı sayesinde iflas eden şirket sayısı azalacak.  
Fitch: Acele etmezse notu düşer 
KREDİ derecelendirme kuruluşu Fitch, ikinci kez başkan seçilen Barack Obamanın mali uçurumdan kurtulma ve borç tavanının yükseltilmesi konusunda anlaşma sağlanması için hızlı hareket etmemesi halinde ABDnin kredi notunu gelecek yıl içinde düşürülebileceğini açıkladı. ABDnin AAA ile en üst düzeyde olan kredi notunu negatif görünümle derecelendiren Fitch tarafından yapılan açıklamada Güven sağlayacak bir açık azaltma planının yürürlüğe konulması Obamanın ekonomi politikaları alanında karşı karşıya bulunduğu bir güçlük. Bu mali politika seçimlerine getirilebilecek bir çözüm, ABDye Fitch tarafından verilen AAA notunun korunmasını sağlayabilir denildi.  
Krizin mağlup edemediği tek lider - Arzu ÇAKIR MORİN/PARİS      
AVRUPALI meslektaşları global finansal kriz fırtınası tarafından birer birer siyaset sahnesinden süpürülürken, krize rağmen ikinci kez seçim kazanmayı başaran tek lider Barack Obama oldu. Kriz etksini hissetrmeden seçime giden Almanya başbakanı Angela Merkel hariç... 
Fransa-Nicolas Sarkozy
· 6 Mayıs 2012de gitti. 2007 seçimlerinde açık arayla seçimleri kazandı. Ancak küresel finansal krizin patlak vermesiyle, sağa kayan politikaları nedeniyle, çok sert eleştirildi. Sarkozy, sosyakist rakibi François Hollandea 1.5 puan farkla kılpayı yenilerek siyaseti terketti.
İspanya-Jose Louis Zapatero
· Kasım 2011de gitti. Krizde işsizlik ve borç patlaması yaşanınca bütün kredisini kaybetti. Partisini korumak için aday olmayacağını açıkladı ama partisi PSOE de tarihi bir yenilgi aldı. Muhafazakar Rajoy başa geçti.
Yunanistan-Yorgo Papandreu
· Kasım 2011de istifa etti. Kriz sonrası 2 yıl süren tassrruf önlemlerine rağmen ülke ekonomisi tarihi bir düşüşle geriledi. Sokak eylemleri ve isyanlar karşısında direnemeyen Papandreu istifa etti. 
İtalya-Silvio Berlusconi
· Kasım 2011de istifa etti. Skandalların politikacısı hepsinin üstünden geldi ama ekonomik kriz sonrası ülkenin içine düştüğü bütçe açığına direnemedi. Berlusconinin ardından iktidara gelen Mario Monti  görülmedik bir tasarruf planı uygulamaya koydu.
Portekiz- Jose Socrates
· Haziran 2011de seçimleri kaybetti. Yine bütçe açıkları nedeniyle ülkesi gırtlağına kadar krize batan sosyalist başbakan Sokrates, tasarruf planı reddedilince Mart 2011de istifa ederek seçime gitti. Sosyal demokrat Pedro Passos Coelho, büyük oy farkı ile kazandı.
İngiltere- Gordon Brown
· Mayıs 2011de kaybetti. Finansal krizin ekonomide düşüşe geçirdiği ülkede sert bir yenilgiyle koltuğu muhafazakar David Camerona bıraktı.
İrlanda- Brian Cowen  
· Krize dayanamayarak Şubat 2011de istifa etti. Partisi tarihinin en büyük yenilgisini aldı, siyaseti bıraktı.
Ukrayna-Victor Yuşenko 
· Portakal devrimini yapan Yuşenko 2011de yapılan seçimlerde, tarihin en az sevilen politikacısı olarak, yüzde 6 oy aldı. Koltuğu rakibi Yanukoviçe bıraktı.
İzlanda- Geir Haarde 
· Ocak 2009da istifa etti. Krizden en hızlı etkilenen ülke olan İzlanda iflasın eşiğine gelince, isyan ve eylemler karşısında direnemeyen Haarde, ilk havlu atan Avrupa lideri oldu. Daha sonra ülke ekonomisini bu kadar kötü duruma getirmekten yargılandı ve suçlu bulundu.