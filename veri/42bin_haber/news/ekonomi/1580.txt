Seksi olan sizin kendi üzümleriniz
ALMANYAnın ve Avrupanın en iyi sommeliersi seçilen Master Sommelier Frank Kammer Türkiye 5000 yıllık bir şarap kültürünün üzerine oturuyor ama bu alanda her şey çok yeni. Türk Merlot veya Syrahı ne yapayım? Seksi olan sizin kendi üzümleriniz dedi.
VERDİĞİ şarap eğitimleri ve dünya çapında uzmanlara Türk şaraplarını tattırarak, Türk şarapçılığının yurtdışında tanıtımına katkı sağlayan Veritas, İncirli Şaraphanesiyle birlikte birinci Master Sommeliers İstanbul etkinliğini düzenledi. Şarap uzmanlığında gelinebilecek en üst noktayı temsil eden 6 uluslararası isim Türk şaraplarını yaptıkları kör tadımlarla değerlendirdi. Almanyanın ve Avrupanın en iyi sommeliersi seçilen ve 16 şarap kitabı yazan Master Sommelier Frank Kammer, Türk şarapları karşısında büyük şaşkınlık yaşadığını söyledi. Türkiyenin 5000 yıllık bir şarap kültürü üzerine oturmasına rağmen, şarapçılıkta çok yeni bir ülke olduğunu söyleyen Kammer, Burada tattığım şarapları beklentimin çok üstünde buldum. İstanbula gelmeden önce bunu duyan 
herkes Ne, Türkiyeye şarap tadımına mı gidiyorsun? diyerek burun kıvırdı. Akılları almıyor tabii dedi.  
AKLIM BAŞIMDAN GİTTİ 
Maalesef tüm dünyada insanların birbirlerine klişelerle baktığını belirten Kammer şöyle konuştu: Almanyadaki Türkler, şarapla çok ilgili görünmüyorlar. Bu nedenle bende de önyargı varmış. Farkında değildim. Ne yazık ki dünyada bu klişeler varken Türk şaraplarını tanıtmanız çok güç. Fakat bu aynı zamanda bir avantaja da dönüşebilir. Ben düşük bir beklentiyle geldim ve şaraplarınız karşısında aklım başımdan gitti. 
YEREL ÜZÜMLERİNİZ HAZİNE 
Almanyanın en iyi Avrupanın en iyi ikinci sommeliersi de seçilen, 16 şarap kitabı yazan ve yazıları Sommelier, Feinschmecker, Weinwelt, Lift Stuttgart, Vinum, Plus Magazin, World of Fine Wine gibi dergilerde yayımlanan Kammer, Öküzgözü, Boğazkere ve Narince gibi Türk üzümlerinden çok etkilendiğini söyledi. Kammer, Türk Cabernet, Merlot veya Syrahı ne yapayım? Seksi olan sizin kendi üzümleriniz. Yerel üzüm çeşitleriniz gerçek bir hazine. Dünyada da böyle fark yaratabilir ve rekabet edebilirsiniz dedi. 
GASTRONOMİK ORGAZM YAŞADIM
Kammer, Türk mutfağını da beklentisinin çok üstünde bulduğunu belirterek, Türk mutfağı deyince maalesef biz Avrupada bundan dönercileri, kebapçıları anlıyoruz. Gayet lüks restoranların yanında, harika yemekler sunan yerel restoranlara da hayran kaldım. Gastronomik orgazm yaşadım resmen diye konuştu.  

Türk şarapçılığı kadın eliyle çok daha güzel 
ŞARAP konusunda ustaların ustası olarak anılan Brian Julyan, İstanbulda Türk şarap endüstrisini anlamaya çalışırken pek çok sürprizle karşılaştıklarını söyledi. İngilterede alanındaki en iyi okullardan Court of Master Sommeliers Wortldwidein kurucu üyelerinden ve her sommeliernin el kitabı Sales and Service for the Wine Professionalın da yazarı olan Brian Julyan şu değerlendirmeyi yaptı: Sürprizlerden biri Türkiyede şarap endüstrisinde çalışan bu kadar çok sayıda genç ve yetenekli kadınların olması. Endüstrideki kadın eli çok güzel. Şarapların kalitesine şaşırdım ama fiyatlarınız yüksek. Perakendede yüksek, restoranlarda ise uçuk! Tüm endüstri bir araya gelip, kanatlarını yurtdışına doğru açmalı. Fakat görünen o ki Türklerin yüzde 90ı şarap içmiyor. Bir alandaki global başarı önce iç piyasada güçlü olma temeline dayanır. Bu olmayınca nasıl dünyada başarılı olacaksınız, bilemiyorum. 
New Yorkta Türk şarap tadımı düzenleyecek 
NEW Yorktaki ünlü Cokbuzz Wine Studionun sahibi ve Wine and Spiris Magazine tarafından ABDde 2009 yılının en iyi somelliersi seçilen Laura Maniec, Türk şarabı içeceksem yerel üzümlerini globallere tercih ederim. Ama sorun Amerikada hiç Türk şarabı olmaması. Merak etsen bulup içemezsin dedi. Maniec, yanında çok sayıda Türk şarabı götürdüğünü söyleyerek, 
New Yorkta Türk şarapları için çok özel bir tadım yapacağını belirtti.  
Master Sommelier nedir? 
DÜNYADA sadece 197 kişi Master Sommelier (MS) unvanına sahip. Restoranda şarap-yemek uyumunu belirleyen ve şarap öneren kişiler için kullanılan sommelier kelimesinden farklı olarak, bu kişiler şarap konusunda gelinebilecek en son noktada bulunuyorlar. Sadece WSET diplomasına sahip uzmanların katılmasına izin verilen Master Sommelier sınavında başarı oranı yüzde 3 civarında bulunuyor. Yeryüzünde 197 sommelier varken, uzaya giden insan sayısı bile 517.