Fakir illere yüksek, zengin illere düşük prim desteği
31 Aralıkta sona eren 49 ile teşvik yasasından sonra başlatılan yeni istihdam paketinde prim teşviği, illerin gelişmişlik düzeyine göre farklılık gösterecek. Yeni istihdam paketinden 49 ilde 31 bin işletmede çalışan 766 bin işçi yararlanacak.

YENİ İSTİHDAM PAKETİNDE 49 İLE TEŞVİK YENİDEN DÜZENLENDİ
Kamuoyunda  49 ile teşvik yasası olarak bilinen 5084 sayılı teşvik kanunun 31 Aralıkta sona ermesinin ardından başlatılan yeni istihdam paketi ile ilgili çalışmaların ayrıntıları netleşti. Ekonomi Koordinasyon Kurulunda alınan karar doğrultusunda, paketten teşvik süreleri dolan 49 ilde 31 bin işletmede çalışan 766 bin işçi yararlanacak. Ancak prim teşviği oranı illerin gelişmişlik düzeyine göre farklı olacak. STARın ulaştığı Çalışma ve Sosyal Güvenlik Bakanlığı tarafından hazırlanan yeni teşvik paketinin ayrıntılarına göre, yeni istihdam paketinden 49 ilde bulunan tüm işletmeler yararlanacak.
5. ve 6. bölgeler avantajlı
Ancak burada, destek prim oranında farklılığa gidilecek. Farklılığı ise illerin gelişmişlik düzeyi belirleyecek. Örneğin, geri kalmış illerin toplandığı teşvik sisteminde belirtilen 5. ve 6. bölgelerde bulunan işletmelerin, SSK prim desteği aynen devam edecek. Diğer bölgelerde kalan illerin prim desteği ise daha düşük olacak. Yani, 5.  ve 6. Bölgedeki işletmelere, işçi başına geçen yılın rakamlarına göre 200 liralık prim desteği verilirken, diğer illerdeki işletmeler ise işçi başına 150 lira ve 100 lira prim desteğinden yararlanacak. Yapılan hesaplamaya göre, 5. ve 6. Bölgedeki mevcut işletmelerde, işveren payının yüzde 11i, diğer illerde ise yüzde 7, 8, 9u devlet tarafından karşılanacak.
Özürlü ve kadınlara destek
Öte yandan, aynı paket ile çeşitli konularda işverenlere verilen 10un üzerindeki prim desteklerine de disiplin getirilecek. Sadece, özürlü, kadın ve Ar-Ge istihdamındaki prim teşvikleri devam edecek. Geri kalan yatırımlar ise bölgesel bazda verilen prim desteklerinden yararlanacaklar.
PAKETTEN YARARLANACAK İLLER
Afyon, Düzce, Malatya, Diyarbakır, Sivas, Uşak, Şanlıurfa, Aksaray, Adıyaman, Amasya, Ordu, Erzurum, Giresun, Tokat, Yozgat, Osmaniye, K.Maraş, Van, Kırşehir, Bartın, Batman, Çankırı, Erzincan, Mardin, Çorum, Şırnak, Siirt, Sinop, Elazığ, Kütahya, Nevşehir, Niğde, Rize, Trabzon, Gümüşhane, Ağrı, Ardahan, Bayburt, Bingöl, Bitlis, Hakkari, Iğdır, Kars, Muş, Kastamonu, Artvin, Kilis ve Tunceli.
KOBİlere 300 milyon TL
BİLİM, Sanayi ve Teknoloji Bakanı Nihat Ergün, 2012 yılında 26 bin işletmeye yaklaşık 293 milyon lira tutarında kaynak aktardıklarını belirterek, 2013 yılı için bu konuda bizim yaklaşık 460 milyon liralık bir bütçemiz var. Bunun 300 milyon lirasını destek ödemeleri için ayırdık dedi. Ergün, şunları söyledi: KOBİler için finansmanla ilgili yeni destek modelleri geliştirme imkanımız olabilir. Çünkü 2013te ekonominin ihracat odaklı büyümesinin yanında biraz da iç pazarı genişleten, iç pazarda hareketlenmeleri sağlayan bazı destek mekanizmalarını getireceğiz. KOBİler için 2013 yılında özellikle kredi faiz desteği gibi birtakım mekanizmalarla çok sayıda KOBİye destek verme imkanımız olacak. AA