TÜİK yine tutturamadı
TÜİKin veri açıklarken yaşadığı teknik aksamalara dün bir yenisi daha eklendi. Dün de sanayi üretimi verileri 12 dakika gecikmeli olarak 10:12de açıklanabildi. TÜİK daha önce de enflasyon ve işsizlik verilerini yanlışlıkla erken açıklamıştı.
DÜN açıklanan sanayi üretim rakamlarına yine Türkiye İstatistik Kurumu (TÜİK) damgasını vurdu. Daha önce enflasyon ve işsizlik verilerini yanlışlıkla erken açıklayan TÜİK dün saat 10:00da açıklaması gereken ocak ayı sanayi üretim rakamlarını 12 dakika geç açıkladı. Resmi açıklama öncesi bazı haber ajansı ve kanallarında ocak sanayi üretim rakamı yüzde 2.3 olarak yer aldı. Resmi rakam açıklandığında ise ocak ayı sanayi üretiminin yüzde 1.9 olduğu görüldü. Yüzde 2.3 ise mevsim ve takvim etkisinden arındırılmış sanayi üretiminin bir önceki aya göre artışıydı. 3 Aralık 2013te enflasyon verileri 17 dakika önce yayınlanırken, 15 Ocak 2013te de Ekim 2012 işsizlik verileri saat 10.00da açıklanması gerekirken 09.30 sularında SMS ile abonelere gönderilmişti.
TÜİKten yapılan açıklamada Saat 10.00 itibariyle yayımlanacağını duyurduğumuz, 2013 yılı Ocak ayı Sanayi Üretim Endeksi ve İstatistiklerle Kadın 2012 haber bültenleri, web sitemizi taşıyan sunucularda 09.58 itibariyle meydana gelen teknik arıza nedeni ile belirtilen saatte yayımlanamamıştır. Arızanın saat 10.11 itibariyle giderilmesini müteakip, Sanayi Üretim Endeksi, saat 10.12 itibariyle ve İstatistiklerle Kadın 2012 haber bülteni de saat 10.57 itibariyle erişime açılmıştır denildi. Geç açıklama piyasalarda da eleştiriye neden oldu. Bankacılar TÜİKin yönetiminde ciddi bir sorun olduğuna dikkat çekerek Böyle bir kurumun yönetiminde ve sonrasında hizmetlere yansıyan bir sorun olması cidden çok sakyncalı. Bu sorunun bir an evvel çözülmesi kurumun güvenilirliği açısından da önemli diye konuştu. 
TÜKETİMDE HIZLI ARTIŞ 
Sonuç olarak teknik aksamalı açıklanan sanayi üretim endeksi bu yılın Ocak ayında, geçen yılın aynı ayına göre yüzde 1.9 artış gösterirken, ana sanayi gruplarındaki en yüksek artışın yüzde 5.8 ile dayanıksız tüketim malı imalatında görülmesi de dikkat çekti. TÜİK, 2010=100 temel yıllı Sanayi Üretim Endeksi Ocak 2013 verilerine göre ana sanayi gruplarına bakıldığında, 2013 Ocakta geçen yılın aynı ayına göre, ara malı imalatı yüzde 3.7, dayanıksız tüketim malı imalatı yüzde 5.8, sermaye malı imalatı da yüzde 0.4 artarken, dayanıklı tüketim malı imalatı yüzde 3.3, enerji imalatı ise yüzde 4 azaldı. Bu rakamlardan en çok dikkat çeken ise sanayicinin ara malı ithalatındaki artış oldu. Bu veri sanayicilerin üretimi artırmada istekli olduklarını gösteriyor.  
Sanayi alt sektörlerine bakıldığında da üretimde en yüksek artış yüzde 15.4 ile içeceklerin imalatı ve kayıtlı medyanın basılması ve çoğaltılması grubunda görülürken, tekstil ürünleri imalatı da yüzde 7.1 oranında yükseldi.  
ENDEKS DE DEĞİŞTİ 
Bu arada önceden 2005=100 temel yıllı olarak yayımlanan Sanayi Üretim Endeksi de ekonomideki gelişmeler nedeniyle güncelliğini kaybettiği gerekçesiyle, endeks 2010=100 temel yıllı olarak hesaplandı. Buna göre 2010=100 temel yıllı Sanayi Üretim Endeksinde mevsim ve takvim etkilerinden arındırılmış serilerin kapsamı genişletildi. Sanayi Üretim Endeksinin yıllık değişimleri takvim etkisinden arındırılmış serilerden, aylık değişimleri ise mevsim ve takvim etkilerinden arındırılmış serilerden hesaplandı. Karşılaştırılabilirliği sağlamak amacıyla 2010 temel yıllı endeksler, 2005 yılına kadar geri çekilerek yeniden hesaplandı. 2005=100 temel yıllı endekste 4 bin 850 olan işyeri sayısı 2010=100 temel yıllı hesaplamada 5 bin 67ye çıkarıldı. Endeks hesaplamasında kullanılan madde sayısı da bin 382den bin 868e yükseldi. 
İSO: 2013 daha iyi olur diye umuyoruz 
İSTANBUL Sanayi Odası (İSO) Başkanı Tanıl Küçük, sanayi üretiminin 2012 yılında da sanayi üretiminin Ocak ayında yüzde 1.6lk mütevazı artışla başladığını, yılın ikinci yarısından itibaren istikrarsız seyir ortaya koyduğunu ve yılı yüzde 2.5lik ortalama artış ile 2012nin tamamlandığını hatırlattı. Bu yılın Ocak ayındaki yüzde 1.9luk artışın sanayi sektörünün 2013 yılına da benzer bir başlangıç yaptığını düşündürdüğünü kaydeden Başkan Küçük, 2013te sanayimiz adına daha iyi bir olmasını ümit etmekteyiz. Bekleyip göreceğiz yorumunu yaptı. 
Ergün: Yüzde 4 büyüme hedefi kolay yakalanır 
BİLİM, Sanayi ve Teknoloji Bakanı Nihat Ergün, Yılın tamamına bakmak önemli, trend önemli dedi. Ergün, aylık bazda yüzde 2nin üzerinde bir büyüme beklentisi olduğunu, bu istikamette bir açıklama geldiğini ve yıllık bazda sanayi üretimi artışının da yüzde 2ye çok yakın çıktığını belirtti. Ergün, Aylık bazda dönemsel olarak, mevsimsel olarak inişler, çıkışlar olabilir, Sanayi üretimindeki veriler de diğer verilerle örtüşen istikamette gelişiyor. Yani makro hedefleriyle Türkiyenin örtüşen rakamlarla karşı karşıyayız. 2013 yılına biraz iç pazarın hareketlenmesi ve ihracatın da bir miktar daha artmasıyla yüzde 4lük bir büyüme hedefi rahatça yakalanabilir. İçerideki pazar gelişmelerine bakılırsa bir miktar üzerine de çıkabilir diye konuştu.