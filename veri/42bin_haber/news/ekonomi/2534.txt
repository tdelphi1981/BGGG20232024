Takside kilometreye 10 kuruş zam
İstanbulda taksi ücretlerine ortalama yüzde 8 oranında zam yapıldı. Zamlı tarife cumartesi gününden itibaren geçerli olacak.
Yeni tarifeye göre taksimetre açılış ücreti 2.70 liradan 2.95 liraya çıkacak. Kilometre başına 1.73 lira olan ücret ise 1.83 liraya yükselecek. Ancak yeni sistemde iki farklı uygulama daha var. Daha önce beş dakikadan sonra yazmaya başlayan dakika başına 30 kuruşluk bekleme ücreti artık ilk andan itibaren yazmaya başlayacak. Ayrıca taksinin hızı 0-10 km arasındayken de yine bekleme ücreti yazacak.    
CUMARTESİ BAŞLIYOR  
İstanbul Taksiciler Odası Başkanı Yahya Uğur, taksiye zam kararının 31 Ocakta yapılan UKOME toplantısında alındığını söyledi. Kararın hayata geçmesi için tüm üyelkerin imzalaması gerektiğini belirten Uğur, Cumartesi gününden itibaren yeni taksimetrelerle zamlı tarifelerin uygulanmaya başlayacağını kaydetti. 
İstanbulda taksiye en son Kasım 2011de zam yapıldığını hatırlatan Uğur, keşke hiç zam yapmasak ama mecburuz. Son 14 ayda yakıta gelen zam yüzde 13-14. Araç fiyatları yüzde 20, yedek parça yüzde 23, lastik yüzde 20 arttı dedi. 
Uğur, dünya ile kıyaslandığında İstanbulda taksi fiyatlarının çok ucuz oldupunu belirterek, Dünyanın en pahalı benzinini kullanmamıza ve yoğun trafiğe rağmen ücretler çok düşük dedi.