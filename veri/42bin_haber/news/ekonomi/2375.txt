GÜNEŞ TARLALARINA EKİM BAŞLADI
DENİZLİde Ahmet Nuri Erikoğlu Holding, yenilenebilir enerji kaynakları arasında yer alan güneş enerjisi santrali kurmak için ilk adımı attı.
Holding, bünyesindeki ES Enerji ve NER Enerji ile İtalyan Sun Systemsle işbirliği yaparak Serinhisar İlçesinde 20 dekar alana 1 milyon euroluk yatırımla 500 kilovat kurulu güce sahip güneş enerjisi santrali kurmaya başladı. Güneş panellerinin yerleştirileceği platformların montajına başlanırken, ES Enerji Yönetim Kurulu üyesi Ahmet Nuri Erikoğlu, santralin mart ayı sonunda tamamlanacağını söyledi.

Güneş zengini Denizlide güneş enerjisini elektriğe dönüştürecek yatırımları yapmak için 8 yıldan bu yana çalışmalar yapan Ahmet Nuri Erikoğlu Holding, fizibilite çalışmalarını yatırıma dönüştürdü. Güneş enerji sistemlerinde dünyanın bilinen şirketlerinden İtalyan Sun Systemsle işbirliği yapan holding, Serinhisarda 500 kilovatsaat kurulu güce sahip güneş enerji santrali yatırımını hayata geçirdi. 20 dekar arazinin 9 dekarına 1 milyon euro yatırımla yılda 900 bin kilovat elektrik üretecek güneş enerjisi santrali kurulmaya başlandı. Tesviyesi yapılan arazide, güneş enerji panellerinin yerleştirileceği platformların montajına geçildi. Yatırım tamamlandığında Türkiyenin yerde en yüksek kurulu güce sahip güneş enerjisi santrali olacak. 
GÜNEŞ TARLALARI BÖYLE GÖRÜNECEK-FOTO GALERİ

ES Enerji Yönetim Kurulu üyesi ve Erikoğlu Ailesinin üçüncü kuşak yöneticilerinden Ahmet Nuri Erikoğlu, Enerji Piyasası Denetleme Kurumundan (EPDK) yatırım için gerekli izinleri aldıklarını, inşaatın sürdüğünü, yatırımı mart sonu ya da nisan ayı başında tamamlayacaklarını söyledi. Türkiyenin enerji ihtiyacına güneş gibi yenilenebilir bir kaynakla destek olmayı amaçladıklarını belirten Erikoğlu şöyle dedi:

"Yenilenebilir enerji kaynakları konusunda 8 yıllık derin bir araştırma ve geliştirme çalışmamız var. Bu konuda sadece Türkiyede değil, yenilenebilir enerji kaynağı konusunda uzmanlaşmış Almanya, İtalya gibi ülkelerde ortak çalışmalar yürüttük. Erikoğlu olarak bu konuda uzmanlığa ulaştık. Güneş fakiri Almanyada enerjinin yüzde 35i güneşten karşılanıyor. Güneş zengini ülkemizde bu konuda geç bile kalındı. Bu zenginliğimiz kullanmak için harekete geçtik."

YATIRIMCILARA DESTEK

Ahmet Nuri Erikoğlu, güneş enerjisinden elektrik üretmek konusunda sadece yatırım yapan bir kuruluş olmayacaklarını, sektöre girecek yatırımcılara da öncülük yapmak istediklerini belirtti. Erikoğlu şöyle konuştu:

"Artık güneşimizi kullanacağız. İtalyan ortağımızla anahtar teslim güneşten elektrik üretecek tesisler kuracağız. Kendi yatırımlarımızda bu sektöre örnek olacak. Güneş enerjisi için kurulan tesisler, 8yıl içinde ürettiği elektrikle kendini amorti ediyor. Bir tesisin ömrü 25 yıl. Yani neredeyse yatırımcısına 19 yıl gibi uzun bir süreç kazanç sağlıyor. Güneş sistemleri bu açıdan büyük avantaj getiriyor. İtalyan ortağımızla birlikte ES Enerji olarak anahtar teslim sistemler kuracağımız gibi, bakım ve onarım için de ekiplerimizle sektörün yatırımcılarına destek vereceğiz."