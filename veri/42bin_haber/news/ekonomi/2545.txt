1799 köye cepi Turkcell götürecek
Ulaştırma, Denizcilik ve Haberleşme Bakanlığının önderlik ettiği, mobil kapsama alanı dışında kalan yerlerde altyapı kurulması ve işletilmesi projesinde son aşamaya gelindi.
Bakanlık, açılan ihalede 312 milyon 773 bin lira ile en düşük teklifi vererek evrensel hizmet yükümlüsü görevini üstlenmeye hak kazanan Turkcell ile sözleşme imzalandı. Ulaştırma, Denizcilik ve Haberleşme Bakanı Binali Yıldırım, projenin önemine dikkat çekerek şöyle konuştu: Bugüne kadar ülkemizin yüzölçümünün yüzde 98i GSM kapsama alanına alındı. Bu anlamda da Türkiye, tüm Avrupa ülkelerinden daha iyi kapsama alanına kavuşmuş bir ülke. Bu proje sonuçlandığında ise 2 yıl içinde Türkiyenin yüzde 100ü kapsama alanına girmiş olacak. Türkiyede, tüm dağları, ovaları, mezraları, yaylaları ile 75 milyon vatandaşı bu projeyle kapsama alanı altında birleştirmiş olacağız. 
ULAŞILABİLİR OLMAK 
Turkcell Genel Müdürü Süreyya Ciliv de, nüfusu 500ün altında olan 1.799 yerleşim yerinde kapsama sağlanması ve 3 yıl işletilmesi projesi için açılan ihaleyi en düşük teklifi vererek kazandıklarını belirtti ve Anadolunun bağrından çıkan bir şirket olarak Anadolunun dört bir yanındaki köylerimizin mobil iletişim altyapısını kurmak bizim için çok önemli bir görev diye konuştu.