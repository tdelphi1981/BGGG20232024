Bize ölümü gösterip sıtmaya razı edecekler
AVRUPA Birliği Bakanı Egemen Bağış, ABden gelen Almanya, Hollanda ve Danimarkaya vizesiz girişle ilgili adımın abartılmamasını belirterek, Aksi takdirde, Avrupa çevrelerinde vize konusunda Türkiyeye ölümü gösterip sıtmaya razı etmeye yönelik girişimler bizim vize muafiyeti çabamızı gölgeleyebilir. Uygulamada bu kararın gereklerinin yerine getirilmesinde türlü zorluklar çıkarıldığını gördük, bunları izliyoruz dedi.
Egemen Bağış, bu tür gelişmelerin, Türkiyenin vize konusundaki haklılığını güçlendiren nitelikte olduğunu, ancak, nihai varılması gereken nokta olmadığını kaydetti.  
Bağış şöyle konuştu: Söz konusu 3 ülkeye girişte hizmet sunuculara vize verilmesi hususu yeni bir mevzu değil. Zaten bu gelişme de tam anlamıyla hizmet sunan konumda bulunan vatandaşlarımıza vize muafiyeti getirmiyor.  
Bunun başka yan koşulları var Vize muafiyet belgesi gibi belgeler ve koşullar isteniyor. Bu koşulları yerine getirmek vize almaktan daha zor. Bizim nihai hedefimiz vatandaşlarımıza vize muafiyetini sağlamaktır.  
Vatandaşlarımıza uygulanan vize rejiminin hiçbir hukuki ve insani bir dayanağı yoktur. Bu zamana kadar maalesef bu konuda masaya güçsüz oturan Türkiye bugün masada haklıdır ve daha güçlüdür, bu sayede önemli bir eşik aşılmıştır. Türkiyenin haklı ve kararlı tutumu sayesinde Konsey, AB Komisyonuna Türkiye ile vize muafiyeti görüşmeleri konusunda yetki vermiştir. Bu yetki kararının altında, dikkat ediniz, tanımadığımız sözde bir devlet de dahil olmak üzere 27 üye ülkenin imzası vardır. Geri Kabul Anlaşması ise ülkemiz tarafından 21 Haziran 2012 tarihinde parafe edilmiştir. Şimdi önümüzdeki aşamada Yol Haritası süreci var.  Yol haritasında beklentilerimiz karşılanmadığı takdirde Türkiyenin bu yolda ilave bir adım atarak taviz vereceği düşünülmesin. Yol haritası eğer bu düşünceyle hazırlanırsa o yol haritası doğru yolda değil demektir.  

 