Zamlar enflasyonu uçurdu
Yılın ilk ayında enflasyon TÜFE'de yüzde 1.65 artarken, ÜFE'de yüzde 0.18 geriledi. Yıllık enflasyon TÜFE'de yüzde 7.31'e yükseldi.
Türkiye İstatistik Kurumu (TÜİK), 2013 yılı Ocak ayında Tüketici Fiyatları Endeksinin (TÜFE) yüzde 1,65 arttığını, Üretici Fiyatları Endeksinin (ÜFE) ise yüzde 0,18 oranında azaldığını açıkladı.

TÜİK'in 2003 baz yıllı verilerine göre, Ocak ayı itibariyle yıllık enflasyon TÜFE'de yüzde 7,31, ÜFE'de ise yüzde 1,88 oldu.

12 aylık ortalamalara göre yıllık enflasyon ise tüketici fiyatlarında yüzde 8,62, üretici fiyatlarında ise yüzde 5,33 düzeyinde gerçekleşti.

ZAM ŞAMPİYONU DOMASES OLDU
Ocak ayında yüzde 51,26 ile en yüksek artış domates fiyatlarında yaşandı. Ocak ayında endekste yer alan gruplardan gıda ve alkolsüz içeceklerde yüzde 4 çeşitli mal ve hizmetlerde yüzde 1,71, ev eşyasında yüzde 1,08, lokanta ve otellerde yüzde 0,95, konutta yüzde 0,70, sağlıkta yüzde 0,5, ulaştırmada yüzde 0,5, eğlence ve kültürde yüzde 0,24, eğitimde yüzde 0,1 artış oldu.