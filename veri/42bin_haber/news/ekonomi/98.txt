Sinemaya 125 milyon 250 bin dolar destek
Kültür ve Turizm Bakanlığı, sinema sektörüne son 7 yılda 125 milyon 250 bin dolar maddi destek sağladı 
  Bakanlıktan yapılan yazılı açıklamada, Türk sinemasının son 7 yılda birçok alanda rekor kırdığı ifade edildi. Yerli film izleyicisi sayısı 2002’de 2 milyonken, 2012’de 14 milyona, toplamda izleyici sayısı ise 23,5 milyondan 31,5 milyona çıktığı vurgulandı. 
 2002’de 9 Türk filminin izleyiciyle buluştuğu, vizyona giren yerli film sayısının 2011’de 70’i, 2012’de 40’ı bulduğu belirtilen açıklamada, şu ifadeler yer aldı: 
 "2005 yılında yerli filmlerin elde ettiği hasılat 70 milyon lira, 2012’de bu değer 118 milyon liradır. Sinema sektörüne verilen destek 1990-2004 yılları arasında toplam 5 milyon 800 bin dolar, 2005-2012 yılları arasında ise 125 milyon 250 bin dolardır." 
 Ayrıca, bu yıl 42 uzun metrajlı filme, 27 belgesel film yapım, 27 senaryo ve diyalog yazım ve geliştirme, 26 kısa film ve 16 animasyon film yapım projesine de destek verildiği kaydedildi. 
 AA