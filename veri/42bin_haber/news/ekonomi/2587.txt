Promosyon yasağı tüketiciye yaradı
Akaryakıt sektöründeki promosyon furyasını sona ermesinden sonra şirketlerin müşteri kazanmak için geliştirdiği stratejiler tüketiciye yarıyor.
Dağıtım şirketlerinin özellikle toplu alımlarda veya taşıt tanıma sistemleriyle sağladığı iskontolardan sonra Opet internet üzerinden yaptığı satışlara yüzde 5 indirim sağlamaya başladı.
Promosyon yasaklarından sonra müşteri bağlılığı için hizmetin ön plana çıktığını ifade eden Opet Yönetim Kurulu Üyesi Ufuk Öztürk, Sektördeki sert rekabet nedeniyle promosyonda işin ayarı kaçmıştı. Bizler de dağıtıcı şirketler olarak promosyonun kalkmasından memnunuz. Şu anda promosyon olarak sadece yakıt verebiliyoruz. Bunu da müşteri bağlılığı yaratacak bir uygulama haline getirerek devam ettiriyoruz dedi. Sektörde kar marjlarının belli olduğunun altını çizen Öztürk, bu konuda bir baskı olmadığını ancak belirlenmiş limitler olduğunu söyledi. 
TÜRKİYE CAZİP PAZAR 
Opetin sektördeki büyük oyuncular arasındaki tek Türk markası olduğunun altını çizen Öztürk, küçük oyuncuların da var olduğunu ancak konsolidasyon oluşturacak bir durumun oluşmadığını kaydetti. Türkiyede yakıt tüketiminin Avrupaya kıyasla oldukça düşük olduğunu vurgulayan Öztürk şunları söyledi: Pazarın büyümesi için ülkedeki büyüme oranının, akaryakıt tüketimine de yansıması gerekli. Şu anda hem araçların daha düşük tüketime sahip teknolojilerle donanması, hem de otogaz tüketimindeki artış nedeniyle tüketim oranı düşük. Akaryakıt piyasası yıllık yüzde 2-3 büyüyor ancak Avrupada tam tersi yani büyümüyor. Türkiye hala yakıtta cazip bir pazar.  
Yüzde 5 indirimli satış 
OPET Worldcard, veya Parolu Kart  ile alınan online yakıtın Opet Karta yüklendiğini ifade eden Opet Yönetim Kurulu Üyesi Ufuk Öztürk, teknoloji ile insanların hayatlarını kolaylaştırmak istediklerini söyledi. Öztürk, Belirli bir yerde puanı önceden satın alıyorsunuz. Herhangi bir istasyonumuza gittiğinizde para yerine puanla ödeme yapıyorsunuz. Yüzde 5 de indirim sağlıyorsunuz.  Sistemden hem bireysel kullanıcılar hem de şirketler yararlanabiliyor. Örneğin evin babası online yakıt alıp, bir kısmını kendi kullanıp, diğer bölümünü eşi ve çocuklarının Opet kartına yükleyerek onların kullanmasını sağlayabiliyor. Ya da küçük ölçekli şirketler, personel kredi kartlarını takip etmek yerine, Opetten online akaryakıtı indirimli satın alarak direkt çalışanın kartına yüklüyor Uygulama ile yüzde 5 tasarruf sağlandığını, zamandan kazanıldığını ve personel harcaması takibinin kolaylaştırıldığını belirten Ufuk Öztürk, Cepte yakıt adında bir uygulamaları da olduğunu söyledi. 