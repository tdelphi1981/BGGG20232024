Kadına yatırım 5 ödül getirdi
İş dünyasında kadınlar ve gençler konusunda duyarlı projeler geliştirmek, şirketlere prestijin yanı sıra ödül getirmeye devam ediyor. Son olarak Vodafone Türkiye, prestjili Stevie Ödülleri kapsamında bu yıl dokuzuncusu düzenlenen İş Dünyasında Yılın Kadınları Ödüllerinden 5 ödül birden aldı.
DÜNYANIN en başarılı kadın yöneticileri ile sosyal programların ödüllendirildiği tören, ABDnin New York kentindeki Marriott Otelinde düzenlendi. Vodafone Türkiye, 1200ü aşkın proje ve ismin yarıştığı törenden, finale kaldığı tüm dallarda ödül alarak döndü. Yılın Yönetim Ekibi ve Kadından Kadına Destek kategorilerinde Gümüş, Yılın Kadın Yöneticisi ve Yılın Sosyal Medya Kampanyası kategorilerinde Bronz Ödül kazanan Vodafone Türkiye, Yılın Bütünleşik İletişim Kampanyası kategorisinde ise Altın Stevie Ödülüne uzandı. 
HERKES İÇİN TEKNOLOJİ   
Bilgi teknolojilerinin kullanımında cinsiyet eşitsizliğini ortadan kaldırmak ve kadın girişimciliğine destek amacıyla başlatılan Teknolojide Kadın Hareketi adlı program, Kadından Kadına Destek kategorisinde Gümüş Ödüle layık görüldü. KAGİDER işbirliğiyle 5 kentte bin kadının eğitim aldığı bu programın sıra, Vodafoneu Avrupanın en hızlı büyüyen operatörü konumuna getiren Vodafone yönetimi de, Yılın Yönetim Ekibi kategorisinde Gümüş Ödüle layık görüldü. 
GENÇLERE ÇİFTE ÖDÜL  
Vodafoneun gençlik programı Vodafone FreeZone ise New Yorktan iki ödülle döndü. Yılın Bütünleşik İletişim Kampanyası kategorisinde altın, Yılın Sosyal Medya Kampanyası kategorisinde ise bronz Stevie ile ödüllendirildi. Vodafone adına ödül törenine katılan Pazarlama İletişimi ve Kurumsal Çeşitlilik Direktörü Gizem Keçeci de, Yılın Kadın Yöneticisi kategorisinde bronz ödül aldı. Keçeci, Farklı toplumsal kesimlerin ihtiyaçlarını karşılarken, sosyal sorumluluklarımızı unutmuyoruz. Ödüller, bu vizyonumuzun global arenada takdir edildiğinin önemli bir göstergesi dedi. 
Gelir yüzde 19.1 arttı  
VODAFONE Türkiyenin toplam gelirleri 2012-13 mali yılının ilk yarısında bir önceki mali yılın aynı dönemine göre yüzde 19.1 artışla 2.7 milyar TLye ulaştı. İlk yarıyıl sonu itibariyle, abone sayısı 18.7 milyona ve mobil gelir pazar payı yüzde 28.9 seviyesine yükseldi. Vodafone Türkiyenin mobil gelir pazar payı mali yılının ikinci çeyreğinde, bir evvelki çeyreğe göre 0.4 puan artarak yüzde 28.9a yükseldi. Şirketin toplam abone sayısı geçen yılın aynı dönemine göre 0.9 milyon artarak 18.7 milyon olarak gerçekleşti. Faturalı abone sayısı ise geçen yılın aynı dönemine göre 1.2 milyon artış ile 6.5 milyona çıkarak şimdiye kadarki en yüksek seviyeye ulaştı. Vodafone Türkiyenin faturalı ve faturasız aboneler için ortalama abone başına gelir mali yılının ikinci çeyreğinde 22.3 TL olarak gerçekleşti. 
Vodafone Pazarlama İletişimi Direktörü Gizem Keçeci, Yılın Kadın Yöneticisi dalındaki bronz ödülünü, Stevie Ödülleri Başkanı Michael Gallagherın elinden aldı. Bu kategoride altın ödülleri, 2010da AOL Başkan Yardımcısı Erin Clift, 2011de ise XEROX CEOsu Ursula Burns almıştı.