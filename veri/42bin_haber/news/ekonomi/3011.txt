Hamitabata 1.2 milyar dolar yatırım sözü
Hamitabat Elektrik Üretim ve Ticaret AŞnin yüzde 100 oranındaki hissesinin özelleştirme ihalesinin nihai pazarlık görüşmesinde, en yüksek teklif 105 milyon dolar ile Limak Doğalgaz Elektrik Üretim AŞden geldi.
İhaleye, Özkur İnşaat Sanayi ve Ticaret AŞ katılmazken, açık artırma ile devam eden ihalenin 5. turunda Fernas İnşaat AŞ ihaleden çekilme kararı aldı. Hamitabat Elektrik Üretim Santraline 1 milyar 200 milyon dolar yatırım yaparak daha rekabetçi ve daha verimli çalışır hale getireceklerini söyleyen Limak Enerji Koordinatörü İsmail Ergüneş, 1.2 milyar dolarlık yatırımın yüzde 15-20lik kısmını öz sermayeden, geri kalanını ise kredi kullanarak karşılamayı düşündüklerini kaydetti. Rekabetçi bir piyasada yüzde 40 verimliliği olan doğalgaz santralini çalıştırılamayacağını belirten Ergüneş, Bu santralin günümüz rekabetçi piyasasında çalışma şansı pek yok, Firma olarak üretim kapasitesini artırmaya ihtiyaç duyuyoruz. Santrali devralırsak bin 200 megavatı yenileyeceğiz diye konuştu. Ergüneş, ÖİBin sunduğu taksit imkanlarından yararlanmayı tercih ettiklerini, yatırım finansmanı konusunda ön görüşmeler yaptıklarını dile getirdi.