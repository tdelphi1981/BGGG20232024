Kooperatifte kadına pozitif ayrımcılık
Hükümet, özellikle taşrada kadınların üretim sürecine girmeleri ve kooperatif çatısı altında örgütlenmelerinin yolunu açmak için bir dizi karar aldı.
Tüm ortakları kadın olan kooperatiflerin kurulabilmesi ve yaşayabilmesi için vergi, harç ve aidat muafiyeti getiriliyor. Türkiyede halen faaliyet gösteren 120 kadın koopeartifi de bundan yararlanacak. Aile ve Sosyal Politikalar Bakanı Fatma Şahin ile Gümrük ve Ticaret Bakanı Hayata Yazıcının yaptığı son toplantıda tamamladığı çalışma, yasa değişikliği ile hayata geçirilecek.   
POZİTİF AYRIMCILIK KARARI 
· Ortaklarının tamamı kadın olan kooperatiflere üye olacak dar gelirli kadınların ortaklık paylarını, devlet ödeyecek. Ortaklarının tamamı kadın olan kooperatifler ile üst birliklerin üyelik, ticaret sicili gazetesinde tescil ve ilanına yönelik masrafları ve yatırım faaliyetleri ise verilecek düşük faizli kredilerle devlet tarafından desteklenecek.  
HARÇ VE VERGİDEN MUAF 
· Ortaklarının tamamı kadınlardan oluşan kooperatifler, ticaret sicili işlemlerinde ortaya çıkacak harçlardan muaf olacak. Odalara kayıt ücreti ile yıllık aidat alınmayacak. Kurumlar vergisinden muaf olacak. Ortak sayısı 20 kişiden az olanlarda, dar gelirli kadınlardan üyelik ve kooperatiflerin kurulmasına ilişkin noterlerde düzenlenecek belgeler ve tasdik işlemleri için 5 yıl süre verilecek ve noterlik ücreti alınmayacak.  
PROJELERİ DESTEKLENECEK 
· Kadın kooperatiflerine kredi ve faiz desteği sağlanacak. Projeleri desteklenecek. Gümrük ve Ticaret Bakanlığı bunun için (KOO-DES) adı altında bir çalışma yapacak. Yönetim kurulu üyelerinin sigorta giderleri Genel Sağlık Sigortası kanunu kapsamında karşılanacak.