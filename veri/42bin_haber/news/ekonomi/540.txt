Paran mı var derdin var
Haziran ayında Koton markasının yüzde 50sini 500 milyon dolara satan Yılmaz Yılmaz, Paranın bir kısmı şirketin içinde, markaya gitti. Kalanı da benim, Güldenin ve çocukların dünyalığı olarak mevduat hesabında duruyor. Parayla yatırım için vaktin olmalı. Paran mı var derdin var dedi.
HAZİRAN ayında yüzde 50 hissesini 500 milyon dolara özel girişim sermayesi Turkvenin sahibi olduğu Hollanda merkezli Nemo Apparel BVye satan Kotonun Yönetim Kurulu Başkanı Yılmaz Yılmaz, Türk hazır giyim sektöründeki en yüksek bedelli satışa imza attıklarını belirtti. Yılmaz, Satışın ardından bir miktar ödemeyi bu yıl aldık. Bir miktar da 2013te alacağız. Markayı taksit taksit sattık denebilir. Yarattığımız sinerjiden ortaya çıkan performansı da paylaşmaya devam edeceğiz dedi.  
BÜYÜK YURTDIŞI PLANI 
Yılmaz Yılmaz, Turkvene satışın ardından yurtdışı vizyonlarının genişlediğini belirterek, Asya için büyük planlar yaptıklarını söyledi. Yılmaz şöyle konuştu: Turkvenin ortaklarından biri 350 milyar dolara sahip Singapurlu bir fon. O kadar büyük bir ortağımız var! Endonezyada yatırımları bulunuyor. Asyaya herkes Çinden giriyor ama Tayland, Endonezya ve Filipinler daha avantajlı. Asyaya girmek için bu pazarları inceliyoruz. Türkiye pazarına girişleri olay olan global devler beklendiği performansı gösteremedi. Bunun nedeni bizim gibi yerel markalar. Pazarı global rakiplere karşı aslanlar gibi savunuyoruz.  
PARAMIZ MEVDUATTA 
Satışın ardından aldıkları parayı nasıl değerlendirdikleri sorusu üzerine Yılmaz Yılmaz şöyle konuştu: Satışın ardından aldığımız paranın bir kısmı şirketin içinde, markaya gitti. Kalanı da benim, Güldenin ve çocukların dünyalığı olarak mevduat hesabında duruyor. Parayla yatırım için vaktin olmalı. Paran mı var derdin var. Belki gayrimenkul yatırımı yapabiliriz. 
Bizi alın diye gelen markalar var 
TURKVEN ortaklığında ilk hedefin Kotonu büyütmek olduğunu belirten Yılmaz Yılmaz, Gelecekte ortak yatırım yapabiliriz. Birkaç tane firma bizimle temas kurdu ve Bize ortak olun diye teklif getirdi. İyi bir fırsat çıkarsa bunu değerlendiririz ama önceliğimiz Koton dedi.  
5 kıtada 3 milyarlık ciro hedefi koydu 
KOTON Yönetim Kurulu Başkanı Yılmaz Yılmaz, yaptıkları anlaşmaya göre Turkvenin Kotonda 5-10 yıl kalacağını belirterek, sözleşmeye çıkarken hisseleri yerli ve global rakiplere satmama şartı koyduklarını kaydetti. Koton Yönetim Kurulu Başkan Yardımcısı Gülden Yılmaz ise 91i yurtdışında 300 mağazaya ve 863 milyon TL ciroya sahip olduklarını hatırlatarak, Şu anda 24 ülkede varız. 2023 vizyonumuz 5 kıtada var olmak. 2016 yılı için 650 mağaza, 900 bin metrekare satış alanı ve 3 milyar TL ciro hedefi koyduk yorumunu yaptı. 
Komşuda kriz sonrasına bakıyoruz 
GÜLDEN Yılmaz, yurtdışı operasyonlarla ilgili şu bilgileri aktardı: Yunanistanda iki mağazamız vardı. Sürekli eylemlerin olduğu ve 10 kez camları kırılan Omonya Meydanındakini kapattık. Bir AVMde olan mağazayı ise 2 kattan fazla büyüttük. Şimdi Ermuya yakınlarında 1700 metrekare bir mağaza açacağız. Yunanistanda kriz sonrasını düşünerek yer tutuyoruz. Oportünist davranıyoruz. Irak ve Libyada ikinci mağazaları açtık. İrana Tebrizden girme niyetimiz var. Körfez bölgesinde mağaza sayımız 40a ulaştı. 12 mağazamız olan Rusyada 1000 kadını ölçerek kalıplar hazırladık. Ruslar kırmızı, bordo ve haki sevmiyor.   
 