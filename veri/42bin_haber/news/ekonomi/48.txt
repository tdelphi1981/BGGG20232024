Peki diğerleri ne yapacak
Fitch'in Türkiyenin kredi notunu yatırım yapılabilir ülke seviyesine çıkarmasının ardından gözler diğer iki büyük kredi derecelendirme kuruluşuna çevrildi. Uluslararası finans kuruluşları üç ay içerisinde Moody's ve Standarts and Poor's'tan da not artışı bekliyor.
Nordea Bank Gelişmekte olan Piyasalar Ekonomisti Aurelija Augulyte, Piyasa şu anda Fitch'in Türkiye'e ilgili verdiği kararın Moody's ve S&P tarafından takip edilmesini fiyatlandırıyor. Bence bu kesinlikle gerçekleşecek. En azından şu anda Moody's ve S&P'nin bu kararı takip etmemesinin hiçbir gerekçesi olamaz. Ekonomi yeniden dengeleniyor, büyümenin artarak devam etmesi bekleniyor. Türkiye'nin herhangi bir resesyon riski bulunmuyor ifadelerini kullandı. 
Augulyte göre, Türkiye'nin kredi notunun diğer iki derecelendirme kuruluşu tarafından artırılması önümüzdeki üç ay oldukça önemli. Augulyte, şunları kaydetti: Birkaç ay içerisinde diğer kredi kuruluşlarının da harekete geçmesini bekliyoruz. Beklentimizi üç aylık bir süre içerisinde diğer kredi kurumlarından da bir not artırımı olabilir. Piyasa her zaman reyting ajanslarının daha ilerisindedir. Diğer kredi derecelendirme kuruluşlarının artık notu ne zaman artırdığı çok da önemli değil, piyasa zaten Türkiye'yi bu yönde fiyatlıyor şu anda. Türkiye'nin kredi notunun Fitch tarafından yatırım yapılabilir ülke seviyesine çıkarılması bizler için sürpriz olmadı. Piyasa uzun zamandır Türkiyeyi zaten yatırım yapılabilir ülke olarak fiyatlıyordu.  
Daha önceki dönemlerde yabancı finans kuruluşlarının Türkiye'nin ekonomi ve mali politikalarını anlamakta zorlandığını belirten Augulyte, Notun gecikmesi de biraz bundan kaynaklandı. Özellikle bu yılın başında ciddi endişelerimiz vardı. Türkiye'de ekonomi yönetimi ve Merkez Bankası'nın adımlarını anlamaya çalışıyorduk. Fakat mali politikaların dinamik değişimlere neden olduğunu, cari açığı azaltırken, büyümenin sürmesini sağladığını gördük dedi.  Augulyte, Türkiye'nin kredi notunu BBB-'ye yükselterek yatırım yapılabilir  ülke seviyesine çıkaran Fitch'i diğer iki kredi derecelendirme kuruluşunu takip edeceğini söyledi. 
Augulyte, Fitch'in kararı Türkiye'nin ekonomisinin sağlam olduğunu belgeliyor. Avrupa ve ABD ekonomilerinin durumu ortada. Bu kararın ardından yabancı fonların Türkiye'ye yöneleceğini düşünüyorum dedi. 
S&P'nin hali hazırda yatırım yapılabilir seviye için iki, Moody's'in ise bir kademe not artırması gerekiyor. Her ne kadar Moody's geçen hafta Türkiyenin kredi notuna ilişkin olarak, Cari açığın yapısal olarak azaltılması, döviz rezervlerinin artması veya özel sektör dış borçlanmasının azaltılmasıyla dış kırılganlıkların azalması halinde, kredi notu artırımını değerlendiririz  şeklinde bir ifadesini kullanmış olsa da, Financial Times, Fitch'in kararı sonrasında üç büyük kredi derecelendirme kuruluşunun birlikte hareket etme eğilimlerine dikkati çekti.
          
İlk adım Moodys's'ten gelecek
Londra merkezli Capital Economics Ekonomisti William Jackson,  Türkiye'nin notunun yatırım yapılabilir seviyeye çıkarılmış sürpriz değildi.  Türkiye'de de bankacılık sektörünün pozisyonu ve kamu finansmanı oldukça iyi  dedi. Jackson, Fitch'in kararını uluslararası fonların Türkiye'ye girişini,  yatırımcıların güvenini artıracağını vurguladı. 
Toronto Dominon (TD) Securities Gelişmekte olan Piyasalar Ekonomisti  Christian Maggio, Fitch'ten yatırım yapılabilir notu öncesinde görünüm  değişim beklediklerini, fakat kararın diğer kredi derecelendirme kuruluşlarını da  harekete geçireceğini söyledi. 
Maggio, Moody's'in şu anda Türkiye'ye ilişkin pozitif görünümü var.  Türkiye yatırım yapılabilir seviyenin bir basamak altında notlandırılmış durumda.  Bu yüzden biz ilk not artışını Moody's' ten bekliyoruz. Not artışının zamanı kredi derecelendirme kuruluşları arasında farklı olabilir, bu doğal. Fakat Fitchin kararına duyarsız kalamazlar şeklinde konuştu. 
 S&P'nin Türkiye'yi durağan görünümde tuttuğunu, ülke kredi derecesinin yatırım yapılabilir seviyenin iki basamak altında bulunduğunu hatırlatan Maggio, S&P'nin de notu önümüzdeki aylarda gözden geçirmek zorunda kalacağını söyledi. Fitch'in not kararının finans piyasalarında yansımasının büyük olduğunu belirten Maggio, Türkiye'ye fon akışı bekliyoruz. Zaten Türkiye yatırım yapılabilir nota sahip bir ülke gibi fiyatlanıyordu. Ama burada önemli olan konu, bunu tescil edilmesi. Bazı uluslararası yatırım fonları yapıları gereği sadece yatırım yapılabilir notu olan ülkelere yatırım yapabiliyor. Bu zaman kadar Türkiye'ye bu sebepten giriş yapamamış fonların artık girişini bekliyoruz dedi. 
Maggio, yatırım yapılabilir notunun Türkiye'nin risk algısının azalmasına büyük bir katkıda bulunduğunu belirterek, Genel olarak üç büyük uluslararası kredi kuruluşundan ikisinin bir ülkeyi yatırım yapılabilir ülke görmesi son derece önemli. Fitch başlangıç yaptı. Eğer ikinci bir kredi derecelendirme kuruluşu Türkiye'yi yatırım yapılabilir seviyeye yükseltirse, işte o zaman bu yabancı yatırımcılar ve büyük fonlar için çok farklı yansımalara neden olacaktır ifadelerini kullandı.