12 ülkeyle daha havayolu anlaşması
SİVİL Havacılık Genel Müdürlüğü (SHGM), 5. Havacılık Müzakereleri Konferansında yeni anlaşmalara imza attı.
SHGMden yapılan yazılı açıklamaya göre, Uluslararası Sivil Havacılık Örgütü (ICAO) öncülüğünde her yıl farklı bir ülkede gerçekleştirilen ve ikincisi 2009 yılında İstanbulda düzenlenen konferansa bu yıl Cidde ev sahipliği yaptı. 62 ülkenin sivil havacılık yetkililerinin yanısıra ICAO, IATA, Avrupa Komisyonu temsilcilerinin katılımı ile gerçekleşen konferansa Türkiyeyi temsilen Sivil Havacılık Genel Müdürü Bilal Ekşi başkanlığındaki heyet katıldı. Açılışı Suudi Arabistan Sivil Havacılık Otoritesi Başkanı Prens Fahad Al-Abdullah Al-Saud tarafından yapılan konferansta, uluslararası sivil havacılık politikası için gelecekteki fırsatlar, tehditler, liberalizasyon, ICAOnun rolü, politikaları ve eylem planları, havacılık endüstrisinin beklentileri, bölgesel perspektifler ve deneyimler konu başlıkları üzerinde oturumlar gerçekleştirildi. Katılımcı ülkeler arasında ikili havacılık müzakerelerinin de yapıldığı ICAN 2012 Konferansında, Türk heyetine başkanlık eden Ekşi, 24 ülke ile görüşme yaptı ve 12 ülke ile anlaşma imzaladı.