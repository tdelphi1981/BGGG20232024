Brezilya Olimpiyat Stadı Türk mermerini istiyor
Hindistanda düzenlenen doğal taş fuarında Brezilya Olimpiyat Stadının mermerlerinin Türkiyeden alınması için görüşmeler yapıldı.

HİNDİSTANIN Jaipur şehrinde 31 Ocak-3 Şubat 2013 tarihlerinde düzenlenen India Stone Mart 2013 Fuarında Türk firmalar şov yaptı. 65 firmayla Hindistana çıkarma yapan doğal taşçılar, ülkedeki mermer alıcılarıyla önemli bağlantılar kurdu. Fuarda Brezilya Olimpiyat Stadının müteahhidi statta kullanılacak mermerleri almak için Türk firmalarıyla ön görüşme yaptı.
2 bin 300 metrekarede sergi
Uzun yıllardır en büyük ihracat yapılan pazar olan Çine alternatif arayan sektör, yönünü ithal mermer kullanımının prestij olarak görüldüğü Hindistana çevirdi. Türk doğal taş sektörünün en önemli hedef pazarları arasında yer alan Hindistanda düzenlenen fuarın açılışını Türkiyenin Hindistan Büyükelçisi Dr. Burak Akçapar, Rajastan Eyaleti Başbakanı Ashok Gehlot ile birlikte yaptı. Katılımcıların büyük ilgi gösterdiği ürünlerini 2 bin 300 metrekare alanda sergileyen Türk firmaları önemli bağlantılar da kurdu. Ülkenin potansiyelinin kendilerini heyecanlandırdığını söyleyen Babomarın patronu Murat Ulusoy 18 yıldır en büyük ihracat pazarımız Hindistan dedi. Öte yandan fuarda Türk firmalarını en fazla heyecanlandıran teklif ise Brezilya Olimpiyat Stadının müteahhidinden geldi. Statta kullanılacak mermerleri almak için Türk firmalarıyla ön görüşme yapan yatırımcının önemli miktarda alım yapması bekleniyor.
KOTALAR KALKARSA İHRACAT UÇAR
FUARDA İstanbul Maden İhracatçıları Birliği (İMİB) de yer aldı. İMİB Başkanı Mehmet Özer, şu değerlendirmeyi yaptı: Fuar, firmalarımız açısından oldukça verimli geçti. Birçok yeni işbirliği anlaşması yaptık, siparişler aldık. Geçen yıl Hindistana olan doğal taş ihracatımızı yüzde 33 artırdık. Bunda Hindistanın uyguladığı kotaya karşı verdiğimiz mücadelenin payı büyük. Kotaların tamamen kalkması halinde Hindistanın en önemli ihracat pazarımız olmaması için bir neden yok. Hindistana 50.6 milyon dolarlık ihracat yapan mermerciler, kotaların kalkmasıyla birlikte bu rakamın rahatlıkla 500 milyon dolara çıkmasını bekliyor.