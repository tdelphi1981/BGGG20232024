Bataklık kurutulmadan sivrisinek peşindeyiz
Akaryakıt ve LPG sektörü temsilcileri, Mecliste görüşülen Gümrük Kanunu Tasarısı ile getirilen Çok kaçağa az cezaya tepki gösterdiler.
Anadolu LPG, Akaryakıt Sanayicileri ve İşadamları Derneği Yönetim Kurulu Başkanı Atalay Armutcu, tasarının ulusal stok, orantısız cezalar ve otomasyon zorunluluğuna itiraz etti. Armutcu, Tasarıyla az kaçırana da çok kaçırana da aynı ceza uygulanacak. Bataklığı kurutmadan sivrisinek peşinde koşmakla kaçak önlenemez dedi. 
İNANDIRICI OLAMAZSINIZ 
Tasarıda akaryakıt kaçakçılığını önlemeye dönük hiçbir madde olmadığını da iddia eden Armutcu, şunları söyledi:  Kaçakçılık önlenmek isteniyorsa önce bataklığın kurutulması lazım. Bataklık da akaryakıt ve LPGnin ülkeye giriş noktalarıdır. Eğer bu giriş noktalarına otomasyon sistemi kurmak yerine Anadoludaki köy istasyonlarında otomasyon sistemi kurarak bu sorunu çözmeye çalışırsanız kesinlikle inandırıcı olamazsınız. Önce girişi kontrol altına almanız lazım. Akaryakıt istasyonlarında otomasyon sistemi kuruldu. Ama bu sistem etkili olmadı. Birkaç ay önce NATOnun boru hattından yaklaşık 50 milyon litre akaryakıtın çalındığını belirten Armutcu, bunun da 2 bin 500 tanker akaryakıt anlamına geldiğini belirtti. Armutcu , Otomasyon sistemi o kadar sağlıklı işliyorsa bu 2 bin 500 tanker akaryakıtı niçin tespit edemedi? sorusunu da soruyor