Yaz saati hep çalacak!
Enerji Bakanı Yıldız yaz saati uygulamasına ilişkin düzenlemeyi Bakanlar Kurulu'na gönderdiklerini ancak bir süre daha ertelenebileceğini söyledi.
 Sürekli yaz saati uygulaması için yasal düzenlemeyi Bakanlar Kuruluna gönderen Enerji ve Tabii Kaynaklar Bakanı Taner Yıldızdan ilginç bir çıkış geldi.

Yıldız, gün ışığından daha fazla yararlanmak amacıyla sürekli yaz saati uygulamasının kalması konusunu bakanlık olarak gündeme getirdiklerini hatırlatarak, konuyla ilgili 3-4 bakanlığın çalışmalarının devam ettiğini ve uygulamanın bir süre daha kalabileceğini ifade ettiklerini söyledi. Yıldız, O yüzden biz bu konuyu Enerji Bakanlığı olarak gündemimizden çıkartıyoruz. Yaz saati uygulaması yapılacaksa buna kararı Bakanlar Kurulu verecek, kaldırılacaksa da Bakanlar Kurulu karar verecek ifadelerini kullandı.

Yıldız, 3-4 bakanlığın hangi bakanlıklar olduğuna ilişkin olarak ise AB Bakanlığı, Ekonomi Bakanlığı gibi bakanlıkların ismini verdi.

Bakanlar karşı çıkmış

Enerji yetkililerinden alınan bilgiye göre sürekli yaz saati uygulamasına ilişkin Bakanlar Kurulunda anlaşmazlık yaşandığı, bazı bakanların karşı çıktığı öğrenildi.

Sürekli yaz saati uygulamasının Avrupa ile saat farkını arttıracağını, bu nedenle de Avrupa ile aramız açılıyor eleştirisinin geldiğini dile getiren yetkililer, ihracatçıların da bu saat farkından dolayı ihracatın olumsuz etkileneceğini gündeme getirmeye başladıklarını söylediler. Aynı yetkililer, bankacılık-finans konusunda da bazı bakanlardan eleştiri geldiğini anlattılar. Uygulama ile yıllık 300 milyon liralık tasarruf sağlanması planlanıyordu