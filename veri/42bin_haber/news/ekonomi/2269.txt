Vodafone gelirini yüzde 18.4 arttırdı
VODAFONE Türkiye, 2012-13 mali yılında Ekim-Aralık dönemine ait üçüncü çeyrek sonuçlarına göre servis gelirleri büyüme oranını geçen yılın aynı dönemine göre yüzde 18.4 arttırdı.
Toplam abone sayısını, Ekim-Aralık 2012 döneminde elde ettiği 215 bin yeni kazanım ile 18,9 milyona çıkartan şirket, geçen yılın aynı dönemine göre yaklaşık 1 milyon yeni abone kazandı. Vodafone Türkiye dün yaptığı yazılı açıklamayla 2012 üçüncü çeyreğine ilişkin sonuçlarını duyurdu. Faturalı abone sayısında geçen yılın aynı dönemine göre yüzde 18lik bir artış sağlayan şirket, faturalı ve faturasız aboneler için ortalama abone başına geliri mali yılının üçüncü çeyreğinde geçen yılın aynı dönemine göre yüzde 10.2 artış ile 21.8 TL olarak gerçekleşti. Açıklamada Akıllı telefon penetrasyonu da 4.4 puanlık artış ile yüzde 18.9a yükseldi denildi. Firma bir önceki yılın aynı dönemine göre mobil internet gelirlerini yüzde 80 arttırırken, data gelirlerinde de yüzde 44lük bir artış sağlandı. Kurumsal segment servis gelirleri geçen yılın aynı dönemine göre yüzde 41 oranında arttı. Açıklamada, Vodafone İş Ortağım çatısı altında kurumlara mobil ses, sabit ses, mobil internet ve ADSL hizmetlerini tek elden sunarak, son üç çeyrekte peşi sıra sunduğumuz Kırmızı Bulut, İş Ortağımda Herkes Ortak ve Dış Ticaret Destek Paketi gibi yenilikçi hizmetler sayesinde kurumlara verimlilik ve inovasyon artışı sağlamaya odaklandık ifadeleri kullanıldı.