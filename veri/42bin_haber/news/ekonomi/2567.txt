Yunanistana kriztik tur
Yunanistanda ekonomik kriz turizm alışkanlıklarını da değiştirdi.
Atinayı ziyaret eden yabancı turistler için genellikle tarihi Akropolis mabedi ve Agora ile Osmanlı mahallesi Plaka ve Monastirakiyi içeren şehir turu düzenlenirdi. Ancak ABDnin dünya çapında ünlü turizm acentelerinden Context Travel, Yunanistanda 2009 yılında başlayan ve hala devam eden ekonomik krizden esinlenerek Atina krizi turu başlattı.  
KANLI OLAYLAR 
Atina krizi turu ekonomi ve Yunanistandaki siyasi sosyal gelişmeleri iyi bilen bir mihmandarın öncülüğünde parlamentonun da bulunduğu ve hemen her gün protesto gösterilerinin yapıldığı Sintagma (Anayasa) meydanından başlıyor. Burada turistlere, son 3 yıldaki protesto gösterilerindeki kanlı olaylar anlatılırken, ekonomik krizin boyutları hakkında bilgi veriliyor.  İkinci durak, eski parlamentonun da bulunduğu Stadiu caddesi. Burada da, geçen yıl şubat ayındaki olaylarda yanan eski Attikon sinemasının ve dükkanların bulunduğu 100 yıllık mazisi olan bina gösteriliyor. Yunan Merkez Bankasının bulunduğu binaya gelindiğinde de Yunanistanın nasıl ve neden iflas ettiği anlatılıyor. Sokrates sokağındaki Atina Borsasının eski neoklasik binasına gelindiğinde ise sıra 1999 yılında borsada 100 milyar euronun nasıl eridiğinin öyküsünde. Bu ilginç tur bir tevarnada sona eriyor. Yaklaşık 3 saat süren Atina krizi turu grup olduğunda kişi başı 70 euro. Özel tur isteyene ise 305 euro.