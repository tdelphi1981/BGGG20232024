Vizesiz Avrupaya havalı giriş
Avrupa Birliği Komisyonu, Türk vatandaşlarının hizmet sunmak (iş yapmak) için Almanyada 2 ay, Hollanda ve Danimarkada 3 ay vizesiz kalabileceklerini açıkladı. Hava ve deniz yolunda sorun yok ama bu ülkelere karadan geçecekler yol üzerindeki ülkelere vizesiz giremeyecek.
AVRUPA Birliği (AB) Komisyonu, Türk vatandaşlarının Almanya, Hollanda ve Danimarkaya vizesiz girebileceklerini belirterek Schengen el kitapçığının bu şekilde değiştirilmesini istedi. Schengen sınır kapılarını uyaran AB Komisyonu, ilgili ülkelere gönderdiği yazıda, bu değişikliğe gerekçe olarak AB Adalet Divanının 19 Şubat 2009 tarihli Soysal Kararını gösterdi. AB Komisyonu, 1 Ocak 1973de Türkiye ile o dönemin Avrupa Birliği arasında imzalanan katma protokol nedeniyle, Soysal kararının alındığını hatırlatarak, o dönemde Türk vatandaşlarına vize uygulamayan ülkelerin bu kapsama girdiğini, bu ülkelerin de Almanya, Hollanda ve Danimarka olduğunu kaydetti.   
ÜÇ ÜLKEYE VİZESİZ SEYAHAT 
Yazıda, söz konusu 3 ülkeye hizmet sunmak için karayoluyla giden Türk vatandaşlarının transit geçecekleri ülkelerden vize almaları gerektiği ve istisnai şartlarda sınır kapılarında vize verilebileceği belirtildi. Türk vatandaşlarının hizmet sunmak için vizesiz girecekleri Almanyada 2 ay, Hollanda ve Danimarkada 3 ay kalabilecekleri de belgede yer aldı.  
VİZE YERİNE BİLGİ VERİN 
AB belgesine göre Almanya, Hollanda ve Danimarkada Türk vatandaşlarına vize muafiyeti, ticari taşıtların sürücülerini, satılan bir mal ya da imzalanan bir sözleşme nedeniyle kurulum, bakım ya da onarım yapacak şirket çalışanlarını, ücret karşılığında sanatsal, bilimsel ve sportif faaliyetlerde bulunanları kapsıyor. Bu kapsamda Türkiyedeki ticaret odalarından ya da verilecek hizmetin Avrupadaki muhataplarından alınacak belgelerin faydalı olacağı belirtiliyor. 
Uçana vize yok, karayolu sorunlu 
AVRUPA Birliği Adalet Divanının 19 Şubat 2009da verdiği Soysal kararı, AB Komisyonunun yazısının gerekçesi oldu. Soysal kararına göre, Türk vatandaşlarının AB ülkelerine girişte vize mecburiyetine tabi tutulmasına ilişkin hukuki durum şu şekilde özetlenebilir: 
· Eğer bir AB üyesi devlet, Katma Protokolün yürürlüğe girdiği tarihte (ki bu tarih, 1 Ocak 1973tür) Türk vatandaşlarına vize uygulamıyorsa, bugün de uygulaya-mayacak, uyguluyorsa, bunun şartlarını ağırlaştıra-mayacak. AB Komisyonu, vize uygulamayan ülkeler olarak Almanya, Hollanda ve Danimarkayı belirlemiş oldu. Ancak, hizmet alan ya da hizmet veren kesimin kimler olabileceği konusu, oldukça tartışmalı.  
· Soysal kararına neden olan 1973 tarihli Katma Protokolün 41/1nci maddesinin kapsamına giren Türk vatandaşlarının, başta işadamları olmak üzere, avukat, sporcu, doktor ve akademisyenler ile turizm, öğrenim veya tedavi amacıyla AB ülkelerine giren Türk vatandaşları değerlendirilebilir. Hukukçular, Almanyada bir fuarı ziyaret etmeye gidenlerin bile hizmet almak amacıyla yapılmış bir seyahat olarak görülmesi gerektiğini, bu nedenle vizelerin tüm Türk vatandaşlarından kaldırılmasının şart olduğunu belirtiyorlar.  
· Gümrük polisleri veya uçak şirket yetkililerinin vizesiz pasaportları olanların seyahatlerine izin vermemeleri ise giderilmesi gereken bir sorun olarak 
ortada duruyor. 
· Almanya, Danimarka ve Hollandaya karayolundan vizesiz ulaşmak imkansız. Bu ülkelere gitmek için öncelikle Bulgaristan, Yunanistan gibi güzergah üzerindeki ülkelerden vize almak gerekecek.