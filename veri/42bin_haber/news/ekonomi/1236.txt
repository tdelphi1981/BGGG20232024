405 şirketten 44ü kurumsal endekste
İMKB Başkanı İbrahim Turhan, Borsa İstanbulda 405 şirket var. Bunların sadece 44ü Kurumsal Yönetim Endeksinde yer alıyor. Bu çok az. Bir şirketimiz bu endekse girdiği zaman ondan biz, o yıl için kotasyon ücretinin yarısını almıyoruz. Sonraki yıllarda da yüzde 10 uygulanıyor dedi.
TÜRKİYE Kurumsal Yönetim Derneği (TKYD) tarafından düzenlenen VI. Uluslararası Kurumsal Yönetim Zirvesinde konuşan İstanbul Menkul Kıymetler Borsası (İMKB) Başkanı İbrahim Turhan, borsadaki Kurumsal Yönetim Endeksine giren şirketlerin sayısının çok az olduğunu söyledi. Başkan Turhan, Borsa İstanbulda 405 şirket var. Bunların sadece 44ü Kurumsal Yönetim Endeksinde yer alıyor. Bu çok az dedi. Bu endekse giren şirketlerden o yıl içinde kotasyon ücretinin yarısını almadıklarını belirten Turhan, Yüzde 50 zaten iskonto yapıyoruz. Ondan sonraki yıllarda yüzde 25 oranı uygulanıyor, sonraki yıllarda da yüzde 10 oranı. O endekste kalmaya devam ettiği sürece yüzde 10 olarak uygulanıyor indirim. Bunu bir adım daha ileriye götürme yönünde düşüncemiz var dedi. 
GİZLEYEN KAYBEDER 
Zirvede Şirketlerin Piyasa Değerinin Oluşmasında Kurumsal Yönetimin Etkisi başlıklı panelde konuşan İMKB Başkanı Turhan, geçen yıl katıldığı uluslararası zirvelerin neticesinde İMKBnin NASDAQ OMX, BM&FBOVESPA, Johannesburg ve Mısır Borsası ile küresel sürdürülebilirliği desteklemek amacıyla bir anlaşma yaptığını hatırlattı. Şirketlerin finansal tablolarının ve performanslarının yatırımcılar için önemli olduğunu vurgulayan Turhan, Şayet bunu gizleyecek, çarpıtacak, yanlış anlaşılmasını sağlayacak birtakım şeyler olursa kısa dönemde kazanır gibi görünseniz de, uzun dönemde kaybedeceğiniz kesin dedi. 
EN AZ 7 ALMALISINIZ 
Turhan, şirketlerin Kurumsal Yönetim Endeksinde yer alabilmek için 10 üzerinden en az 7 alması gerektiğini ifade etti. Yakın zamanda 11 sektörde 215 şirketi kapsayan bir araştırma yaptıkları bilgisini veren Turhan, Bu 215 şirketin yüzde 62si bir şekilde kurumsal yönetim stratejisine sahip olduklarını ve  Borsa İstanbulun Kurumsal Yönetim Endeksine girmek istediklerini ifade etmişler diye konuştu. 
CENNET VE GÜNAHLAR 
Gönül cennet ister de, bir günahlar koyuverse demişler diyen Turhan, İMKBnin de artık kâr odaklı bir şirket olduğunu, yatırımcılara, topluma ve denetleyici-düzenleyici kurumlara karşı sorumluluğu olduğunun altını çizdi. Turhan, Merkez Bankasında çalışırken çok şanslıydık. Çünkü Merkez Bankasının bağımsızlığına en az bizim kadar inanan bir Hazine Müsteşarı ile çalışma imkanımız oldu. Şimdi de Borsa Başkanı olarak çok şanslıyım. Çünkü piyasaların gelişmesine en az bizim kadar inanan bir Sermaye Piyasası Kurulu ile çalışıyoruz dedi. 
Koç: İşsize iş bulmak için yüzde 5-6 büyümek şart 
KOÇ Holding Yönetim Kurulu Başkanı Mustafa Koç, Türkiyenin genç nüfusa iş yaratma açısından en az yüzde 5-6 büyümesi gerektiğini söyledi. Koç, Hem iç hem de dış sermayeyi çekme açısından üzerimize düşeni yapmamız lazım dedi. VI. Uluslararası Kurumsal Yönetim Zirvesinde Şirketlerin Piyasa Değerinin Oluşmasında Kurumsal Yönetimin Etkisi başlıklı panelde konuşan Mustafa Koç, sermaye ve likiditenin sınırlı olduğu bir yerde, güvenilirlik ve şeffaflığın önemli olduğunu vurgulayarak, Şirketlerin, yeterli sermayeyi kendilerine çekebilmeleri için bazı değişimlerden geçmeleri lazım. Bu kurumsal yönetişimi içselleştirmekten geçiyor diye konuştu. Koç, yatırımcıların ortalama yüzde 70inin yüksek karlı hisselere ilgi gösterdiğini ifade ederek, şunları söyledi: 
HESAP VEREBİLİR OLMAK 
Bu da hem belirsizlik hem de bir risk yaratıyor. Bunu bertaraf etmek için muhakkak çok şeffaf, adil, hesap verebilir, dürüst olmak lazım. Bu tabii bir tek şirketleri iyi yönetmekle olacak bir şey değil, belirli yöntemlerle yatırımcılarınıza bilgi vermeniz lazım. Holding olarak, kurumsal yönetişimde proaktif önlemler almak zorunda hissettik. Ya hesap verebilir ya hesap soran olacaksınız. Hiçbir aile bireyi eğer icracıysa yönetim kurulunda yer almıyor. Yönetim kurulundaysa icrada yer almıyor.  
EN ZORU YÜZDE 50 EVLİLİK 
Koç, yüzde 50 ortaklıkların dünyanın en zor evlilikleri olduğunu anlatarak, sözlerini şöyle sürdürdü: Bizim otomotiv sanayindeki ortaklığımızın her ikisi de 40 seneye varıyor. Banka ortaklığımız da bu sene 10. senesini dolduruyor. 
Sabancı: Krizde şirketlerin sahipliğinin önemi daha iyi anlaşıldı 
VI. Uluslararası Kurumsal Yönetim Zirvesinde Şirketlerin Piyasa Değerinin Oluşmasında Kurumsal Yönetimin Etkisi başlıklı panelde konuşan Sabancı Holding Yönetim Kurulu Başkanı Güler Sabancı, bütün ekonomik krizlerin hepsinin özünde iş dünyasında güven yönetime güven meselesinin bulunduğunu söyledi. Sabancı, Dünyada yaşanan krizde gördük ki; kurumsal yönetim ilkeleri, şeffaflık ve doğru bilgi vermenin ne kadar önemli olduğunu gösterdi. Ama krizden çıkabilmek için de sahipliğin önemini gösterdi. Amerikadaki finansal kuruluşlar, bir süre sahipsiz kaldılar. Bu da düşünmemiz gereken bir şey dedi. Güler Sabancı şöyle konuştu:  
HALKA AÇILMAYA DEVAM 
 Hissedar hesap sorar, profesyonel yönetim hesap verir. Sabancı Holding de, 1997 yılında halka açıldı. Sorumluluklarımız arttı. Sermaye tabana yayıldı, güvendiler, hissemizi aldılar. Sadece Sabancı ailesi hissedarlarına hesap vermeyeceğiz, halka açıldık herkese hesap vereceğiz. Artık yatırımcıların neyi alacağını biliyor. Biz Sabancı Holding olarak buna devam etmek istiyoruz. 2014te Avivasayı halka açmayı düşünüyoruz. Enerji işimizi halka açmayı düşünüyoruz. Sabancı Holdingte bunları sıraya koyduk, halka açmak istiyoruz. Kapalı değerleri ortaya çıkarmak istiyoruz. Türkiye olarak da, 2023 hedeflerine ulaşabilmemiz için bizim daha fazla sermaye birikimine ihtiyacımız var.  
Özilhan: Kümeste kim varsa onu yoldular 
ANADOLU Grubu Yönetim Kurulu Başkanı Tuncay Özilhan, vergide ödeyebilenlere daha fazla yük getirildiğini belirterek, verginin yaygınlaştırılması halinde önemli bir tasarruf imkanı sağlanacağına inandığını söyledi.  Özilhan, Ortaklık artıkça birtakım değişiklerin olması gerekiyor. Son dönemde buna kurumsal yönetim denildi. Bilerek ya da bilmeyerek biz uyguladık diye konuştu. Kayıt dışı ekonominin kontrol altına alınması gerektiğini belirten Özilhan, hükümetin birçok konuda önemli başarıları olduğunu, vergi reformlarıyla ilgili önemli adımlar attığını, ama halen bunun tabana yayılmadığını kaydederek, Amiyane tabiriyle kümeste kim varsa onu yolmaya çalıştık dedi. 
TAV Havalimanlarına En kurumsal ödülü 
TAV Havalimanları A.Ş., 3. Kurumsal Yönetim Ödüllerinde İMKB Kurumsal Yönetim Endeksinde En Yüksek Nota Sahip Kuruluş Ödülünün sahibi oldu.
İMKB Kurumsal Yönetim Endeksinde bulunan 44 şirket arasında yapılan değerlendirme sonucunda dereceye giren kuruluşlara verilen Kurumsal Yönetim Ödülleri, sahiplerine takdim edildi. En yüksek nota sahip kuruluş sıralamasında TAV Havalimanları A.Ş. birincilik ödülünün sahibi olurken, ENKA İnşaat ve Sanayi A.Ş. ikincilik, Tükiye Sınai Kalkınma Bankası A.Ş. de üçüncülük ödülünü aldı. İMKB Kurumsal Yönetim Endeksinde 2012 yılında Notunu En Çok Artıran Kuruluş Ödülü Doğuş Otomotiv Servis ve Ticaret A.Ş.ye, Yönetim Kurulu kategorisinde En Yüksek Nota Sahip Kuruluş Ödülü ise TOFAŞ Türk Otomobil Fabrikası A.Ş.ye verildi. İGDAŞ da En Yüksek Nota Sahip Halka Açık Olmayan Kuruluş Ödülünün sahibi oldu. 
Türkiyenin DNAsını tutan sistem geliyor 
MERKEZİ Kayıt Kuruluşu (MKK) Genel Müdürü Yakup Ergincan, dijital şirket, e-şirket kavramını Türkiyede oturtmak istediklerini belirterek, Türkiyenin DNAsını tutan bir sistem oluşturacağız. KAPı (Kamuyu Aydınlatma Platformu) yeniden yazmak için İMKB ile el sıkıştık. Dünya çapında bir KAP modeli uygulayacağız dedi. TKYD Yönetim Kurulu Üyesi Murat Doğunun yönettiği Sermaye Piyasası Gündemi konulu panelde konuşan panelde konuşan Ergincan, şunları söyledi: 41 milyon hesap sistemimizde açılmış durumda yaklaşık 21 milyon yatırımcıya ait. Yaklaşık 850 milyar liralık kıymetin elektronik ortamda 3.5 milyon yatırımcının hesabında bulunduğu ve günlük 2.5 milyon işlemin yapıldığı dev bir sistemden bahsediyoruz. Bugün. e-MKK portalı sayesinde kamuya açıklanmış bütün bilgi ve belgelerden her türlü yapıdan haberiniz oluyor. 
Bu endeks büyük adım 
 TKYD Başkanı Muharrem Yılmaz, kurumsal yönetimin ölçülebilir hale gelmesinin önemli olduğunu belirterek, Kurumsal Yönetim Endeksinin hayata geçirilmesiyle büyük bir adım atıldığını söyledi. Türkiyede artık kurumsal yönetime önem veren halka açık şirketlerin kurumsal yönetim bakımından kendilerini ölçtürerek piyasa değerlerini gerçekleştirmeye ve maksimize etmeye çalıştıklarını kaydeden Yılmaz, Bugün bu endekse katılan şirketlerin sayısı 44. Umuyorum ki bütün şirketlerimizi bütün kurumsal yönetim endeksine tabi olur dedi.  
VI. Uluslararası Kurumsal Yönetim Zirvesini düzenleyen Türkiye Kurumsal Yönetim Derneği (TKYD) tarafından,  İMKB Başkanı İbrahim Turhan, Anadolu Grubu Yönetim Kurulu Başkan Tuncay Özilhan, TKYD Başkanı Muharrem Yılmaz, Sabancı Holding Yönetim Kurulu Başkanı Güler Sabancı, TÜSİAD Başkanı Ümit Boyner, Koç Holding Yönetim Kurulu Başkanı Mustafa Koç ve SPK Başkanı Dr. Vahdettin Ertaşa  onur üyeliği beratı verildi.