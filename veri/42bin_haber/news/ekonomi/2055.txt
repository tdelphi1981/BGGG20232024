e-ithalat faturası 1.9 milyar lira
EKONOMİ Bakanı Zafer Çağlayan, 2012de yurtdışı internet sitelerinden 18 milyon kez alışveriş yapıldı. 1.9 milyar lira harcadık. Bu alışverişin büyük bölümünü nihai tüketici yapıyor dedi.
TÜRKİYE, geçen yıl yüzde 1.8 gerilemeyle 236.5 milyar dolarlık ithalat yaptı. Doğalgaz ve hampetrol başta olmak üzere en büyük ithalat kalemi enerji olan Türkiyenin yurtdışı internet sitelerinden yaptığı alışveriş ile marka ve düşük fiyat tercihleri nedeniyle ithal ettiği ürünler de dikkati çekti. 2012 yılı ithalat rakamlarını açıklayan Ekonomi Bakanı Zafer Çağlayan, İnternet üzerinden alışveriş hiç dikkati çekmeyen bir konu ancak 2012 yılında kredi kartları ile yurtdışı internet sitelerinden tam 18 milyon kez alışveriş yapıldı. Ortalama 105 lira ile 1.9 milyar lira harcadık. İhracatı sadece ihracatçı firmalar yapıyor. İnternet üzerinden alışverişi nihai tüketici de yapıyor dedi.  
HERKES İTHALATÇI 
Herkesin, üzerindeki kıyafetlerden tutun, mutfaktaki eşyaya, parfüme, cep telefonuna kadar birçok ithal ürün kullandığını ifade eden Zafer Çağlayan, İthalatçı firmalar bize sadece aracılık yapıyor. 236 milyar dolar ithalat hepimizin ithalatı. Kimse ithalatçıya kızmasın. İthalatı vatandaş talep ediyor. Ben burada ithalat yapmayın noktasında değilim dedi. İthalatın yapısına bakıldığında üç ayrı grubun olduğunu ifade eden Çağlayan şu bilgileri verdi: Birincisi, ülkemizde üretimi hiç olmayan ya da çok düşük olan ürünler. İkincisi, ülkemizde üretilen ancak talebi tam karşılamayan mallar. Bu iki kalem ithalatımızın yüzde 85.5i. Yani her 100 dolarlık ithalatın 44 doları, hammadde açısından üretimi hiç olmayan ya da çok az olan ürünlerden, diğer 41.5 doları da üretimi yetersiz olan ara ve nihai ürünlerden oluşuyor.  
ELBİSE=BİR TON PAMUK 
Üçüncü grupta ise yeteri kadar üretildiği halde ithal edilen malların bulunduğunu belirten Çağlayan, şu noktaya değindi: Tekstil, konfeksiyon ürünleri, ayakkabı, çanta, mobilyalar, seramik ve beyaz eşya gibi mallar Türkiyede üretildiği halde marka ya da fiyatları nedeniyle tercih ediliyor. İşin acı ama gerçek yanı bu. Bu ürünlerdeki ithalatımız yaklaşık 34 milyar dolar. Hazır giyim en rekabetçi olduğumuz sektörlerden. Ancak 740 milyon dolarlık takım elbise ithal ediyoruz. Çoğu bizim ürünlerimizden daha düşük kalitede. Bugün ünlü bir marka takım elbise ithal edebilmemiz için bir tondan fazla pamuk ihraç etmemiz gerekiyor. Aynı şekilde bir traktör ithal edebilmek için 100 tondan fazla narenciye ihraç etmemiz lazım. Ülkemizde üretildiği halde ithal edilen ürünler için iş tüketicilere düşüyor. Üreticinin de kalite imajını ve marka gücünü artırması gerekiyor. 
Karayolu yetmez uçarak gitmeliyiz 
EKONOMİ Bakanı Zafer Çağlayan, Merkez Bankası Başkanı Erdem Başçıya yönelik, Bir kararnameyle geldin, bir kararnameyle gidersin yönündeki eleştirilerinin hatırlatılması üzerine, Benim derdim bağcıyla değil dedi. Merkez Bankası Başkanı Erdem Başçının, Uçaktan indik artık karayolunda gidiyoruz sözleri üzerine, Çağlayan, Bir kararnameyle geldi, bir kararnameyle gider. Herkes yerini, haddini bilecek ifadelerini kullanmıştı. Çağlayan, Başbakanımız Türkiyeyi 2023 hedeflerine taşıyacak araçlar kara yoluyla gitmez. Uçarak gitmemiz lazım dedi. Uçmamız gerektiğini Sayın Başbakanımız da ifade ettiler. Biz dün Slovakyadan uçağa bindik, iki saat sonra uçakla buraya geldik. Arabayla gelsek hala yoldaydık. 
  

 