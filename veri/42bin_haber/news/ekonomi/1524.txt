Rafineri satılıyor
Türk reklam ajansları, dev yabancı reklam holdinglerinin gözdesi olmayı sürdürüyor. En son Rafineriyi, McCann Erickson gözüne kestirdi. 3 kadın ortak Nil Bağcıoğlu, Ayşe Bali, Aslı Yorgancıoğlunun yönettiği ajans, pek çok ödülün de sahibi.
TÜRKİYEde 2012 yılını 3.6 milyar dolar ile kapattığı tahmin edilen ve 2013 yılında 4 milyar dolar büyüklüğe koşan reklam sektörüne yabancı ilgisi sürüyor. Yabancıların son gözdesi Rafineri oldu. Amerikan merkezli reklam ajansı McCann Erickson, Rafineri ile satın alma görüşmelerini sürdürüyor. Görüşmede son aşamaya gelindiği kulağımıza gelen bilgiler arasında.  3 kadın ortak Nil Bağcıoğlu, Ayşe Bali, Aslı Yorgancıoğlunun yönettiği ajans 12 yıl önce kurulmuştu. Pek çok ödülün de sahibi olan ajansın dördüncü ortağı Murat Çetintürk, geçen yıl yaşamını yitirerek tüm sektörü yasa boğmuştu. Diğer reklam ajanslarına kıyasla Rafinerinin farklı bir yönetim kültürüne sahip olduğu biliniyor. McCann Ericksonın üç kadın kurucunun yönetimde kalması yönünde ısrarcı olduğu da söyleniyor.  
50YE YAKIN MARKAYLA ÇALIŞIYOR 
Rafineri Türkiyenin en hızlı büyüyen ajanslarından biri olarak son yıllarda dikkatleri üzerine toplamıştı. Nil Bağcıoğlunun ortağı olduğu Total İletişimden ayrılıp kendi ajansını kurmak istemesiyle hayata geçen Rafineri, ilk yıllarında sadece 5 markaya hizmet veriyordu. Bugün 50ye yakın markayla çalışan ajans reklam hizmetlerinin yanı sıra interaktif pazarlama iletişimi alanında hizmet veren Trafonun da sahibi.
2006 yılında Capital Dergisine yabancı ortaklık konusunda bir demeç veren Bağcıoğlu, sektörde yerli olmanın tek dezavantajının networklerden otomatik olarak gelen müşterileri alamamak olduğu söylemişti. Rafinerinin de uluslararası networklerle ortaklığa olumlu baktığına dikkat çeken Bağcıoğlu Ekonomik göstergelerin iyi gitmesi halinde bu trendin yakında bize de geleceğini düşünüyorum. Bu durumda da bizim stratejimiz yapımızı bozmayacak bir ajansla ortaklık yapmak olacak diye konuşmuştu. 
En büyük 10da sadece 3 Türk var 
TÜRKİYEnin en büyük 30 reklam ajansı incelendiğinde bunlardan 17sinin yabancı firmalara satıldığı veya yabancı ortak aldığı görülüyor. İlk 10da ise sadece 3 yerli reklam ajansının kalması dikkat çekiyor. Reklamcılar Derneği (RD) Başkanı Aytül Özkan, söz konusu tabloyu doğrulayarak Gelecek dönemde daha fazla sayıda satın alma yaşanacak Türkiyede. Yeni satın almalar daha çok dijitalde etkili ve saha etkinliği düzenleyen ajansları hedef alacak dedi. Özkan sözlerini şöyle sürdürdü: Zaten mesleğin geleceğinde bu tür ayrımlar da kalmayacak. Entegre hizmet sunan reklam ajansları söz konusu olacak. 
Levent Erden ve Ahmet Akından istifa 
TÜRK reklamcılık sektörünün duayen ismi Levent Erden, Havas Worldwide İstanbuldaki CEOluk görevinden istifa etti. Erden şirkette kurucu ortak olarak kalmayı sürdürüyor. Euro RSCG, eylül ayında değişikliğe giderek Havas Worldwide İstanbul ismini almıştı. Öte yandan, Leo Burnett Orta Avrupa Başkanı Andrew Edwards önceki gün, MarkomLeo Burnettin CEOsu Ahmet Akının 1 Mart 2013ten itibaren geçerli olmak üzere istifa ettiğini açıkladı. 
Dünyada reklam 7 devin elinde 
DÜNYADA reklam sektörü ilk 7 firma tarafından kontrol ediliyor. Japon Dentsu 22 milyar dolar cirosuyla ilk sırada yer alırken, listede 7nci sırada yer alan Fransız Havasın cirosu 2 milyar dolar. 8inci sıradaki Aegis Groupun cirosu 1.8 milyar dolar iken, 9uncu sıradaki Asatsu-DKnin cirosu 400 milyon dolar civarında. Peşinden gelen firmaların ise ancak yüz ve on milyon dolarlarla ifade edilen ciroları söz konusu. Bu rakamları değerlendiren reklamcılık sektörü duayenleri Tüm piyasayı 5-6 holding elinde tutuyor yorumunda bulunuyor.