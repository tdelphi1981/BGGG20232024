Kerhen çalışıyorlar
Almanyada yapılan bir araştırmaya göre, çalıştıkları şirketle duygusal bağ kuranların sayısı giderek azalıyor. İçsel olarak şirketten kopan çalışanlar, çalışmaya kerhen devam ediyor.
Danışma şirketi Gallup tarafından yapılan bir araştırmaya göre, Alman şirketlerinde çalışanların yaklaşık dörtte biri düşünce olarak işinden çoktan istifa etmiş. Araştırmaya göre, şirketlerine karşı hiçbir duygusal bağ hissetmeyen çalışanların sayısı yıllardır artıyor. Bu oranın 2011 yılında yüzde 15 dolayında olduğu sanılırken, 2007 yılında ise yüzde 20ye yükseldiği ifade ediliyor. Özellikle 48 ila 66 yaş arası grupta bu oranın daha da yükselerek yüzde 29u bulduğu belirtiliyor. Gallup proje yöneticisi Marco Nink, çalışanların şirketlerine karşı bağlılık hissetmemesinin şirketin performansını büyük ölçüde düşürdüğüne dikkat çekiyor.

Personel yönetimi etkili

Şirketin tahminlerine göre Almanyada çalışanların motivasyonun düşüklüğü her yıl Alman ekonomisinde 112 ila 138 milyar euroluk zarara yol açıyor. Marco Nink, çalışanların motivasyonunu düşüren en önemli faktörün kötü personel yönetimi olduğuna dikkat çekiyor. Çok sayıda yöneticinin bu konuda yeteneksiz olduğunu belirten Nink, Yöneticilere nadiren ayna tutuluyor diyor. Nink bu nedenle çalışanların ihtiyaçlarına kulak verilmesi gerektiğini ifade ediyor.

Amerikan danışma şirketi Gallup, 2001'den bu yana yılda bir Bağlılık Endeksi adlı bir rapor yayımlıyor.

DW Türkçe