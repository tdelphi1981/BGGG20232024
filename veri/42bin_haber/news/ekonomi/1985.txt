Pakistana askeri gemi yapacak
Pakistan donanmasının ikmal gemisini Türkiye yapacak.Pakistan Deniz Kuvvetleri Komutanlığının ihtiyacının karşılanmasına yönelik olarak Karaçi Tersanesinde inşa edilecek Denizde İkmal Tankerinin tasarım ve ekipman ihalesini Türkiye kazandı. Pakistan Savunma Bakanlığı ile Savunma Teknolojileri Mühendislik (STM) arasında imzalanan sözleşme, geminin tasarım paketi, malzeme, ekipman, Yedek Parça, test ve tecrübelerin yapılması, tersane ve kullanıcı eğitimleri ile danışmanlık hizmetlerinin verilmesini de kapsıyor. Askeri gemi inşaası konusunda Pakistan ile Türkiye arasında bir ilk olan bu sözleşme ile savunma ve gemi inşa sanayi alanında önemli ve özgün bir işbirliği projesi başlatıldığı kaydediliyor. Denizde İkmal Tankeri Projesi, STMnin Milli Gemi Projesi (MİLGEM) ile kazandığı tecrübe ve bilgi birikimi ile yapılacak.