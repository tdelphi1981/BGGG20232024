28 bin liraya Romen Symbol
RENAULTun küçük sınıftaki başarılı modeli Symbol baştan aşağı yenilenerek 27 bin 990 TLden başlayan fiyatlarla 13 Şubattan itibaren Türkiyede satışa sunuluyor.
Önceki versiyonu Bursada üretilen Symbolun tamamen yenilenen versiyonu Romanyada Dacia fabrikasında, Logan ile aynı platformda bantlardan iniyor. Öncüsüne göre 16 santimetre uzayan boyu ve 510 litreye ulaşan bagaj hacmi ile dikkat çeken yeni Symbol, bütün versiyonlarında ESPyi standart olarak sunuyor. Joy ve Touch olmak üzere 2 farklı donanım paketine sahip olan Symbol, 1.2 litre 75 beygir ve 0.9 litre 3 silindir 90 beygirlik turbo benzinli motor seçeneklerine sahip. Dizel versiyonunu ise 1.5 litre 75 beygir gücündeki motor oluşturuyor. Yeni Symbol dokunmatik ekranlı Navigasyon Multimedya Sistemi Renault R-Nav, elektronik klima ve tüm versiyonlarda standart olarak sunulan USB ve bluetooth müzik ve telefon bağlantısı gibi bir dizi teknolojik yenilikle zenginleştirildi.  
LOGAN GELMEYECEK 
Renault Mais Genel Müdürü İbrahim Aybar, Dacia fabrikasında Symbol ile birlikte üretilen Dacia Loganın Türkiyede satılmayacağını belirterek, Aynı özelliklere sahip olan iki aracın Türkiye pazarında mücadele etmesini gerekli görmedik. Bu nedenye Loganı Türkiyeye getirmeyeceğiz dedi. Aybar, Türkiyenin en çok tercih edilen ilk üç otomobili arasında yerini her zaman koruyan Renault Symbolün bu başarısını sürdürerek segmentinde liderlik hedefinde olduğunu ifade etti. 
 