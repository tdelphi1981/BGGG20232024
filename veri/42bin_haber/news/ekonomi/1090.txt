Mercedes 'al' dedi 5 fabrikayı aldım
BAYRAKTARLAR Holding Yönetim Kurulu Başkanı İzzet Bayraktar, 5 yan sanayi fabrikası olan Odelo şirketini almalarında Mercedesin büyük etkisi olduğunu söyledi.

BAYRAKTARLAR Holding Yönetim Kurulu Başkanı İzzet Bayraktar, 2011de 4ü Almanyada 1i de Slovenyada olmak üzere 5 yan sanayi fabrikası olan Odela şirketini almalarında Mercedesin büyük etkisi olduğunu söyledi. Bayraktar, İyiki almışız, şimdi Bursadaki fabrikalarımızla birlikte uluslararası bir yan sanayici olduk. Sürekli yeni işler geliyor. Önceden bizi bırakan Renault da geri döndü ve bizden yeni elektrikli otomobilinin farlarını ve stop lambalarını ürütmemizi istedi dedi.  
 
İFLASA GİDİYORDU 
İzzet Bayraktar Bu satın almanın öyküsünü şöyle anlattı: "Odelo, Mercedese, BMWye Audiye far ve stop lambaları üretiyordu. Borç batağına düşmüştü.  
Çünkü Avrupada üretim maliyetleri çok yüksekti. Almanya maliyesine, sosyal güvenlik kurumuna ve ana tedarikçisi olduğu Mercedes başta olmak üzere birçok şirkete borçları vardı. Biz de Mercedes, BMW, Audi gibi markaların aynıkonuda tedarikçisiyiz.  
Bu yüzden Mercedes bize bu firmayı alın, sizin için çok yararlı olur dedi. Hintli, Çinli, ABDli alıcılarla masaya oturduk. Mercedes hepsine karşı bizi destekledi. 
  
 Odelonun 5 fabrikası vardı. Almanyadaki fabrikalarında 1670 kişi, Slovenyadaki fabrikasında 480 kişi çalışıyordu. Sadece Slovenyadaki fabrikası kârlıydı. Biz borçları belirli vadelere bağladık ve hepsini aldık." 
ULUSLARARASI OLDUK 
Biz önceden sadece Türkiyede üretim yapan bir oto yan sanayicisiydik. Bu yüzden büyük rakiplerimiz müşterilerimize baskı yapıyordu. Bu şirket lokal bir şirket üretim yaptırmayın diyorlardı.  
   ESKİ BABAYİĞİTLER OLSA YERLİ OTOMOBİL YAPARDIK BAYRAKTARLAR Holding Yönetim Kurulu Başkanı İzzet Bayraktar, Başbakan Recep Tayyip Erdoğanın, yerli otomobil projesi için de şunları söyledi: Türkiyede şu anda her şeyi yapacak imkan var. Sermaye de var, mühendis ve işci de var. Bu yabancılar bizim mühendisleri işçileri taklit bile ediyorlar. Biz işçiye bir farın üretim süresini 2 dakika kısaltmanın yolunu bulun mükafat vereceğiz diyoruz, işçilerimiz hemen buluyor. Bu ülkede üretilebilenlere bakınca yerli oto elbette üretilir. Ama bu birkaç yıl zarar etmeyi gerektirir. O yüzden pek kimse çıkmıyor. 50 yıl önceki eski sanayicilerin heyecanı bugünkü sanayimizin imkanlarıyla birleşse yerli oto hemen üretilirdi. Bugünkülerde biraz kolay para hevesi var.  
Hatta Renault bu baskılar sonucu bizi bırakmıştı. Yıllarca üretim yaptığımız Renault bizi bıraktı diye çok üzülmüştük ama içimize atmıştık. Bu fabrikaları aldıktan sonra uluslararası olduk. Yakın zamanda Renault bize tekrar iş verdi. Yeni elektrikli otomobilin far ve stop lambalarını bizim üretmemizi istedi. 
Tarabya Oteli tamam Taksime de yaparız 
Bayraktar, 1 Şubatta açılacak The Grand Tarabyanın (Tarabya Oteli) kendisini 80inden sonra inşaatçı ve turizmci de yaptığını belirterek, Şimdi bu oteli tamamlamak beni çok memnun etti. Ortaya güzel bir eser çıktı. Burasını özelleştirmeden aldık ve yeniden yaptık. Umduğumuzdan çok daha pahalıya mal oldu. Ancak yine de iyi yaptık dedi. 
Bu deneyimin ardından Taksimde de otel düşünebileceklerini söyleyen Bayraktar, Orada bizim güzel bir binamız var ama otel yapmaya uygun bir izin çıkarsa birkaç bina daha alıp güzel bir şehir oteli yaparız dedi.  
Tarabya Oteli için özelleştirme bedeli (145 milyon 350 bin dolar) dahil 350 milyon dolarlık yatırım yaptıklarını söyleyen İzzet Bayraktar şöyle konuştu: Biz burayı kendimiz işleteceğiz. Otelimiz henüz hizmete girmeden dünyanın en lüks 450 otelinin üye olduğu Leading Hotels of the World (LHW) platformuna üye kabul edildi. Bu otel Türkiyenin ilk 5 yıldızlı otellerinden ve eşsiz manzarasıyla ünlü. Yaparken çok yoruldum ama değdi. İyi bir eser oldu. Bu yaştan sonra bizi böyle şeyler mutlu ediyor. 
  
 sozdemir@hurriyet.com.tr