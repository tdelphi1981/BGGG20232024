Mezarda abonelikte yeni dönem
Bilgi Teknolojileri ve İletişim Kurulu (BTK), Hürriyet'in gündeme getirdiği taahhütlü aboneliklerle ilgili çıkan haberler üzerine yeni düzenlemeye gitti. Buna göre taahhütten cayma bedelinde, süre bitimine göre tüketici lehine olan ceza esas alınacak.
BTK'ın internet sitesinde bugün yayımlanan Taahhütlerde Yer Alan Cayma Bedelleri ile ilgili kurul kararında şu önemli ifadelere yer verildi: 
"FCT kullanımına ilişkin olarak kararlaştırılan cezai şartlar  saklı kalmak kaydıyla abonelik sözleşmesine ek nitelikte hüküm ve şartlar ihtiva  eden taahhütname, kampanya katılım formu, sözleşme gibi belgelerde bulunan cayma bedeli gibi ödemelerin, taahhüde aykırılığın oluştuğu döneme kadar aboneye  sağlanan indirim, cihaz veya diğer faydaların bedellerinin tahsil edilmemiş kısmının toplamı ile sınırlı kalması, ancak aboneden taahhüt kapsamında tahsil  edileceği belirlenen bedellerin henüz tahakkuk etmemiş kısmının toplamının, bu  tutardan düşük olması halinde sınır değeri olarak abone lehine olan tutar esas  alınacak."    
   ABONELİĞİ 'MEZARA' GÖTÜREN YANACAK  
Kararı değerlendiren Hürriyet'in Tükeci Köşesi Yazarı Erkan Çelebi, bu düzenlemeye göre artık cayma bedelinin abonenin cihazdan yararlandığı süre içinde sağladığı faydanın bedelini geçemeyeceğini ve bunun tüketicinin lehine bir gelişme olduğunu söyledi.  
Çelebi değerlendirmesinde şunları söyledi: 
"Taahhüt sözleşmelerine konan cayma bedeli, taahhüdün erken sonlandırılması durumunda, o güne kadar sağlanan indirim tutarıyla sınırlandırılıyor. Ayrıca, modem, receiver gibi sözleşme çerçevesinde abonenin kullanımına verilen cihazlar için de taahhüdün erken sonlandırılması durumunda cihaz bedelinin tamamı isteniyordu.  
"Bu düzenlemeye göre artık sadece abonenin cihazdan yararlandığı süre içinde sağladığı faydanın bedelini geçemeyecek. Bu nedenle şirketler abonelerine verecekleri cihazların o günkü değerinin yanı sıra taahhüt süresi içinde cihazdan sağlanacak faydanın bedelini de sözleşmeye koyması gerekecek. Bu bedeller de henüz tahakkuk etmemiş kısmın toplamını geçemeyecek.  
   HAPİSTEKİ ÖZKANA 1344 TLLİK FATURA  
ABONENİN LEHİNE OLAN CEZA VERİLECEK 
"Örnek vermek gerekirse, 12 ay taahhütlü aboneliği olan bir kullanıcı, 10'ncu ay üyeliği sonlandırmak istediğinde. Kendisinden 10 ay için talep edilecek cayma ve cihaz bedelleri geri kalan 2 aylık abone bedelinin toplamından fazla olamayacak. Hangisi abonenin lehineyse o uygulanacak.  
Çelebi ayrıca yeni kararla şirketlerin taahhüdlü abonelikte üyelerine düzenledikleri faturalarda bundan böyle taahhüdün bitmesine kalan süreye de yer verilmesi gerektiğine dikkat çekti. Çelebi, "Bu yolla, abone taahüdünün bitimine kaç ay kaldığını da kolayca görebilecek" dedi.  
 