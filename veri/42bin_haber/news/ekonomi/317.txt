Dönüşüm spekülatörleri risk korkusu yayıyor
Çevre ve Şehircilik Bakanı Erdoğan Bayraktar, vatandaşı kentsel dönüşümü speküle etmek isteyenlere karşı uyardı. Bir ölçüm sonucunda Bağdat Caddesindeki binaların yüzde 80inin hasarlı çıktığının ileri sürülmesini değerlendiren Bayraktar, Hiçbir yerde riskli alan ilanı gibi bir çalışmamız yok dedi.
ÇEVRE ve Şehircilik Bakanı Erdoğan Bayraktar, müteahhitlerle anlaşan bazı risk ölçüm şirketlerinin rantı yüksek bölgelerde hazırladığı raporlar için vatandaşı uyardı. Son dönemde bazı firmaların riskli olduğunu ifade ettiği Bağdat Caddesi, Fatih ve Bağlarbaşında kentsel dönüşüm ilanı veya riskli alan ilanı gibi bir çalışmaları olmadığını belirten Bayraktar, Vatandaşların talepleri doğrultusunda bu çalışmalar yapılacak dedi. Bayraktar, şahısların kentsel dönüşüm yetkisi olmadığına da dikkati çekti. 
ÖZEL KİŞİLER YAPAMAZ     
Osmanlı Coğrafyası Kültürel Arşiv Mirasının Yönetimi ve Tapu Arşivlerinin Rolü Uluslararası Kongresinin ardından konuşan Bayraktar, Bağdat Caddesindeki ölçümlere ilişkin, bu konunun çok speküle, ajite edilebilecek, açık gözlülerin türeyebileceği bir konu olduğunu belirterek, bu kişilere fırsat verilmemesini istedi. Mülk sahibi tarafından yaptırılan risk tespitinin, belediye veya çevre ve şehircilik il müdürlükleri tarafından onaylanmadıkça geçerli olmayacağını anlatan Bayraktar, risk tespitlerini özel şahısların yapamayacağını söyledi. 
ŞAHISLARIN YETKİSİ YOK 
Tespite, vatandaşın itiraz hakkı da bulunduğunu vurgulayan Bayraktar, şöyle konuştu: Kamu kuruluşları dışında özel şahısların, müteahhitlerin birisi adına kentsel dönüşüm yapmaya yeltenme hakkı yoktur. Bu konuda mülkiyet ve hak sahipleri  ile devletin yetkisi var. Bu böylece biline... Ne Bağdat Caddesi ne Fatih ne Bağlarbaşında kentsel dönüşüm ilanı, riskli alan ilanı gibi bir çalışmamız var. Ancak vatandaşların talepleri doğrultusunda bu çalışmalar yapılacaktır. Vatandaş istemeden kimsenin binasını yıkmak gibi bir durumumuz yok. 
BU İŞİ ÖNEMSİYORUZ 
Bayraktar, Vatandaşımıza dediğimiz şudur; binalarınızı kendiniz dönüştürün. Binanızın riskli olup olmadığını kendiniz tespit ettirin, ondan sonra devlet olarak her türlü yardımı yapacağız dedi.  