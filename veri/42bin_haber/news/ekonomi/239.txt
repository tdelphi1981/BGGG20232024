Başkanların kulağı Anayasa Mahkemesinde
Anayasa Mahkemesi, Oda, Borsa ve Birliklerin mevcut yönetim kurulu ve meclis başkanlarıyla bu koltuklara aday olacakları yakından ilgilendiren Üst üste iki dönem meclis başkanlığı yapmış olanlar, iki seçim geçmeden aynı göreve seçilemez şeklindeki kanun hükmüne itirazı gündemine aldı.
Anayasa Mahkemesi, 5174 sayılı TOBB ve Odalar, Borsalar Kanunundaki İki dönem yönetim kurulu ve meclis başkanlığı yapanlar iki seçim dönemi geçmedikçe aynı göreve tekrar seçilemez hükmünün iptali için Ankara 7. İdare Mahkemesine yapılan itirazın yerinde olup olmadığına karar vermek için konuyu gündemine dün aldı. Yüce mahkemenin vereceği karar Türkiye genelinde 365 oda ve borsanın yönetim kurulu başkanları ile meclis başkanlarının yarıdan fazlasını yakından ilgilendiriyor. Ayrıca, bu koltuklar için aday olmayı planlayan çok sayıda işadamı da geleceğini karara göre planlayacak. Bu açıdan bakılınca Anayasa Mahkemesinin bu konudaki kararı için artık, TOBB Yönetim Kurulu Başkanı Rifat Hisarcıklıoğlu dahil 1500e yakın işadamının gözü kulağı artık Anayasa Mahkemesinde. 
38 MADDE NE OLACAK 
Konu, Anayasa Mahkemesinin dünkü gündemine şöyle yansıdı: 18.5.2004 günlü, 5174 sayılı Türkiye Odalar ve Borsalar Birliği (TBB) ile Odalar ve Borsalar Kanununun; 1- 38. maddesinin Üst üste iki dönem meclis başkanlığı yapmış olanlar, aradan iki seçim dönemi geçmedikçe aynı göreve yeniden seçilemezler. biçimindeki beşinci fıkrasının, 2- Geçici 10. maddesinin birinci fıkrasının ...üst üste iki dönem süresince meclis başkanlığı, yönetim kurulu başkanlığı, konsey başkanlığı ve Birlik Başkanlığı görevlerinde bulunanlar aradan iki seçim dönemi geçmedikçe aynı görevlere yeniden seçilemezler bölümünün, iptaline ve yürürlüklerinin durdurulmasına karar verilmesi istemi. 
TOBB, İTO VE İSO 
Kanun meddaseninin Anayasaya aykırı olup olmadığı; en çok da TOBB Yönetim Kurulu Başkanı Rifat Hisarcıklıoğlu, İstanbul Ticaret Odası Başkanı Murat Yalçıntaş ve İstanbul Sanayi Odası Başkanı Tanıl Küçükü ilgilendiriyor.  Çünkü bu üç isim de üst üste ikinci kez seçilmiş olarak görevlerini sürdürüyor. İki dönem engelinin kalkması halinde TOBB Başkanı Rifat Hisarcıklıoğlunun bir dönem daha başkanlık yapması için ülke genelindeki oda ve borsaların başkan ve meclislerinden yoğun baskı geldiği biliniyor.  
SEÇİM SARKMIŞTI 
Gümrük ve Ticaret Bakanlığının Oda ve Borsalardaki meslek komitelerini Avrupa Topluluğu Ekonomik Faaliyetlerin İstatistiki Sınıflamasına (NACE) göre yeniden tanımlama projesi nedeniyle Ekim - Kasım 2012de başlaması gereken seçim süreci Şubat - Mart 2013e ertelenmişti. TOBB Yönetiminin seçilebilmesi için önce ülke genelinde oda ve borsalardaki seçimlerin tamamlanması ve TOBB delegelerinin belirlenmesi gerekiyor.  
TOBB Başkanı kim olur 
TOBB Başkanı Hisarcıklıoğlunun durumu ya da kararı ilk etapta, İSO Başkanı Tanıl Küçük, İTO Başkanı Murat Yalçıntaş ve İTO Meclis Başkanı İbrahim Çağların geleceğini etkileyecek. Bu üç isim TOBB Başkanlığı için adı geçen en güçlü isimler. Ancak üçünün de iki dönem engelinin kalkması halinde yıllardır birlikte çalıştıkları Hisarcıklıoğlunun bir dönem daha başkanlık kararına saygılı olacağı tahmin ediliyor. 