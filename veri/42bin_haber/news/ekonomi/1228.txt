Çalışan kamu emeklisinin maaşı kesilecek
Sosyal Güvenlik Kurumu (SGK) Başkanı Fatih Acar, kamuda çalışanların emekli olduktan sonra farklı bir kurumda çalışmaya devam etmesi halinde emekli maaşının kesilmesi gerektiğini belirterek, Bu kapsamda emekli olduktan sonra emekli maaşı kesilmemiş kişiler var. Bununla ilgili TBMMde en son kabul edilen yasada önemli bir açılım getiriyoruz. Bu şekilde çifte maaş almaya devam edenlerin maaşlarını geri alacağız. Ama gecikme zammı ile değil, TÜFE rakamını kullanarak ve taksitlendirilmiş haliyle geri alacağız dedi.SGK ile Türkiye Ekonomi Bankasının (TEB) ortaklaşa gerçekleştirdiği Emeklilerin Gelecek Strateji Konferansı Ankarada yapıldı. Program çıkışında basın mensuplarının sorularını cevaplayan Acar, kamuda çalışan birinin emekli olduktan sonra farklı bir kurumda çalışmaya devam etmesi durumda emekli maaşlarının kesilmesi gerektiğini belirtti. 
BİN KİŞİ İLE SINIRLI DEĞİL
İlk etapta bine yakın kişinin tespit edildiğini ifade eden Acar şöyle konuştu: Bu bin ile sınırlı değil, çok daha fazla sayı var. Bu kapsamda emekli olduktan sonra maaşı kesilmemiş kişiler var. İşte bununla ilgili TBMMde en son kabul edilen yasada önemli bir açılım getiriyoruz. Maaşını almaya devam edenlerin maaşlarını geri alacağız. Ama gecikme zamları ile değil, onları kaldırıyoruz. TÜFE rakamını kullanarak ve taksitlendirilmiş haliyle geri alacağız. Bu kapsamda olanlar varsa kendilerini çek etsinler. Bunlar belediyelerde çalışabiliyor. Yani kamu kurum ve kuruluşlarında çalışanları da kapsıyor. Dolayısıyla bunların emekli maaşlarının kesilmesi gerekiyor. 6111 Sayılı Yasanın yürürlüğe girmesinin ardından 4 ay süre içerisinde başvurular başlayacak. 
BAKIM SİGORTASI
Emeklilere bakım sigortası getirileceği yönündeki haberlerlere de değinen Acar SGK olarak bizim herhangi bir çalışmamız yok. Belki bu konferansta gündeme gelebilir. Böyle bir uygulamanın emeklilere fayda sağlayacağı yönünde bir karar alınabilir. Bakım sigortası daha çok akademik çevrelerde tartışılan Almanya ve benzeri ülkelerde uygulanan bir konu. Bu sadece bizi değil, Aile ve Sosyal Politikalar Bakanlığımızı da ilgilendiren bir konu. Fikir düzeyinde tartışmalar yapılıyor ama kurum olarak bizim böyle bir çalışmamız söz konusu değil dedi.