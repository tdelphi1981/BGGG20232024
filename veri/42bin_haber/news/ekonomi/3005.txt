AVM, İstanbula fazla Anadoluya az geldi
Alışveriş Merkezi Yatırımcıları Derneği (AYD) tarafından düzenlenen 5inci AVM Yatırımları Konferansında Türkiyedeki alışveriş merkezi potansiyeli ortaya kondu.
Eva Gayrimenkul Genel Müdürü Cansel Turgut Yazıcı, Akademetre Araştırma Başkanı Halil İbrahim Zeytin tarafından sunulan AVM Potansiyeli Analiz Raporuna göre şu an Türkiyede 48 ilde 299 aktif alışveriş merkezi mevcut. Sektör 2012 yılını 296 alışveriş merkezi ile kapatırken, 2015 yılına kadar 6 ilimiz daha AVM ile tanışmış olacak. Bugünden itibaren 2015e kadar 110 AVM açılışı bekleniyor. 2013te 54, 2014de 30, 2015de ise 26 olarak bekleniyor. Bu gelişmelerle birlikte 2015 yılında Türkiyede 409 AVM olacak.  
2013 yılı öncesinde 364 bin metrekarelik AVM alanı fonksiyonunu yitirirken, bu rakamın yaklaşık 92 bin metrekaresi tekrar oyuna döndü. Çalışmadan ortaya çıkan bir başka sonuç ise her iki senede fonksiyonunu yitiren AVMlerin ortalama 10-20 bin metrekare aralığında olması. İllere göre bakıldığında ise İstanbul 91 aktif alışveriş merkezi ile lider olurken, 32 alışveriş merkezi ile Ankara, 18 alışveriş merkezi ile de İzmir onu takip ediyor. 
POTANSİYEL ANADOLUDA 
Türkiyedeki alışveriş merkezlerinin şu andaki kiralanabilir alanları toplam 8 milyon 283 bin metrekare. 2015 yılı sonuna kadar toplam 13 milyon 249 bin metrekarelik AVM alanına ulaşacağız. İstanbul, halen alışveriş merkezine ihtiyaç duyuyor ancak arz ve talep dengesi bazı ilçelerde çok farklılaşmış durumda. Anadoluda ise önümüzdeki dönemde rekabet artıyor. 2015 yılına kadar İstanbulda 1.5 milyon metrekarelik alışveriş merkezi alanı fazlası oluşacak. Anadoluda ise 1 milyon metrekarelik ihtiyaç var. Ancak geliştirilecek projeler bunu karşılamıyor.  
Avrupada söz sahibi olduk 
AYD Başkanı Hulusi Belgü, henüz 25 yaşında olan Türkiye AVM sektörünün özellikle son 10 yıl içerisinde hızlanan gelişimi ile çok özel ve önemli projelere imza attığını vurgulayarak Yatırımcıların birbirinden iddialı projeleri başarılı performansları ile Avrupa ve dünyada parmakla gösterilecek değerler oluşturdu. Yıllık 50 milyar ciro büyüklüğe ulaşan alışveriş merkezi sektörü ile Türkiye, Avrupada söz sahibi bir konuma ulaştı dedi.