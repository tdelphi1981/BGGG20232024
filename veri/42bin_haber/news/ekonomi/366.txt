Erdoğan, Pakistana gemi uyarısı yaptı
Pakistanda mahkeme kararıyla alıkonan Karadeniz Holdinge ait iki yüzen santral gemisinin salıverilmesine ilişkin duruşma son olarak 26 Kasıma ertelendi.
D-8 Zirvesi nedeniyle Pakistanda bulunan Başbakan Recep Tayyip Erdoğan, konuyla ilgili bu ülkenin makamlarına uyarıda bulundu. Alıkoyma kararıyla ilgili ülkedeki mahkemede savcı ve hakimler arasında çıkan tartışma ise kafalarda soru işareti yarattı. Pakistanda İngilizce yayımlanan The News International adlı gazetede yer alan habere göre Erdoğan, Türkiyenin konuyla ilgili endişelerini dile getirdi ve kısa zamanda çözüme ulaşmaması durumunda ülkeye gelmek isteyen Türk yatırımcıların bundan olumsuz şekilde etkilenebileceğine işaret etti. Pakistan Başbakanı Peşrev Eşref ile görüşmesinin ardından açıklamalarda bulunan Erdoğan, dava sürecindeki yasal sorunları anladıkları ancak yürütmenin çözüm için bir yol bulması gerektiğini söyledi.
Erdoğan, Bir ilerleme kaydedilememesi Pakistandaki Türk yatırımcılar üzerinde olumsuz etki yaratacaktır dedi. Erdoğan, son teknoloji ile donatılan geminin geçen süre zarfında zarar göreceğine yönelik endişelerini de paylaştı.  
DURUŞMA ERTELENDİ 
20 Kasımda yapılması planlanan duruşma, 22 Kasıma ertelendi. Dün çıkan kararda ise gemilerin alıkonmasına devam kararı çıkarken, bir sonraki duruşma 26 Kasıma ertelendi. Son duruşmada, NAB savcıları kendi kurumlarının talimatnamesine göre Türk bayraklı gemileri alıkoyma yetkileri olmadığını bu nedenle de kararı geri çektiklerini belirtti. Ancak, hakimlerden Gülzar Ahmed, NABın buna tek başına karar veremeyeceğini ve belirtilen miktarın ödenmesi gerektiğini söyledi. Diğer taraftan, Mahkeme Başkanı olan hakim ise alıkoyma kararının mahkemenin fikri olmadığını aksine NAB savcının bu taleple mahkemeye başvurduğunu belirtti.