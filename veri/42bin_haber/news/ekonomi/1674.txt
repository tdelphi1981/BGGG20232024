Memurlar için sınav takvimi belli oldu
Çalışma ve Sosyal Güvenlik Bakanı Faruk Çelik, kamuya ilk defa atanacaklar için 2013 yılı sınav ve yerleştirme takvimini açıkladı.
Bakan Çelik, yaptığı yazılı açıklamada, A grubu kadrolar ile öğretmenlik kadrolarına atanacaklar için Kamu Personeli Seçme Sınavı'nın (KPSS) 6 ve 7 Temmuz'da, öğretmenlik alan testinin ise 14 Temmuz'da yapılacağını, bu sınavlara başvuruların 6-15 Mayıs arasında kabul edileceğini bildirdi. 
Bu yıl iki kez gerçekleştirilecek yerleştirme takvimiyle ilgili olarak da Bakan Çelik, Devlet Personel Başkanlığı'nca kamu kurum ve kuruluşlarından, yerleştirme yapılacak kadro taleplerinin 1. yerleştirme için 4 Mart-17 Mayıs arasında toplanacağını, ÖSYM Başkanlığınca da adayların tercihlerinin 24 Haziran3 Temmuz arasında alınacağını belirtti. 
Çelik, 2. yerleştirme takvimine ilişkin de Devlet Personel Başkanlığı'nca kamu kurum ve kuruluşlarından yerleştirme yapılacak kadro taleplerinin 12 Ağustos-4 Ekim arasında toplanacağını, adayların tercihlerinin ise 1827 Kasım arasında alınacağını kaydetti.