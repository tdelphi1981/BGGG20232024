TANAP için dozerler bu yıl çalışmaya başlaycak
Başbakan Recep Tayyip Erdoğan, Azerbaycan ile Türkiyenin ortak boru hattı projesi Trans Anadoluda (TANAP) bu yıl inşaata başlanabileceğini söyledi.
Orta Avrupa seyahatinin son durağı Slovakyada dün Başbakan Robert Fico ile birlikte düzenlediği basın toplantısında ABnin NABUCCO projesine gerekli desteği vermediğinden yakınan Erdoğan şunları söyledi: 
Yeni bir adım daha attık. Bu da TANAP projesidir. Azerbaycanla birlikte attığımız bu adım parlamentolarımızdan geçmiştir. Öyle zannediyorum ki bu yıl içinde dozerler çalışmaya başlayacaktır. Bu konularla ilgili olarak doğalgaz ve petrol hatlarıyla alakalı güvenlik noktasındaki Slovakya ile müşterek çalışma tekliflerine olumlu bakıyoruz. Nükleer enerji araştırma noktasında müşterek çalışmaya olumlu bakıyoruz.
Erdoğan, vize muafiyeti konusunda da şöyle konuştu: 
Türkiyeye döner dönmez özellikle Slovak halkının Türkiyeye girişini kolaylaştırmak, vize muafiyetini sağlamak noktasında adımımızı atacağız. Bu konuda Slovakyanın da özellikle işadamlarımız, akademisyenler, öğrenciler ve sanatçılara yönelik böyle bir vize muafiyetini sağlaması, inanıyorum ki ilişkileri çok daha farklı bir yere taşıyacaktır.