Aslan'a SPK darbesi
Son dönemde yaptığı flaş transferlerle gündeme oturan Galatasaraya, Sermaye Piyasası Kurumundan (SPK) darbe geldi.
Kurum, Galatasaray Sportif AŞnin 100 milyon liranın üzerinde gelir hedeflediği borsadaki bedelli sermaye artırımı talebini reddetti. Galatasaray bundan önce bir bedelli sermaye artırımına gitmiş, yatırımcıların önemli şikayetlerine maruz kalmıştı. İkinci kez bu şekilde sermaye artırımına gitmeyi planlayan kulübün talebinin geri çevrilmesi önemli bir gelir hedefinden de mahrum kalması ve yeni büyük transferlerin zora düşmesi anlamına geliyor. 
İLERİSİ İÇİN PROBLEM 
Galatasaraya yakın kaynaklar, SPKnın kararının mevcut transferler için gereken finansmanda sorun yaratmayacağın ancak gelecek için kulübü zor duruma sokabileceğini belirtiyor. Galasarayın ilk bedelli sermaye artıyı sonrası Başkan Ünal Aysal ve halka açık şirket konumundaki Galatasaray Sportif A.Ş. yöneticileri hakkında, nitelikli dolandırıcılık ve manipülasyon suçlaması ile soruşturma açılmıştı. Savcılık soruşturmasının yanı sıra, bedelli sermaye artırımı kararı alan 13 Eylül tarihli Genel Kurul kararının iptali istemi ile de dava açılmıştı. 
Galatasaray Sportif Sınai ve Ticari Yatırımlar AŞ, 13 Şubat 2012  tarihinde ödenmiş sermayesini 2.788.084,38 liradan, yaklaşık yüzde 1000 artışla  276.808.438 liraya çıkarılması ve sermaye artışının nakdi olarak (A) ve (B) grubu  hisse malikleri tarafından karşılanması kararı almış, bu taleple de Sermaye  Piyasası Kurulu'na başvuruda bulunmuştu. 
Bu talebin ardından, birçok hisse sahibi yatırımcı, sermaye artırımının  durdurulması için yargı yoluna gitmişti.