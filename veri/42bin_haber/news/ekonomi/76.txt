Kızılay ve Yeşilay mercek altında
Cumhurbaşkanlığı Savunma Sanayi Müsteşarlığı, Kızılay ve Kalkınma Ajanslarının da aralarında yer aldığı 6 önemli adresi mercek altına aldı.
Cumhurbaşkanı Abdullah Gülün talimatıyla harekete geçen Devlet Denetleme Kurulu (DDK), Kızılay, Yeşilay ve Patent Enstitüsü ile birlikte vergi, nüfus, tapu, emniyet ve adli sistemler gibi kamuya ait veri bankalarının güvenlik ve kişisel veri mahrimiyetine ilişkin iç kontrol sistemlerinin yeterliliğini de inceleyecek.  
HASSASİYETLER DİKKATE ALINIYOR 
Cumhurbaşkanlığından yapılan açıklamada, 2008den beri Cumhurbaşkanının talimatları doğrultusunda kamuoyundaki hassasiyetler ve duyarlılıklar da dikkate alınarak belirlenen konularda DDK tarafından gerek hukuka uygunluk denetimleri gerekse araştırma ve incelemeler yapıldığı anımsatıldı. Açıklamada şu değerlendirme yapıldı: 
TİTİZLİKLE TAKİP EDİLİYOR 
Yapılan çalışmalar sonucunda tanzim edilen raporlar; gereği için ilgili adli ve idari makam ve mercilere gönderilmekle birlikte kamuoyu ile de paylaşılmıştır.  Söz konusu raporlar ile önerilen hususlar hakkında; mevzuat değişiklikleri ve diğer kurumsal ve idari tedbirler alınmış ve adli makamlarca gerekli işlemler başlatılmıştır. İşlemi devam eden raporlar ile ilgili hususların takibine de Devlet Denetleme Kurulumuzca titizlikle devam edilmektedir.