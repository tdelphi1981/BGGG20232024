İzin almadığımız için usul hatası yaptık
Ağaç kesme iddiaları, Fatih Ormanı kullanımı ve reklam filmi nedeniyle eleştirilen Maslak 1453ün geliştiricisi Ağaoğlu, AKC ile ortaklığında usul hatası yaptığını söyledi. Ağaoğlu, reklam filminde de kibirli davrandığını ifade etti.
AĞAOĞLU, Emlak Konut Gayrimenkul Yatırım Ortaklığı (GYO) ile hasılat paylaşımı gerçekleştirdiği Maslak 1453 projesine komşu olan Fatih Ormanı kullanım hakkını elinde bulunduran AKC Petrol ile ortaklığında hata yaptığını kabul etti. Orman ve Su İşleri Bakanlığının önceki gün AKC Petrolün sözleşmesini iptal etmesini değerlendiren Ağaoğlu Şirketler Grubu Başkanı Ali Ağaoğlu, Bakanlığın iptal kararını ben saygıyla karşılıyorum. Sözleşmeye göre AKC Petrol, iki sene sonra devredebilir ama bakanlığın iznine tabi. Biz maalesef burada usul hatası yaptık dedi. 
TESLİM ETMEYE HAZIRIM 
Ağaoğlu İnşaat Yönetim Kurulu Başkanı Ali Ağaoğlu, Maslak 1453 projesindeki son durumu aktarmak ve proje hakkındaki iddialara cevap vermek amacıyla Emlak Konut GYO Genel Müdürü Murat Kurum ile birlikte toplantı düzenledi. Ağaoğlu, Fatih Ormanı kullanım hakkının iptal edilmesine ilişkin şunları söyledi: Bakanlığın iptal kararını saygıyla karşılıyorum. Biz burada usul hatası yaptık. Sözleşmede şöyle bir madde var. İki sene içinde devredemez. Biz orayı devraldığmızda bu süre dolmuştu. Ancak izin almayarak usul hatası yaptık. Noterden ihtarname de geldi. 10 gün içinde teslim etmemiz gerekiyor. Bugüne kadar buraya 3.5 milyonun üzerinde yatırım yaptım. Ben yarın itibariyle yeri bakanlığa teslim etmeye hazırım. 
ORMANI VAAT ETMEDİM 
Maslak 1453e ilişkin eleştirilerden biri de halkın kullanımına açık olan Fatih Ormanının projenin mülkiyetinde olduğunun proje kataloglarında ve internet sitesinde yazılı olmasıydı. Ali Ağaoğlu, Tanıtımlarda Fatih Ormanına komşu olduğunu söylüyorum. Kataloglarımızda da komşu olduğu ifade ediliyor. Fatih Ormanının Maslak 1453ün yakınında yer alması avantajımdı. Tabi ki bunu kullanacağım, neticede iş adamıyım. Ancak Maslak 1453ün avantajı hala var. İşletmesi iptal oldu diye ormanı alıp gidecek değiller. İsterse Ağaoğlu işletsin, isterse Paşaoğlu işletsin Maslak 1453te oturanlar yine buraya yürüyerek ulaşacak diye konuştu.  
AĞAÇ KESMEDİK 
Ağaoğlu, proje arazisinin uydu görüntülerinde yeşil alanın kaybolduğuna ilişkin ise şu açıklamada bulundu: Arazide bir tane ağaç yoktu. Ormanın nerede başlayıp, nerede bittiği de belli. Uydu fotoğraflarındaki yeşil görünntü, zemindeki otlardandı. Proje alanındaki gecekonduda 7-8 tane ağaç vardı. Bunları da makinelerle yerinden söküp, projenin satış ofisinin önüne getirdik. Kesmedik, naklettik.  
Arazi bizim kimse ağaç kesemez 
EMLAK Konut GYO Genel Müdürü Murat Kurum, Arazideki yapı denetimini biz yapıyoruz. Değil Ali Bey, kimse ağaç kesemez dedi. Hiçbir tüketiciye ormanda yer vaadetmeklerini vurgulayan Murat Kurum, Projenin satış sözleşmeleri bizim tarafımızdan yapılıyor. Sözleşmelerde böyle bir vaat yok. Burası halk alanıdır, herkes kullanabilir. Maslak 1453 sakinleri de kullanabilir. Kandırma, vaat söz konusu değildir. Ağaoğlunun bizim dışımızda Fatih Ormanı işletmesi gibi bir tasarrufu oldu, ancak bu düşüncesi gerçekleşmedi diye konuştu. 
Deniz olsa kayıkla gezerdim 
ALİ Ağaoğlu, Maslak 1453 için çekilen reklam filminde de kibirli davrandığını ifade ederek Reklam filminde kibirli davrandım, kabul ediyorum. Ormanda atla gezdim, deniz olsa kayıkla gezerdim dedi. Ağaoğlu, projeleri farklı birşey yapmak istediklerini vurgulamak için yere attığını söyledi.