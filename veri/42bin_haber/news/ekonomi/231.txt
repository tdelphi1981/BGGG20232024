İşte Türkiye'nin ilk yerli tankı
Başbakan Tayyip Erdoğan Türkiye'nin ilk özgün ana muharebe tankı ALTAY'ın prototipinin tanıtımını yaptı.
İsmini Kurtuluş Savaşı'nda 5. Süvari Kolordusu'nu komuta eden Fahrettin Altay'dan alan milli tank ile  Türkiye bu alanda dışa bağımlılıktan kurtulacak ve ALTAY'ın tüm tasarım ve fikri  mülkiyet haklarına sahip olacak. Milli tankın tasarım, geliştirme, entegrasyon,  test ve üretimine ilişkin tüm bilgi ve dokümanları içeren ve tankın seri  üretimine temel teşkil edecek bir teknik veri paketi, hiçbir kısıtlama olmaksızın  ve tüm hakları ile Türkiye Cumhuriyeti'nin olacak. 
İŞTE İLK YERLİ TANK ALTAY / FOTO-GALERİ 
TÜRKİYE'NİN İLK YERLİ TANKI ALTAY'IN GÖRÜNTÜLERİ / WEB TV 
4 mürettebat görev yapacak
         
ALTAY tankında tank komutanı, nişancı, sürücü ve doldurucu olarak 4  mürettebat görev yapacak. ALTAY'ın üzerinde ana silah olarak, birçok farklı  mühimmatları atabilen 120 mm'lik 55 kalibre top bulunacak. Ana silah ve yardımcı  silahların kontrol edilmesi için ALTAY'a özel yeni nesil atış kontrol sistemi  çalışmaları ise devam ediyor. Bu sistem sayesinde ALTAY hareket halindeki  hedefleri bile çok yüksek isabet oranıyla vurabilecek. 
  BAŞBAKAN ERDOĞAN, OTOKAR TESİSLERİNDE İNCELEMELERDE BULUNDU  
ALTAY tankında, her türlü tehdide karşı tankı korumak üzere tasarlanan  modüler kompozit zırhlar ve mürettebatın kimyasal, biyolojik, radyoaktif ve  nükleer tehditlerin bulunduğu ortamlarda görevlerini gerçekleştirmesine olanak tanıyan yardımcı sistemler de bulunacak. 
ADI KURTULUŞ SAVAŞI KOMUTANI'NDAN 
'ALTAY' tankı, ismini Kurtuluş Savaşı'nda  5. Süvari Kolordusu'nu komuta eden Orgeneral Fahrettin Altay'dan alıyor. Fahrettin Altay, Yunan askerlerini kovalayarak İzmire ilk komutan olarak biliniyor. Afyon, Alaşehir, Uşak, Altıntaş çevresindeki çarpışmalarda Altay'ın süvarileri büyük hizmet gördü.