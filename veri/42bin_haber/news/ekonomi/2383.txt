Fiyatı belli oldu
Yeni Renault Clio Sport Tourer, Mart ayında Türkiye'de satışa sunulacak.
Bursa Oyak Renault Fabrikaları'nda ve Fransa'da Flins'de üretilen yeni Clio'nun Sport Tourer versiyonu de satışa hazırlanıyor. Renault'dan yapılan açıklamaya göre, Yeni Clio Sport Tourer 4 motor seçeneği ile pazara sunuluyor.  
Clio Sport Tourer, Türkiye'de 14 Mart 2013 tarihinde 31.990 liradan başlayan fiyatlarla satışa çıkacak.  
Araç, Joy ve Icon olmak üzere 2 farklı donanım seviyesi ve 2 benzinli, 2 dizel motor seçeneği ile tüketicinin beğenisine sunulacak. Yeni benzinli motor 1.2 Turbo EDC 120bg otomatik vites seçeneği 2013 ikinci çeyrek, 1.5 dCi EDC 90bg seçeneği ise 2013 yılı üçüncü çeyrekte pazara çıkarılacak.