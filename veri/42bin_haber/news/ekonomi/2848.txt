İkinci Alexander
Moda haftaları peş peşe dünyanın farklı şehirlerinde eserken, uzun yıllardır podyumlarda eksikliği hissedilen karizmatik tasarımcı nihayet bulundu.
New York Moda Haftasında kendi ismini taşıyan koleksiyonunu tanıtan Alexander Wang, Perşembe günü de Paris Moda Haftasında Balenciaga için yaptığı tasarımları için podyumdaydı. Asya kökenli Amerikalı Alexander Wangın tam not aldığı Paris defilesi için ışıkla vaftizi ifadeleri kullanıldı. 31 yaşında intihar ederek moda dünyasını yasa boğan İngiliz tasarımcı Alexander McQueenden sonra podyumlarda İkinci Alexander döneminin başladığı Paristen sonra resmen ilan oldu.  
YENETEKLİ MAHCUPLAR 
Sadece adaş değiller, pek çok ortak noktaları bulunuyor. İki Alexander da yetenek ve ışığıyla genç yaşta zirveye kararlı bir yürüyüş gerçekleştirmeyi başardı. Her ikisini de yetenekli mahcup olarak anmak mümkün. Bütün başarı, ışık ve şaşaya rağmen utangaç tavırlarını kaybetmediler. Utangaç karizmatikler podyumda farklı bir yer edinmeyi başardı. Işığın yeni efendisi olarak anılan İkinci Alexander artık modanın yeni fenomeni
Alexander Wang, San Fransiscoda Tayvanlı bir anne-babanın çocuğu olarak dünyaya geldi. Henüz 18 yaşındayken moda okumak için New Yorka, Parsons The New School for Designa gitti. Okulu ikinci yılında bıraktı. İlk ful kadın koleksiyonunu 2007 yılında, henüz 24 yaşındayken hazırladı. 2008de CFDA/Vougeun 200 bin dolarlık Moda Fonu Ödülünü aldı.  
Orkestra şefinin yerini aldı 
BALENCIAGA, Paris Moda Haftasının en nadide moda markalarından biri... Tasarımları Kaliforniya plaj kültüründen beslenen 29 yaşındaki Alexander Wang, Balenciaganın tasarımcısı olarak atanınca Fransada kaşların çatılmasına neden olmuştu. Özellikle çok fazla Fransız ve keskin kabul edilen Nicolas Ghesquierein elinde son 15 yıldır yoğrulan Balenciaganın 1914e kadar uzanan kökleri göz önüne alınınca. Chanel, Dior kadar modern pop kültürde etkisi olmasa da Bask doğumlu Cristobal Balenciaganın kurduğu moda evinin, moda dünyasında bir mihenk taşı olduğu muhakkak. 1972de ölen Cristobal Balenciaga için Christian Diorun O bir orkestra şefidir, geriye kalan bizlerse sadece müzisyen sözleri hâlâ sık sık hatırlatılır.