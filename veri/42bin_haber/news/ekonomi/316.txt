Komşu, Türk turist çekmek için camileri bile onaracak
Yunanistan, turizm gelirlerinin düşmesinden sonra gözünü Türklere çevirdi. Yunanistan, ülkenin kuzeyindeki cami, medrese, hamam ve sarayları yenileyerek, Türk turistleri çekmeye çalışacak.
Yunan turizmciler, kalıntıların yenilenmesi için Avrupa Birliği desteğini de alarak 30 milyon Euro para harcayacak. Kuzey Yunanistan Bölgesinden kalabalık bir heyetin kendisini Salı günü ziyarete geldiklerini söyleyen Türkiye Seyahat Acentaları Birliği (TÜRSAB) Başkanı Başaran Ulusoy şöyle konuştu: Konitsa Belediyesi, Pellas Belediyesi, Ioannina Belediyesi, Kastorias Belediyesi başkanları heyette bulunuyordu. Görüşmeler çok önemli. İçinde bulundukları ekonomik krizden dolayı turizm gelirleri de düştü. Bundan dolayı farklı turizm alterntifleri yaratmaya çalışıyorlar. Bize önerdikleri şey Türk insanları için de güzel. Neler yapacaklar bakacağız. Tarihi doku bozulmadan, o bölgeler turizme açık hale getirilecek. İki ülke arasındaki turist akışını artırmak niyetindeyiz. 
KOMŞU TURLARI BAŞLAYACAK 
Başaran Ulusoy, Turizm artık deniz kum güneş turizminden çıktı. Tüm dünyada, kültür ve inanç turizminin yanı sıra yerel gastronomilerin önem kazandığı bir turizm anlayışı hakim oldu. Bu vesileyle, Kuzey Yunanistanın farklı bölgelerinde yer alan pek çok sayıda Osmanlı eserinin kültür ve inanç turizmine kazandırılması adına Dostluk-Komşu Turları adı altında güzergah oluşturulup, Kuzey Yunanistanın tarihi potansiyelinin değerlendirilmesinde anlaştık. Yunanlı vatandaşların da Türkiyeyi ziyaret rakamlarını artırmaya çalışacağız dedi. 
Türk turizmciler kontrole gidecek 
PROJE kapsamında Türk heyeti Yunanistanı ziyaret edecek. Ziyarette, Yunanistanın yenilemeyi garanti ettiği mekanlar gezilerek, tespitlerde bulunulacak. TÜRSAB Başkanı Başaran Ulusoy, tarihi ve kültürel değerlerin saklı kalmaması gerektiğini belirterek, Bölgenin potansiyelinin en iyi şekilde su yüzüne çıkartılması ve Türk turizmciye tanıtılması adına Yunanistan ile işbirliğine her zaman açık dedi.