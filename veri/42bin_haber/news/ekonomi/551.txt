En büyüklerde başrol akaryakıt şirketlerinin
CAPITAL dergisi Türkiyenin En Büyük 500 Özel Şirketi Araştırmasında ilk üçe TÜPRAŞ, OMV Petrol Ofisi ve Opet girdi. TÜPRAŞ iki kategoride daha ödül alırken, Türk Telekom ile EnerjiSA da iki dalda ödüle layık görüldü.
CAPITAL Dergisi tarafından Vodafone Türkiye ana sponsorluğunda gerçekleştirilen Türkiyenin En Büyük 500 Özel Şirketi Araştırmasında 3 kategoride ödül alan TÜPRAŞ yılın en büyük şirketi seçildi. 
Türkiyenin En Büyük 500 Özel Şirketi Araştırması kapsamında TAV Havalimanlarından Namete, Opetten Vestele kadar 8 kategoride, 24 şirkete ödül verildi. Yılın en büyük şirketi seçilen TÜPRAŞ, En çok ihracat yapan şirketler kategorisinde 1., En çok kar eden şirketler kategorisinde de 3. oldu.
İstihdamını en çok artıran şirketler ve Cirosunu en çok artıran şirketler kategorilerinde 1. olan EnerjiSA ile En çok istihdam sağlayan şirketler ve En çok kar eden şirketler kategorilerinde 1. olan Türk Telekom, 2 ayrı kategoride ödül alan şirket oldular.
Capital ve Ekonomist Dergileri Yayın Direktörü M. Rauf Ateş konuşmasında 1998 yılından bu yana iş dünyasıyla Türkiyenin En Büyük 500 Özel Şirketi araştırmasını paylaşıyoruz. Bu çalışmanın benzerlerinden çok önemli farkları var. Her sektörden her şirketi kapsayan araştırmamız, ciro bazlı yapılıyor. Yani cirosunu açıklayan her sektörden her şirketi kucaklıyoruz. Bu da bize Türkiyenin gerçek 500 büyük şirketini ortaya çıkarma fırsatı veriyor. İşte bu nedenle, Capital500e girme bariyeri her yıl yükseliyor. 2012de bu araştırmaya girme bariyeri 244 milyon TL oldu dedi. 
İNOVASYON ÖNEM KAZANACAK 
Vodafone Türkiye İcra Kurulu Başkanı Serpil Timuray, ise şirketlerin küresel alanda rekabetçiliğini güçlendirmesi ve büyümeyi sürdürülebilir kılması için gelecek dönemde şirketlerin ajandalarında inovasyon ve sürdürülebilirliğin daha fazla yer alacağını söyledi.
Bu noktada mobil iletişim teknolojilerinin son derece önemli olduğuna değinen Timuray, gelecek 5 yıl içinde iş dünyasının yaklaşık yüzde 40ının mobilize olmasının beklendiğini ifade etti.
Dünyada gelişmekte olan ülkelerdeki mobil penetrasyondaki her yüzde 10luk artışın, o ülkenin GSYİHsına yüzde 1,5lık artışa yön vereceğinin hesaplandığını vurgulayan Timuray, mobil iletişim teknolojilerinin kullanımındaki her yüzde artışın Türkiyenin GSYİHsına çarpan etkisinin ise 1,8 oranında olacağını belirterek, iş dünyasının mobil dönüşüme kayıtsız kalmadığını dile getirdi. 
ÖDÜL KAZANAN ŞİRKETLER 
·  İstihdamını en çok artıran şirketler kategorisinde 1. EnerjiSA, 2. Oltan Fındık, 3. ise Elita Gıda oldu.·  En çok istihdam sağlayan şirketler kategorisinde 1. Türk Telekom, 2. TAV Havalimanları, 3. ise Arçelik oldu.
·  İhracatını en çok artıran şirketler kategorisinde 1. Eğretli Gıda ve tekstil, 2. Namet Gıda, 3. ise Ongan Tekstil oldu.
·  En çok ihracat yapan şirketler kategorisinde 1. TÜPRAŞ, 2. Ford, 3. Vestel olarak sıralandı.
·  Karını en çok artıran şirketler kategorisinde 1. Bossa, 2. Nadir Metal, 3. ise TAV-Tepe Akfen oldu.
·  En çok kar eden şirketler de ise 1. Türk Telekom olurken, 2, Turkcell, 3. ise TÜPRAŞ oldu.
·  Cirosunu en çok artıran şirketler de ise 1. EnerjiSA, 2. Akyün Mensucat, 3. ise Cebitaş Demir Çelik olarak sıralandı.
·  Türkiyenin en büyük şirketlerinde ise birinci TÜPRAŞ, 2. OMV Petrol Ofisi, 3. ise Opet oldu.
·  Gecede ENKA Şirketler Grubu Fahri Başkanı Şarık Taraya 2012 Yılı Capital Onur Ödülü verildi. Şarık Tara rahatsızlığı dolayısıyla yurtdışında bulunduğu için ödül törenine katılamadı.