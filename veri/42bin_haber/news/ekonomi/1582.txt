Telefonda dolandırmaya 3 yıl hapis
KÜÇÜKÇEKMECEde oturan memur Cemalettin Düzgünü PKKya para aktarıyorsunuz. Tespit edebilmemiz için hesabınızdaki tüm parayı vereceğimiz hesap numarasına yatırın diyerek telefonda dolandıran Mehmet A., Hakan D. ve Fidel Ş. hakkında nitelikli dolandırıcılık suçlamasıyla 4 aydan 3 yıla kadar hapis cezası istemiyle Şanlıurfa Asliye Ceza Mahkemesinde dava açıldı.
Cemalettin Düzgünü 16 Ağustos 2011de telefonla arayan bir kişi kendisini Başkomiser Murat Yıldırım olarak tanıttı. Sözde başkomiserin anlattıklarına göre, Cemalettin Düzgünün banka hesabından terör örgütü PKKya düzenli olarak yardım yapılıyordu. Sözde başkomiser ilk olarak Cemalettin Düzgünü terör örgütüne bilerek yardım etmekle suçladı. Cemalettin Düzgünün karşı çıkması üzerine sözde başkomiser, Bankadaki tüm paranı çek. Vereceğim hesaba aktar. Biz de kim senin hesabına müdahale ediyor görelim. Takip ediyoruz dedi. 
4 BİN 285 LİRA
Cemalettin Düzgün tam da sözde başkomiserin dediği gibi yaptı. 4 bin 285 lirasını bankadan çektikten sonra ATMden kartsız işlem yaparak paranın hepsini verilen hesaba aktardı. Ancak birkaç saat içinde arayacağını söyleyen sözde başkomiser kendisini aramadı. Dolandırıldığını anlayan Cemalettin Düzgün işlemi yaptığı bankaya gitti ve havaleyi iptal etmek istediğini söyledi. Ancak para yatırıldıktan birkaç dakika sonra Şanlıurfadaki şubeden çekilmişti. 
Cemalettin Düzgünün suç duyurusu üzerine araştırma yapan polis, paranın Fidel Ş. tarafından çekilip Mehmet A.ya verildiğini tespit etti. Mehmet A., Fidel Ş. ve arkadaşları Hakan D. gözaltına alındı. Suçlamaları reddeden 3 arkadaş tutuksuz yargılanmak üzere serbest bırakıldı. Bakırköy Cumhuriyet Başsavcılığı soruşturma dosyasını fezlekeyle Şanlıurfa Cumhuriyet Başsavcılığına gönderdi. Şanlıurfa Savcılığı 3 arkadaşa nitelikli dolandırıcılık suçlamasıyla 4 aydan 3 yıla kadar hapis istemiyle dava açtı.  
Ümit Sayın da tuzağa düşmüştü 
TELEFON dolandırıcılarının çarptığı ünlü isimler de var. Bunlardan sonuncusu şarkıcı ve söz yazarı Ümit Sayın. Telefonda kendini polis olarak tanıtan dolandırıcılara 19 bin TL kaptıran Ümit Sayının 11 bin TLsini de polis son anda müdahale ederek kurtardı. Ümit Sayın nasıl kandırıldığını şöyle anlattı: İlçe emniyetten arandığımı söylediler. Çok profesyonellerdi. Sorduğum her şeye anında ve mantıklı cevaplar verdiler. Mesela beni 155 nolu telefondan aradılar, Sizi Türkiyede 155ten kaç kişi arayabilir? dediler. Bugüne kadar birçok olay yaşamış biriyim. Büyükşehire yeni gelmedim ki. 43 yaşındayım, üniversite eğitimim var. Demek bu tarz şeyler herkesin başına gelebiliyormuş! 
  

 