Kordsa Global'e üç ödül birden
İstanbul Sanayi Odasının bu yıl 13.sünü düzenlediği Çevre Ödülleri dün akşam gerçekleştirilen bir törenle sahiplerini buldu. Kordsa Global törende 3 ödül birden aldı.
İstanbul Sanayi Odasının bu yıl 13.sünü düzenlediği Çevre Ödülleri dün akşam gerçekleştirilen bir törenle sahiplerini buldu.
 
Bu yıl yüzlerce başvuru arasından, 4 kategoride Büyük Ölçekli ve KOBİ alt kırılımları altında toplam 45 finalist yarıştı.
 
Yarışmaya 3 kategoride başvuran Kordsa Global, başvurduğu üç kategoride de ödül aldı.
 
Kordsa Global İnovatif Çevre Dostu Ürünler kategorisinde Capmax ürünüyle birincilik ödülünü Çevre ve Şehircilik Bakanı Erdoğan Bayraktarın elinden alırken, Enerji Verimli Ürün Kategorisinde Twixtra ile ikincilik ve Çevre Dostu ve Enerji Verimliliği Uygulama kategorisinde ise Kavitasyon projesi ile yine ikincilik ödülünü aldı.
 
Gecede ödülleri, Teknoloji ve Pazar Geliştirme Başkan Yardımcısı Cevdet Alemdar ve İnsan Kaynakları ve Bilgi Teknolojileri Başkan Yardımcısı Hakan Öker aldı.  
Ödüllere dair görüşlerini açıklayan Kordsa Global CEOsu Hakan Tiftik; Yıllardır büyük çaba ve sabırla yeni ürünlerimizi, projelerimizi hayata geçiren ve ticarileşmesi konusunda emek veren arkadaşlarımızın bunun karşılığını aldıklarını görmek hepimizi çok mutlu etti. Türkiyenin en önemli sanayi odalarından biri olan İstanbul Sanayi Odasından, 3 ödül birden almak Kordsa Globalin Ar-Ge yatırımlarının ve çabalarının önemli bir takdiridir. Kordsa Global sektörüne yönelik Ar-Ge faaliyetlerine aynı şekilde devam edecektir dedi.
  
 