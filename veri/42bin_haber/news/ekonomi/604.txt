Karlılıkta dünya üçüncüsü oldu
Devlet Hava Meydanları İşletmesi (DHMİ), geçen yıl karlılıkta dünya 3'üncüsü oldu 
 Tamer Toğanaş Havacılık sektörü ile ilgili önemli yayınlardan olan İngiltere merkezli Airline Business Dergisi, 2011 yılının ''Ciro Bazında En İyi 100 Havalimanı İşleticisi'' sıralamasını belirledi. 
 Sıralamada, geçen yıl 1 milyar 154 milyon dolar ciro yapan Devlet Hava Meydanları İşletmesi, 2010'a göre 2 sıra yükselerek 15'inci sırada yer aldı. Devlet Hava Meydanları İşletmesi Genel Müdürü ve Yönetim Kurulu Başkanı Orhan Birdal, AA muhabirine yaptığı açıklamada, DHMİ'nin ulusal ve küresel ölçekte başarıdan başarıya koştuğunu belirterek, '' DHMİ, karlılık, büyüklük, işletme becerisi, müşteri memnuniyeti ve teknolojik gelişme bakımından küresel bir kurum olma başarısını yakaladı. Sektörde dünyanın en büyük kuruluşları arasında yer almaktan gururluyuz. Daha büyük projelere imza atmaya devam edeceğiz'' dedi. 
 PERFORMANSI EN YÜKSEK KURULUŞ
  
 DHMİ Genel Müdürlüğü olarak, havalimanı işletmeciliğinde uluslararası kural ve standartlar çerçevesinde kaliteyi ve emniyeti en üst düzeyde sağlamaya odaklandıklarını vurgulayan Birdal, Dünyada ne varsa DHMİ'de de o var, hatta daha fazlası var. İşte bu hizmet anlayışıyla elde ettiğimiz başarılar sayesinde dünyanın en büyük, karlı, performansı yüksek kuruluşları arasında yer alıyoruz''dedi. 
 AA