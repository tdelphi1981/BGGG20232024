İngilizle anlaşamadı Ankaralı oldu
PERAKENDE sektörünün önde gelen yerli zincirlerinden Ankara merkezli Makro Market, Uyum Gıdanın hisselerinin yüzde 47.32sini yaklaşık 81.7 milyon liraya satın aldı.
PERAKENDE sektörünün önde gelen yerli zincirlerinden Ankara merkezli Makro Market, Uyum Gıdanın hisselerinin yüzde 47.32sini yaklaşık 81.7 milyon liraya satın aldı. Makro Market ve Uyum Gıda gerçekleşen stratejik ortaklıkla önce Türkiye perakende sektöründe güçlü bir yerli girişim olmayı; bu sinerjiyle Türkiye dışına da çıkarak bölgesel bir perakende markası haline gelmeyi hedefliyor. İngiliz Tesco ile görüşen ancak anlaşamayarak masadan kalkan İstanbul merkezli Uyum Gıdanın halen İstanbul, Tekirdağ ve Kocaelinde 55 mağazası bulunuyor.  
HİSSE FİYATI 2.88 TL 
Uyum Gıda tarafından Kamuoyu Aydınlatma Platformuna (KAP) gönderilen açıklamada Şirketimiz ortakları İskender Keleş, Mehmet Akyüz, Ali Akyüz, Ahmet Akyüz, Fimar Holding A.Ş. ve Makro Market A.Ş. arasında yapılan görüşmeler sonucunda, şirketi temsil eden 4 milyon 536 bin adet A grubu (imtiyazlı) ve 23 milyon 856 adet halka açık olmayan B grubu (hamiline) hissenin 2,88 TL birim fiyat ile Makro Market A.Şye devri için taraflar arasında gerekli sözleşmeler imzalanmıştır denildi. 
5 YIL ÖNCE OLMAMIŞTI 
Makro Market ile Uyum Gıdanın işbirliği girişimi aslında ilk değil. İki şirket 2007 yılında Makro Uyum Mağazacılık A.Ş.yi kurarak işbirliği yoluna gitmiş ancak bu girişim, ticari bir faaliyet gösterilmeden sonlandırılmıştı. Aradan geçen beş yılda Makro Market faaliyet alanını Türkiyenin 14 iline yayıp 168 mağazaya ulaşırken, Uyum Gıda da hisselerinin yüzde 30unu halka arz ederek, o tarih itibariyle İMKBde işlem gören beşinci perakendeci oldu. Uyum Gıdanın halka arz sonrası gösterdiği yüksek performansın yerli ve yabancı perakende zincirleri ve fon yatırımcılarının ilgisini çektiği bir dönemde, Makro Market ile geçmişteki işbirliği arayışı yeniden gündeme geldi. Taraflar, iyi niyetle ve işbirliği arzusuyla oturdukları masadan stratejik ortaklık kararı ile kalktı. 
14 İLDE 168 MAĞAZA 
Ankara merkezli Makro Market halen 14 ilde 168 mağazası ile hizmet veriyor. 5 binin üzerinde çalışanı bulunan ve yılda 70 milyon müşteriye ulaşan Makro Market, Fortune Türkiyenin En Büyük 500 Şirket araştırmasında 110uncu sırada. 1991de kurulan Makro Marketin Yönetim Kurulu Başkanı Şeref Songör, aynı zamanda Türkiye Perakendeciler Federasyonunun da kurucu başkanı. İstanbul merkezli Uyum Gıda ise halen üç ilde (İstanbul, Tekirdağ, Kocaeli) 55 mağazasında hizmet sunuyor. 2 bine yakın çalışanı bulunan ve yılda 20 milyondan fazla tüketiciye ulaşan Uyum Gıda ise Capital dergisinin En Büyük 500 Şirket araştırmasında 487nci sırada yeraldı. 1998de kurulan Uyum Gıdanın Yönetim Kurulu Başkanı ise İskender Keleş. 

 