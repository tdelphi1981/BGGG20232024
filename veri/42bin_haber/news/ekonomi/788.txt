İşte yeni İstanbulun haritası
İSTANBULun kuzeyinde inşa edilecek yeni şehir projesinde dönüşüm başlıyor. 3üncü havalimanı ve çevresini kapsayan Yeniköy-Akpınardan başlayıp Küçükçekme Gölüne kadar inen yaklaşık 40 bin hektarlık alanda ruhsatsız, riskli yapıların tasfiye edilmesi ve yenilerinin yapılması için protokol imzalandı.
BAŞBAKAN Tayyip Erdoğanın 2011 seçimlerinden önce açıkladığı projeler arasında yer alan İstanbulun kuzeyinde inşa edilecek yeni şehir projesi netleşmeye başladı. İstanbula Terkos Gölünün yakınlarına yapılacak 3üncü havalimanı ve çevresini kapsayan yaklaşık 40 bin hektarlık alanda dönüşüm başlıyor. Önceki gün Çevre ve Şehircilik Bakanlığı, Ulaştırma Denizcilik ve Haberleşme Bakanlığı, Toplu Konut İdaresi Başkanlığı ve Emlak Konut GYO arasında imzalanan protokole göre, bu bölgedeki ruhsatsız, iskansız ve afet riski altındaki yapılar tasfiye edilerek, fen ve sanat kurallarına uygun, sağlıklı ve güvenli yaşam alanları oluşturulacak. Bu projeyle ilgili detaylar çalışmalara göre ortaya çıkacak.  
40 BİN HEKTARLIK ALAN  
Önceki gün Emlak Konut GYOnun Kamuyu Aydınlatma Platformuna yaptığı açıklama, kuzeye inşa edilecek yeni şehir için çalışmaların başladığını da ortaya koydu. Afet Riski Altındaki Alanların Dönüştürülmesi Hakkında Kanun kapsamında, Çevre ve Şehircilik Bakanlığı, Ulaştırma Denizcilik ve Haberleşme Bakanlığı, TOKİ ve Emlak Konut arasında işbirliği protokolü imzalandı. Bakanlar Kurulu kararıyla ilan edilen ve sınırları çizilen bu rezerv alan, İstanbulun kuzeyinde inşası planlanan ve yeni şehir olarak adlandırılan 40 bin hektarlık alanı işaret ediyor. Rezerv alan, kuzeyde 3ncü havalimanın yapılacağı Yeniköy-Akpınardan başlayıp, güneyde Başakşehiri de içine alarak Küçükçekme Gölüne kadar iniyor.   
DÖNÜŞÜMÜ YAPACAKLAR 
Bu rezerv alanda protokol kapsamında, ruhsatsız, iskansız ve afet riski altındaki yapılar tasfiye edilerek, sağlıklı ve güvenli yaşam alanları oluşturulacak. Bu alanların oluşturulması için de imar planı ve kentsel tasarım projeleri, yer bilimsel etütler, kentsel dönüşüm ve değerleme çalışmaları, imar uygulamaları ve kamulaştırma faaliyetleri yapılacak. Protokol çerçevesinde, yaptıkları hizmetler karşılığında TOKİ ve Emlak Konuta ekspertiz değeri üzerinden arsa devri yapılabilecek. Ancak şu anda devredilmesi düşünülen somut bir arsa bulunmuyor.  
Kartal arazisi Dap-Eltesin 
EMLAK Konut GYOnun ihaleye açtığı İstanbul Kartal Arsa Satışı Karşılığı Gelir Paylaşımı İşi ihalesinin ikinci oturumunda Dap Yapı ve Eltes İnşaat, öne geçti. 1 milyar 335 milyon TL gelir üzerinden, yüzde 40 gelir oranı ve 534 milyon TL lira teklif veren Dap Yapı-Eltes İnşaat, en iyi teklifi verdi. İhale kapsamında araziye konut, sağlık tesis alanı, eğitim tesis alanı, ticaret alanı, dini tesis alanı ve yeşil alanlar yer alıyor. Emlak Konut GYO, ihaleyi değerlendirip, önümüzdeki günlerde nihai kararını açıklayacak. Toplam 41 şirketin katılıp 18 teklifin geldiği ihalenin ilk oturumda en yüksek teklif Rönesans Gayrimenkul-SZA Gayrimenkul-Salacak Gayrimenkul Ortaklığınca verilmişti.  
Çalışmalar ilk aşamada 
PROTOKOLE göre, bölgede yapılacak planlama ve dönüşümün koordinasyonu Çevre ve Şehircilik Bakanlığında olacak. Protokole imza atan kuruluşlar da bu dönüşüm alanında kendilerine verilen görevleri yerine getirecek. İmar planlarının hazırlanmasının ardından hangi kurumun ne görev alacağı belirlenecek. 
2 büyük proje alanı 
KARADENİZin kuzeyinde belirlenen rezerv alanda, 3üncü havalimanı başta olmak üzere, konut üniteleri, kamusal alanlar, spor merkezleri, teknoloji üssü gibi birimlerin inşa edilmesi planlanıyor. Bakanlar Kurulu kararında yer alan haritaya göre, belirlenen rezerv alanın 9 bin hektarını havaalanı, 25 bin 100 hektarlık alanını proje alanı ve 4 bin 400 hektarlık alanı da diğer proje alanı oluşturuyor.   BU HARİTAYI NASIL OLUŞTURTUK Önceki gün Çevre ve Şehircilik Bakanlığı, Ulaştırma Bakanlığı, TOKİ ve Emlak Konut arasında imzalan protokolün ekinde eylül ayında Bakanlar Kurulunca rezerv alan ilan edilen bölgenin haritası yer aldı. Harita üzerinde proje alanı ibareleri ve yüzölçümü dışında herhangi bir yerleşim yeri ya da net bir koordinat yer almadı. Hürriyet, sadece sınırlardan ibaret olan bu haritayı İstanbulun uydu görüntüsüne oturtup yeniden yapılanması plananan bölgenin sınırlarını net bir biçimde ortaya çıkardı.  
mkara@hurriyet.com.tr