Şartname: 100 bin TL Teminat: 40 milyon euro
İstanbulda en az 7 milyar euro maliyetle hayata geçirilmesi planlanan dünyanın en büyük havalimanı için ihale sürece başladı. 3 Mayısta gerçekleşecek ihaleye girmek için 100 bin liraya şartname alıp, 40 milyon euroluk geçici teminat isteniyor. Yatırımcılar, Bu proje için kredi sıkıntısı yaşanmaz yorumunu yapıyor.
İSTANBULa yapılacak 150 milyon yolcu kapasiteli dünyanın en büyük havalimanının 3 Mayısta yapılacak ihalesi için süreç 
başladı. Önceki gün Ulaştırma, Denizcilik ve Haberleşme Bakanı Binali Yıldırımın detaylarını açıkladığı havalimanı için dün de ihale ilanı yayımlandı. Buna göre daha önce projeyle ilgilendiğini açıklayan Sabancı, TAV, Alarko Holding, Varyap, Limak, Atlasjet gibi şirketler, ihaleye katılmak için 100 bin lira bedelle şartname alacak ve geçici teminat olarak da 
40 milyon euro yatıracak. 
SON TEKLİF İHALE GÜNÜ  
Son teklif verme tarihi 3 Mayıs saat 09.30 olan ihale, Devlet Hava Meydanları İşletmesi (DHMİ) Ankara Esenboğa Havalimanı Simülatör Binası ve Eğitim Tesislerinde yapılacak. İstekliler, ihaleye ilişkin dosyayı, DHMİ Genel Müdürlüğü APK Dairesi Başkanlığı Plan Program Şube Müdürlüğünden ücretsiz olarak görebilecek. Uygun teklifi tespit etmede, görevlendirmeyi yapıp yapmamakta serbest olan idarenin bu serbest seçimi nedeniyle istekliler herhangi bir nam altında idareden talepte bulunamayacak. 
EN ÖNEMLİ PROJE 
En az 7 milyar euro maliyetle hayata geçirilmesi planlanırken, finansman konusu da tartışılıyor. Önceki gün Ulaştırma, Denizcilik ve Haberleşme Bakanı Binali Yıldırımın ihale yapıldıktan sonra yüklenici firmaya kredi işlemlerini beklemeden yüzde 20 öz kaynakla işe başlama şartı konulduğunu açıklaması, Kredi bulunamazsa ne olur sorusunu akıllara getirirken, ihaleyle ilgilenen kuruluşlar bir sorun yaşanmayacağı görüşünde. Yatırımcılar, Bu proje için kredi sıkıntısı yaşanmaz görüşünde birleşiyor. Bazı ilgililer ise, bu aşamada ihale hakkında görüş vermekten kaçınıyor.  
Gözbebeğinde kredi sıkıntısı yaşanmaz 
3. havalimanıyla ilgilendiğini duyuran ve şu anda yerli ve yabancı kuruluşlarla görüşen Varyapın CEOsu Erdinç Varlıbaş,  Bu tarz mega projelerde mali bünyeleri kuvvetli firmaların ihalede olması istenir. Projeye teklif verecek her firma ve konsorsiyum bütün olarak finansmanını değerlendirip teklif verir. Finansman modellerini çalışırlar ve buna göre teklif verirler diye konuştu. Şu anda yürüyen bazı yap-işlet-devret modeli projelerde kredi sıkıntısının yaşandığını hatırlattığımız Varlıbaş, Bu şu anda Türkiyenin gözbebeği olan bir proje. Bu proje için böyle bir sıkıntı olmaz dedi. 
THYden 100 uçak siparişi 
TÜRK Hava Yolları (THY) Yönetim Kurulu Başkanı Hamdi Topçu, yılın ilk çeyreğinde çoğunluğu yeni nesil olmak üzere 100 adedin üzerinde dar gövdeli uçak siparişi vermeyi planladıklarını söyledi. Reutersa konuşan Topçu, dar gövdeli uçak için ise Airbusın NEO ve Boeingin modelleri gibi yeni nesil uçakları bulunduğunu belirterek, Bu uçaklar ile ilgili filo planımızı yaptık. Bu filo planı çerçevesinde 2013ün ilk çeyreğinde uçak siparişlerimizi vereceğiz. Bize e teslim edecekleri tarih konusundaki duruma göre uçak sayısı değişebilir dedi.