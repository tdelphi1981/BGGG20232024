Türk tersaneleri Fas'ın balıkçı filosuna talip
İstanbul Gemi ve Yat İhracatçıları Birliği (İGYİB) Başkanı Başaran Bayrak, Fas'ın 3 bine yakın tekneden oluşan balıkçı filosunun yenilenmesi için hükümetin 500 milyon avroluk teşvik paketi çıkardığını belirterek, İlk etapta 150'ye yakın teknenin yenilenmesi söz konusu. Biz de Fas'ın balıkçı filosunu yenilemeye talip olduğumuz belirttik dedi.
Yapılan açıklamaya göre, İGYİB, Ekonomi Bakanlığı'nın desteğiyle Fas'ın denizcilik sektörüyle ilgili iki önemli kenti Kazablanka ve Agadir'de temaslarda bulundu. İGYİB Başkanı Başaran Bayrak, Fas temaslarıyla ilgili olarak doğru bir zamanda iki ülke temsilcilerinin bir araya geldiklerini ifade etti. 
Fas'ın 3 bine yakın tekneden oluşan balıkçı filosunun büyük çoğunluğunun eskimiş olduğunu gördüklerini aktaran Bayrak, Bunun yenilenmesi için Fas hükümeti 500 milyon avro teşvik paketi çıkardı. Söz konusu mali destek program Türk heyeti Agadir'e vardığı gün imzalandı. İlk etapta 150'ye yakın teknenin yenilenmesi söz konusu. Biz de Fas'ın balıkçı filosunu yenilemeye talip olduğumuzu belirttik. Bunun için temaslarımıza başladık. Önümüzdeki dönemde Fas'tan bir alım heyetini ülkemizde ağırlamayı planlıyoruz ifadelerini kullandı.

Sektör temsilcileri işbirliğine kararlı

Fas'a giden heyet içinde İGYİB, Gemi İnşaa Sanayicileri Birliği (GİSBİR) ve Oruç Reis Denizcilik Kulübü (ODEK) temsilcileri yer aldı. Türk heyeti, Faslı liman işletmecileri, yat turizmi işletmecileri, gemi donanımı ile ilgili firmalar ve armatörlerle bir araya geldi. 
Fas'ın balıkçılık merkezi Agadir'deki Salaon Halieutis balıkçılık endüstrisi fuarında stant kuran İGYİB temsilcileri, Fas Deniz Ticaret Odaları Federasyonu Başkanı M. H. Al Abadila ve diğer yöneticileriyle de görüştü. Görüşmelerde özellikle balık avlama gemisi, yat ve römorkör gemilerin inşası alanında önemli işbirliği fırsatlarını değerlendirilirken, iki ülke arasındaki potansiyelin harekete geçirilmesi konusunda somut adımlar atılması yönünde fikir birliğine varıldı.