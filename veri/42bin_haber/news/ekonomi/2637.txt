Ana tema yeni fırsatlar
Türkiyenin en büyük iş ve ekonomi dünyası buluşması olan Uludağ Ekonomi Zirvesi, yerli ve yabancı 50nin üzerindeki konuşmacının katılımıyla 29-30 Mart 2013 tarihleri arasında Bursa, Uludağda gerçekleşecek.
Capital ve Ekonomist dergilerinin Bursa Valiliğinin işbirliğinde bu yıl ikincisini düzenleyeceği Uludağ Ekonomi Zirvesinin ana teması ise, Yeni Fırsat Penceresi. Başbakan Yardımcısı Ali Babacan ile Maliye Bakanı Mehmet Şimşekin de katılıp konuşma yapacakları Uludağ Zirvesinin bu yıl iki önemli konuşmacısı daha var. Coca-Colanın CEOsu Muhtar Kent, Global Liderin Yeni Ajandası konulu bir konuşma yapacak ve dünyada şirketlerin gündemindeki sorunlar ile yeni trendleri paylaşacak.
Kriz kâhini olarak nitelendirilen New York Üniversitesi öğretim üyesi Nouriel Roubini ise, dünya ekonomisindeki son gelişmeleri, krizin yönünü ve Türkiye ekonomisinin geleceğini anlatacak. Her iki konuşmacı katılımcıların sorularını da yanıtlayacak. Uludağ Ekonomi Zirvesini yöneten Capital ve Ekonomist dergilerinin Yayın Direktörü Rauf Ateş, Geçen yıl yaptığımız organizasyon, başta konuşmacılarımız olmak üzere herkesi şaşırtmıştı. İlk yıl olmasına rağmen müthiş bir ilgi vardı. İlk yılın deneyimlerinden aldığımız mesajlarla daha iyisini yapmayı planlıyoruz dedi.  
2014Ü PLANLIYOR  
Dünyanın her tarafında bu tür organizasyonları düzenlemenin ve sürdürülebilir kılmanın zorluğuna değinen Ateş, şunları söyledi: 1970lerde başlatılan Davos toplantılarının gelişimini izlediğinizde bu gerçeği görürsünüz. Bizim amacımız da bu zirveyi global bir etkinliğe dönüştürmek. 2014ü şimdiden bu yaklaşımla kafamızda planlıyoruz. 
Kimler katılıyor 
ZİRVEDE şu isimler konuşmacı olarak yer alacak: Ahmet Çalık, Ahmet Zorlu, Bülent Eczacıbaşı, Arzuhan Doğan Yalçındağ, Ümit Boyner, Muharrem Yılmaz, Turgay Durak, Zafer Kurtul, Erdal Karamercan, Dr. Ahmet Kirman, Ali Ülker, Tayfun Bayazıt, Ergun Özen, Hakan Ateş, Hakan Binbaşgil, Pınar Abay, Faik Açıkalın, Vahap Küçük, Mustafa Taviloğlu, Cem Boyner, Hüseyin Doğan, Korhan Kurdoğlu, Mehmet Nane, Murat Özyeğin, Hamdi Akın, Ethem Sancak, Mehmet Büyükekşi, Aziz Torun, Rıza Nur Meral, Michael Pieper, Serpil Timuray, Erkan Akdemir, Tahsin Yılmaz, Isabel Gomez Cagisas.