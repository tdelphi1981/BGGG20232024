Demek ki istenince oluyormuş
Çinli otomobil üreticisi Chery ile İsrailli Israel Corporation şirketinin 2007 yılında ortaklaşa kurduğu şirket Cenevre Otomobil Fuarında ilk meyvesini verdi.
Çinin en büyük otomobil üreticilerinden biri olan ve bugün Porschenin Türk tasarımcısı Hakan Saraçoğlunu bünyesine katarak otomotiv sektöründeki iddiasını her geçen gün artıran Chery, İsrailde kurduğu Qoros markası ile dünyanın dev üreticileriyle rekabete hazır hale geldi. İsrailin, bugün Türkiyenin yaptığı gibi, kendi otomobilini üretme konusundaki kararlılığı neticesinde ortaya çıkan Qoros, fuarda nihai üretime hazır modellerini de sergileyerek herkese Demek ki oluyormuş dedirtmeyi başardı.  
İSRAİLİN BABAYİĞİDİ 
İsrailin babayiğiti olarak tanımlanabilecek, ülkenin en büyük holdingi Israel Corporationın kuruluş serüveni de teşviklere dayanıyor. 1968 yılında, o dönemin Ekonomi Bakanı Pinchas Sapirin yabancı yatırımcıları ülkeye çekmek için açıkladığı teşvik yasasının ardından, Israel Corpu kurarak ülkenin ilk yabancı yatırımcılarından biri haline gelen Shaul Eisenberg, bugün Tel Aviv Borsasının en değerli şirketinin altına imzasını attı. Geçmişinde otomotiv sektörüne ilişkin daha öncesinde herhangi bir üretim geçmişi de bulunmayan şirket, üretim aktivitelerinin yarısını ve cirosunun yüzde 70ını dış pazarlardan elde ediyor. Şirket gübre, kimya, enerji, denizcilik ve taşımacılık sektörleri üzerinde çalışmalarını yoğunlaştırıyor.  
ÜRETİM ÇİNDE 
Cenevre Otomobil Fuarında sergilediği Qoros GQ3, her ne kadar Çinde üretilecek olsa da, pazarlaması tamamen İsrail üzerinden gerçekleştirilecek. 1.2 litre 3 silindirli turbo ve 1.6 litre benzinli motor seçeneklerinin yer alacağı araç, kendine has çizgileriyle dikkat çekiyor. Avrupa ve Çindeki güvenlik testlerinde en iyi dereceleri almak için tasarlandığı belirtilen aracın, 2013 yılının ikinci yarısında Çinde, sonrasında da Avrupada satışa sunulması bekleniyor.  
 