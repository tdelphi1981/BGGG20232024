2.9 milyar dolarlık çamaşır
Amerikan Calvin Kleinin hazır giyim haklarını elinde bulunduran PVH Grubu, aynı markanın iç giyim lisansını elinde bulunduran Warnacoyu 2.9 milyar dolara satın alıyor. Bu satın almayla Calvin Kleinin bütün koleksiyonları aynı çatı altında toplanacak, yeni şirket 8 milyar dolarlık ciroya ulaşacak.
AMERİKAN lüksünün önemli temsilcileri Calvin Klein ve Tommy Hilfigerı çatısı altında bulunduran PVH, Calvin Kleinin iç giyim lisansını elinde bulunduran Warnacoyu 2.9 milyar dolara satın alıyor. Her iki şirketin yönetim kurulunun da onayladığı işlemin ardından, Calvin Kleinın bütün giyim koleksiyonları tek çatı altında toplanacak ve iç giyimin hazır giyime eklenmesiyle birlikte ortaya çıkacak yeni şirket 8 milyar dolarlık ciroya ulaşacak.  
TAMAMLANIP GÜÇLENECEK 
PVHnin CEOsu Emanuel Chirico, iç giyim ve hazır giyim kategorilerinin global olarak tek elden kontrol edilmesinin büyük bir potansiyeli harekete geçireceğini belirterek, Bu birleşme bütün ana kategorilerde, bütün çoğrafi bölgelerde ve dağıtım kanallarında ilave güç getirecektir dedi.  
YÜZDE 10 WARNACONUN 
Calvin Klein jean ve iç giyim şirketini bünyesine katmasıyla ortaya çıkan yeni şirkette Warnaco yüzde 10 hisse sahibi olacak. Warnaconun Başkanı ve CEOsu Helen McCluskey, yeni şirketin yönetim kurulunda da yer alacak. Birleşmenin, muazzam bir dönüşüm olacağını vurgulayan McCluskey, 2003teki yeniden yapılanma çalışmalarından bu yana Warnaconun hisse fiyatını yüzde 500 civarında artırdığını hatırlattı. Söz konusu işlemin ardından, 175 milyon dolarlık yeniden yapılandırma çalışmasının sürmesi bekleniyor.  
İKİ ONAY BEKLİYOR 
İki şirket anlaşmış olsa da, işlemin hem Rekabet Kurumu hem de Warnocanın büyük hissedarları tarafından onaylanması gerekiyor. Calvin Klein ve Tommy Hilfigera ek olarak, gömlek markası Arrow ve mayo markası Speedonun da gelecekte PVHin çatısı altına gireceği bildirildi.  
1760 mağazası var 
PVH, Calvin Kleini 2003 yılında satın almış, klasik ve spor giyim ürünleriyle faaliyetlerini sürdürmüştü. Warnaco ise, 1997den bu yana Calvin Klein jeans ve iç giyimin lisansını elinde bulunduruyor ve dünya genelinde 1760 mağazayı yönetiyor. ABDde perakende alanında büyük şirketlerin, nispeten küçük lisansörleri satın alma eğilimleri sürüyor. Amerika merkezli markaların bir kısmı, çeşitli kategorileri veya bölgeleri farklı lisansörlerle yürütüyor.