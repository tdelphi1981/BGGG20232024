Ducatiyi VWye sattı gözünü Astona dikti
James Bond filmleriyle özdeşleşen Aston Martine ABDliler, Araplar ve Japonların ardından şimdi de İtalyanların merceği altına girdi.
2007 yılında Ford tarafından Kuveytin Investment Dar adlı yatırım şirketine satılan lüks spor otomobil üreticisinin, kâr beklentilerini karşılayamadığı gerekçesiyle yakın zamanda satışa çıkarılabileceği söylentileriyle gündeme oturdu. Geçtiğimiz hafta Japon Toyotanın Aston Martini almak için özel bir heyet görevlendirdiği haberinin duyulmasının ardından, bir talip de İtalyadan çıktı.  
 
YARISINA 929 MİLYON EURO 
İngiliz fon şirketi Investindustrialın sahibi Andrea Bonominin, ünlü motosiklet üreticisi Ducatiyi 830 milyon euroya Volkswagen Grubuna sattıktan sonra şimdi de Aston Martin için pazarlığa oturduğu iddia edildi. Daimler Grubunun da ortaklığıyla Bonominin yaklaşık 926 milyon euroya Gaydondaki fabrikanın yüzde elli hissesini satın almak için Kuveytlilerle el sıkıştığı öne sürüldü. Öte yandan Investment Darın, Hintli Mahindranın da son anda devreye girdiğini bu nedenle gelecek hafta başında bir durum değerlendirmesi yapacağı iddia edildi.  
Ancak Investment Dar Başkanı Adnan El Musallim bütü bu iddiaları reddetti. Musallim, şirket adına yaptığı açıklamada kısa vadede bir satışın kesinlikle söz konusu olmadığını ancak uzun vadede böyle bir satışın gündeme gelebileceğini söyledi. Investment Dar yönetimi, geçtiğimiz hafta İngiliz markanın kâr beklentilerini karşılamadığı gerekçesiyle satılabileceğini açıklamıştı.