Rixos'ta 'taraftar turizmi' dönemi
Rixos Hotels, derbi maçlara yönelik yeni bir konaklama dönemi başlatıyor.
İlki  27 Ocakta gerçekleşecek Galatasaray- Beşiktaş derbisine özel olarak hazırlanan kampanya Galatasaray taraftarlarına özel olacak. Paket derbiye bir bilet, TT Arena'ya ücretsiz transfer, Galatasaray atkısı ve otel harcamalarında çeşitli indirimleri kapsıyor.  
Rixos Hotels İstanbul Projeleri Satış Direktörü Erol Danacı, turizm sektöründe yeni ve farklı bir satış dönemi başlattıklarına dikkat çekerek, Sektörümüz için inovatif bir çalışma hazırlamak istedik. Üç büyüklerin taraftarlarına yönelik olarak ilkini gerçekleştireceğimiz bu projeyi çeşitlendirerek sürdürmeyi planlıyoruz. Gerek yurt içi, gerekse yurt dışından taraftarların yoğun ilgisiyle karşılaşacağımızı düşünüyoruz. Futbolun yanı sıra diğer spor dalları için de planlamalarımızı yapıp, farklılaşarak, taraftar turizmini başlatmayı istiyoruz dedi.