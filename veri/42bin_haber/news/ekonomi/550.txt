EXPOdan 50 milyar dolar bekliyoruz
İLK girişimden hüsranla ayrılan İzmir 2020 yılında düzenlenecek EXPO için çalışmalarını sürdürüyor.
İzmir Valisi Cahit Kıraç ve İzmir Büyükşehir Belediye Başkanı Aziz Kocaoğlu İstanbulda bir basın toplantısı düzenleyerek EXPO çalışmalarını anlattı. Vali Kıraç, EXPO 2020nin İzmirde düzenlenmesi durumunda kente gelecek yatırım miktarının 50 milyar dolara ulaşmasının öngörüldüğünü kaydetti. İzmirin EXPO 2020 adaylığını tanıtım toplantısında, dünyadaki en büyük uluslararası organizasyonlardan biri olan EXPOnun İzmire kazandıracaklarına değindi.
Bugüne kadar 90 ülke delegesiyle görüştüklerini ve lobi faaliyetlerinde seferberlik halinde olduklarını dile getiren Kıraç, oylama için kritik önem taşıyan ülkelerin en üst seviyede takip edildiğini, TÜSİAD, TOBB, DEİK, TUSKON başta olmak üzere STKların da süreç için destek olduğunu anlattı.
Kıraç, EXPO 2020 İzmirin temasının, Daha İyi Bir Dünya için Yeni Yollar / Herkes için Sağlık olarak belirlendiğini belirtti. 
ZORLU RAKİPLER VAR 
İzmir, EXPO 2020 için Brezilyadan Sao Paulo, Birleşik Arap Emirliklerinden Dubai, Taylanddan Ayutaya ve Rusyadan Ekaterinburg şehirleriyle yarışmaktadır. Çok zorlu geçecek bu yarış, 2013 yılının Kasım ayında Pariste yapılacak seçimle son bulacak ve 161 ülke 5 aday şehirden bir tanesini EXPO 2020yi düzenlemesi için seçecektir. İzmir, 2015 için İtalyadan Milanoyla yarışmış; sadece 21 oy farkla bu yarışı kaybetmişti. Ancak 2015 adaylığımız ile kıyasladığımızda tecrübemiz ile ipi göğüsleyeceğimize inanıyoruz.
İzmir Büyükşehir Belediye Başkanı Aziz Kocaoğlu da çalışmaların büyük bir titizlikle devam ettirildiğini, kazanılması durumunda İzmire yatırımların hız kazanacağını anlattı. 
 