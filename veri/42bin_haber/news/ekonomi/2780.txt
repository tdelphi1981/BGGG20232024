Tam günden geri adım atmayı düşünmüyoruz
Sağlık Bakanı Mehmet Müezzinoğlu, Tam Gün uygulamasından vazgeçmeyi ya da geri adım atmayı düşünmediklerini belirterek, Şu anda durduğum nokta, tam günü üniversitelerde de eğitim hastanelerinde de uygulayabileceğimiz ve geliştirebileceğimiz tıkanıklıklar varsa bunları aşmak üzerine dedi.
Sağlık muhabirleriyle bir araya gelen Müezzinoğlu, gündeme ilişkin değerlendirmelerde bulundu. Kamu- özel sektör ortaklığıyla yapılacak hastanelerdeki ihale süreci ile ilgili tartışmalara yanıt veren Müezzinoğlu, Hukuk devletiyiz, şeffaflık var. Bu şeffaflıkta yapılan ihalelerde varsa yanlış yapan, onu da hukuka teslim edeceğiz. Ama birilerine peşkeş, kime peşkeş? O zaman girmek isteyen herkese peşkeş çekiyoruz. Ama bu kadar peşkeş varsa buyursun dünyadan da Türkiyeden de girsinler dedi. Müezzinoğlu, şöyle konuştu: 
20 BİN UZMAN HEKİM LAZIM 
Türkiyedeki en önemli sağlık sorunlarından biri hekim açığı. Gerek Bakanlık, hükümet ve gerekse kamuoyu olarak önümüzdeki 20lı yıllarda en çok sıkıntı çekeceğimiz, en çok problemi yaşayacağımız alandır. Bu en çok da çözümsüz olduğumuz alan. Bugün itibarıyla 20 bin uzman hekime ihtiyacımız bulunuyor. 10 bin pratisyen hekime ihtiyacımız var, en az 50 bin hemşireye, ebeye ihtiyacımız var. Bütün bunları yarın bulabilme şansımız yok. Hekim de bu açığı 15 yıldan önce kapatabilme şansımız yok ama bir 15 yıl sonra da muhtemelen bir o kadar daha hekime yine ihtiyacımız olacak. Çünkü bir taraftan nüfusumuz artıyor, bir taraftan tıp ilerliyor. 
Sigaraya karşı olduğunu da vurgulayan Müezzinoğlu, Ben içiyorum ama bugün bıraktım diyen 3 ay sonra gelsin, ona bir takım kıyafet alayım dedi.