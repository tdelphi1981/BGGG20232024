Sarı-kırmızı isyan
GALATASARAY, Drogba ve Sneijderi kadrosuna kattıktan sonra borsada gerçekleştirdiği operasyonlarla tartışma yaratırken, biz de Galatasaray Sportif Sınai ve Ticari Yatırımlar AŞnin 2nci defa bedelli sermaye artırımına gitme kararını mercek altına aldık.
1) Galatasarayın 2nci defa bedelli sermaye artırımına gitmesinin ardında Drogba ve Sneijder transferleri yok. Amaç borçları azaltıp öz kaynakları güçlendirip mali dengeyi sağlamak.
2) Ancak işlemlerde bazı bilgilerin saklandığı belirtilerek kanuni açıdan doğru olsa da etik açıdan doğru bulunmuyor.
3) Galatasaray ise UEFAnın 2014 yılında uygulayacağı mali kriterlere uyum sağlamayı hedeflediğini belirtiyor.  
GALATASARAY, Drogba ve Sneijder transferleriyle Avrupa futbolunun gündemine otururken, bir yandan da borsadaki işlemleriyle tartışılmaya başladı. Galatasaray Sportif Sınai ve Ticari Yatırımlar AŞnin 2nci defa bedelli sermaye artırımına gitme kararı kanuni ve mali açıdan doğru olsa da etik açıdan uzmanlar tarafından doğru bulunmuyor. Biz de Galatasarayın defa bedelli sermaye artırımına gitme kararını mercek altına aldık.  
TRANSFERLERİN ETKİSİ YOK 
1- Galatasarayın 2nci defa bedelli sermaye artırımına gitmesinin ardında Drogba ve Sneijder transferleri yok. Amaç borçları azaltıp öz kaynakları güçlendirmek. 
Galatasaray ikinci defa bedelli sermaye artırımına giderek 641 milyon liraya yakın borcunu kapatıp öz kaynaklarını güçlendirmenin peşinde. Bu sefer banka kredisi kullanarak bedelli sermaye artırımı planlayan Galatasaray, borçlarını da yasal zemine oturtmayı hedefliyor. 
İŞLEMLER ETİK DEĞİL  
2) Ancak işlemlerde bazı bilgilerin saklandığı belirtilerek kanuni açıdan doğru olsa da etik açıdan doğru bulunmuyor.
Galatasarayın borsadaki operasyonlarında yatırımcıları isyan ettiren önemli noktalara dikkat çekiliyor. Bunlardan ilki, Galatasaray kulübünün hisse satışlarını tamamlamasının ardından gelen bedelli sermaye arttırım kararları. İlk sermaye arttırımı şirket borçlandırılmadan ve hisseler satılmadan yapılsaydı, kulüp 200 milyon liranın üzerinde bir parayı Sportif A.Şye koymak zorunda kalacaktı. Eleştirilen 2nci nokta ise Türk Telekom Arenanın gelirleriydi. İki şirket birleştiğinde stadın gelirlerinin kulüpte olduğu ve bu gelirlerin 442 milyon liraya halka açık şirkete GS Sportif AŞye satıldığı açıklandı. Böylece bir anda rekor tutarda borçlandırılan şirketin bedelli sermaye arttırımlarına gitmesinin önü açıldı. Birleşme sırasında halka açık şirketin gelirlerinin artacağı dile getirilmişti. 
Galatasaray ikinci bedelli arttırımı da böyle yapmayı planlıyordu. Ancak Sermaye Piyasası Kurulu (SPK), Galatasaraya izin vermedi. Cimbomda kulübün bedelli arttırıma nakit olarak katılacağını bildirdi. 
UEFA KURALLARI ÖNEMLİ 
3) Galatasaray UEFAnın 2014 yılında uygulayacağı mali kriterlere uyum sağlama peşinde. 
Yani Cimbom şimdi stat gelirleriyle değil banka kredileriyle nakit yaratıp ikinci defa bedelli sermaye arttırımına gitmeye çalışıyor. Bunun için de UEFAnın 2014 yılında uygulamaya koyacağı yeni mali kriterlere işaret ediyor. Kulübün borçlarının banka kredileriyle yasal zemine taşıma çabasında olan Galatasaray için de ikinci bedelli sermaye arttırımı önem arz ediyor. Çünkü UEFA borçlu kulüpleri yasal bir zemin üzerinde incelemek istiyor. Bunda da en önemli konu bankaların kulüplere vermiş olduğu krediler.  
Sermaye artırımı şart 
KULÜPLERİN mevcut yapıda sermaye artışına gitmek zorunda olduğunu dile getiren Futbol Ekonomisti Tuğrul Akşar, şunları sıraladı: Şirketleşen kulüpler temel olarak üç nedenle sermaye artışına yönelmek durumunda. 
1-  Zararları karşılayabilmek amacıyla, sermaye artırımına gidilir. Bu anlamda, TTK 324 madde kapsamında mevcut şirket zararının şirket sermayesini aşması ve şirket sermayesinin üçte ikisinin oluşan zararlar nedeniyle karşılıksız kalması halinde şirketin iflası gündeme geleceğinden, aradaki farkı sermaye olarak koymak gerekecektir. 
2-  Kulübün faaliyetlerinin devamını sağlayabilmek için nakit paraya gereksinim duyulması nedeniyle ilave sermayeye gereksinim vardır. 
3-  UEFAnın yeni mali kriterleri (Finansal Fair Play) kapsamında öz kaynak yapısını güçlendirmek ve zarar yapan kulüplerde kabul edilebilir zararı aşan kısmın ilgili kulüplerce giderilmesi zorunluluğundan dolayı sermaye artışı yapmak zorundalar.  
Transfer kaynağı krediler değil 
TRANSFERLERİN şampiyonlar liginde başarıyı yakalamak için gerçekleştiğini dile getiren Ali Dürüst, Sportif anlamda başarıyı yakalamak, kulübün gelirlerini de arttırır. Ancak hiç başarı olmadan yapılan harcamalar kulüpleri ciddi sıkıntılara sürükleyebilir. Biz tüm bunların bilinciyle transfer çalışmaları yürütüyoruz. Banka kredisiyle transfer yapılıyor diye bir şey söz konusu değil. O banka krediyi size yapacağınız projeler ya da borçlarınız için verir. Kimse futbolcu için kredi vermez. Biz bu konuda çok temkinli davranıyoruz. Borsada yapılan çalışmalar da her zaman Galatasarayı ileriye taşımak içindir dedi. 
UEFAnın Finansal Fair Play uygulaması 
· Düzenleme finansal yapıların disipline edilmesini hedefliyor. 
· Kulüpler bundan sonra gelirlerinin üzerinde harcama yaparak, bütçe açığı veremeyecekleri gibi; kulüp sahipleri ve yöneticileri de ellerini ceplerine atamayacak.
· Mali kriterlerin esas amacı, futbol dışı fonların futbola aktarılmasına engel olmak. 
· Böylece kulüpler arasında dengesiz ve haksız rekabete izin verilmeyecek. 
· Bu kapsamda, kulüplerin daha önceden kulüp sahibi ortaklar ile yöneticilerinden aldıkları borçların da 2012-13 sezonuna kadar kaynağına iadesi sağlanacak. 
· Kulüpler 2012-2013 sezonundan itibaren, transfer için gelirlerinden fazla harcama yapamayacak.
· Bütçelerini aşan ve borçlanmada aşırıya kaçanlar, UEFAnın organizasyonlarına katılamayacak.
· Düzenlemelere uymayan kulüplere başta transfer yasağı olmak üzere önemli cezalar verilecek ve en kısa süre içinde daha baştan belirlenmiş kriterlere uymaları sağlanacak. 
Kulüplerin gelirleri 

· Naklen yayın gelirleri 
· Reklam, medya ve sponsorluk gelirleri 
· Logolu ürün satışı ve diğer ticari gelirler 
 