Spora sadece 10 euro
Ekonomik krizin en derin günlerinde Intersport Türkiyeyi satın alan Yunan Fourlis Groupun Başkanı Vasilious Fourlis, Kişi başı spor ürünleri harcaması Türkiyede 10 euro, Yunanistanda 40 euro, bazı Avrupa ülkelerinde ise 100 euro dedi.
FOURLIS Group, Yunanistanın en büyük perakende gruplarından. 40tan fazla ülkede 10 milyardan fazla cirosu bulunan dünyanın en büyük spor ürünleri perakendecisi olan Intersportun Türkiye operasyonunu devraldı. Fourlis Groupun Başkanı Vasilious Fourlis, kısa İstanbul ziyaretinde sorularımızı yanıtladı. 
* Türkiyede spor pek yaygın değil. Siz büyüme potansiyeli mi gördünüz?
-  Spor, ihtiyaçlar piramidinde bir çok yaşamsal önceliğin üzerinde yer alır. Spor harcaması ülkenin ekonomik gelişmişliğiyle yakından ilintilidir. Türkiyede nüfusun sayıca fazla ve genç ama ekonomik gelişmişliğe bakmalı. Büyük potansiyel olduğu da gerçek. Bu potansiyeli açığa çıkarmaya yönelik planlar yapıyoruz. Türkiyenin spora olan ilgisi ve yatırımları yakın gelecekte dünyanın sayılı spor ülkelerinden olmasını sağlayacaktır.  
PERAKENDEDE ÖRNEK OLURSUNUZ 
* İranda bile Türkiyedekinden daha fazla kayak malzemesi ve spor alet, araç ve giyim ürünleri satılıyormuş. Sizde durum nasıl?
-  Türkiye spor pazarına ilişkin maalesef çok derin istatistikler yok elimizde. Türkiyeyi İran ile karşılaştırmak doğru olmaz. Türk spor perakendesi gelişmişliği ve çeşitliliği bir çok Avrupa ülkesine örnek olabilecek yapıda. Türkiyede kişi başı spor ürünleri harcaması 10 euro, Yunanistanda 40 euro, bazı Avrupa ülkelerinde 100 euroya çıkıyor. 
KOŞU AYAKKABISI SATILIYOR 
* Türkiyede en çok hangi sporlara ilgi artıyor? 
-  10 yıl önce Türkiyede koşan olmaz diye bir çok firma koşu koleksiyonunu getirmezdi. Şimdi her yıl Avrasya Maratonunda on binler koşuyor. En fazla sattığımız koşu ayakkabıları, en teknik ve en pahalı ayakkabılar. Bu çok umut verici. Bizim koşu kategorisi yüzde 92 büyüdü. İkinci en hızlı büyüyen kategorimiz yüzde 88le outdoor (açık hava) sporları.
* Mevsimsellik söz konusu mu?
-  Özellikle kışın, kış sporları ürünleri satışları artıyor. Çok bilinçli bir outdoor tüketicisi var. Üstelik outdoor işi sezonsal olmaktan çıkıp yaz döneminde de kuvvetli satışları olan bir kategoriye dönüştü. Training ve fitness da cironun önemli payını oluşturuyor. Çocuk koleksiyonları çok satıyor.  
Yunanistan düşerken Türkiyede şirket aldı 

* Türkiyedeki Intersportun önce büyük ortağı (yüzde 75) oldunuz sonra kalan yüzde 25 hisseyi de aldınız. Neden böyle bir yatırıma giriştiniz?
-  Türkiye yatırım yapmak için radarımızdaydı. 1.5 yıl önce bunu gerçekleştirdik. 
* Bu yatırımı Yunanistanın krizde olduğu bir dönemde yaptınız? Türkiyedeki büyümemi sizi çekti?
-  Fourlis Groupun kârlılığın yüzde 50si yurtdışından geliyor. Türkiyenin hem ekonomisi hem de altyapısı çok kuvvetli. Genç nüfusun gün geçtikçe daha çok spora yönelmesi ve dinamizmi gibi nedenlerle yatırım kararı aldık. Yatırımımızı da Intersport gibi güçlü bir dünya markası ile yapmamız başarının anahtarı oldu. 1.5 yıl kadar önce 11 mağaza ile başladık, Mart ayında 17 mağaza olacak. 2013ü 20 mağazayla bitirip, 5 yıl içerisinde de 50 mağazaya çıkıp Türkiye spor pazarının en önemli oyuncusu olmayı hedefliyoruz. Türkiyeye yatırım yaptığımız için mutluyuz. Sonuçlar ne kadar doğru bir iş yaptığımızı gösteriyor. Spor, doğru sektör, Türkiye doğru ülke. Yatırıma devam edeceğiz.  
Dünyada yüzde 3e razıyken Türkiyede yüzde 65 büyüdü 
* Intersport, 2012de nasıl bir performans gösterdi?
-  Genel olarak önceki seneye göre yüzde 3-5 seviyelerinde büyüdük. Avrupada daha fazla kurumsal rakip olduğu için, acımasız bir mücadele oluyor.
* Türkiye performansı nasıl?
-  Intersport Türkiye 2012 yılında yüzde 65 gibi muazzam bir büyüme gerçekleştirip bölgede tüm ülkeleri geride bıraktı. 2013te tüm gruptaki büyümenin yarısından fazlasını Türkiyeden bekliyoruz. Yüzde 40 büyüme bekliyoruz.