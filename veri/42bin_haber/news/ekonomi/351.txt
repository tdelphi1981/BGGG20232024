Bu fuar hayat kurtarıyor
Afet Yönetim Fuarında, enkaz altında kablosuz görüntü alabilen kameradan, sel önleme bariyerleri ve 10 dakikada kurulabilen prefabrik yapılara kadar hayat kurtaran birçok ürün var.

İLK KEZ DÜZENLENEN FUARDA YERLİ ÜRÜNLERİN ŞOVU
Türkiyenin ilk Afet Yönetimi Fuarı açıldı. 24 Kasıma kadar sürecek olan fuar, Çevre ve Şehircilik Bakanlığı ile Kimse Yok Mu Derneği işbirliğiyle düzenleniyor. Deprem ve sonrası süreçlere destek olmak amacıyla düzenlenen fuarda birbirinden ilginç ürünler sergileniyor.
Yerli üretim ürünler dikkat çekiyor
-GİGRACAM: Şirket fuarda kablosuz enkaz altı görüntüleme sistemlerini tanıtıyor. Yerli üretim ürünler gece görüş özelliğine sahip ve 50 metreye kadar uzaktan enkaz altıgörüntü alabiliyor.  
-NETCAD: Yerli bir yazılım olan Netcad ile üç gün boyunca, 7.2 büyüklüğündeki depremin sonuçları 360 derece görüntülenebiliyor.
-WATERGATE: Dünyanın birçok ülkesinde test edilen ve Okenos firması tarafından üretilen Watergate Sel Önleme bariyerleri su taşkınlarını önleyerek suyun akış yönünü değiştiriyor.
-PTG GİYİM: Firmanın ürünleri arasında; su geçirmez, yanmaz, balistik kumaşlar, soğuk iklim çantaları ve can kurtaran yelekleri bulunuyor. Firma ayrıca TSKya tedarik sağlıyor.
-LİDAM: Firmanın sahip olduğu 3 arama-kurtarma köpeği çeviklik parkuru, merdiven, hareketli zemin, tünel, tahtiravalli, yönlendirme sehpaları alanında Türkiyenin en iyileri arasında.
-UNIFO GIDA: 2 yıl raf ömrüne sahip gıdalar üreten firma afet durumunda insani ihtiyaçların tedarikine yönelik çalışmalar yapıyor. Ürünler esnek lamine paketlerde ve alüminyum kaplarda uzun dayanma özelliğine sahip.
-VEFA GROUP: 10 dakikada kurulabilen prefabrik yapılar üreten Vefa Grubunun katlanabilir evleri, afette acil ihtiyaçları karşılamaya yönelik ürünler sınıfında yer alıyor. Firma ayrıca inşaat firmalarına da hizmet veriyor.
-TURMAKS: Hızlı konuşlandırabilir, sivil ve askeri, sağlık amaçlı seyyar çözümler sunan şirket 40 yataklı hastane kapasitesine sahip mobil hizmetler veriyor. Şirket mobil hizmetleri arasında  mobil yoğun bakım ünitesi de bulunuyor. 
-ZİMAK GÜVENLİK: Şirketin fuarda sergilediği ürünler arasında; sismik ve akustik dinleme cihazları, göçük altı görüntüleme kameraları, termal kameralar, zorla giriş el aletleri, solunum koruyucular, gaz detektörleri, hidrolik kesme ve ayırma sistemleri, yüksek/alçak basınç kaldırma yastıkları, şişme çadırlar yer alıyor.