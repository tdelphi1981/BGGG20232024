Piliç devinden kötü haber
Türkiye'nin en büyük tavuk eti üreticisi firmalarından Şeker Piliç hammadde alamadığını KAP'a bildirdi.
Şeker Piliç'te hem üretim hem de satış durdurulacak. Konuyla ilgili şirketten Kamuyu Aydınlatma Platformu'na (KAP) yapılan açıklamada, alacakların ve banka hesaplarının üzerinde ihtiyati haciz bulunması sebebiyle hammadde alımının imkansızlaştığı belirtildi.

'HIZLICA ELDEN ÇIKARTILACAK'
Bugün itibariyle üretim ve satışın devam ettiğinin belirtildiği açıklamada şu ifadelere yer verildi: "Sözleşmesi iptal olan bayi ve market olmamakla birlikte, üretim için gerekli olan hammadde temin edilemeyeceği için mevcut canlı varlıklar hızlı bir şekilde elden çıkarılarak üretim ve satışımız durdurulacaktır."

Şeker Piliç'te şirketin icra takibinde olması nedeniyle Torunlar Gıda ile masadan kalkmak zorunda kalması sonrasında haftanın ilk işlem gününde hisseler işleme kapandı.