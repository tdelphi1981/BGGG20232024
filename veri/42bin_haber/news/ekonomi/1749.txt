Maltepeden çıkarma yaptı
ORTADOĞUnun en büyük otel zincirlerinden Dubai merkezli Rotana, Türkiyeye İstanbul Maltepeden girdi. Rotana, Dap Yapının Burgu, Dalga ve Tango Kule projelerindeki rezidans daireleri işletecek.
ORTADOĞUnun en büyük otel zincirlerinden Dubai merkezli Rotana, Türkiyeye girdi. Bünyesinde Rotana, Rayhaan, Arjaan ve Centro olmak üzere dört markayı bulunduran, 12 ülkede 26 şehirde otel işletmeciliği yapan Rotana,  Dap Yapının İstanbul Maltepedeki Burgu, Dalga ve Tango Kule projelerindeki rezidans daireleri işletecek. Projelerdeki rezidans daireler, sahiplerinin isteğine göre Oturmadığın dönemde kirala modeliyle haftalık, aylık ya da yıllık olarak otel bünyesine katılacak.  Bu işbirliğinin Dap Yapının bundan sonraki projelerine de yayılması hedeflenirken, İstanbulun yanı sıra Anadolu şehirlerine de taşınması planlanıyor.  
İŞBİRLİĞİ YAYILACAK 
Dap Yapı Yönetim Kurulu Başkanı Ziya Yılmaz, Dalga, Burgu ve Tango Kulelerin kurumsal sistemle işletilmesi için araştırmalarını sürdürürken yollarının Rotana ile kesiştiğini belirterek, şunları söyledi: Markamızı en geniş anlamda farklı coğrafyalara taşımak adına, Rotana ile güç birliği yapmaya karar verdik ve Vip Dap adlı turizm şirketimizi kurduk. Sektörünün en büyüklerinden biri olan Rotana, Türkiyeye Dap Yapı ile giriyor. Bu işbirliğimizi yeni projelerimizde ve mümkün olursa Anadolu şehirlerine de yaymak istiyoruz. 
İLK TÜRKİYEYE GELDİ 
Rotana Yönetim Kurulu Başkanı Nasser Al Nowais, Türkiyenin mükemmel bir büyümeye ulaştığını belirterek, şöyle konuştu: Avrupa ülkelerinden iyi bir ekonominiz var ve bununla biz de gurur duyuyoruz. Rotana, 1992de kuruldu ve Abu Dabide bir otelle işe başladık. Şimdi neredeyse 100 otele ulaştık ve Arap ülkelerinin tümüne yayıldık. 2 yıl önce, Arap ülkelerinin dışına da çıkmaya karar verdik. İlk olarak Türkiye aklımıza geldi. Ülkenize çok büyük hizmetlerde bulunabiliriz. 
Eşim Türkiye diyor 
NASSER Al Nowais, Türkiyenin gerek tarihi gerek sahilleri ile Avrupa ülkelerinden çok daha fazla şey sunduğunu söyleyerek, Eşimi birkaç yıl önce Türkiyeye getirdim. Artık beni Avrupa ülkelerine değil, Türkiyeye götür diyor dedi.  
BÖLGESEL bir otel zincirinden dünya çapında bir otel zinciri olmaya başladıklarını ifade eden Nasser Al Nowais, Türkiye dışında, İranda ve Hindistanda da anlaşmalar imzaladık. İranda Tahran, Horasan ve İsfahanda 3 otel anlaşması yaptık. Hindistanda da bir otel anlaşmamız var dedi.. Nowais, Dap Yapı ile işbirliklerini devam ettirmek istediklerini de belirtti.