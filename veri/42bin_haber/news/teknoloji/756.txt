Google'da kritik değişiklik
Google'ın Android takımının yöneticisi Andy Rubin'in istifa ederek, yerini Sundar Pichai'ye bırakacağı bildirildi.
Google'ın üst yöneticisi Larry Page, firmanın blogunda yayımladığı yazıda, akıllı telefon ve tablet bilgisayarlardaki Android uygulamalarının mimarı 50 yaşındaki Rubin'in beklenmeyen istifasından sonra boşalan koltuğa Chrome/Chrome OS ve Google Uygulamalar'dan sorumlu başkan yardımcısı Sundar Pichai'nin geçeceğini açıkladı.

Page, Android uygulamasında çok fazla enerji harcayan ve kariyerinde önemli bir yere ulaşan Rubin'in farklı bir şeyler yapmak istediğini ifade etti.