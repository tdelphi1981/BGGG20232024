Görme engelli sanatçıdan TRT'ye AİHM'den dava
TRTnin tek görme engelli ses sanatçısı olan Sema Önder (50), "sanatçı kadrosuna" geçirilmediği iddiasıyla TRT aleyhine Avrupa İnsan Hakları Mahkemesinde (AİHM) dava açtı.
Önder, TRTyi ayrımcılıkla suçladı ve 10 yıldır uğradığı kayıplar nedeniyle 100 bin Euro tazminat talep etti. Dava dilekçesinde, İdarenin müvekkilimin Türk Sanat Müziği sanatçılığı kadrosuna geçirmeme yönündeki tutumu, Avrupa İnsan Hakları Sözleşmesinin 14üncü Maddesindeki ayrımcılık yasağın açık bir ihlalidir denildi. 
Anayasa Mahkemesine bireysel başvuru yerine AİHMyi tercih eden Önder, 12 Kasım tarihli dava dilekçesinde, AYMnin tecrübesi yok. Başvuruların sağlıklı değerlendirilmemesi ihtimali yanında yapılacak başvurunun sonuçlandırılması yıllar alacak dedi ve hak kaybına uğramasının engellenmesi için davasının kabulünü istedi. 
ÖNDER: BEN MÜCADELEYİ SEVERİM 
Önder, Hürriyete, şunları söyledi: 
Küçüklüğümden beri tek hayalim Türk Sanat Müziği Sanatçısı olarak sahnelere çıkmaktı. Olmadı, TRTye yöneldim. Altı Nokta Körler Derneğinin de desteği ile 1994te TRTye istisna akitli girdim. Benimle birlikte girenlere fırsat verildi. Bana her görülen yerde koluna girilip yardım edilecek insan olarak bakıldı. 1997den bu yana yardımcı yapım elamanı kadrosundan sanatçı kadrosuna geçmek için mücadele veriyorum. 2008de sanatçı kadrosu kaldırılınca 2009da dava açtım, kazanamadım. İç hukuk çözemeyince son durak AİHMye başvurdum. Ben mücadaleyi seven bir insanım. AİHMde kazanamazsam kaldığım yerden devam ederim. İlk defa bir engelli bir sanatçı kadrosu için TRTye AİHMde dava açıyor.  
TRT: HİÇBİR HUKUKİ HAKKI YOK 
TRT yetkilileri ise, Önderin ayrımcılık iddiasını reddettiler ve 2008den itibaren sanatçı kadrosunun kaldırıldığını, mevcut 350 sanatçının kadrolarının korunduğunu söylediler. Yetkililer, Bu kişinin hukuki olarak hiçbir hakkı yok. Danıştayda temyiz ettiği dava da reddedildi. Kurum mevzuatına göre memur statüsünde yeni sanatçı alamıyoruz. Sanatçı kadrosuna alınabilmesi için kurum mevzuatının değiştirilmesi, sınav açılması ve sınavda başarılı olması gerekiyor dediler  
Dava dilekçesine göre Önder, 1994te TRTye istisna akitli sanatçı olarak girdi. 15 Ağustos 1997de TRT sınavlarına katılarak kazandı. Lise mezunu olduktan sonra sanatçı kadrosuna geçirileceği vaadiyle Televizyon Dairesi Başkanlığı Dış Kaynaklar Müdürlüğü emrinde yardımcı yapım elemanı olarak göreve başladı. 
 