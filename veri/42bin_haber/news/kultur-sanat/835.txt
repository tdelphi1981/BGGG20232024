Tren sürücüsü kendi sergisini açtı
ABD'nin Houston şehrinde yaşayan, Meksika asıllı metro treni sürücüsü Daniel Anguilu'nun sanat aşkı, onu tren raylarından resim galerilerine yönlendirdi.
Metro duvarları, 34 yaşındaki Anguilu'ya ilham verdi, onları ve istasyonların dışındaki duvarlara resimler yaparak başladı kendisini ifade etmeye.  
ANGUILU FARKLI TEKNİĞİYLE DİKKAT ÇEKİYOR / FOTO GALERİ 
"Raylar boyunca ilerlerken, çalışmak istediğim her bir duvarı biliyorum" diyen Anguilu'nun resimleri; geometrik şekiller, dinin etkisiyle çizdiği minareler ve kullandığı canlı renklerle dikkati çekiyor.  
Graffiti yapmaya gençliğinin ilk yıllarında, yasak olmasına aldırmadan çizdiği duvar resimleriyle başlayan sanatçıya stilini geliştirmesinde diğer sokak sanatçıları ve hatta dövme ustaları yardım etmiş. Ama bu kadarı, Anguilu'ya yetmemiş. 
KENDİ SERGİSİNİ AÇTI 
Beş yıldır tren kullanan ve şehrin tüm duvarlarını görmenin kendisine ilham verdiğini söyleyen Anguilu, sonunda kendi sergisini açmayı da başardı.Meksikalı olduğu için sanat başta olmak üzere birçok mesleki alanda daha fazla engeli aşması gereken Anguilu'nun eserleri, Houston'daki Station Çağdaş Sanatlar Müzesi'nde sanat severlerle buluştu. 
Gelen tepkiler oldukça olumlu, müze yetkilileri de ilgiden memnun. Müze yöneticisi James Harithas, sanatçının teknik açıdan nadir rastlanacak bir yeteneğe sahip olduğunu belirtti.