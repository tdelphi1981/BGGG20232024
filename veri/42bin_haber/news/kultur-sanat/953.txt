Ud sesini sevenlere bir başucu albümü
İ.T.Ü Türk Müziği Konservatuarı mezunu olan ve farklı üniversitelerde ud hocası olarak görev yapan üç ud üstadının '3 Dem' albümü piyasaya çıktı.
Henüz öğrencilik yıllarında 3 Dem'i kuran Bilen Işıktaş, Bekir Şahin Baloğlu ve Sami Dural yaklaşık dokuz senelik birlikteliğini bu enfes albümle taçlandırdılar.  
Geçen bu dokuz senede yurtiçi ve yurtdışında sayısız konserler veren ve ciddi bir hayran kitlesine ulaşan 3 dem ud trio'su bu albümü dokuz senelik bir demlenmenin ardından yaptılar ve müzikte demlenmenin ne denli özel bir tını yarattığını bu albümle bizlere gösterdiler.  
Albümde bütün eserler 3 Dem düzenlemesi ve dünya standartlarında bir stüdyoda kaydedilmiş. Eserler aynı anda çalınmış ve Hasan Umut Önder tarafından mixlenmiş. Kayıt kalitesi olarak üst düzey bir sound ve üç virtüöz yorumcunun mızrabından dökülen notalar ve büyülü bir müzik. 
Ünlü udi Fatih Ahıskalı'nın prodüksyon desteğini alarak Seyhan Müzik etiketiyle müzik severlerin huzuruna çıkan 3 Dem albümünde, 3 udinin eserlerinin yanısıra tanıdık eserler de yer almakta. Üsküdara Gideriken, Nihavent Longa ve Irak Halk Şarkısını (Böyle Gelmiş Böyle Gider) hiç böyle dinlemediniz. 
Eğer siz de duygularınızı ud tınılarıyla demlemek istiyorsanız, 3 Dem bir albümden fazlası