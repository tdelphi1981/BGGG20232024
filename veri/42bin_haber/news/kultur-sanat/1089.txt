Piyanist Giovanni Mirabassi İstanbul'da sahne alıyor
Avrupa ve Japonya'da büyük bir hayran kitlesine sahip İtalyan asıllı Fransız piyanist Giovanni Mirabassi, 13 Mart'ta Akbank Sanat'ta sahne alacak.
Akbank Sanat'tan yapılan açıklamaya göre, Avrupa geleneğinin estetik duyarlılığını Afro-Amerikan kültürünün ritmi ve enerjisiyle birleştireceği konserde ünlü piyaniste, basta aranjör ve besteci Gianluca Renzi, davulda ise Kübalı Lukmil Perez eşlik edecek. Giovanni Mirabassi, Gianluca Renzi ve Lukmil Perez üçlüsü Akbank Sanat'taki konserlerinin ardından, 14 Mart'ta ücretsiz workshop 
gerçekleştirecek.