Yapı Kredi Kültür Sanat Yayıncılık'ta bu ay...
Yapı Kredi Kültür Sanat Yayıncılık, mart ayında birçok etkinliğe ev sahipliği yapıyor. 2 Mart Cumartesi

Ocak ayında Yapı Kredi Yayınları'ndan yeni çıkan Lâle kitabını hazırlayan sanat tarihçi, mimar ve yazar Gül İrepoğlu, Yapı Kredi Yayınları'nın Genel Yayın Yönetmeni Raşit Çavaş'ın da eşlik edeceği bir söyleşiyle lâlenin imparatorlukları etkileyen, sanata yön veren uzak ve yakın tarihini ele alıyor.

Gökkubbeye uzanan biçimi, göz kamaştıran renkleri ve kusursuz endamıyla dünyanın pek çok köşesine damgasını vuran, şenliklerle kutlanan lâlenin verdiği esinler, büründüğü simgeler, el verdiği şiirler, renklendirdiği resimler, bezediği mekânlar, yerleştiği yürekler... "Sultanların çiçeği: Lâle" üzerine keyifli bir sohbet...

Konuşmacılar: Raşit Çavaş, Gül İrepoğlu
Yer: Kadıköy Belediyesi Caddebostan Kültür Merkezi
Saat: 15.00-17.00

2 Mart Cumartesi

Herkesin vardır bir farklılığı, bazen başkalarının kusur sandığı…
 
Zürafa Fazi'nin derdi boyundan büyükmüş. Çünkü hiç beğenmiyormuş kendisini. Okulda kim bir araya gelse, yalnız gördükleri arkadaşlarıyla alay ediyormuş. Ne de olsa devenin boynu bile eğriymiş; kirpinin dikenleri, karganın sesi, leyleğin bacakları, filin hortumu, ayının tombulluğu, karıncanın küçüklüğü derken saymakla bitmiyormuş alay konuları… Bunu fark eden Fazi, dâhice bir çözüm hayal etmiş. Hayal ettikçe güzelleşmiş. Güzelleştikçe boynu dikleşmiş. Gözleri ışıl ışıl parlamış.

Kendisine güvenmeyi öğrenen küçük zürafanın hikâyesi bu… Dostluk, dayanışma, paylaşma, yaratıcılık, hayal kurma üzerine kurulan Zürafa Fazi hem küçüklerin hem de büyüklerin çok seveceği bir "farkındalık" kitabı. 

Yaratıcı drama eğitmeni Çiğdem Odabaşı yönetimindeki atölyemize 6-7 yaş aralığındaki tüm çocuklar davetlidir.

Etkinlik 6-7 yaş arası 24 çocuk ile sınırlı. Rezervasyon için: (0212) 252 47 00/503

Yaratıcı Drama Eğitmeni: Çiğdem Odabaşı
Yer: Yapı Kredi Kültür Merkezi
Saat: 10.15-11.00

2 Mart Cumartesi

"Kimse onun gibi gülümsemiyordu bana. Annem, çok işi olduğundan çok yoruluyordu. Bazan gülmeyi unutuyordu. Ablam, 'dersim var, git başımdan' diyordu. Ninem namaz kılıyor, Tanrı'yı düşünüyordu. Babamı zaten az görüyordum. O da ikide bir, 'ben önemsiz bir memurum,' diyordu. Porselen abla yorgun değildi. 'Git başımdan,' demiyordu. Önemsiz biri olduğunu da sanmıyordu."

Porselen Bebek'in farkı neydi peki? 

Yaratıcı drama eğitmeni Çiğdem Odabaşı yönetimindeki atölyemize 8-9 yaş aralığındaki tüm çocuklar davetlidir.

Etkinlik 8-9 yaş arası 24 çocuk ile sınırlı. Rezervasyon için: (0212) 252 47 00/503

Yaratıcı Drama Eğitmeni: Çiğdem Odabaşı
Yer: Yapı Kredi Kültür Merkezi
Saat: 11.15-12.15

2 Mart Cumartesi

Orhan Veli'nin, ilk basımı 54 yıl önce Doğan Kardeş Yayınları arasında çıkan ve o tarihten bugüne Türkiye'de ve Türkiye dışında birçok kez basılan Nasrettin Hoca Hikâyeleri, renkli resimler ve düzeltmelerle yeniden yayımlandı ve Hoca ile Orhan Veli çizgisinin bütünleştiği bir "klasik" olma yolunda...

Nasrettin Hoca Hikâyeleri'nin işleneceği, yaratıcı drama eğitmeni Çiğdem Odabaşı yönetimindeki bu atölyemize 10-11 yaş aralığındaki tüm çocuklar davetlidir.

Etkinlik 10-11 yaş arası 24 çocuk ile sınırlı. Rezervasyon için: (0212) 252 47 00/503

Yaratıcı Drama Eğitmeni: Çiğdem Odabaşı
Yer: Yapı Kredi Kültür Merkezi
Saat: 12.45-13.45

4 Mart Pazartesi

Mimar Sinan Güzel Sanatlar Üniversitesi öğretim üyesi Prof. Kemal İskender, Sanat Tarihi Konuşmaları Dizisi'nin bu etkinliğinde, "Duchamp, Ready-made ve Türevleri"ni ele alıyor.

Duchamp yüzyılın başında yaptığı ready-made ve benzeri işlerle sanatta başlı başına bir ekol olmayı başarmış ve günümüz sanatına kadar süregelen birçok yeni anlayışın ilk örneklerini oluşturmuş bir sanatçıdır.

Konuşmacı: Kemal İskender
Yer: Koç Üniversitesi Anadolu Medeniyetleri Araştırma Merkezi
Saat: 18.30

6 Mart Çarşamba

Daha çok "sanat işletmeciliği" olarak bahsi geçen ve şirketlerin işletmecilik kültürünün sanat kurumlarına benimsettiği bir model olarak anılan "sanat yönetimi" Türkiye'de üzerine çok da konuşulmamış bir alan aslında. Son dönemde İstanbul'un kültür kurumları, mimari yapılandırılmaları, sponsor yatırımcılara çekici vitrinler olarak sunulmaları ya da sanatçılarla aralarında oluşan dil farklılıkları ile tartışılırken, varlıklarını sanat yönetimi alanında nasıl sürdürdükleri ise hiç konuşulmadı.
 
Bu konuşma serisinin amacı da tam da böyle bir dönemde devlet, yerel yönetim, özel sektör ve bağımsız girişimlerle kurulan ve sürdürülen yapılara bakarak, bu alanlardaki kurumlarda varolan ya da hakkında araştıran, yazan ve üreten profesyonellere mikrofonu uzatarak "sanat yönetiminin" sahip olduğu kötü şöhrete bir açıklık getirmek. Kültür kurumlarının nasıl sürdürülebileceğini, bunun için nasıl bir yönetim modeli uygulamakla yükümlü olduklarını tartışabilmek.
 
Kültür yönetimi alanında eğitmenlik yapan ve güncel sanat alanında danışman ve yönetici olarak çalışan, Masumiyet Müzesi Direktörü Esra A. Aysun'un yönetimindeki "Sanat Yönetimi Üzerine Konuşmalar" adlı söyleşi dizisinin ikinci bölümünde "Yerel Yönetimler ve Sanat Yönetimi" başlığı ele alınıyor ve konuğumuz İstanbul Bilgi Üniversitesi, Sanat ve Kültür Yönetimi Bölümü'nden Dr. H. Ayça İnce.

Yöneten: Esra A. Aysun
Konuşmacı: H. Ayça İnce
Yer: Koç Üniversitesi Anadolu Medeniyetleri Araştırma Merkezi
Saat: 18.30

9 Mart Cumartesi

Ali resim yapmayı, hayvanları ve babaannesini çok seviyordu. Babaannesi ona masal anlatırken hayvan taklitleri yapıyor; keçi gibi meliyor, kedi gibi miyavlıyor, takma dişlerini takırdatarak çok üşümüş bir penguen bile oluyordu!
Bir sabah, "Dede, babaannem kime benziyor" diye sordu.

Uzun kulaklı bir tavşana mı, bir kediye mi, yoksa bir bülbüle mi?

Hayat dolu çizgileriyle çocuklar için büyülü dünyalar yaratan Feridun Oral'dan rengârenk, sımsıcak bir hikâye... Ve şimdi sıra bu hikâyenin yaratıcı okumasında!

Yaratıcı drama eğitmeni Çiğdem Odabaşı yönetimindeki atölyemize 6-7 yaş aralığındaki tüm çocuklar davetlidir.

Etkinlik 6-7 yaş arası 24 çocuk ile sınırlı. Rezervasyon için: (0212) 252 47 00/503

Yaratıcı Drama Eğitmeni: Çiğdem Odabaşı
Yer: Yapı Kredi Kültür Merkezi
Saat: 10.15-11.00

9 Mart Cumartesi

Ona göre sahte değerlerin yaygın olduğu bir toplumda gülünç olmayan tek şey sevgiydi. Ekmek Elden Süt Memeden öykü kitabı için Yusuf Atılgan şunları söylüyor: "1970 yılı güzünde yazılmış bu iki masal çocukları olduğu kadar, büyükleri de ilgilendirir sanırım. İkisinde de ninemin anlattığı masalların öğelerinden yararlandım."

Yaratıcı drama eğitmeni Çiğdem Odabaşı yönetimindeki atölyemize 8-9 yaş aralığındaki tüm çocuklar davetlidir.

Etkinlik 8-9 yaş arası 24 çocuk ile sınırlı. Rezervasyon için: (0212) 252 47 00/503

Yaratıcı Drama Eğitmeni: Çiğdem Odabaşı
Yer: Yapı Kredi Kültür Merkezi
Saat: 11.15-12.15

9 Mart Cumartesi

Meraklı çocuklar için Her Güne Birer Soru Daha! 

Eğlenceli çizimleri ve dinamik içeriğiyle meraklı çocukların başvuru kaynağı olan ve Yapı Kredi Yayınları tarafından yayımlanan Her Güne Bir Soru'nun ardından, "Peki, ama neden?" diye sormaktan usanmayan çocuklar için Her Güne Birer Soru Daha: "Bilgi"yi eğlenceli kılmayı hedefleyen Her Güne Birer Soru Daha, coğrafyadan tarihe, çevre duyarlılığından hayvanlara, tarihi kişilerden yabancı kültürlere uzanan soru-cevap yelpazesiyle meraklıları yalın bir dille aydınlatıyor.

Yaratıcı drama eğitmeni Çiğdem Odabaşı yönetimindeki atölyemize 10-12 yaş aralığındaki tüm çocuklar davetlidir.

Etkinlik 10-12 yaş arası 24 çocuk ile sınırlı. Rezervasyon için: (0212) 252 47 00/503

Yaratıcı Drama Eğitmeni: Çiğdem Odabaşı
Yer: Yapı Kredi Kültür Merkezi
Saat: 12.45-13.45

11 Mart Pazartesi

Yapı Kredi Kültür Merkezi'nin düzenlediği edebiyat etkinliğinde önde gelen yazarlarımızla anılara yolculuklar yapıyoruz. Yazarlar, albümlerinden seçtikleri çok özel fotoğraflar eşliğinde yaşamlarının dönüm noktalarından, ailelerinden, arkadaşlarından, iş çevrelerinden, edebiyat dünyasındaki ilişkilerinden ve dostluklarından bahsediyorlar; sanki evlerine konuk olmuşuz da dizimize koydukları albüm fotoğraflarını bize hikâye ediyormuşçasına...

Yazarların özel hayatlarından kesitleri kendi ağızlarından dinlerken bir yandan da önemli yapıtlarına, sevdiğimiz kitaplarına ilişkin anekdotlar, ipuçları çıkmakta.

Foto-biyografik Söyleşiler'in bu ayki konuğu Haydar Ergülen.

Yöneten: Nursel Duruel
Konuşmacı: Haydar Ergülen
Yer: Koç Üniversitesi Anadolu Medeniyetleri Araştırma Merkezi
Saat: 18.30

13 Mart - 6 Nisan

Osmanlı'nın tek başına giriştiği son savaş… Acı bir yenilgi, onur kırıcı bir barış antlaşması... Bu hengâmede tutsak düşen genç bir Osmanlı subayının Sofya'daki tutsaklık günlerinde topladığı kartpostallarla oluşturduğu albüm… Bu acı savaşa Bulgar devletinin bakış açısını yansıtan ve Türk kamuoyunca bugüne kadar hiç bilinmeyen kartpostallar bütüncül bir belgeselin kareleri olarak değerlendiriliyor. 20. yüzyıl başında yaşanan ve Birinci Dünya Savaşı'nın küçük çaplı bir provası sayılan Balkan Savaşı "100. Yılında Kartpostallarla Balkan Savaşı" adlı sergiyle ilk kez bu denli ilginç bir görsellikle sergileniyor.

Yapı Kredi Kültür Merkezi ve Kadıköy Belediyesi Caddebostan Kültür Merkezi Sanat Galerisi'nin işbirliğiyle sergilenen "100. Yılında Kartpostallarla Balkan Savaşı" adlı sergi 13 Mart-6 Nisan tarihleri arasında ziyaret edilebilecek.

Yer: Kadıköy Belediyesi Caddebostan Kültür Merkezi Sanat Galerisi

13 Mart Çarşamba

Yayıncılık alanında editörlük mesleğinin Türkiye'de son yıllarda kurumsallaştığını söyleyebiliriz, artık yayımlanan kitaplarda editörlerin de adı var. Aslında çevirmenlerle editörler yayımlanacak metin üzerinde yoğun emek harcayan ama çoğu zaman yazarın gölgesinde kalan kişiler olarak ortak bir kaderi paylaşıyor.

Bu söyleşi bu iki mesleğin örtüşme alanını ele alacak ve çeviri editörlüğü konusunu inceleyecek. Her ikisi de deneyimli birer editör ve çevirmen olan Selahattin Özpalabıyıklar ve Levent Cinemre, yayınevlerinde çeviri editörlüğü sürecinin nasıl işlediğini ayrıntılarıyla ele alacaklar. Söyleşide gündeme gelecek konulardan bazıları çevrilecek yabancı yapıtların seçimi, uygun metin için uygun çevirmenlerin bulunması, editörlerin çeviri metin ve çevirmenle ilişkileri ve editörlükte uzmanlaşma, çeviri/telif editörlüğü.

Yöneten: Birsen Talay Keşoğlu
Konuşmacılar: Selahattin Özpalabıyıklar, Levent Cinemre
Yer: Koç Üniversitesi Anadolu Medeniyetleri Araştırma Merkezi
Saat: 18.30

16 Mart Cumartesi

Kanatlı Karınca ile Uçan Kaplumbağa da Bilgin Adalı'nın Yapı Kredi Yayınları'ndaki son ve yeni kitabı… Ayşın Delibaş Eroğlu'nun resimlediği bu sevimli kitapta kirpicik ile kaplumbağa uçan kuşlara baktıkça onlara özeniyor, "Ah! Keşke biz de uçabilsek!" diyorlarmış. Sihirli pınar onların bu isteğini duyup hemen kanat takmış gövdelerine. Peki, mutlu olmuşlar mı? 

Yaratıcı drama eğitmeni Çiğdem Odabaşı yönetimindeki atölyemize 5-6 yaş aralığındaki tüm çocuklar davetlidir.

Etkinlik 5-6 yaş arası 24 çocuk ile sınırlı. Rezervasyon için: (0212) 252 47 00/503

Yaratıcı Drama Eğitmeni: Çiğdem Odabaşı
Yer: Yapı Kredi Kültür Merkezi
Saat: 10.30-11.15

16 Mart Cumartesi

1956 yazında 23 yaşında genç bir öykücü olan Tahsin Yücel, Elbistan'da geçen çocukluğunda annesinden dinlediği masalları ona tekrar anlattırarak yazdı. "Anamın Masalları" adını vermeyi düşündüğü bu masallara daha sonra "Anadolu Masalları" ismini uygun gördü. Bu masallara bir de kendi yazdığı Sümüklüböcek'i ekledi. 1957'den beri bu masallar okundu, dinlendi ve çocuklar onları çok sevdi. Ünlü bir yazar ve bilimadamı olan Tahsin Yücel ise hâlâ bir "masal babası".

Yaratıcı drama eğitmeni Çiğdem Odabaşı'yla "Düş Serüvenleri"nde yolculuğa çıkıyoruz. Atölyemize 9-10 yaş aralığındaki tüm çocuklar davetlidir.

Etkinlik 9-10 yaş arası 24 çocuk ile sınırlı. Rezervasyon için: (0212) 252 47 00/503

Yaratıcı Drama Eğitmeni: Çiğdem Odabaşı
Yer: Yapı Kredi Kültür Merkezi
Saat: 11.30-12.30

16 Mart Cumartesi

1902'de doğdum
doğduğum şehre dönmedim bir daha
geriye dönmeyi sevmem
üç yaşında Halep'te paşa torunluğu ettim
on dokuzumda Moskova komünist üniversite öğrenciliği
kırk dokuzumda yine Moskova'da Tseka-Parti konukluğu
ve on dördümden beri şairlik ederim 
kimi insanlar otların kimi insan balıkların çeşidini bilir
ben ayrılıkların
kimi insan ezbere sayar yıldızların adını
      ben hasretlerin... 
 
Çağdaş Türk şiirinin yenilikçi şairlerinden Nâzım Hikmet, ele avuca sığmaz canlı kişiliği ve özellikle toplumsal alandaki eylemci ve düşünür kimliğiyle Türk şiirinde efsane kabul edilmektedir. Ne Güzel Şey Hatırlamak Seni kitabında Genco Erkal'ın muhteşem sesi ile şiirlerinin dizeleri bir araya geliyor. 

Nâzım Hikmet şiirlerini grup eşliğinde okuyup oyun ve canlandırmalar ile sorgulayacağımız atölyemizde şiir türü işlenecektir. Kendi yaşantılarımızdan yola çıkarak şiir türünde ifade bulacağımız yazılarımızı birlikte paylaşmayı amaçlıyoruz.

Çiğdem Odabaşı yönetimindeki yaratıcı okuma atölyeleri eğitimcilere, okumaya farklı bakış açıları kazandırmayı hedefliyor. Kitaptaki değerlerin grup eşliğinde sorgulanmasıyla çeşitli sonuçlara varmaya ve farklı disiplinlere de uyarlanabilecek yeni yöntem ve yaklaşımlar geliştirmeye yardımcı olmayı hedefleyen atölyemize tüm öğretmen ve kütüphaneciler davetlidir.

Rezervasyon için: (0212) 252 47 00/503

Yaratıcı Drama Eğitmeni: Çiğdem Odabaşı
Yer: Yapı Kredi Kültür Merkezi
Saat: 13.00-14.30

18 Mart Pazartesi

Açık Radyo'da yayınlanan, yapımcılığını  üstlendikleri Donizetti Klasik Müzik Ödüllü "Alla Turca" programından kendilerini tanıdığımız Ersin Antep ve Ali Pınar yönetimindeki müzik sohbetlerinin ikinci başlığı; "Osmanlı Saray Müzik Kurumunda 1915 Dönemeci"...

"Bizim Donizetti" başlıklı ilk sohbette ele alınan Donizetti ve onunla şekillenen Saray Müzik Kurumu "Musika-i Hümayûn"un, yerli idareciler yönetimine geçişinden sonra yaşananlar, kurumun Cumhuriyet'e değin yaşadığı süreçte yaşanan dönemeçler ele alınıyor.

Flüt Sanatçısı ve ilk Türk Orkestra Şefi Safvet Atabinen'in bilinmeyen yönleri, bugünkü Cumhurbaşkanlığı Senfoni Orkestrası'nın temellerini attığı Osmanlı dönemi çalışmaları da konu başlıkları arasında bulunuyor.

Çoksesli müziğin ülkemizde resmi olarak girmesinin tarihini merak edenler, Donizetti'den sonra Musika-i Hümayûn ilk Türk yöneticisini ve Cumhuriyet müzik kurumlarına sağladığı dolaylı yararı öğrenmek isteyenler için yine kaçırılmayacak bir sohbet!

Konuşmacılar: Ersin Antep, Ali Pınar
Yer: Koç Üniversitesi Anadolu Medeniyetleri Araştırma Merkezi
Saat: 18.30

20 Mart Çarşamba

Merih Akoğul'un hazırlayıp sunduğu Fotoğraf Kulübü etkinliğinin Mart ayı programında, dünya fotoğraf tarihinde ayrıksı yeri olan iki önemli fotoğrafçı ele alınacak: Diane Arbus ve Lisette Model.

İlk fotoğraf derslerini fotoğrafçı olan eşi Allan Arbus ve bu programda birlikte işlenecek Lisette Model'den alan Diane Arbus, fotoğrafa getirdiği farklı anlatım tarzı ile, iç dünyaların fotoğraf aracılığıyla fizyonomi, psikoloji ve sosyoloji üzerinden taşınmasında öncü olmuştur.

Yaşamın bütününü trajik bir süreç olarak gören Arbus, kendi yaşamına son vermeden önce, çekmiş olduğu fotoğraflar aracılığıyla, dünya fotoğraf tarihine unutulmaz bir görsel miras bırakmıştır. 

Konuşmacı: Merih Akoğul
Yer: Koç Üniversitesi Anadolu Medeniyetleri Araştırma Merkezi
Saat: 18.30

25 Mart Pazartesi

Mimar Sinan Güzel Sanatlar Üniversitesi öğretim üyesi Prof. Kemal İskender, Sanat Tarihi Konuşmaları Dizisi'nin bu etkinliğinde, "Realizm, İdealleştirme ve İllüstrasyon Tanım ve İlişkileri"ni ele alıyor.

Resim ve illüstrasyon çoğu kez birbirine karıştırılan kavramlardır. 19. yüzyıl ortalarından bu yana resim, illüstrasyon ve idealleştirmenin hangi çizgide birbirinden ayrıldıklarını belirlemek bu konuda uzmanlaşmış kişilerin bile çoğu zaman başa çıkamadıkları bir iştir.

Konuşmacı: Kemal İskender
Yer: Koç Üniversitesi Anadolu Medeniyetleri Araştırma Merkezi
Saat: 18.30

27 Mart Çarşamba

Sibel Oral ile Elif Tanrıyar'ın birlikte hazırladıkları "Yazarın Gayriresmi Portresi" Mart ayında 1950 Kuşağı'nın önde gelen isimlerinden Demir Özlü'yü konuk ediyor.

Türkçede varoluşçu edebiyatın en köklü ve özgün sesi olan Demir Özlü, 1958 tarihli klasikleşen yapıtı Bunaltı'dan yeni çalışmalarına varıncaya dek 55 yıllık yazı'n macerasını meraklı okurla paylaşıyor.

Yönetenler: Sibel Oral, Elif Tanrıyar
Konuşmacı: Demir Özlü
Yer: Koç Üniversitesi Anadolu Medeniyetleri Araştırma Merkezi
Saat: 18.30

30 Mart Cumartesi

Macar yazar Erika Bartos'un hem yazıp hem resimlediği,  Uğurböceği Sevecen ile Salyangoz Tomurcuk serisinin Arkadaşlık, Gökkuşağı ve Noel Baba başlıklı kitaplarından sonra dördüncü kitabı: Uçurtma.

Çocuklar bu atölyede hayal kurmak, arkadaşlık, paylaşmak, birlikte olmak ve beraber üretmenin önemini kavrarken Uğurböceği Sevecen ile Salyangoz Tomurcuk'un eğlenceli serüvenine ortak olacaklar. Atölyemize 5-6 yaş aralığındaki tüm çocuklar davetlidir.

Etkinlik 5-6 yaş arası 24 çocuk ile sınırlı. Rezervasyon için: (0212) 252 47 00/503

Yaratıcı Drama Eğitmeni: Çiğdem Odabaşı
Yer: Yapı Kredi Kültür Merkezi
Saat: 10.30-11.15

30 Mart Cumartesi

Bir karınca düşünün... Ama meraklı mı meraklı!

Ulu ağaçlara tırmanıp uzaklara bakmak, uzaklarda gördüğü yerlere gitmek, başka yerlerde yaşayan karıncalarla tanışmak, daha da, daha da uzaklara, gökyüzüne kadar çıkmak istiyor... Cesaretle yollara düşüyor, kâh bir ceviz kabuğunda dereler geçiyor, kâh bir kırlangıcın sırtında kilometreler katedip şehirler geziyor.

İşte size Meraklı Karınca Cimcim ile karınca yoldaşı Tintin ve diğer dostlarının serüvenleri...

Bilgin Adalı'dan hayata duyulan merak ve öğrenme hevesi üzerine çok eğlenceli bir hikâye... 

Yaratıcı drama eğitmeni Çiğdem Odabaşı yönetimindeki atölyemize 7-9 yaş aralığındaki tüm çocuklar davetlidir.

Etkinlik 7-9 yaş arası 24 çocuk ile sınırlı. Rezervasyon için: (0212) 252 47 00/503

Yaratıcı Drama Eğitmeni: Çiğdem Odabaşı
Yer: Yapı Kredi Kültür Merkezi
Saat: 11.30-12.30

30 Mart Cumartesi

Otuz iki yıllık bir zaman diliminde yazılan İnce Memed dörtlüsü, düzene başkaldıran Memed'in ve insan ilişkileri, doğası ve renkleriyle Çukurova'nın öyküsüdür. Yaşar Kemal'in söyleyişiyle "içinde başkaldırma kurduyla doğmuş" bir insanın, "mecbur adam"ın romanı.

Bu atölyeyle katılımcılar Yaşar Kemal ve başyapıtı İnce Memed'i farklı bir yöntemle yeniden okuma; dilini, yaklaşımını, eleştirisini anlama ve irdeleme fırsatı elde edecekler. 

Çiğdem Odabaşı yönetimindeki yaratıcı okuma atölyeleri eğitimcilere, okumaya farklı bakış açıları kazandırmayı hedefliyor. Kitaptaki değerlerin grup eşliğinde sorgulanmasıyla çeşitli sonuçlara varmaya ve farklı disiplinlere de uyarlanabilecek yeni yöntem ve yaklaşımlar geliştirmeye yardımcı olmayı hedefleyen atölyemize tüm öğretmen ve kütüphaneciler davetlidir.

Rezervasyon için: (0212) 252 47 00/503

Yaratıcı Drama Eğitmeni: Çiğdem Odabaşı
Yer: Yapı Kredi Kültür Merkezi
Saat: 13.00-14.30