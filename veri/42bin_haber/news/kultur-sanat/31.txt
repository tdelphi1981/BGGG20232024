Dünya yıldızları Jolly Jokerden geçiyor
Jolly Joker'ler dünyaca ünlü yıldızları ağırlıyor. Jay Jay Johanson, 8 Kasım Perşembe İstanbul'da ve 9 Kasım Cuma Ankara'da şarkılarını seslendirecek. 15 Kasımda ise dünyanın en iyi 10 gitaristinden biri olan Jeff Loomis ve 29 Kasımda rock müziğin efsanesi Uriah Heep'i Türk hayranlarıyla buluşacak.İsveç'in ünü dünyaya yayılmış sanatçılarından Jay Jay Johanson, 8 Kasım Perşembe Jolly Joker İstanbul ve 9 Kasım Cuma Jolly Joker Ankara'da konser vermek için Türkiye'ye geliyor.  

Türkiyede birçok hayranı olan Jay Jay Johanson, bu kez tüm grubuyla sahne alacak 

JAY JAY JOHANSONDAN VİDEOLU MESAJ
Ünlü sanatçı Jay Jay Johanson Türkiye konserleri için videolu davet mesajı yollayarak herkesi konserlerine davet etti. Johanson videosunda Türk hayranlarına şöyle seslendi, "Türkiye'ye yakında tekrar geleceğim için çok mutluyum. Tüm grubumla çalacağım. 8 Kasım İstanbul ve 9 Kasım Ankara konserlerimde sizlerle olacağım. Görüşmek üzere..."   JEFF LOOMIS ILK KEZ TÜRKİYEDE  Jeff Loomis (ex-Nevermore), 15 Kasım Perşembe gecesi Easternbull Entertainment organizasyonuyla Türkiye'deki ilk solo konserini vermek üzere Jolly Joker Istanbul'da. Jeff Loomis, kariyerine hızlı bir giriş yaptı. Henüz 16 yaşındayken Megadeth'in gitaristi olmak için elemelere giren ve sadece yaşı yüzünden kabul edilemeyen gitarist, 1994'te progressive metal devi Nevermore'a katıldı. Grupla birlikte 8 albüm ve 1 EP yayınlayan Jeff, kısa sürede grubun omurgası ve beyni haline geldi. Gruptan 2011'de ayrılan ve solo kariyerine yoğunlaşan Jeff Loomis hâlâ dünyanın en önemli metal gitaristlerinden biri olarak kabul ediliyor. Solo olarak 2008'de "Zero Order Phase" ve 2012'de "Plains Of Oblivion" adlı albümleri yayınlayan Jeff Loomis'in son albümünde yer alan konukları arasında Marty Friedman (ex-Megadeth), Tony MacAlpine, Chris Poland (ex-Megadeth), Ihsahn (Emperor) ve Attila Vörös bulunuyor.   29 KASIMDA URIAH HEEP Efsane grup Uriah Heep Türkiye'de. 1969 yılında kurulan İngiliz rock grubu Uriah Heep Jolly Joker İstanbul sahnesinde sevenleriyle buluşacak.  Kurulduğu yıldan beri orijinal kadrosunu koruyan, 20'ye yakın albüm ve 30 milyonu aşan satış rakamı ile rock müziğin önemli gruplarından Uriah Heep, 29 Kasım Perşembe gecesi Jolly Joker İstanbul, 30 Kasım Cuma gecesi Jolly Joker Ankara sahnesinde olacak.  