Hayrünnisa Gül, Sabancı Müzesi'ni gezdi
Cumhurbaşkanı Abdullah Gülün eşi Hayrünnisa Gül, Türkan Sabancı ile birlikte Sakıp Sabancı Müzesinin düzenlediği "Monetnin Bahçesi" ile Kitap Sanatları ve Hat Koleksiyonu sergilerini gezdi.Sakıp Sabancı Müzesine gelişinde Türkan Sabancı ve müze yetkilileri tarafından karşılanan Hayrünnisa Gül, ilk olarak yenilenen Atlı Köşkteki Kitap Sanatları ve Hat Koleksiyonu sergisini gezdi. Sakıp Sabancı Müzesi koleksiyonlarının ve arşivinin dijital ortama aktarıldığı yeni teknolojik düzenlemeyle Türk ve İslam sanatının nadir el yazması kitaplarının yer aldığı koleksiyonu tek tek inceleyen Gül, eserler hakkında uzmanlardan bilgi aldı.

İslam sanatının 14. yüzyıldan 20. yüzyıla kadar uzanan önemine ait, ünlü hattatların ve kitap sanatçılarının elinden çıkmış 200den fazla eserin yer aldığı sergiyi gezdikten sonra Gül, yetkililerle birlikte eserlerin yenilenme ve restorasyon çalışmalarının yapıldığı laboratuvarları da ziyaret etti.Gül daha sonra Türkan Sabancı ile birlikte Fransız Ressam Claude Monetnin çiçek ve doğa temalı tablolarının yer aldığı sergiyi gezdi.