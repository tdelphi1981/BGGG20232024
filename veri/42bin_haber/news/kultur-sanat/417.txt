Çamlıca'ya Kırım gibi 'Ak Mescit' yapalım
KÜLTÜR ve Turizm Bakanı Ertuğrul Günay'dan, Çamlıca'ya 'Ak Mescit' önerisi...
 GÜNAY, Mimar ve Mühendisler Grubu'nun (MMG) toplantısında Çamlıca'ya yapılması planlanan camiyle ilgili görüşlerini paylaştı. Günay, İstanbul'un yeni kültür merkezleri ve yeni nikah salonları gibi yeni camilere de ihtiyacı olduğunu belirtti. 'Bunları İstanbul'un gözünü çıkartmadan yapmak lazım' diyen Günay şöyle devam etti: Çamlıca'ya yapılacak caminin iki binli yıllara yakışır, İslam mimarisinin geleneğini koruması gerekir. İstanbul'da bir Ak Mescit yok. Böyle mücevher gibi bir şey yapalım. Bakın Kırım'da, Kazan'da var ama İstanbul'da yok. Cesametiyle değil zarafetiyle ortaya çıksın, pırıl pırıl olsun. Tacın yakutu gibi orada gözüksün. Hatta adı da Ak Mescit olsun' dedi.
  