Radio Moscow'dan 4 şehirde 4 konser
Üç kişiden oluşan phychedelic blues-rock grubu Radio Moscow, StageArt organizasyonuyla 4-7 Mart tarihleri arasında Türkiyede dört şehirde mini bir turneye çıkmaya hazırlanıyor.
Radio Moscowun müzik hikayesi çoğu grup gibi bir evin garajında yapılan kayıtlarla başladı. Bu demolardan birini dinleyen The Black Keys üyesi Dan Auerbach, Radio Moscowun solisti Parker Griggsi arayarak ona ilk albümlerinin prodüktörlüğünü yapmak istediğini söylediğinde ise grup için büyük bir fırsat doğmuştu.   
2007de yayınladıkları kendi isimleri taşıyan ilk albümlerinden sonra ikişer yıl aralıklar çıkardıkları albümler müzik kritikleri tarafından büyük beğeni topladı. Son albümleri 3&3 Quartersı geçtiğimiz sene müzikseverlere sunan Radio Moscow, yıllar içerisinde 60ların güçlü gitar soundunu seyircilerle buluşturmayı başardı. Özellikle Jimi Hendrixi andıran müzik stilleriyle grup beğeniyle takip edilmeye devam ediliyor. 
Radio Moscow bu kez StageArt organizasyonuyla dört gün boyunca Türkiyenin dört farklı şehrini dolaşarak sesini daha geniş bir kitleye duyurmaya hazırlanıyor. 4 Martta Ankara Eskiyenide başlayacak olan turne, 5 Martta Bursa, 6 Martta Eskişehir Peyotede devam ederek 7 Martta İstanbuldaki Salon İKSV konseri ile son bulacak.