'Terminatör' hayatını anlattı
Ünlü aktör Arnold Schwarzenegger kendi hayatını anlattığı "Total Recall" (Hayatımın Gerçek Hikayesi) adlı kitabını Frankfurt Kitap Fuarı'nda tanıttı.
 Schwarzenegger tanıtımda yaptığı konuşmada, "Terminatör ve valilikten sonra eğitimcilik geliyor" dedi.
 Çok sayıda hayranının katıldığı tanıtımda Schwarzenegger, ABD'nin Güney Kaliforniya eyaletindeki Devlet ve Küresel Politika Enstitüsü'nde ders vereceğini belirterek, "Hala çalışmaya açım" dedi.
 Schwarzenegger, "başarı ile taçlanan veya ünlenen kişilerin, yaptıkları yanlışlar ile başa çıkabilmeleri gerektiğini ifade ederek, kendisinin de zamanında yaptığı hatalardan sıyrılarak üzerinde kalan lekeleri temizlemeyi başardığını" anlattı.
  