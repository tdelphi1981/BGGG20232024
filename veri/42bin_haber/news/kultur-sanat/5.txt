Bestelerinde Neşet Ertaş'ı anlatacaklar
Bu yıl 19'uncusu düzenlenecek TBD-Halıcı Bilgisayarla Beste Yarışması, merhum sanatçı Neşet Ertaş'a ithaf edildi.
 Amatör ve profesyonel tüm bestekarlara açık olan yarışmada besteciler, Ertaş'ın ölümsüz eserlerinden ilham alarak, özgün ve yaratıcı eserler oluşturacak.
 Yarışmanın düzenleyicisi Emrehan Halıcı, yarışmanın geçen yıllarda Hazreti Mevlana, Aşık Veysel gibi isimler için düzenlendiğini anımsattı.
 Bu yılki yarışmanın ana temasının sanatçı Neşet Ertaş için belirlendiğini bildiren Halıcı, yarışmanın Ertaş'ın onayıyla ilk kez adına düzenlendiğini belirterek, ''Yarışma teması bu nedenle çok büyük. Ölümsüz eserlerinden ilham alarak, özgün ve yaratıcı boyutlarda biçimlenecek besteler, farklı kültür müziklerinin sentezlerine yeni örnekler oluşturacaktır'' dedi.
 Müziğin duayenleri jüride
 Halıcı, ilki 1995'te düzenlenen TBD-Halıcı Bilgisayarla Beste Yarışması'nın jürisinin de Attila Özdemiroğlu, Garo Mafyan, İzzet Öz, Borga Parlar, Hakan Özer, Şeref Oğuz, Mehmet Okonşar, Sinan Akçıl, Faruk Eczacıbaşı, Artun Ertürk ile kendisinin yer aldığını kaydetti.
  