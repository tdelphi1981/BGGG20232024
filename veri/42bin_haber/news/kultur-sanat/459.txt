Genç Werther’in Acıları
Ödüllü bale “Genç Werther’in acıları” yeniden Süreyya Opera Sahnesi’nde!
 2012 Donizetti Ödülleri’nde ‘Yılın Bale-Dans Yapımı’ kategorisinde en iyi yapım seçilen,Istanbul Devlet Opera ve Balesi sanatçılarından Deniz ZIREK’in ise ‘Yılın Kadın Dansçısı’ ödülüne layık görüldüğü “Genç Wether’in Acıları”  balesi, Süreyya Opera Sahnesi’nde yeniden seyirciyle buluşuyor.
 Fransız sanatçı Yannick Boquin’in, Frédéric Chopin’in müziklerine uyarladığı “Genç Werther’in Acıları”, 20,22,25 ve 27 Aralık tarihlerinde Kadıköy Belediyesi Süreyya Opera Sahnesi’nde seyirciyle buluşuyor.
 Koreografisi Yannick BOQUIN’a ait eserin librettosunu yazıp ve sahneye koyanlar ise, yine Yannick BOQUIN ve Siner GÖNENÇ imzasını taşıyor.
 Genç Werther’in Charlotte’ye olan aşkını, orijinal romana bağlı olarak yorumlayan koreograf, romantik dönemin en önemli bestecilerinden Chopin’in müzikleri üzerine kurguladığı atmosferde lirizmi doruklara taşıyor.
 Piyano eşliğiyle sahnelenen eserde, temsil boyunca ünlü besteci F.CHOPIN’in birbirinden muhteşem 28 eseri; Bakü asıllı piyanist, İzmir Devlet Opera ve Balesi misafir sanatçısı Yelena Şekalyova tarafından yorumlanıyor. Eserin bir diğer sürprizi ise başarılı bariton Bahadır Noyan Coşkun’un seslendirdiği ve kendisine ait bir beste olan arya. 
 Eserde; Werther’i Melih Mertel/Erhan Güzel, Charlotte’yi Deniz Zirek/Zuhal Balkan, Albert’i Barış Adikti/Ömer Erenler Albert’in yakın arkadaşı Wilhelm’i ise Egemen Kement/M.Nuri Arkan yorumluyor. 
 Eserin ait olduğu dönem olan 18.yüzyılı andıran dekor ve kostümlerin yaratıcısı İsmail Dede, ışık ise Bülent Darcan imzası taşıyor. 
 Kadıköy Süreyya Opera Sahnesi’nde seyirciyle buluşacak olan Genç Werther’in Acıları, bale sevenler için kaçırılmaması gereken bir eser!
 “Genç Wether’in Acıları” 
 Aralik ayında;
 20 ,25,27 Aralık saat: 20.00
 22 Aralık’ta saat:16.00’da izlenebilir.