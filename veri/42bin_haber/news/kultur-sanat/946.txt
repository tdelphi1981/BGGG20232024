Yılmaz Erdoğan'ın ilginç Kadir İnanır anısı
18'inci Londra Türk Film Festivalinin açılış galası, Yılmaz Erdoğanın yazıp yönettiği "Kelebeğin Rüyası" filmiyle yapıldı.
Londranın ünlü West End Odeon Sinemasında gerçekleşen galaya filmin yönetmeni ve senaristi Yılmaz Erdoğan başrol oyuncuları Kıvanç Tatlıtuğ, Belçim Bilgin, Mert Fırat, Farah Zeynep Abdullah ile Kadir İnanır katıldı. 

Gösterimden önce kırmızı halıda sırasıyla Kadir İnanır ve ardından filmin oyuncuları yürüdü. Hayranlarının büyük ilgisiyle karşılaşan Kıvanç Tatlıtuğ ise geceye damgasını vurdu. Tatlıtuğun hayranları yakışıklı oyuncudan imza almak ve birlikte fotoğraf çektirmek için birbirleriyle yarıştı.

KADİR İNANIRA YAŞAM BOYU BAŞARI ÖDÜLÜ

Gala gecesinde, Türk sinemasının usta oyuncusu Kadir İnanıra da 'Yaşam Boyu Başarı Ödülü' verildi.

Türkiye Cumhuriyeti Londra Büyükelçisi Ünal Çeviközün takdim ettiği ödülü alan İnanır, duygularını; "Çok heyecanlıyım. Avrupa'nın en büyük şehrinde yaşıyorsunuz ama dünyanın cennetinden mahrumsunuz. Ben 43 yıldır söyleyeceklerimi filmlerimde söylüyorum. Şimdi size 75 milyonun yaşadığı cennet ülkemizden yürekleri sıcacık sevgiyle barış dolu selamlar getirdim" sözleriyle dile getirdi. İnanır, filmi izlemeden salondan ayrıldı.

YILMAZ ERDOĞANDAN İNGİLİZCE AÇILIŞ

Alkışlarla uğurlanan Kadir İnanırın ardından sahneye Kelebeğin Rüyası filminin yönetmeni ve senaristi Yılmaz Erdoğan ile oyuncular Kıvanç Tatlıtuğ, Belçim Bilgin, Mert Fırat ve Farah Zeynep Abdullah çıktı.

Konuşmasına İngilizce başlayan Erdoğan, "Londra aksanıyla konuşmak zorundayım, bu çok daha iyi" sözleri salondakileri kahkahaya boğdu.

"SKODA BACAK OLDUĞUNU FARK ETTİM"

Kadir İnanır ile ortamlarda çok fazla karşılaşamadıklarını söyleyen Erdoğan, İnanır ile bir anısını da paylaştı:

"Oynadığım filmin bir sahnesinde koşuyordum, Kadir abi de 'Ben o an anladım zaten' deyince kendi kendime 'O an geldi, Kadir abi oyunculuğumu övecek' dedim. Meğer skoda bacak olduğumu fark etmiş" dedi.

Filmin başrol oyuncusu Kıvanç Tatlıtuğ kendini alkış yağmuruna tutan hayranlarına duygularını, "Şu anda gerçekten çok heyecanlıyım. Sizlerin karşısında olmaktan mutluluk duyuyorum. İnşallah sizlerle baştan sona filmi izleyeceğiz. Bizi yalnız bırakmadığınız için çok teşekkür ediyorum, hepinizi çok seviyorum" sözleriyle aktardı.

HEYECANDAN FİLMİ İZLEYEMEDİK

Filmin başrol oyuncularından ve Yılmaz Erdoğan'ın eşi Belçim Bilgin de seyircilerle rüyalarını paylaştıkları için çok heyecanlı olduklarını söyleyerek, "İki gün önce filmin İstanbul galasını yaptık ama o gece heyecandan izleyemedik. Şimdi biz de sizinle birlikte rüyaya gireceğiz, çok mutluyuz" dedi.

AKLIMIZLA DÜŞÜNDÜK SIRA KALPTE

Film gösteriminin ardından yeniden alkışlarla sahneye çıkan Yılmaz Erdoğan, filmiyle ilgili olarak, "Aklımızla yeteri kadar düşündük ve davrandık sıranın kalple düşünmekte olduğunu söyleyecek kadar kısa bir öykü aslında, herkese çok teşekkür ediyorum" dedi.

Festival açılışı film gösteriminin ardından sona erdi.

21 Şubat-3 Mart tarihleri arasında düzenlenen 18'inci Londra Türk Film Festivali'nde, 30'a yakın Türk filmi farklı sinemalarda vizyona girerek seyirciyle buluşacak.