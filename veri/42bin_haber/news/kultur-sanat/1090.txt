İlk Türk savaş muhabiri kadın anısına sergi
İSTANBUL Arel Üniversitesi Güzel Sanatlar Fakültesi Öğretim Üyesi ve fotoğraf sanatçısı Prof. Güler Ertan, ilk Türk kadın savaş muhabiri Semiha Es anısına, Elazığ'da fotoğraf sergisi açtı.
Eski Hükümet Konağı binasında Elazığ Fotoğraf Amatörleri Derneği'nce düzenlenen fotoğraf sergisinin açılışını Elazığ Valisi Muammer Erol ve Prof. Ertan birlikte yaptı.Sergide emeği geçenlere ve fotoğraf sanatçılarına teşekkür eden Elazığ Valisi Muammer Erol, "Fotoğraflar güzel. Estetikten anlamam ama çeken fotoğraf sanatçıları, anlatmak istediklerinin vurgulanması açısından ayrıntı ve kalite adına yakalayabilecekleri ne varsa yakalamaya çalışmışlar" dedi. Türkiye'nin değişik illerinden 44 amatör kadın fotoğrafçı ve İstanbul Arel Üniversitesi Güzel Sanatlar Fakültesi Öğretim Üyesi Prof. Güler Ertan tarafından çekilen 55 fotoğrafın yer aldığı sergide, 'kadın gözüyle kadını yansıtan fotoğraflar' bulunuyor. Sergi iki gün ziyarete açık kalacak.