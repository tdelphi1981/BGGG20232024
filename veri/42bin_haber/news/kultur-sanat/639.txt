Türkiye'den PEN'e soruşturma
Piyanist Fazıl Say'ın yargılanmasını eleştiren Dünya Yazarlar Birliği'ne (PEN), ifade özgürlüğüne kısıtlama getiren TCK'nın 301'inci maddesinden soruşturma açıldı. PEN, Fazıl Say'ın yargılanmasını kınamış, "Dünya kamuoyu Türkiye'deki faşist gelişmeler karşısında alarma geçmiş durumdadır" ifadesini kullanmıştı.
İstanbul Cumhuriyet Başsavcılığı, PEN Türkiye Merkezinin web sitesinde besteci ve piyanist Fazıl Sayın yargılanmasını eleştiren bir açıklama yapması üzerine soruşturmayı açtı ve PEN Türkiye Yönetim Kurulu üyelerinin ifadelerini aldı. Soruşturmaya konu olan açıklama PEN Türkiye web sitesinde 3 Haziran 2012 tarihinde yayınlanmıştı.  
"TÜRKİYE'DEKİ FAŞİST GELİŞMELER..." 
PEN'in ifadeye konu olan açıklamasında, Fazıl Say'ın yargılanması eleştirilerek,  "Dünya Yazarlar Birliği PEN Türkiye Merkezi olarak değerli besteci ve piyanistimiz Fazıl Say'ın mahkemeye sevk edilmesini dehşetle karşılıyor, kuvvetle kınıyoruz. Dünya kamuoyu Türkiye'deki faşist gelişmeler karşısında alarma geçmiş durumdadır" ifadesi kullanılmıştı. 
  TÜRKİYE İÇİN ÜZÜCÜ BİR DAVA  
  Dış basında Fazıl Say  
GAZETECİLER GÜNÜNDE SAVCIYA İFADE VERDİLER 
PEN Türkiye Yönetim Kurulu İstanbul'da savcıya Türkiye'de 'çalışan gazeteciler günü' olarak kutlanan 10 Ocak'ta, dün verdi.  
Savcılık soruşturmayı, PEN açıklamasındaki ifadelerin TCK'nın 301. maddesinin ikinci fıkrasında yer alan " TC hükümetini, devletin yargı organlarini, askeri veya emniyet teşkilatını alenen aşağılamak' suçuna girdiğine karar vererek, bu maddeden açtı.  
  'KIZIMI ALIP GİDEBİLİRİM'  
  SAYA TWITTERDA DESTEK YAĞDI  
"TCK 301 TÜRKİYE İÇİN AYIP" 
PEN Türkiye temsilciliği, açılan soruşturma konusunda bir açıklama yaptı. Açıklamada şöyle denildi: 
"25 Aralık 2012 tarihinde bir polis memuru PEN Türkiye Merkezinin İstanbuldaki ofisine gelerek Yönetim Kurulu üyelerinin ev adreslerini talep etmiştir. Bu soruşturmanın Adalet Bakanlığı tarafından onaylanması durumunda, PEN Türkiye Başkanı Tarık Günersel, İkinci Başkanı Halil İbrahim Özcan, Genel Sekreteri Sabri Kuşkonmaz, Uluslararası Sekreteri Ahmet Erözenci, Saymanı Tülin Dursun ve Yönetim Kurulunun diğer üyeleri Zeynep Oral ile Mario Levi ve ayrıca açıklamayı PEN sitesine aktaran şair ve eleştirmen Nihat Ateş, Türkiyede bu kanun üzerinden halihazırda yargılanmakta olan çok sayıdaki yazara katılacaklardır." 
"PEN TÜRKİYE YÖNETİM KURULU'NA SALDIRIDIR" 
PEN açıklamasında, TCK'nın 301. maddesinin ifade özgürlüğü ilkesi ile taban tabana zıt olduğu belirtilerek, bu maddenin 'hem Türkiye içinde, hem de bütün dünya tarafından ayıplandığı' da ifade edildi. 
PEN Uluslararası Başkanı John Ralston Saul konuyla ilgili olarak bir açıklama yaparak, "Bu soruşturma, ülkedeki meslektaşları tarafından seçilerek görevlendirilmiş olan PEN Türkiye Yönetim Kurulu'nun tamamına yapılmış bir saldırıdır. Üstelik, yapılmakta olan suçlama, uluslararası ifade özgürlüğü standartları düşünüldüğünde kendisinin de varolmaması gereken bir yasanın yanlış yorumlanması sonucu oluşmuştur" ifadesini kullandı.