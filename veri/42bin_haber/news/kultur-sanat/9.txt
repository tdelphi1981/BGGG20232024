İÜ'de yılın teması kültür ve sanat
İSTANBUL Üniversitesi 2012-2013 Akademik Yılı Açılış Töreni, yarın Fen Fakültesi Ord. Prof. Dr. Cemil Bilsel Konferans Salonu'nda yapılacak.
 Geçen yılı 'spor' temasıyla açan üniversitenin bu yılki teması 'kültür-sanat' olacak. 'Dünya Mirasını Koruyan, Geleceği Tasarlayan Üniversite' sloganıyla yapılacak açılış töreninde Rektör Prof. Dr. Yunus Söylet, üniversitenin son 4 yılını anlatacak. İÜ İstanbul Tıp ve Cerrahpaşa Tıp Fakültesi Hastaneleri'nin projeleri de kamuoyuna sunulacak.