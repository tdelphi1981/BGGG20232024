Pamuk kalbini açtı
Şarkılarını internetten ücretsiz paylaşarak hayranlarına ulaşan Melis Bilen'le geçen hafta yayınladığı "Pamuk Kalplim" adlı parçasını konuştuk.
Sadece bir gitarla seslendirilmiş yepyeni bir şarkı Pamuk Kalplim. 
Şarkılarını ücretsiz olarak internet sitesinden paylaşarak Brezilya, Arjantin, İngiltere, Japonya ve Mısır dahil birçok ülkenin müzik dinleyicisine ulaşan genç sanatçı Melis Bilenle geçen hafta yayınladığı parçasını konuştuk. 
MELİS BİLEN'DEN PAMUK KALBİM ŞARKISI / WEB TV 
FOTOĞRAFLARLA MELİS BİLEN / FOTO GALERİ 
 
  AŞKIN KUCAĞINA FENA OTURDUK  
Şarkılarınızı internetten ücretsiz paylaşmak mali açıdan zor değil mi? 
Elbette ki kendi içinde zorluğu var. Ancak zaten siz paylaşmasanız da, her parça korsan olarak internete düşüyor. İnsanlar da CD satın almaktansa mp3 olarak indiriyor. Dolayısıyla ben de bir nevi kolaylık sağlamış oluyorum. Fakat bu da bir yana, insanlarla müziğimi paylaşmaktan gayet memnunum. Çünkü zaten müzik bir paylaşımdır. 
Peki ileride albüm çıkarmayı düşünüyor musunuz? 
Şu ana kadar zaten 5 albümümü kendim bastırdım ve sahne aldığım gecelerde dağıttırdım. Ancak albüm yapıp satışa sunmak anlamında hiç düşünmedim. Belki ileride olabilir. Sadece şu an için ihtiyaç duymuyorum. 
Pamuk Kalplimin hikayesi nedir? 
Bu oldukça bilindik bir hikaye Kalp kırklıkları, can yanıkları ve tükenmiş umutların ardından hiç beklenmedik bir anda olmayacak bir şeyin olması Bir aşk, bir güzellik, bir müjde Sözleri şöyle: 
Hoş geldin dünyama Pamuk Kalplim! 
Güzellikler sefalar getirdin
Çok defa yandığından dilim 
Yıllarca kalbimi kilitledim
Bakışların akınca ruhuma
Çözüldü kilitleri kalbimin
Sihir bozuldu tüm yara bere yok oldu 
Kulağımda adı mucizenin 
Bu hikayenin gerçek kahramanı kim? 
İsim vermek istemiyorum, doğru değil. Ama insana ilham veren birilerinin olması çok güzel. Fakat şunu söylemeliyim: Hayatta pamuk kalplilerin sayısı gerçekten çok az. O yüzden bir gün, kalbi hala pamuk kalabilmiş birine rastlarsanız, mutlaka değerini bilin.