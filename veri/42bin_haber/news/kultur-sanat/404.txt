Luz Casal
İş Sanat
27.11.2012
20:00
İş Sanatta İspanya'nın en özel seslerinden Luz Casal rüzgarı esiyor!  
Gençlik yıllarında hayallerinin peşine düşerek Madride taşınıp sahne tozunu solumaya başlayan İspanyol müziğinin kadife sesli sanatçısı, 1980 yılında yayınladığı ilk single çalışması El Ascendor ile Eleştirmenler Özel Ödülünü kucakladı. İspanyol müzik arenası için yeni bir tarz doğuran ilk albümündeki şarkıları Ciudad Sin Ley ve No Aguanto Más birer hit olurken rock özleri içeren Eres Tú adlı aşk şarkısıyla Casal müziğinin çeşitliliği konusunda ipucu vermeye başladı. 1999 yılında Mi Confianza ve 2000 yılında Soy ile En İyi Şarkı ödüllerini kazanan İspanyol diva, daha evrensel şarkılara yöneldiği Con Otra Mirada ve Sencilla Alegria albümleriyle uluslararası prestijini Fransa ve İspanya'nın dışına taşıma başarısı gösterdi. Pedro Almodovarın unutulmaz filmi Yüksek Topuklar için seslendirdiği "Piensa En Mi"ye yaptığı enfes yorumla gönüllerde bir kez daha taht kuran Luz Casal, İspanya'nın ünlü Goya Ödülleri'nde EL Bosque Animado filmi için yaptığı şarkısıyla En İyi Şarkı Ödülü'ne de sahip oldu. 2009da Fransa'nın en prestijli ödüllerinden biri olan devlet sanat nişanı ile ödüllendirilen sanatçı, "Historia de Un Amor" gibi büyük klasikleri yeniden yorumladığı son albümü La Pasion ile 1950lere geri dönüyor. Piyasaya çıkar çıkmaz Fransa ve İspanya'da yine bir numara olmayı başaran albümde Luz Casal, yirminci yüzyılın büyük kısmında Latin Amerika müzik sahnesine damgasını vuran en büyük bolero parçalarına yeniden hayat veriyor.  
Ne kadar: 
1. Kategori - 108.00 TL
2. Kategori - 88.00 TL
3. Kategori - Tam 77.50 TL İndirimli 67.50 TL