Roger Waters 7 yıl sonra yeniden İstanbul'da!
The Wall turnesinin Avrupa konserleri bugün açıklandı. 
Rock Müziğin efsane grubu Pink Floyd’un kurucusu Roger Waters  “The Wall” turnesiyle 7 yıl sonra, BKM ve GNL organizasyonuyla yeniden İstanbullularla buluşacak. 
3 Ağustos 2013 tarihinde ITU ARENA’da konser verecek olan Roger Waters, daha önce 2006 yılında geldiği ‘The Dark Side Of the Moon’ turnesiyle İstanbul’da 17 bin kişilik muhteşem hayran kitlesiyle o yazın en unutulmaz konserlerinden birine imza atmıştı. 
Tüm dünyada müzikseverlerin kelimenin tam anlamıyla nefeslerini tutarak takip ettikleri açıklama, sanatçının web sitesinden canlı olarak yayınlandı. Roger Waters, açıklamasının ardından turnesi kapsamındaki ülkelerden gazetecilerin katıldığı bir toplantıya katıldı. 

Biletler sold out olmuştu

2006 yılında biletlerin satışa çıktığı gün yarıdan fazlası tükenen, İstanbulluların ve İstanbul cemiyet hayatının yanı sıra Orta Doğu ve Avrupa’dan da hayranlarının akın ettiği konserde sanatçı, ‘In The Flesh’, ‘Mother’, ‘Set The Controls For The Heart Of The Sun’, ‘Wish You Were Here’,‘The Final Cut’ gibi unutulmaz parçalarını ve ‘The Dark Side Of The Moon’ albümünün tamamını seslendirmişti. 
7 yıl önce Turkcell Kuruçeşme Arena’da gerçekleşen konserde, Roger Waters  dev ekranlarda dönen video projeksiyonları, özel efektleri, 360 derecelik quadrofonik ses sistemi, duman ve ateş makinalarının yanı sıra özel olarak kurulan sahnede günlerce konuşulan ve 20 yıldır beklenen özleme değecek bir performansa imza atan sanatçının hayranları,  3 Ağustos 2013’te  ITU ARENA’da gerçekleşecek konser için şimdiden nefesini tuttu.

"The Wall" turnesi ile dünyayı büyülemeye devam ediyor

Avrupalı promoterler tarafından uluslararası müzik konferansınca 2012 yılının en iyi turu seçilen “The Wall” bugüne kadar Güney Amerika’da 15 açık stad konseri ile Şili, Brezilya ve Arjantin’de 750.000 kişiye ulaştı. Roger Waters’ın  Buenos Aires River Plate Stadındaki 9 konseri de sold out oldu. 
Amerika, Kanada ve Meksika’da gerçekleşen 42 konseri ile turnenin ikinci ayağında da başarı devam etti. 825.000 bilet satıldı. 
The Wall turnesi, şimdiye kadar gerçekleştirdiği 192 konserle, 380 milyon dolar bilet satış elde etti ve 28 ülkede 3,3 milyon kişiye ulaştı.  
Turnenin Avrupa konserleri Temmuz’da Belçika’da başlayacak. 25 konser verecek olan Roger Waters, Yunanistan’ın ardından 3 Ağustos’ta İstanbul’da olacak. The Wall turnesi Eylül ayında Fransa’da noktalanacak. 
The Wall tur programı: 
2013.07.20          Werchter, BELÇİKA 
2013.07.23          Split, HIRVATİSTAN 
2013.07.26          Padova, ITALYA 
2013.07.28          Rome, ITALYA 
2013.07.31          Athens, YUNANİSTAN 
2013.08.03          Istanbul, TURKIYE 
2013.08.07          Prague, ÇEK CUMHURİYETİ 
2013.08.09          Frankfurt,  ALMANYA 
2013.08.11          Copenhagen, DANIMARKA 
2013.08.14          Oslo, NORVEÇ 
2013.08.15          Oslo, NORVEÇ 
2013.08.17          Gothenburg, ISVEÇ 
2013.08.20          Warsaw, POLONYA 
2013.08.23          Vienna, AVUSTRALYA 
2013.08.25          Budapest, MACARISTAN 
2013.08.28          Bucharest, ROMANYA 
2013.08.30          Sofia, BULGARISTAN 
2013.09.01          Belgrade, SIRBISTAN 
2013.09.04          Berlin, ALMANYA 
2013.09.06          Dusseldorf,  ALMANYA 
2013.09.08          Amsterdam, HOLLANDA 
2013.09.11          Zurich, ISVIÇRE 
2013.09.14          London, INGILTERE 
2013.09.18          Dublin, IRLANDA 
2013.09.21          Paris, FRANSA 
  


 
 