Çelik, Feridun Düzağaç ve Cem Adrian Jolly Joker'de
Çelik, Feridun Düzağaç ve Cem Adrian; sırasıyla 24, 25 ve 26 Ocak günleri Jolly Joker’de Ankaralılarla buluşacak.
 Çelik, 24 Ocak Perşembe günü yeni albümü “Milat” ile Ankara'ya gelecek. Feridun Düzağaç, 25 Ocak Cuma akşamı bir kez daha Ankara'da sevenleriyle bir araya gelerek, en sevilen şarkılarını söyleyecek.
 Kendine özgü tarzı ve tavrıyla müzik çalışmalarına devam eden Cem Adrian, güçlü besteleri, çarpıcı şarkı sözleri ve çok özel sesiyle 12 şarkıdan oluşan yeni albümü “Siyah Bir Veda Öpücüğü”nü Eylül ayında müzikseverlerin beğenisine sundu. Albümün tanıtım turnesi kapsamında farklı şehirlerde çok sayıda konser veren Adrian, 26 Ocak Cumartesi günü Ankara'da bir kez daha dinleyicileriyle bir araya gelecek. Konserler için kapı açılış saati 22.00 olacak.
 ANKA
  