Vizyona giderken...
Beyond the Hills (Tepelerin Ardında) '4 Ay, 3 Hafta, 2 Gün' ile beş yıl önce Altın Palmiye kazanan Romen yönetmen CristianMungiu'nun son filmi 'Beyond theHills/ Tepelerin Ardında yetimhanede büyümüş ve burada cinsel taciz gibi zorlu saldırıların üstesinde gelmiş iki yakın arkadaşın hikâyesini anlatıyor. Mingiu'nun yazıp yönettiği filmde; Cosmina Stratan, Cristina Flutur, Valeriu Andriuta ve Dana Tapalaga rol alıyor. Cannes Film Festivali'nden En İyi Senaryo ve En İyi Kadın Oyuncu ödüllerine değer görülen film, Oscar'da Romanya'nın En İyi Yabancı Film adayıydı.
 The Penguin King 3D (Penguen Kral 3D)
 David Attenborough'un yazdığı ve Yekta Kopan'ın seslendirdiği 'Penguen Kral'ın konusu kısaca şöyle: Penguen Rex, Penguen Şehri'nde kuzenleri Larry ve Moe ile birlikte yaşamaktadır. Penguen Şehri deniz kenarında, çevresi kocaman dağlarla kaplı deniz fillerinin ve fokların sürekli ziyaret ettikleri çok güzel bir sahil şehridir. Çevresini keşfetmek için gözlem yapan Rex, günün birinde âşık olur. Bu aşk onun hayatında çok şey değiştirecektir...
 Lincoln
 En İyi Film ve En İyi Yönetmen de dâhil olmak üzere toplam 12 dalda Oscar adayı olan 'Lincoln' 16'ncı ABD Başkanı Lincoln'ünsavaşı sona erdirmek, kutuplaşan ülkeyi birleştirmek ve köleliğe son vermek için giriştiği harekât planını işliyor. Steven Spielberg'ün yönetmen koltuğunda oturduğu filmde, Lincoln'ü Daniel Day-Lewis canlandırıyor. Başkanın hayatının son bir yılına ışık tutan filmdeDay-Lewis'e SallyField, David Strathairn, Joseph Gordon-Levitt eşlik ediyor.
 Romantik Komedi Bekârlığa Veda
 Film 14 Şubat Sevgililer Günü'nden itibaren sinema izleyicisi ile buluşuyor. Erol Özlevi'nin yönettiği filmde ilk filmdeki ana oyuncu kadrosuna sürpriz oyuncular da katıldı. Filmin konusu ise kısaca şöyle: "Esra evlilik hazırlıkları yaparken, en yakın arkadaşı Didem de tek bekâr olarak kalmaktan dolayı panikler. Didem evlenme teklifi beklerken, sevgilisi Cem yeni filminde başrol oynadığı Gözde'yle tanışır. Kıskançlık krizlerine giren Didem, Cem'i takip esnasında bekârlığa veda partisinde olduklarını öğrenir. 
 Zero Dark Thirty
 Kathryn Bigelow'un başlangıcından bugüne kadar en tutkulu olduğu film olarak gösterilen 'Zero Dark Thirty' Amerikan başkanlık yönetimini bir yıldan fazla bir süre meşgul eden El Kaide lideri Usame bin Ladin'in yakalanma sürecini anlatıyor. İşkence sahneleri dolayısıyla eleştirilerin hedefi olan film, ABD'li eleştirmen ödüllerinde başarıdan başarıya koşarken Oscar'da beklentilerin altında adaylık aldı. Buna karşın, Mark Boal'in yazdığı ve Kathryn Bigelow'un yönettiği 'Zero Dark Thirty' 24 Şubat'taki Oscarlarda En İyi Film Ödülü için yarışacak. 
 Mutlu Aile Defteri
 BabalarIndan ve birbirlerinden kaçarak hayatlar yaşayan kardeşlerin ve eşlerinin yıllar sonra aynı çatı altında buluşmasını konu alan 'Mutlu Aile Defteri' adlı filmde; Tuncel Kurtiz, Binnur Kaya, İlker Aksum, Bülent Emrah Parlak, Büşra Pekin, Öner Erkan ve Goncagül Sunar başrollerde. Tuncel Kurtiz'in emekli albay olarak kamera karşısına geçtiği filmin yönetmen koltuğunda ise Nihat Durak oturuyor. 