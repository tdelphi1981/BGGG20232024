Haneke izlemenin tam zamanı
İstanbul Modern Sinema, 28 Şubat - 14 Mart 2013 tarihleri arasında Avrupa sinemasının en büyük yönetmenlerinden Michael Hanekenin tüm filmografisini sunuyor.

Goethe Enstitüsü, Avusturya Kültür Ofisi ve Fransız Kültür işbirliğiyle gerçekleşen “Haneke Hakkında Her Şey” başlıklı programda, Michael Haneke’nin 2012 Cannes Film Festivali’nden Altın Palmiye ile dönen ve “En İyi Yönetmen” ve “En İyi Film” de dahil beş dalda Oscar adaylığı bulunan Aşk filminin de aralarında bulunduğu 21 çalışması gösterilecek. Haneke’nin Liverpool’dan Sonra, Yedinci Kıta, Şato, Ölümcül Oyunlar, Bilinmeyen Kod, Piyanist, Kurdun Günü, Saklı, Ölümcül Oyunlar ve Beyaz Bant gibi filmlerinin gösterileceği etkinlik kapsamında 28 Şubat Perşembe günü, “A Companion to Michael Haneke” kitabının yazarı Roy Grundmann ile Haneke’nin öğrencisi olan Hüseyin Tabak’ın katılacağı bir söyleşi gerçekleşecek.