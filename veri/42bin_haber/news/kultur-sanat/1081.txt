Eve Dönüş başlıyor
Yönetmen Alphan Eşeli'nin ilk uzun metraj filmi 'Eve Dönüş: Sarıkamış 1915' bugün gösterime giriyor.

Çektiği reklam filmiyle tanınan yönetmen Eşeli'nin Sarıkamış Harekatı'nda Rus askerlerine karşı savaşan büyükbabasına ithaf ettiği 'Eve Dönüş – Sarıkamış 1915' filmi, bir yandan Sarıkamış Harekatı'nın acı sonuçlarını, diğer taraftan insanın kararlılık, hayata bağlılık ve güçlü olma duygularını izleyiciye aktarıyor. Güçlü görsel anlatımlara, kısa ve aralıklı diyalogların eşlik ettiği film, hayatın farklı kulvarlarından gelen yedi insanın, bir an önce bu savaş bölgesinden uzaklaşıp, kendilerini eve götürecek güvenli bir yol arayışlarının hikayesini anlatıyor. Filmde, Uğur Polat, Nergis Öztürk, Serdar Orçin, Muharrem Bayrak, Şevket  Süha Tezel, Sıla Çetindağ, Myraslava Kostyeva Akay ve Şebnem Hassanısoughı rol alıyor.       