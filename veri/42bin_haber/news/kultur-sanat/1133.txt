Mika için geri sayım başladı
Müzik dünyasının en çılgın, enerjik ve yaratıcı ismi Mika17 Mart Pazar akşamı KüçükÇiftlik Park sahnesinde.
Eğlenceli sahne performansları ve yaratıcı kişiliği ile tüm dünyada beğeni toplayan Mika, 2010 yılında geldiği İstanbulda unutulmaz bir konser vererek herkesi etkilemeyi başardı. Mika bir kez daha İstanbullu hayranlarıyla 17 Mart Pazar akşamı KüçükÇiftlik Parkta buluşmaya hazırlanıyor. Pozitif Live organizasyonuyla gerçekleşecek konserde Mikanın sürpriz sahne performansının yanı sıra güçlü sesi ve enerjisi ile tüm müzikseverleri etkileyecek. 
Mika Hakkında

Beyrut doğumlu İngiliz müzisyen Michael Holbrook Penniman, sahne ismiyle Mika, adını en çok Relax, Take it Easy parçasıyla duyurmayı başardı. 2007 yılında çıkardığı Life In Cartoon Motion adlı ilk albümüyle beklenenin ötesinde bir başarı sergiledi. Bu ilk albüm ona 5.6 milyon dolarlık albüm satışı, BRIT Ödüllerinde En İyi Çıkış Yapan Sanatçı ünvanını ve İngiltere müzik listelerinde yedi hafta boyunca ilk sırada yer almasını getirdi. Freddie Mercury ve Robbie Williams arasında gidip gelen yorum ve ses benzerliğiyle tanınmaya başlanan Mika, ilk albümünde yer alan ve sadece 15 dakika içinde kaydettiği Grace Kelly parçası ile müzik listelerinde hızlıca ilk sıralara yükseldi. 
Eylül 2012de yayınladığı son albümü The Origins of Love da kişisel hayatını en iyi anlattığı ve kendi hayatında yaşadığı tüm iniş ve çıkışları birebir yansıtabildiği albüm olarak nitelendiriyor. Bu albümde mutluluk, aşk ve fedakarlık gibi duyguların işlendiğini ve diğer albümlerine kıyasla sadeliğin ön plana çıktığını da belirtiyor. Albümde Pharrell Williams, Empire of the Sun grubundan tanınan Nick Littlemore ve Benny Benassi gibi önemli isimlerin de katkısı olduğu biliniyor.