Sansüre Nobelli destek
2012 Nobel Edebiyat Ödülü'nün sahibi Çinli yazar Mo Yan, sansürün sevimsiz ancak gerekli olduğunu söyledi.
Çin Komünist Partisi ile samimi ilişkisi nedeniyle eleştirilen Mo Yan, Stockholm'de yaptığı açıklamada, sansürü, havaalanlarındaki güvenlik kontrolüyle kıyaslayarak, sansürün, gerçeğin önünde engel olacağına inanmadığını kaydetti. 
Mo, sansürün kullanılabileceğini ve bazen söylentileri ve iftirayı durdurmak için gerekli bile olduğunu bildirdi. 
Çinli yazar Mo, gazetecilerin 2010 yılında Nobel Barış Ödülü'nü kazanan, cezaevindeki Çinli meslektaşı Liu Şiaobo hakkındaki sorularını ise geçiştirdi. 
Çin'in Nobel Edebiyat Ödülü kazanan ilk yazarı olan Mo Yan, gelecek hafta Stockholm'de ödülünü teslim alacak.