Ed Ruscha kime gönderme yapıyor?
Dünyaca ünlü ressam Ed Ruscha, NewYorkda Gagosian galeride açtığı yeni sergisinde, Türk sanatçı Yücel Dönmezden esintiler sergiledi.
Şimdiye kadar Türk ressamların Batıdan etkilendikleri yolundaki iddialar hala sürerken, dünya sanat tarihine mal olmuş Ed Ruscha gibi bir sanatçının, Yücel Dönmezin 25 yıl önce başlatmış olduğu üslubunu ve  felsefesini benimsemiş olması, görsel sanatlar tarihimizde bir ilk olarak kabul edilebilir. 
 
Batıdan bir sanatçının Yücel Dönmezi  bilerek veya bilmeyerek takip etmesi aslında ilk kez yaşanan bir durum değil: 3 Şubat 2008'de Chicago Tribune gazetesinde yer alan sanat eleştirmeni Alan Artner imzalı yazıda ise, Kanadalı ünlü sanatçı Gordon Halloran, Chicagoda yaptığı buzdan resimler konusunda Yücel Dönmezi taklit ettiği için eleştirildi.  
ABD'li ünlü sanat eleştirmeni Alan Artner, Yücel Dönmezin yıllarca önce yapmış olduğu sanatının, Halloran tarafından taklit edilmesinin yanlış olduğunu, Halloranın yaptığı çalışmanın Yücel Dönmezin uzantısı bile olmayacağını yazdı. Ve ilk kez bir Batılı sanatçı, Türk sanatçısını taklit ettiği için ünlü bir eleştirmen tarafından kınanmış oldu. 
Yücel Dönmez Land Art çalışması sayılan Kar Resmini (Snow Paintings) dünyada kar üzerine ilk resim yapan sanatçı olarak 1975'te Türkiyede Uludağda gerçekleştirdi. Dünya sanat tarihi araştırmalarında adı ilk kar resmi uygulayan sanatçı olarak geçen Dönmez, daha sonra Chicagoda da 2 kar resmi çalışması yaptı (1993). Dönmezin 1996'da Uludağda Fuji Film sponsorluğunda yaptığı  Kar resmi ise 10 bin metrekarenin üzerinde olduğu için dünyanın en büyük Kar Resmi olarak kabul edildi.  
Konuyla  ilgili olarak açıklama yapan Dönmez şunları söyledi: 
Ed Ruscha yeni sergisinde eskiden kitap kapaklarında kullanılan ebru sanatından yola çıkarak yaptığı büyük boy akrilik resimlerini sergiliyor. Bende ebru, hat ve kaligrafi, süsleme sanatımız ve Bizansdan yola çıkarak çağdaşa taşımalar yaptım ve 25 yıl önceki çalışmalarım aynen bugün Ed Ruschanın yaptıkları gibi daha çok ebru imajlıydı. Belliki Ed Ruscha beni bilmiyor yoksa yapılmış bir sanatı belki de tekrar etmezdi. Bugün Amerika ve  dünyanın başka ülkelerinde beni takip eden 20nin üzerinde sanatçı biliyorum hepsi de 90lı yılların sonunda  başladılar yaptıklarımın benzerlerini yapmaya. Oysa  1987 yılının Remmuz ayında Chicagodaki The Art Institute of Chicago müzesinde açtığım sergiyle resim sanatına yeni bir üslubun geldiği televizyon haberleri ile de duyuruldu.Belki Ed Ruschada o tarihlerde WGN televizyonu tarafından New Yorkda da yayınlanan röportajımdan esinlenmiştir. Belki de müzede yaptığım performansları izlemiştir kimbilir. 
Yakın zamanda Today Art Pick adlı bir sanat blogunda yer alan Arthur Connell imzalı yazıda Yücel Dönmezden 21 Yüzyılın en önemli sanatçılarından diye söz ediliyor. 
Yücel Dönmez son çalışmalarıyla Contemporary İstanbul sanat fuarında, Galeri Baraz standında yer alıyor. Contemporary İstanbul  25 Kasım'a kadar Lütfi Kırdar Kongre Salonları'nda gezilebilir.