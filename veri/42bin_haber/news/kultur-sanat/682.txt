Altın Küre Ödülleri sahiplerini buldu
Altın Küre Ödüllleri (Golden Globe) bu kez Oscar'ın habercisi olmadı. Oscar adaylıklarında beklediği başarıyı gösteremeyen, Ben Affleck'in "Argo" filmi Altın Küre ödül gecesine damgasını vurdu. Oscar adaylıklarında yıldızı parlayan "Lincoln" filmiyse Altın Küre'de neredeyse yoktu.(CNN TÜRK) -- Altın Küre'lerde en iyi yönetmen ve en film ödülleri, İran rehine krizini konu alan "Argo"ya gitti. 

7 kategoride aday gösterilen "Lincoln" sadece 1 kategoride ödül aldı. En iyi erkek oyuncu ödülü Danny Day Lewis'in oldu. Film, 12 kategoride oscar adayı. 

Oscar adaylıklarında beklediğini bulamayan bir diğer film ise Usame Bin Ladin'in öldürüldüğü operasyonun anlatıldığı "Zero Dark Thirty" bir kategoride ödül aldı. Drama dalında en iyi kadın oyuncu ödülü, filmin başrol oyuncusu Jessica Chastain'e gitti. 

Törene eski Amerikan Başkanlarından Bill Clinton da katıldı. Clinton, en iyi film dalında aday olan "Lincoln" filminin sunumunu yaptı.