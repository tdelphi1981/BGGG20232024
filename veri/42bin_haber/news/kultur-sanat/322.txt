Forabandit İstanbul'da konser veriyor
Çalışmalarını Fransa'da sürdüren Forabandit, 29 Kasım'da Fransız Kültür Merkezi'nde olacak.
2009'dan bu yana çalışmalarını Fransa'da sürdüren, trubadur ve aşık türkülerinden yola çıkarak günümüz dünyasını yeni bir müzikal dille ele alan, ilk albümü geçtiğimiz Haziran'da Buda Musique tarafından tüm dünyada yayınlanan Forabandit (Sam Karpienia, Ulaş Özdemir, Bijan Chemirani) İstanbul'da konser veriyor. Albümün Türkiye baskısı da konser döneminde Eterna Müzik tarafından lisanslanarak yayınlanmış olacak. 
Konser, 29 Kasım'da, saat 20:30'da, İstanbul Fransız Kültür Merkezi'nde yapılacak. Konser öncesinde saat 19:00'da, yine aynı mekanda, Forabandit üyeleri ''Trubadur ve Aşıkların Dünyasında Şiir ve Müzik'' başlıklı bir panel gerçekleştirecek.