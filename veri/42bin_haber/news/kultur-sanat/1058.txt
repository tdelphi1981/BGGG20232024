+16lık oyuna sanatçı tepkisi
Ali Sürmelinin bir tiyatro oyununa yönelik yumurtalı protestosuna tepkiler sürüyor. Ünlü aktör ise kendini savundu: Gişe kaygısı var. Sanatla pornografiyi karıştırıyorlar. Yönetmen fikrimi sordu Edep yahu dedim.

Nilüfer Belediyesine bağlı olarak perde açan Nilüfer Sanat Tiyatronda sahnelenen Matmazel Julieden Esinti adlı oyunu protesto ederek sanatçılara yumurta atan oyuncu Ali Sürmeliye tepkiler sürüyor. Sürmelinin eski sevgilisi olan ve Matmazel Julieden Esintide rol alan Sultan Ertuğrula yumurta atması üzerine Nilüfer Sanat Tiyatrosu ve Oyuncular Sendikası birer açıklama yaparak Sürmelinin tavrını eleştirdi. Adı geçen tiyatrodan yapılan açıklamada Sultan Ertuğrula yönelik şiddet eylemini kınıyoruz. Tiyatro sanatçısı Sultan Ertuğrula daha fazla zarar ve üzüntü vermemek adına bu tarz saldırılara verilebilecek en doğru yanıtın hiç ara vermeden, kaldığımız yerden oyunumuzu sahnelemeye devam etmek olduğunu düşünüyoruz denildi. Oyuncular Sendikasının açıklamasında ise 8 Mart Dünya Kadınlar Gününe çok yaklaştığımız şu günlerde, bir kadın oyuncunun oynadığı oyun sebep gösterilerek, oyunun kurallarını çok iyi bildiğini varsaydığımız meslektaşımız Ali Sürmeli tarafından darp edilmiş olması üzüntümüzü pekiştirmektedir ifadelerine yer verildi. Açıklamada, Oyuncular Sendikası olarak şiddetin her türüne karşı olduğumuzu belirtir, Ali Sürmeliyi esefle kınadığımızı kamuoyuna duyururuz denildi.
Sanat ile pornografi karıştırılıyor!
Öte yandan basına gönderdiği mektupta kendini savunan Ali Sürmeli, Yumurta ben atınca mı faşist oluyor? diye sorarken Öğrenciler protesto eylemlerinde yumurta kullandıklarında devrimci eylem deniliyor hatırlatmasında bulundu. Sürmeli, toplumsal cinsiyet ve sınıf çatışmasını konu alan Matmazel Julieden Esinti adlı oyunu Sahne Cihangirin de Jale Karabekirin yorumuyla sahnelediğini, ancak iki oyun arasında uçurumlar bulunduğunu ifade etti. Sanatla pornografinin birbirine karıştırıldığına, sırf gişe yapmak uğruna kadın bedeninin hoyratça sergilendiğine, etiğin ve sanatın kalbinin kırıldığına tanık oldum diyen Sürmeli, Oyunu ilk seyrettiğimde bana Nasıl buldun? diye soran yönetmene Edep yahu! diye seslenmekle yetinmiştim. Olay gecesi de tepkimi dile getirmek için yanımda getirdiğim yumurtayı fırlatmak üzere yönetmeni aradım. O ortaya çıkmayınca yumurta Sultan Ertuğrula nasip oldu! şeklinde konuştu.