İçimizde biriken nice öyküler var
Bugün aşıkların günü ve aynı zamanda Dünya Öykü Günü. Fırsat bu fırsat, yazarlarımıza unutamadıkları öyküleri sorduk; ortaya hem bir okuma kılavuzu hem de en iyiler listesi çıktı.

BİR İNSAN her zaman hikâye anlatıcısıdır; kendi hikâyeleriyle ve başkalarının hikâyeleriyle kuşatılmış olarak yaşar, başına gelen her şeyi bu hikâyeler aracılığıyla görür ve hayatını anlatıyormuş gibi yaşamaya çalışır. Sevgililer günü olmasının yanı sıra bugün 14 Şubat Dünya Öykü Günü Modern Öykü Kuramının yazarı Necip Tosuna Dünya Öykü Gününü dolayısıyla unutamadığı öyküleri ya da öykü kahramanlarını sorduğumda, Jean Paul Sartreın yukarıda alıntıladığım sözüyle mukabele etti ve hemen bir liste hazırladı. Sonra Gabriel Garcia Marquezi hatırladık: Hayat, insanın yaşadığı değildir; aslolan, hatırladığı ve anlatmak için nasıl hatırladığıdır diyordu usta yazar. Buket Uzuner, 14 Şubattan bahsedince, Yine mi sevgililer günü diyeyazdı, ama konu öykü olunca Tabi öykü aşkını da unutmamak lazım diye not düştü.
Hepimizin hikayesi
Hüseyin Atlansoy, Öykücülüğümüz güçlü, hangi birini sayayım ki yanıtıyla çıkageldi; lakin listesi hazır. Arkadaşım V. Hüseyin Kaya, Murat Gülsoya unutamadığı öykü kahramanını, Temel Karataşa ise günümüzde öyküye nasıl bakılıyor sorusunu yöneltti. Ve ortaya Türk öykü yazınının top listesine benzer bir dizin çıktı. Ne okuyalım, nereden başlayalım diyenlere de güzel bir okuma listesi oldu hem. İşte içimizde biriken unutulmaz öykülerden bir demet...
PEN Öykü Ödülü Leyla Erbilin
14 ŞUBAT Dünya Öykü Günü dolayısıyla bugün İstanbuldaki Fransız Kültür Merkezi'nde bir etkinlik düzenlenecek. PEN 2013 Öykü Ödülü'nü kazanan yazar Leyla Erbil odaklı etkinliğe çok sayıda edebiyatçı katılacak. Sağlık sorunu nedeniyle etkinliğe katılamayacak olan Leyla Erbil'in Dünya Öykü Günü Bildirisi'ni PEN Yönetim Kurulu üyesi Tülin Dursun okuyacak. Nedret Öztokat, Cem Mumcu ve Onur Behramoğlu'nun Leyla Erbil'in eserleri üzerine konuşma yapacağı etkinlikte, ayrıca Erbil, Camus ve Galeano'dan öyküler paylaşılacak.
NECİP TOSUNdan 20 öykü kitabı önerisi
1. Halit Ziya Uşaklıgil/ Aşka Dair
2. Ömer Seyfettin / Tüm Öyküleri
3. M. Şevket Esendal/ İhtiyar Çilingir
4. Sabahattin Ali/ Ses
5. Sait Faik/ Alemdağda Var Bir Yılan
6. Ahmet Hamdi Tanpınar/ Hikayeler
7. Tarık Buğra/Yarın Diye Bir Şey Yoktur
8. Sezai Karakoç / Hikayeler
9. Nezihe Meriç / Bozbulanık
10. Adalet Ağaoğlu / Hadi Gidelim
11. Bilge Karasu / Uzun Sürmüş Bir Günün Akşamı
12. Sevim Burak / Yanık Saraylar
13. Leyla Erbil / Hallaç
14. Füruzan / Sevda Dolu Bir Yaz
15. Oğuz Atay / Korkuyu Beklerken
16. Rasim Özdenören / Hastalar ve Işıklar
17. Cahit Zarifoğlu / İns
18. Tomris Uyar / Dizboyu Papatyalar
19. Mustafa Kutlu / Uzun Hikaye
20. Selim İleri/ Dostlukların Son Günü
BUKET UZUNERin öykü denince aklına ilk gelenler
Sait Faik: Haritada Bir Nokta
Ursula Le Guin : Dört Buçuk
Tomris Uyar: Yurekte Bukağı
Selim İleri: Dostlukların Son Günü
Edgar Allen Poe : Çalınan Mektup
Borges: Öteki Ölüm
Sakı: Laura (İki Yeşil Su Samuru'na ilham vermiştir.)
O'Henri: Noel Hikayesi 
Öykü kahramanım kesinlikle Kafka'nın Dönüşüm öyküsündeki Gregor Samsa!
Hüseyin Atlansoyun unutamadığı öykü kahramanları
Kamil Dorukun Reisi
Cemal Şakarın Penceresi
Necip Tosunun Otuzüçüncü Peronu
Mustafa Kutlunun Süleymanı
Necip Fazılın Hasta Kumarbazı
Kadir Tanırın Dilenen Kadını
Güray Süngünün Çaycısı
Şule Gürbüzün Akılsız Adamı
Mihriban İnan Karatepenin kahramanları
Merve Koçak Kurtun kadınları
Sabahattin Alinin Hasanı
Hasan Kayanın Islak Kibritleri
Melek Paşalının öykülerinde içinden konuşan kadınları
Ahmet Kekeçin Son İyi Şeylerindeki kişileri
(Bu hikayeleri ve kahramanlarını niçin mi seviyorum; çok sahiciler, nefes alıp veriyorlar da ondan. Çok sıkı kahramanlar bunlar.)
Murat Gülsoy: Yusuf Atılgan unutulmaz
Yusuf Atılganın Çıkılamayan adlı öyküsünün kahramanı bence edebiyatımızın en unutulmaz karakterlerinden biridir. Çıkılamayan öyküsünün adsız karakteri de biraz Anayurt Otelinin Zebercetine benzer ama onun kadar ayrıksı değildir; tam tersine sıradandır, her gün her yerde gördüğümüz küçük insandır, dişi ağrıyan, yediği fasulye midesini yakan,
piyango dışında bir beklentisi olamayan ve bir araba hayaline sahip sıradan bir kent insanıdır. Küçük oluşu zihin dünyasının sınırlılığından kaynaklanmaktadır. Kendini aşabilecek bir ülkünün, değerli bir idealin ya da düşüncenin etkisindeki bir roman kahramanı değildir. Biz bu sıradan karakteri son derece sıra dışı bir olayın içinde, bir pogrom anında tanıyoruz. 6-7 Eylül olaylarında, bir yağma anında. Koskoca şehrin altının üstüne getirildiği, insanların öldüğü, yüzlercesinin yaralandığı, evlerin, işyerlerinin, okulların saldırıya uğradığı bu korkunç olaylar silsilesi küçük yağmacı için beklediği piyangodur! Öykü bu küçük yağmacının dünyasını en ince ayrıntılarına dek vermeyi başarır.
Kötülüğü insan psikolojisinin sürekliliği içinde ele alarak bunu edebiyatının meselesi haline getiren Yusuf Atılganın en etkileyici metinlerinden biridir Çıkılamayan.
Temel Karataş: Öykü, talan edilen yazın türü
Çok değil, 30-40 yıl önce asıl türdü öykü. Öyle ki, roman da yazmış birçok yazar saygınlıklarını öyküden devşirmeyi sürdürüyor, öykücülüklerini öne çıkarıyorlardı. Günümüzde öykü adına ilk söylenecek şey, bu anlayışın tam tersine döndüğüdür. Öykünün, romancılık stajı olduğu kabulü giderek pekişiyor. Bilinse ki, her fotoğrafçı ya da her şairin yazacağı öyküler vardır, ama her romancının bir öyküsü yoktur. Haldun Taner, öykünün gelecek vaat eden tür olduğunu söylemiş, bu alana ağırlık vermesini salık vermiş bir üstada. Nedeni, günümüzde dijital iletişim için söylenenle benzeşiyor: İnsanların uzun şeyler okumaya vakti yok. Artık kısaya rağbet edecekler. Bu öngörü tutmadı nitekim. Öykü artık denemelere açık bir talan alanı sanki. Bir türün gelişimi, evrimi ayrı; öykü yazıyorum diye metincikler yumurtlamak ayrı. Netice ne? Ad konulamayan metinlerin öykü adıyla yayınlanması...  