Devlet tiyatroları'na Avrupa'dan çifte ödül
Sophoklesin yazdığı, Sabahattin Alinin dilimize çevirdiği, Kenan Işıkın uyarladığı ve yönettiği Antigone Makedonyadan iki ödülle dönerken; yine İstanbul Devlet Tiyatrosunun sahnelediği Nazım Hikmetin yazdığı, Mehmet Ulusoyun yönettiği Benerci Kendini Niçin Öldürdü? Bosna-Hersekten ödül kazandı.

Işık, En İyi Yönetmen 
Antigone, Makedonya’nın Veles şehrinde 14 - 29 Temmuz 2012 tarihleri arasında 11. STOBI Antik Drama Festivali ile “Ohrid Yaz Festivali”nde sahnelenmiş ve festivalin “En İyi Performansı” ödülüne layık görülmüş, yönetmeni Kenan Işık ise “En İyi Yönetmen”  seçilmişti. Ödüller, Makedonya’dan gelecek temsilciler tarafından 30 Ocak 2013 tarihinde İstanbul Devlet Tiyatrosu Cevahir Salon 1’de sahnelenecek olan Antigone adlı oyunun temsili sonrasında düzenlenen törenle verilecek. 
Benerci çok beğenildi 
2012 “Afife Tiyatro Ödülleri”nden Yılın En Başarılı Yardımcı Erkek ödülünü Ali Sürmeli’nin kazandığı Antigone’de Ali Sürmeli, Gökhan Mert Yılmaz, Attila Olgaç, Gözde Okur, Selin Tekman, Suna Selen, Murat Sarı, Barış Bağcı, Kerem Gökçer, Tuğçe Şartekin Karasu, Fatma İnan, Tarkan Koç, Eylem Server Ünüvar, Gökhan Yılmaz rol alıyor. “Benerci Kendini Niçin Öldürdü?” ise; 18 Mart  2012’de Bosna-Hersek’te düzenlenen 28. Saraybosna  Kış Festivali kapsamında Gümüş Kar Tanesi  ödülüne  değer görüldü. 2012 yılında “Afife Tiyatro Ödülleri”nden; Yılın En Başarılı Yapımı, Yılın En Başarılı Yönetmeni, Yılın En Başarılı Sahne Müziği, Yılın En Başarılı Sahne Tasarımcısı ödüllerini kazanan oyunun kareografisi Kürşat Alnıaçık’a ait. Oyunun müzikleri ise Kudsi Ergüner tarafından hazırlandı. Oyunda; Celal Kadri Kınoğlu, Tansel Öngel, Kürşat Alnıaçık, Hülya Çelik ve Yurdaer Okur rol alıyor.