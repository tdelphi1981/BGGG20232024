"Michael Jackson the Immortal World Tour" İstanbul'da
Dünyanın en büyük ve en ünlü gösteri gruplarından Kanadalı Cirque du Soleil'in gerçekleştirdiği görsel, sanatsal müzikal ve dans gösterisi "Michael Jackson the Immortal World Tour"un galası yapıldı. Ülker Sports Arena'daki gala gösteriminde, modern gösteri dünyasının ünlü sahne sanatları yönetmeni Jamie King tarafından senaryolaştırılan ve yönetilen gösteri seyirciyle buluştu.

Dünya üzerinde yaşayan herkesin tanıdığı varsayılan en eşsiz müzik adamı Michael Jackson'dan ilham alan ve dansın üstatları tarafından sahneye taşınan "Michael Jackson the Immortal World Tour" gösterisi, Garanti Bankası ana sponsorluğunda ve Pozitif Live organizasyonuyla yarın ve 17 Mart'ta gerçekleştirilecek 4 şovla gösterime devam edecek.

Nefes kesen şovu izlemek için salonu dolduran konuklar arasında kültür-sanat ve cemiyet hayatının ünlü simalarından Kenan İmirzalıoğlu, Cansu Dere, Berrak Tüzünataç, Murat Yıldırım, Sarp Akkaya, Barış Falay, Yiğit Özşener, Zuhal Topal, Haldun Dormen, Ozan Güven ve Canan Yaka da yer aldı.

Gösterinin biletleri 75 ila 225 lira arasında değişiyor.