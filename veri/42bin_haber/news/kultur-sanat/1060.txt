27 Mart'ta Trabzon'da tiyatro ücretsiz
Dünya Tiyatrolar Günü'nde Trabzon'da ücretsiz oyun sahneleneceği bildirildi.
Trabzon Devlet Tiyatrosu'ndan yapılan açıklamada, 27 Mart Dünya Tiyatrolar Günü dolayısıyla, 'Gece O Kadar Kirliydi ki İkisi de Kayboldular'adlı oyunun tiyatroseverlerin beğenisine ücretsiz sunulacağı belirtildi. Plinio Marcos'un yazdığı, Orhan Güner'in Türkçe'ye çevirdiği oyunu Barış 
Erdenk yönetiyor. Tek perdelik oyunda, Fatih Topçuoğlu ile Erşan Utku Ölmez rol alıyor. Dekor tasarımı Seyhan Kırca'ya, kostüm tasarımı Hakan Dündar'a, ışık tasarımı ise Nihat Bahar'a ait olan, harabe yapının 'sefil' bir odasında geçen 
oyunda, pazar yerinde çalışan ve parasızlık yüzünden aynı odayı paylaşmak zorunda kalan Paco ve Tonho'nun hikayesi anlatılıyor.