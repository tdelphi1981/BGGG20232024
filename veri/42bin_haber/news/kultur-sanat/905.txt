Şevval Sam, Avustralya'da konser verdi
Konserler vermek üzere Avustralya;ya gelen sanatçı Şevval Sam, Melbourne şehrindeki konseri öncesi Anadolu Kültür Merkezi tarafından Melbourne Coburg Lake Reserve;de düzenlenen Anadolu Barış ve Dostluk Festivali;ne katıldı.
Gün boyu halaylarla süren festivale Şevval Sam;ın da katılacağını öğrenen Avustralyalı Türkler alanı tamamen doldurdu. Festivalde AA muhabirinin sorularını cevaplayan Şam, başörtülülere hakaret ettiği iddiaları ile ilgili olarak, hayatı boyunca ayrımcılığa karşı olduğunu ve bu yüzden yanlış anlaşıldığını belirterek, 'Bizim bir arada yaşayabilmemiz için farkında olmamız lazım sahip olduğumuz 
güzelliklerin ve zenginliklerin diye düşünüyorum' ifadelerini kullandı. Zaman içinde insanların kendisinin neye nasıl yaklaştığını, neyi nasıl düşündüğünü gördüklerini ve görmeye devam edeceklerini belirten Sam, 'Çünkü benim durduğum yerde bir değişiklik yok' dedi. Şevval Sam, kendisinin bir insan hakları savunucusu olduğunu bu yüzden her türlü ayrımcılığa karşı olduğunu tekrarlayarak, 'Hele kıyafet ile ilgili ayrımcılık en son altı çizilecek mesele 
çünkü onun haricinde ondan öncesinde ırk, din, dil, milliyet, cinsiyet her türlü ayrımcılığın karşısında duruyorum, ben insan hakları savunucusuyum, herkesin eşit 
haklara sahip olmasını düşünüyorum' dedi. Öte yandan festivalin yapıldığı semt Moreland'ın Türk kökenli Belediye 
Başkanı Öztürk Yıldız, festivale katılımdan duyduğu memnuniyeti dile getirdi. Şevval Sam, Melbourne Dallas Brooks Centre;deki ilk Avustralya konserinde de Anadolu;nun farklı yörelerine ait Zazaca, Süryanice, Kürtçe ve Türkçe eserler seslendirdi.