Uluslararası konferansta konuşacak
Gülben Ergen, uluslararası konferansta itibarı anlatacak.
 Çocuklar Gülsün Diye Derneği Başkanı Gülben Ergen, Cumhurbaşkanlığı’nın himayelerinde Kadir Has Üniversitesi ve İtibar Yönetimi Enstitüsü ile birlikte Türkiye’de ilk kez düzenlenen ‘Uluslararası İtibar Yönetimi Konferansı’nda konuşacak. Sanatçı Gülben Ergen, Galatasaray Futbol Takımı Teknik Direktörü Fatih Terim, UEFA I. Asbaşkanı-FİFA İcra Kurulu üyesi Şenes Erzik gibi isimlerin de konuşacağı konferansta Sosyal Sorumluluk ve İtibar Yönetimi’ni anlatacak. Konferansa İngiltere, Bulgaristan, Philadelphia gibi birçok ülkeden 75 konuşmacı katılıyor.
 17-19 Ekim 2012 tarihlerinde Cibali Kampüsü’nde gerçekleşecek konferansın ana teması ‘Kurumsal İtibar ve Sosyal Medya’ olarak belirlendi. 13 Oturumluk konferans; kamu yönetimi, uluslararası ilişkiler, işletme yönetimi, insan kaynakları, iletişim, yeni medya, halkla ilişkiler, pazarlama, sosyal sorumluluk ve sürdürülebilirlik gibi araştırma alanlarını kapsayan disiplinlerarası bir çerçevede; itibar kavramı ve ilişkili alanları tartışmak amacıyla akademik çevre ile iş dünyasını bir araya getirmeyi amaçlıyor.
  
  