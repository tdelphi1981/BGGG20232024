Bir kez daha aşk ile Zarifoğlu şiirleri...


Cahit Zarifoğlu’nun bütün eserlerini yayımlayan Beyan Yayınları daha önce şairin eserlerini bir bütünlük içinde değerlendirilebilmesi adına Hikayeleri, Romanları, Denemeleri, Şiirleri ve Mektupları tek kitap olarak hazırlamıştı. İlk yayınlanış tarihi ve yayınlandığı formata sadık kalınarak hazırlanan İşaret Çocukları, Yedi Güzel Adam, Menziller ile Korku ve Yakarış isimli kitaplar okuyuculardan gelen yoğun istek doğrultusunda müstakil kitaplar halinde de yayımlandı. 
O’nun şiiri yok sayılamadı 
Eserlerindeki tazelik hiçbir zaman solmayan şair için ünlü hikayeci Rasim Özdenören şu 
tanımlamayı yapıyor: “Cahit Zarifoğlu’nun şiiri bunca anlaşılmaz, kapalı ya da zor anlaşılır bulunmasına rağmen, şimdiye kadar hiçbir aklı başında şiir 
okuyucusu bu şiirleri reddetmek, yok saymak cesaretini gösterememiştir.”