Vizyonda bu hafta: 1 Mart
"Hititya: Madalyonun Sırrı", "Sefiller", "Sevimli Canavarlar", "Timothy Green'in Sıradışı Yaşamı", "Suç Çetesi", "Muhteşem Yaratıklar" ve "Hoca" bu hafta vizyona giren filmler... Bu hafta 2'si yerli 7 film vizyona girecek.

Hititya: Madalyonun Sırrı

Türkiye'nin ilk fantastik filmi "Hititya: Madalyonun Sırrı", bu hafta sinemaseverlerle buluşuyor.

Yönetmenliğini Ulaş Şimşek ve Cengiz Deveci'nin yaptığı filmin senaryosunu Thomas Brückner yazdı.

Gürkan Uygun, Emir Berke Zincidi, Ebru Cündübeyoğlu, Serra Yılmaz ve Avni Yalçın'ın rol aldığı filmin konusu şöyle:

"Alaz, Yaman ve Nehir birbirinden sevimli ve meraklı 3 kardeştir. Bu üç kardeşin babası arkeolog bilim-adamıdır ancak özel güçlere sahip annelerinden ayrı büyütülmüşlerdir. Bu meraklı 3 kardeş bir gün gizli bir keşif yaparak paralel evrende yer alan Hititya medeniyetine geçerler. Buradaki en önemli amaçları annelerine kavuşmak için kötülükler diyarının efendisiyle zorlu bir mücadeleye gireceklerdir."

Sevimli Canavarlar

Yönetmenliğini Pete Docter ve David Silverman'ın yaptığı "Sevimli Canavarlar" filminin yapımcılığı, Oscar ödüllü Andrew Stanton, John Lasseter ile Darla K. Anderson'a ait.

Canavarlar Dünyası adlı kendilerine has bir diyarda yaşayan ve enerji toplamak için arada bir insanların bulunduğu ortamlara gelmek zorunda kalan canavarların öyküsünü anlatan filmin senaryosunu Pete Docter ve Jill Culton yazdı.

Filmin seslendirme ekibi de Steve Buscemi, John Goodman, Jennifer Tilly, Billy Crystal ve Bonnie Hunt'dan oluşuyor.

Sefiller

Victor Hugo'nun filminden kurgulanan "Sefiller"in yönetmenliğini, Tom Hooper üstlendi.

Oscar ödüllü Russell Crowe'nın yanı sıra Helena Hugh Jackman, Anne Hathaway ve Amanda Seyfried ve Bonham Carter'ın rol aldığı dram türündeki oyunun konusu şöyle:

"Jean Valjean olarak bilinen mahkum, hapishaneden salınır. Kendisine yeni bir hayat kurmak ister ama müfettiş Javert'in gölgesi onu daima takip etmektedir. Fransız Devrimi'nin arifesinde geçen hikaye, ihtilalin her iki tarafının da yüzünü gözler önüne serer."

Timothy Green'in Sıradışı Yaşamı

Yönetmenliğini Peter Hedges'in yaptığı "Timothy Green'in Sıradışı Yaşamı" filmin senaryosunu Peter Hedges ve Ahmet Zappa yazdı.

Filmde, Oscar Ödüllü Dianne Wiest'nın yanı sıra Jennifer Garner, David Morse, Joel Edgerton ve Ron Livingston rol alıyor.

Dram, fantastik ve komedi türündeki filmin konusu ise şöyle:

"Stanleyville isimli küçük bir kasabada yaşayan ve aile olabilme umuduyla yanıp tutuşan Cindy ve Jim Green çiftinin bir türlü çocukları olmamaktadır. Bir gün, bebekle ilgili tüm dileklerini yazıp bir kutuya koyarlar ve arka bahçelerine gömerler. Kısa süre sonra, fırtınalı bir gecede evlerinde beliren Timothy isimli bir çocuk çiftin yaşamını sonsuza değin değiştirir."

Suç Çetesi

Senaryosunu Will Beall'in yazdığı "Suç Çetesi" filminin yönetmenliğini, Ruben Fleischer üstlendi.

Dram türündeki filmde Ryan Gosling, Emma Stone, Sean Penn, Giovanni Ribisi ve Josh Brolin rol alıyor.

1949'ta Los Angeles'ta geçen filmde, uyuşturucu, silah ve kadın ticaretini tek elden yürüten Mickey Cohen'in hikayesi anlatılıyor.

Muhteşem Yaratıklar

Yönetmenliğini ve senaristliğini Richard LaGravenese'ın yaptığı "Muhteşem Yaratıklar" filminin yapımcılığını Erwin Stoff üstlendi.

Dram ve fantastik türündeki filmde Oscar Ödüllü Emma Thompson'ın yanı sıra Emmy Rossum, Kyle Gallner, Viola Davis ve Margo Martindale rol alıyor.

Filmin konusu ise şöyle:
"Genç Ethan yaşadığı kente taşınan gizemli bir kıza ilgi duymaya başlar. Fakat Lena adındaki bu kızda, lisedeki diğer öğrencilerden farklı bir şey vardır.

Lena'nın ailesi ve tüm soyu aslında büyücüdür. Kurallara göre 16 yaşını dolduran tüm genç cadılar iyi veya kötü taraf arasında bir seçim yapmalıdır. Lena'nın ise 16 yaşını doldurmasına sadece 2 ay kalmıştır.

Aile büyüklerinin bazıları iyiliği seçebileceğini iddia ederken, büyük bir kısmı ise lanetin başladığı ve Lena'nın istese de istemese de karanlık tarafta, kötülerle birlikte yer alacağını iddia etmektedir. Hatta Lena kendisinden büyük bazı cadılardan daha da güçlü büyü yeteneğine sahiptir. Tüm bu gel gitleri yaşarken Ethan'a olan aşkı ise asla kabul görmez..."

Hoca

Yönetmenliğini Vahid Mustafa Yev'in yaptığı "Hoca"nın senaryosunu Vahid Nakış yazdı. Filmde Necibe Hüseynova, Telman Aliyev, Azer Aydemir, Nigar Bahadır Kızı ve İlgar Musayev rol aldı.

1992'deki Hocalı Katliamı esnasındaki bir düğün hikayesini anlatan filmin konusu şöyle:

"Alekper ve Günel evlilik işlemleri için Bakü Nikah Dairesi'ne dilekçe verirler. 25 Şubat 1992 tarihine nikah için gün alan Alekper, Karabağ-Hocalı'da bulunan keşif subayı olarak görev yaptığı bölüğüne geri döner.

Düğün günü tüm hazırlıkları tamamlayıp, damatlığını giyerek Bakü'ye gitmeye hazırlanan Alekper, arkadaşları Yura Çyornıy, Arzu ve akrabaları Hocalı'nın Ermeniler tarafından ablukaya alındığını görürler. Alekper, zor bir seçim ile karşı karşıyadır. Ya üzerindeki damatlıkla Bakü'ye nikaha gidecek ya da Hocalı'da kalıp arkadaşları ile köyü ve ahalisini savunacaktır."