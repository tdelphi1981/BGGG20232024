Torium'da nostalji rüzgarı
Torium Alışveriş Merkezi, ‘Dünden Bugüne Yıldızlar Torium’da Parlıyor’ etkinliği ile ziyaretçilerine nostaljik dakikalar yaşatmaya hazırlanıyor.
 24 Aralık’da “70’lerden Günümüze” isimli  sergi ile başlayan ve 6 Ocak 2013’te sona erecek etkinlik kapsamında; Gönül Yazar, Neşe Karaböcek ve Seyyal Taner gibi birbirinden önemli 10 sanatçı, 6 mini konser, söyleşi ve imza günleri ile sevenleriyle buluşacak.
 Türkiye’nin en eğlenceli alışveriş merkezi Torium, dikkat çekici ve eğlenceli etkinliklerine bir yenisini daha ekliyor. 24 Aralık 2012 – 6 Ocak 2013 tarihleri arasında devam edecek ve geçmişe özlem duyanları nostaljik bir yolculuğa çıkaracak olan “Dünden Bugüne Yıldızlar Torium’da Parlıyor” etkinliği, “70’lerden Günümüze” sergisiyle başladı. 
 Geçmişte herkesin yaşamına dokunan 30 parçanın sergileneceği sergide nostalji yaşayacak ziyaretçiler, aynı zamanda sevdikleri sanatçıları canlı olarak dinleyebilme şansı yakalayarak eski şarkılarla geçmiş yıllara dönecekler.
 ‘Geçmiş Bahar Mimozaları’ ve ‘Bir Zamanlar’ programlarının yapımcısı ve sunucusu, aynı zamanda Türkiye'nin en detaylı Türkçe pop müzik arşivine sahip Hakan Eren moderatörlüğünde gerçekleşecek etkinlikte; 10 sanatçı, 6 mini konser, söyleşi ve imza günü ile sevenleriyle buluşacak. Gönül Yazar, Neşe Karaböcek, Seyyal Taner, Yeliz, Soner Arıca, Yeşim Salkım, Sibel Tüzün, Flört ve Cem Kılıç’ın sevilen şarkıları ve Levent Tülek’in eğlenceli söyleşisiyle renk katacakları etkinlik, izleyenlere keyifli dakikalar yaşatacak.
 Etkinlik Programı:
 28 Aralık 2012, Cuma Saat:19.00: Soner Arıca ve Cem Kılıç 
 29 Aralık 2012, Cumartesi Saat:19.00: Yeşim Salkım ve  Flört 
 30 Aralık 2012, Pazar Saat:19.00: Neşe Karaböcek
 4 Ocak 2013, Cuma Saat:19.00: Seyyal Taner ve  Sibel Tüzün
 5 Ocak 2013, Cumartesi Saat:19.00: Yeliz ve Levent Tülek 
 6 Ocak 2013, Pazar Saat:19.00: Gönül Yazar
  