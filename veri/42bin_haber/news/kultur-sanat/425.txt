''Mutluyum, Gururluyum, Heyecanlıyım...''
Uzun süren suskunluğunu yeni albümü "Tam Zamanında" ile bozan Nükhet Duru, kısa sürede dinleyiciden ve müzik yazarlarından tam not aldı.
Sezen Aksu, Şehrazat, Nazan Öncel, Sıla gibi pek çok önemli isimle çalışan başarılı yorumcu, Hayat Müzik Platformunda Ahmet Ertenin sorularını yanıtladı. 
Ha çıktı çıkacak derken yıllar sonra gelen bir Nükhet Duru albümü Tam Zamanında Öncelikle kişisel olarak merakımı gidermek için soracağım neden bu kadar uzun ara? Neydi bunca zaman içinize sinmeyen?

Benden beklenen mükemmeli bilmenin kaygıları ve çalışıp yapılan kayıtları bile tedirginlikten vazgeçip kullanamama. Ayrıca annem ile geçen uzun hastalık dönemi de moralimi ve enerjimi düşürüyordu. Kısmete inanmak gerek! Zamanı tam şimdiymiş..

Ve şimdi Tam Zamanında ile tabiri caizse dostu düşmanı çatlatıyorsunuz. Albümdeki ekibinizden söz eder misiniz biraz? Bu albümde kimler Nükhet Duruya yol arkadaşlığı yaptı?

Şahane bir ekiple çalıştım.En sevdiğim en kıymetli arkadaşlarım, demlenmiş rengi en güzel doslarımla birlikte harika bir dönem geçirdik. Birleştirici 'kişimiz' stüdyo canavarı Sezen Aksu idi:)) Bazı günler aç, susuz, ihtiyaç molasız çalıştık:)  Ama kahkaha ve gözyaşı eksikliği duymadan. Sezen Aksu, Şehrazat, Nazan Öncel, Sıla, Mustafa Ceceli, Ambulans grubu,Sunay Özgür, Fatih Kısaparmak söz ve besteleri ile  Ozan Bayraşa, Aytuğ Yargıç, Ender Akay, Murat Bulut ve Özgen Akçetin müzikal kimlikleriyle ekibizimde yer aldılar. Biz kocamaaan bir ekibiz:)

Uzun uzun dinlenecek, yıllara yayılacak bir albüm Tam Zamanında. Herkesin kısa sürede edindiği izlenim bu. Bunca albüm arasında bu kadar kolay ve kısa bir sürede bu cümleleri duymak neler hissettiriyor size?

Mutluyum, gururluyum, heyecanlıyım. Bundan sonrakinin telaşı, garip duygular. Ve pek tabidir ki, dinleyicinin gerçek müziğe özleminin tarifsiz sevinci.

Nükhet Durunun müziği ile ilgili açıklamalarının yer aldığı röportajın tamamını hayatmuzik.com adresinden okuyabilirsiniz.