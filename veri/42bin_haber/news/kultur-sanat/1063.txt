Osmanlı eserleri müzayedede satılıyor
Asar-ı Atika tarafından 12'incisi düzenlenecek Osmanlı Eserleri ve Klasik Tablolar müzayedesinde, aralarında Sultan 2. Mahmud'un hat levhası, Sultan 5. Murad'ın değerli taşlarla süslü ağızlığının da aralarında bulunduğu 290 parça eser satışa sunulacak.
Asar-ı Atika'dan yapılan açıklamaya göre, şaheser niteliğindeki Osmanlı eseri, obje ve değerli tabloların satılacağı müzayede, İstanbul Nişantaşı'ndaki 
The Sofa Hotel'de saat 14.30'da başlayacak. Sultan 2. Mahmud'un Ahzap Suresi 45. ayeti işlediği, celi sülüs zerendud levhası, müzayedenin en dikkat çekici eserleri arasında. 180 bin liradan açık artırmaya sunulacak eserin süslemelerinde yeşil ve sarı altın kullanıldığı, eserin rokoko üslupla yapıldığı belirtildi. Sultan 2. Mahmud'un 'Settar-ı Şerif'i' de yine satılacak eserler arasında.
Sultan 5. Murad için hazırlanmış üzeri altın, elmas, yakut, zümrüt taşlarla süslenmiş kehribar ağızlıkda 500 bin lira başlangıç fiyatıyla satılacak.Klasik tablolar arasında da İbrahim Çallı imzalı 'Topkapı Sarayı Çinili 
Köşk', Hikmet Onat imzalı 'İstanbul Boğazı ve Evler', Varnia Zarzecki imzalı 'Boğaz kıyısında mendil sallayan kadınlar' isimli eserler yer alıyor.