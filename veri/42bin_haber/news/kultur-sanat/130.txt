Yeni bir ülke kuruluyor hazır mısınız?
Dünyanın kendine özgür tek ülkesi Pinima'da geçen Mi Minör, özel bir deneyim yaşatacak!
 Meltem Arıkan'ın yazdığı, Memet Ali Alabora'nın yönettiği Mi Minör, 1, 2, 5, 9 Aralık'ta KüçükÇiftlik Park'ta sahnelenecek. Pinima öyle bir ülke ki, parasını ödeyip düşünce özgürlüğü satın alabilir, bedeline karşılık mevsimi bile değiştirebilirsiniz! Tiz sesleri yasaklanmış bir piyanist ve onun ekibi, sosyal medyayı kullanarak ülkede yaşananları tüm dünyaya canlı olarak duyuracak. Mi Minör seyircinin oyuncu, oyuncunun kimi zaman seyirci olduğu farklı bir oyun. Demokrasiyle yönetilen bir ülkenin meydanında geçen oyunda başta Memet Ali Alabora, Pınar Öğün, Can Kahraman, Sennur Nogaylar, Fuat Onan olmak üzere 16 kişilik bir ekip yer alıyor.
  