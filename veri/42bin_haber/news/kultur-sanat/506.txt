Hobbit tüm zamanların rekorunu kırdı
Yönetmenliğini Peter Jackson'ın yaptığı “The Hobbit: An Unexpected Journey” isimli film bu hafta gişede tüm zamanların en iyi açılış rekorunu kırdı 
 “The Lord of the Rings” filminin ön bölümü niteliğindeki “The Hobbit: An Unexpected Journey” ilk haftasında 84.8 milyon dolarlık bir hasılat elde etti.
  
 Açılış haftasına dair bir önceki rekor ise 77.2 milyon dolarlık hasılat ile 2007 yapımı “I Am Legend” isimli filme aitti.
  
 US Magazine’in haberine göre Warner Bros’dan Dan Fellman okulların tatilde olmadığı bir sezonda rekor bir gişe elde etmiş olmanın kendilerini çok heyecanlandırdığını belirtti. Fellman tatil sezonunun başlamak üzere olduğuna da değinerek, filmin uzun soluklu bir başarıya imza atacağını düşündüklerini dile getirdi.
 
 Bu hafta gişelerde en iyi hasılatı yapan ilk on filmin sıralaması ise şu şekilde:
  
 Peter Jackson yönetmenliğindeki The Hobbit: An Unexpected Journey ($84.7 milyon), 
 Peter Ramsey yönetmenliğindeki Rise of the Guardians ($7.4 milyon), 
 Daniel Day-Lewis’in başrolünde yer aldığı Lincoln ($7.2 milyon), 
 Daniel Craig'in başrolünde yer aldığı Skyfall ($7 milyon), 
 Suraj Sharma'nın başrolünde yer aldığı Life of Pi ($5.4 milyon), 
 Robert Pattinson ile Kristen Stewart'ın başrolleri paylaştıkları The Twilight Saga: Breaking Dawn – Bölüm 2 ($5.2 milyon), 
 Rich Moore'un yönetmenliğindeki Wreck-It Ralph ($3.3 milyon),
 Gerard Butler'ın başrolünde yer aldığı Playing for Keeps($3.2 milyon), 
 Chris Hemsworth'ün başrolünde yer aldığı Red Dawn ($2.4 milyon) 
 Bradley Cooper ile Jennifer Lawrence'ın başrolleri paylaştıkları Silver Linings Playbook ($2.1 milyon).
  