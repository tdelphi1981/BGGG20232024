Bir aynasızdan serseri şiirler
Ottan, böcekten ilham alan serserice şiirler yazan feminist bir aynasız Ali Bayram. 16 yıllık polis memuru. Aynasız Düşüncelerim kitabında topladığı 30 yıllık şiirlerinin ardından, Leylanın öyküsünü anlattığı ilk romanı Kertik ile çıkıyor okuyucularının karşısına. Sırada ise Rum Kızı Arsinenin yaşamını kaleme aldığı Tehcir Ekspresi var.
Alışılmışın dışında bir polis memuru Ali Bayram. Kendisini feminist olarak tanımlıyor.  Çocukluğunu, düşlerini,  sürgünlerini daha çok da aşkı anlatıyor şiirlerinde. Kimi zaman umutsuzlukları isyana dönüşüyor kimi zaman umutları coşkuya! Hayatın her anında yaşanan duygu çarpışmaları,  gelgitler, çelişkiler, öfkeler, haksızlıklar Bayramın kaleminden serserice akıyor dizelere.  
Çankırı nire Çaykara nire demedim,  
Şiddet ile copla kimseyi dövmedim, 
Üniformam var, diye kibirlenmedim.  
Ekmek parasından öte size hizmet ettim diyen Ali Bayram,  
Soruşturmalık Sevdam şiirinde sevgilisine;     
Ben seni; 
Diyarbakırın Licesinde gün batımında, 
Trabzonuun dağ çileğinde Yomrasında 
Sürgünde gezdiğim Çermik ile Çaykarasında  
Soruşturmaların ana başlığındaki sorularda, 
Hesap verdiğim her bir şiirimde, 
Yazarak ve söyleyerek sevdim dizeleriyle sesleniyor.  
Şiir kitabının ardından, Kertik Romanını yazıyor Bayram. Eşinden ayrılarak bir Anadolu kasabasında iki çocuğuyla yeni bir yaşama başlayan ancak delice bir sevdayla akıl hastanesine düşen Leylanın öyküsünü anlatıyor. Şimdilerde ise 107 yaşındaki Ayşe Ninenin ağzından, Tehcir Ekspresi-Rum Kızı Arsineyi yazıyor.