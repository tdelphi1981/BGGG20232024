Yıldız Sarayı'nda Türk müziği konseri
İstanbul Devlet Türk Müziği Topluluğu solistleri, yarın Yıldız Sarayı Dış Karakol Binası'nda konser verecek. Konuyla ilgili yapılan açıklamaya göre, saat 19.30'da başlayacak konserde solistler Haki Numanoğlu, Zeynep Demirci, Osman Ziyagil ve Göynüm Can Çetin sahneye çıkacak.

Saz sanatçıları Günay Çelik (kanun), Yurdal Tokcan (ud), Binnaz Çelik (kemençe), Reyhan İllez (tanbur), Emrullah Şengüller (çello) ve Ferruh Yarkın'ın (ritm) yer alacağı konsere giriş serbest olacak.