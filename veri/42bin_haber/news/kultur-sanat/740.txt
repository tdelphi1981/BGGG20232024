Kızıl Zindanların yazarına vefa
1970li yılların efsane yazarlarından Cavit Ersen, vefatının 10. yılında ESKADER tarafından anılıyor.

Başta Kızıl Zindanlar olmak üzere 30’a yakın esere imza atan ve 1970’li yıllarda Türkiye’de yüzbinlerin okuduğu romancı yazar Cavit Ersen’i anma toplantısı bu akşam 18.00’de Timaş Kitap Kahve’de gerçekleştirilecek. Programda gazeteci yazar Gürbüz Azak, Üstün İnanç, Yard. Doç. Dr. Erol Ülgen, Cavit Ersen’in yayıncısı Sinan Yıldız ile romancının oğlu Ömer Süreyya Ersen, Kızıl Zindanlar yazarının bilinmeyen yönlerini dinleyicilerle paylaşacak. Toplantıyı Mehmet Nuri Yardım yönetecek. 1970’li yılların en çok okunan yazarlarından biri olan Cavit Ersen, Ocak 2003’te vefat etmişti.