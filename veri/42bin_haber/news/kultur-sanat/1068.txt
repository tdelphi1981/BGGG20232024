İstanbul Caz Festivali 20 yaşında
İstanbul Kültür Sanat Vakfı (İKSV) tarafından Garanti Bankası sponsorluğunda düzenlenen İstanbul Caz Festivali, 20. yılını kutluyor.
İKSV'nin yazılı açıklamasına göre, 2–19 Temmuz 2013 tarihleri arasında gerçekleştirilecek 20. İstanbul Caz Festivali, caz dünyasının önde gelen sanatçılarının yanı sıra pop, rock, folk ve dünya müziğinden isimleri 
müzikseverlerle buluşturacak.Festival programı, İKSV ve Garanti Bankası yetkililerinin yanı sıra caz dünyasından isimlerin de katılımıyla 15 Nisan Pazartesi akşamı açıklanacak.Caz dünyasının önemli saksafoncuları arasında gösterilen Branford Marsalis ve 1990'ların başında tanışarak uzun yıllardır birlikte müzik yaptığı piyanist Joey Calderazzo, festivalin 20. yılı kapsamında 15 Nisan Pazartesi ve 16 Nisan Salı akşamı saat 21.30'da müzikseverlerle buluşacak.20. İstanbul Caz Festivali'nin özel konseri olan Branford Marsalis ve Joey Calderazzo performanslarının biletleri, 9 Mart'ta Biletix satış sistemi ve İKSV Salon gişesinden satışa çıkacak.