"Deniz Artık Uyanıyor"
"Now Wakes the Sea/Deniz Artık Uyanıyor" sergisi, 4 Aralık'ta açılacak. Karadeniz ve Kuzey Denizi'ne kıyısı olan ülkelerdeki sanatçıların ve sinemacıların, yeni projeler geliştirmelerine ve projelerini diğer ülkelerde sergilemelerine olanak sağlayan sergi, Siemens Sanat'ta görülebilecek.

Türkiye ile Hollanda arasındaki ilişkilerin 400. yılı kapsamında düzenlenen sergide, Xentrikarts (Bahanur Nasya&Yılmaz Vurucu), Maurice Bogaert, İmre Azem, Rüya Köksal&Aydın Kudu, Bram Vermeulen/VPRO, Rik Delhaas&Daimon Xantholoulos, Eliane Esther Bots, Aram Tanis&Jacolijn Verhoef, Barbara Hanlo, Henrik Lund Jorgenson (DK/SE) ve Fidan Ekiz gibi yerli ve yabancı sanatçıların belgesel/video yapıtları yer alacak.

Avrupa Kültür Derneği'nin proje ortaklığında gerçekleştirilen sergi, kıyı-kentsel yaşamın sürdürülebilirliğine yönelik gözlemleri ve beklentileri bir tartışma alanına taşıyacak.

Sergi, 25 Ocak 2013 tarihine kadar ziyaret edilebilecek.