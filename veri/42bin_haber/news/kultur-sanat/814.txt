Bridget Jones 13 yıl sonra yeniden raflarda
İngiliz yazar Helen Fielding tarafından kaleme alınan Bridget Jones'un Günlüğü serisinin üçüncü kitabı, 13 yıl aradan sonra kasımda raflardaki yerini alacak. Bridget Jones'un ağzından olayların aktarılmaya devam edileceği kitapta yeni karakterlerin yer alması öngörülüyor. 

Londra'da geçen kitabın öncekilerle aynı formatta olacağı sanılıyor. Yazarın kitabına ne isim koyacağı ise merakla bekleniyor.

Fielding'in 1996 yılında yazdığı Bridget Jones'un Günlüğü, 1999 yılında Bridget Jones'un Günlüğü Mantığın Sırrı ile devam etmiş ve bu iki kitap 40'dan fazla ülkede 15 milyon satışa ulaşmıştı.

Aynı zamanda müzikalleştirilen Bridget Jones'un Günlüğü, beyazperdeye aktarılmıştı.