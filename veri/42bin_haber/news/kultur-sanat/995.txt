Dört kıta tek mısra İstanbul
Uluslararası İstanbulensis Şiir Festivalinin ikincisi 6-9 Mart tarihleri arasında gerçekleştirilecek. Sultanbeyli Belediyesinin düzenlediği Festivale Türkiyenin yanısıra İspanya, İtalya, Küba ve Filistinden şairler katılacak.

Adını, dünyada sadece İstanbulun Sultanbeyli ilçesi sınırları içerisindeki Aydos Ormanlarında yetişen İstanbulensis çiçeğinden alan Uluslararası İstanbulensis Şiir Festivali için sayılı günler kaldı. Festivalin tanıtımı için basınla buluşan Sultanbeyli Belediye Başkanı Hüseyin Keskin, Sultanbeylini bir eğitim ve kültür havzası haline getirmeyi hayal ettiklerini ve İstanbulensis Şiir Festivalinin de bu çabanın en önemli adımlarından biri olduğunu söyledi. Festival programı hakkında detaylı bilgi veren Festival Düzenleme Kurulu Başkanı Özcan Ünlü, Birçok şiir festivaline hem şair, hem de gazeteci olarak katıldım. Şiir adına, 4 gün süren ve bu kadar yoğunlukta bir festivali ilk kez Sultanbeyli Belediyesi yapıyor. Bu etkinliğin önemli bir farkı da şairlerin sadece salonlarda değil, şehrin çeşitli üniversite ve liselerinde de şiirseverlerle buluşması olacak diye konuştu. Sultanbeyli Belediyesi Kültür Müdürü Mehmet Mazak ise Festivalde dünya ölçeğinde önemli isimleri bir araya getirdiklerini kaydetti. 
Yurtdışından çok sayıda şair var
Festivale yurtdışından İspanyadan Justo Jorge Padron, Makedonyadan Mateja Matevski, Tataristandan Ewa Sonnenberg, İtalyadan Anna Santaliquido, Filistinden Fatena Al-Ghorra, Kazakistandan Tanagöz İlyasova, Mısırdan Salahuddin Abdullah Abdulhalim, Uruguaydan Alfredo Fressia, Kübadan Rodriguez Nunez Victor, Romanyadan Fatma Sadak, Güney Afrikadan Mongane Wally Sarote gibi ünlü şairlerin katılacak. Türkiyeden tanınmış pek çok şairin katılacağı Festivalde Uluslararası İstanbulensis Şiir Festivali ödülü Justo Jorge Padrona, Türk Şiirine Hizmet Ödülü Sedat Umrana, Festival Onur Ödülü Cemaleddin Latiçe verilecek. 8 Martta Dünya Kadınlar Günü dolayısıyla kadın şairlerin katılacağı özel bir program düzenlenecek olan Festival, Dört Kıta Tek Mısra İstanbul sloganıyla yola çıkıyor.
Türkiyenin en büyük şiir etkinliklerinden biri olan II. Uluslararası İstanbulensis Şiir Festivalinin açılışı 6 Martta Cemal Reşit Rey Konser Salonunda yapılacak. Açılışta Bülent Ortaçgil Birsen Tezer ile birlikte konser verecek. Festival hakkında detaylı bilgiye www.istanbulensissiir.org sitesinden de ulaşılabilecek.