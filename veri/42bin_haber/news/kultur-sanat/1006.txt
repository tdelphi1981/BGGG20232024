Devlet Tiyatroları 19 oyunla perde diyor!
Devlet Tiyatroları 19 oyun, Devlet Opera ve Balesi 6 eser ve 1 konserle izleyicinin karşısına çıkıyor.
Devlet Tiyatroları 19 oyun, Devlet Opera ve Balesi 6 eser ve 1 konserle izleyicinin karşısına çıkacak. Grimm kardeşlerin ünlü masalı 'Bremen Mızıkacıları', başkentli minik sanatseverlerle 3 Mart'ta buluşacak. Hale Kuntay'ın çevirdiği, Zeynep Çelen Tamer'in rejisörlüğünü yaptığı iki 
 perdelik müzikal oyunda, yaşlandıkları ve eskisi gibi iş yapamadıkları için kendilerini işe yaramaz olarak gören ve bu yüzden evlerini terk eden Düldül, Karabaş, İbikli ve Mırnav'ın hep birlikte Bremen'e doğru yola çıkmalarıyla 
başlayan olaylar anlatılıyor. 

Tiyatro
 
Akün Sahnesi:
Erdal Beşikçioğlu'nun oynadığı 'Bir Delinin Hatıra Defteri' hafta boyunca seyredilebilecek. Oyunun proje tasarımı ve yönetmenliğini Cem Emüler, dekor ve giysi tasarımını ise Sertel Çetiner üstleniyor.
'Pal Sokağı Çocukları' 2 Mart'ta, 'Fosforlu Cevriye' 5 ve 6 Mart'ta sahnelenecek.
 
Altındağ Tiyatrosu:
Semih Sergen'in yazıp yönettiği, 'Bir Hilal Uğruna' adlı oyun hafta boyunca temsil verecek.Bursa DT, Eric Emmanuel Schmitt'in yazdığı, Mustafa Kurt'un yönettiği 
'Karı Koca Arasında Ufak Tefek Cinayetler' oyununu, 5 ve 6 Mart'ta seyirciyle buluşturacak.
 
Büyük Tiyatro:
Orhan Asena'nın yazdığı, Serhat Nalbantoğlu'nun yönettiği 'Hürrem Sultan', 1 ve 3 Mart'ta, Kenan Işık'ın Şeyh Galib'in eseri Hüsn-ü Aşk'tan esinlenerek yazdığı 'Aşk Hastası', 5 Mart'ta seyredilebilecek.
 
Cüneyt Gökçer Sahnesi:
Işıl Kasapoğlu'nun yönettiği, Edmond Rostand'ın yazdığı, Sabri Esat Siyavuşgil'in çevirdiği 'Cyrano De Bergarac' hafta boyunca sahne alacak. Oyunda Durukan Ordu, Zeynep Yasa, İrfan Kılınç, İsmet Numanoğlu ve Edip Tümerkan rol 
alıyor.

Hürrem Sultan 5 Mart'ta temsil verecek.
 
Küçük Tiyatro:
İstanbul Devlet Tiyatrosu yapımı 'Çirkin' bugün, yarın ve 2-3 Mart'ta izleyicinin karşısına çıkacak. 13 yaş üstü izleyicinin seyredebileceği yapım, çirkinlik ve güzellik kavramlarını yüzleştiren, estetik çılgınlığının peşinden 
koşan, şaşırtıcı, kışkırtıcı, dengelerle oynayan, kuralları altüst eden bir kara komedi örneği. Shakespeare'nin aynı adlı eserinden uyarlanan 'Venedik Taciri' ise 5 
Mart'ta görülebilecek. 
Oda Tiyatrosu:
Bir müzisyen üzerinden toplumun, bireyin, müziğin, cinselliğin, hiyerarşinin dedikodusunu yapan 'Kontrabas' ise bugün, yarın ve 2 Mart'ta izlenebilecek.