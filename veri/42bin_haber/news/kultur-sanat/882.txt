Erzurum DT Trabzon seyircisi önünde
Erzurum Devlet tiyatrosu Trabzon Devlet Tiyatrosu Haluk Ongan Sahnesi'nde Otel Plaza adlı oyunu sahneleyecek.
Erzurum Devlet Tiyatrosu, 'Otel Plaza'da Bir Oda' adlı oyunu Trabzon'da sahneleyecek.Neil Simon'un yazdığı, Yasemin Erbulan'ın Türkçe'ye çevirdiği, Esen Özman'ın yönettiği oyunda, Eylem Yıldız, Mehmet Yıldız, Işın Yıldız, Cengiz Toraman, Fatma Kum, Arif Atalay ve Emre Yılmaz rol alıyor.Dekoru Suar Şeylan, kostümleri Funda Dicle Bozdoğan, ışık tasarımı Eser Dursun'a ait iki perdelik oyunda, kadın ve erkeğin aşkta ne aradıkları, evlilikte ne buldukları konu ediliyor. Oyun bugün ve yarın saat 20.00'de, 16 Şubat Cumartesi ise 15.00 ve 20.00'de Trabzon Devlet Tiyatrosu Haluk Ongan Sahnesi'nde tiyatroseverlerle buluşacak. Trabzon Devlet Tiyatrosu ise 'Islık Sever Max' adlı çocuk oyununu sahneleyecek. Carsten Krüger ve Volker Ludwig'in yazdığı, Meriç Gök'ün Türkçeye çevirdiği ve Birkan Görgün'ün yönettiği 'Islık Sever Max' adlı oyunda Emre Ön, 
Sinem Bilgin, Dalya Filmci, Birkan Görgün ve Yavuz Topçuoğlu rol alıyor. Dekor ve kostümleri Aytuğ Dereli, ışık tasarımı Muharrem Boran, müzikleri Emin Serdar Kurutçu'ya ait Oyun, 17 Şubat Pazar 13.00'de Atapark Haluk Ongan Sahnesi'nde tiyatroseverlerle buluşacak. Oyunda, her gün aynı işleri büyük bir can sıkıntısıyla yapan beş arkadaşın her zamanki gibi aynı yerde, aynı bankta oturmaları ve o sırada oradan geçen oyuncunun kendilerine bir teklif sunmasıyla gelişen olaylar konu
ediliyor.