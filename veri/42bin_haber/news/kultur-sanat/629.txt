Karakoçun şiirleri kitaplaştırılıyor
Karakoç ailesinin gün ışığına yeni şiirleri, şiir severler için kitap haline geliyor.
Türk Halk Müziği'nin unutulmaz türkülerinden Mihribanın söz yazarı şair Abdurrahim Karakoçun Babası Ümmet Karakoçun 79 yıl önce Osmanlıca olarak kaleme aldığı şiirler, çevirisi yapılarak okuyucuların beğenisine sunulacak.

Geçtiğimiz yıl hayatını kaybeden ünlü şair ve yazar Abdurrahim Karakoç'un en küçük kardeşi Şair Nafiz Karakoçun gayretiyle bulunan şiir kitabı, Türkçeye çevrilerek kitapçılardaki yerini alacak. 1933 yılında el yazısıyla Osmanlıca olarak yazılan 50 sayfalık şiir kitabı, Mehmet Nafiz Karakoç tarafından Babam ve Ben adıyla şiir severlerin beğenisine sunulacak. Kitapta Mehmet Nafiz Karakoçun şiirleri de yer alacak.

Şiir kitabında milli ve dini şiirlerin ağırlıkta olduğunu belirten Karakoç, Osmanlıca yazılan şiirlerin babasının bir dostu tarafından muhafaza edildiğini söyledi. Bir arkadaşının cenazesi için gittiği Hacınınoğlu köyünde babasının arkadaşıyla tanıştığını ifade eden Karakoç, konuşmasını şöyle sürdürdü; Babama ait şiirlerin olduğunu biliyordum. Taziye evinde dedem ve babamdan konu açıldı. Ben de köyde dedem ve babamın şiirleri olduğunu söyledim. Taziyeye gelen babamın dostu Ali Yılmaz bey, şiir kitabının kendinde olduğunu ve bana verebileceğini söyledi. Yaklaşık 50 sayfadan oluşan kitabın tercümesi de Ali Yılmaz bey tarafından yapıldı. İçerisinde 70e yakın çeşitli konularda şiirler var. Türkçeye çevirdiğimiz şiirleri, kendi yazdığım şiirlerle birlikte yakın bir zamanda Babam ve Ben isimli yeni şiir kitabımda yayınlayacağım.

ŞİİRE OLAN İLGİM ABDURRAHİM ABİM SAYESİNDE ARTTI

Karakoç ailesinde şiire karşı geçmişten gelen bir ilgi olduğunu aktaran Mehmet Nafiz Karakoç, şiir yazmaya 9 yaşında başladığını kaydetti. İlk şiirini Koreye giden askerler için yazdığını anımsatan Karakoç , Ailemizde dedemin hatta ninemin bile şiir yazdığı söyleniyor. Biz 5 kardeşiz. 5imizde şiir yazarız. Ama içimizde kalemi en güçlü olan Abdurrahim abimdi. Toplumun sorunlarını dile getiren, haksızlığa karşı koyan bir üsluba sahipti. Bana örnek olarak şiire olan ilgimi artırdı diye konuştu. 

İlk şiir kitabını Dağlar Yolvermezki Dosta Gideyim adıyla 2004 yılında yayınlayan Karakoçun 300e yakın eseri bulunuyor.