'Anı Evi'nde sona yaklaşıldı
Makedonya'daki 'Anı Evi'nin yeniden inşa edilmesi çalışmaları son aşamaya geldi.
 Gazi Mustafa Kemal’in babası Ali Rıza Efendi’nin doğup gençliğini geçirdiği, dedesi Hacı Ahmet Efendi’ye ait olan Makedonya’da Jupa Belediyesi’ne bağlı Kocacık Köyü’nde bulunan iki evin “Anı evi” halinde yeniden inşa edilmesi çalışmaların tamamlama aşamasına gelindi.
 Makedonya’nın Güney Batı’sında Debre yakınlarında Jupa Belediyesi’ne bağlı, Osmanlı döneminde Manastır Vilayeti’nin Debre-i Bala Sancağına bağlı şirin dağ köyü olan Kocacık’ta arkeolojik bulgu ile kanıtlanan baba evi ve bir akrabya ait olan ev aslına uygun inşa ediliyor.
 GALERİ İÇİN TIKLAYIN
 Kocacık’ta yaşayanlar Yörük Türkmenleri. 75 haneden oluşan Kocacık köyünde 330 kişi yaşıyor.
 1930 yılından bulunan bir fotoğraf doğrultusunda yapılan kazılar sonucu Mustafa Kemal’in dede evinin temellerine ulaşıldı. Bulgular doğrultusunda Makedonya ve Türkiye yetkililerinin girişimiyle yürütülen çalışmalar sonuç verdi.
 Makedonya Cumhuriyeti Milli Konzervasyon Merkezi tarafından tamamlanan proje Kültür ve Turizm Bakanlığı tarafından onaylanarak Bakanlar Kurulu tarafından kabul edilmesiyle birlikte 8 Mayıs 2012 tarihinde 723 bin 727 Euro bedelle ihale edilerek inşaat çalışmalarına başlandı.
 Türk İşbirliği ve Koordinasyon Ajansı ( TİKA ) tarafından 220 metre karelik bir alanda Taşlı Mahalle mevkiinde inşa edilen “Ali Rıza Efendi Anı Evi” 2013 yılında tamamlanıp hizmete verilmesi bekleniyor.
 İlkokul öğretmeni Hüseyin Kaplan, Mustafa kemal Atatürk’ün babası Ali Rıza Efendi’nin doğup büyüdüğü, dedesinin yaşadığı evin yeniden inşa edilmesinin Kocacıklılar için onur, gurur ve şeref duyulacak bir gelişme olduğunu söyledi. DHA