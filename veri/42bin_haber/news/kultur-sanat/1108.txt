20 yılın müzikal özeti
Türkiye'nin ve dünyanın müzikal renklerini biraraya getiren Kardeş Türküler kuruluşunun 20'nci yılını bir dizi özel konserle kutluyor...
Türkiye'nin ve dünyanın müzikal renklerini biraraya getiren Kardeş Türküler kuruluşunun 20'nci yılını bir dizi özel konserle kutluyor... Etkinliğin ilk halkası 9 Mart Cumartesi Maslak TİM Center'da gerçekleşecek olan konser. Bu özel konser saat 21:00'de başlayacak. Biletler ise Biletix'te. Bu özel konserin konuğu ise Yavuz Bingöl. Topluluğun 20'nci yaşı için düzenlenen etkinlikler yıl boyu devam edecek.  
BGST Kardeş Türküler'in temelleri 1993 yılında Boğaziçi Üniversitesi Folklor Kulübü'nde hazırlanan bir konser çalışması olarak atıldı. Grup daha sonra Türkçe, Kürtçe, Azerice ve Ermenice şarkılardan oluşan repertuarıyla Anadolu'nun renklerini sahneye taşıdı.  
Kardeş Türküler; ilerleyen yıllarda, Makedonca, Rumca, Lazca, Gürcüce, Çingenece, Çerkesçe, Süryanice, Arapça gibi dilleri de kattığı, farklı kültürlere ait müzik ve danslarla repertuvarını zenginleştirdi.  
Halkların kardeşliği temasından hareketle Anadolu, Mezopotamya, Ortadoğu, Kafkasya ve Balkan coğrafyalarının şarkı ve danslarını kültürel çoğulcu bir anlayışla ele alan topluluk; 20 yılda yaptığı birçok albüm, film müziği çalışması ve konserle geniş bir dinleyici kitlesine ulaştı. Şarkı ve dansları kendi kültürel bağlamlarını dikkate alarak, orijinal dilleriyle yorumlayan Kardeş Türküler, farklı kimliklerin, kültürlerin yaşadığı bir coğrafyada, kardeşlik içinde bir arada olma umudunu dile getiriyor.  
20 YILDA KARDEŞ TÜRKÜLER 
Grup kurulduğu 1993 yılında Boğaziçi Üniversitesinde ilk konserini verdi. Grubun adını taşıyan ilk albüm Kardeş Türküler 1997 yılında Kalan Müzik'ten çıktı. 
Bunu, Doğu, Vizontele Film Müziği,  Vizontele Tuuba Film Müziği, Bahar, Hemavaz, Çocuk (H)aklı gibi albümler izledi.  
Kardeş Türküler, ilk Kürkte klip Mirkut'a da imzasını attı.  Ridley Scott imzalı Kingdom of Heaven (Cennet'in Krallığı) filminin bazı bölümlerinin müziklerini hazırladı. 2011 Çocuk (H)aklı albümü ile en iyi wordlmusic albümü kategorisinde Grammy aday adaylığı aldı.