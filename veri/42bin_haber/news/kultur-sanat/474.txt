Clooney'e Alman Medya ödülü
Hollywood'un ünlü aktörlerinden George Clooney, 2012 Alman Medya Ödülü'ne layık görüldüğü bildirildi.
Media Control isimli kamuoyu araştırma şirketi tarafından yapılan açıklamada, yönetmenlik ve senaristlik de yapan yakışıklı aktörün, ödülünü 26 Şubat 2013 tarihinde, Almanya'nın kaplıcaları ve kumarhanesiyle ünlü Baden Baden kentinde törenle alacağı duyuruldu.  
Clooney'i, dünya genelinde barışın tesis edilmesi için yaptığı çalışmalarından dolayı ödüllendiren jüri, "George Clooney, sahip olduğu ün ve şanını, özellikle gözardı edilmeye yüz tutan dünyadaki krizlere ve sorunlara dikkati çekmek için kullanıyor. Clooney özellikle de Sudan'daki Darfu bölgesinde hakim olan açlığa, tecavüz ve cinayetlere dikkat çektiği için bu ödüle layık görülmüştür" açıklamasında bulundu.