'Nalınlar' Tekirdağ'da sahnelendi
İstanbul Tepebaşı Tiyatro oyuncuları tarafından hazırlanan Nalınlar adlı tiyatro oyunu Tekirdağ'da sahnelendi.
Belediye Kültür Merkezi'ndeki oyunu sinema ve dizi sanatçısı Meral Orhonsoy da izledi. 

Tekirdağ Belediyesi tarafından organize edilen etkinlikte sahne alan Tepebaşı Tiyatrosu oyuncuları, 'Nalınlar' adlı komedi oyununu sahneledi.

Belediye Kültür Merkezi salonunda oynanan ve Ege'nin bir köyünde aile baskısı nedeniyle birbirine kavuşamayan iki aşığın bütün olumsuzlukları göze alarak kaçmasının eğlenceli bir dille anlatıldığı oyun, izleyiciden tam not aldı.
 
Tepebaşı Tiyatrosu Koordinatörü, ünlü sinema ve dizi oyuncusu Meral Orhonsoy'un da izlediği oyun, vatandaşlara için ücretsiz sahnelendi.