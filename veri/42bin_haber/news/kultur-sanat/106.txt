Jennifer Lopez hayranlarına müjde
Dünyaca ünlü Latin şarkıcı Jennifer Lopezin ilk İstanbul konseri 16 Kasımdaydı. Ancak hayranları konsere yoğun ilgi gösterince 3 güne çıkarıldı.Türk hayranlarıyla ilk kez 16 Kasım'da İstanbul'da buluşacağı açıklanan Jennifer Lopezin konser biletleri hızla tükenince 17 Kasım için de bir program ayarlandı. Bu biletler de tükenince 14 Kasımda listeye eklendi.     Ünlü popstar, Panama'da başlayan Dance Again turnesi kapsamında 14, 16 ve 17 Kasım tarihlerinde Ülker Sports Arena'da sahne alacak.   Her yaştan milyonlarca hayranı olan Lopez, görkemli bir sahne şovu sunacağı konserde, dünya listelerinde uzun süre ilk sırada kalan On The Floor şarkısının yer aldığı Love albümünün yanı sıra, sevilen parçalarını da seslendirecek.   Müzik kariyeri boyunca 7 albüm çıkaran Jennifer Lopez'in albüm satışları, dünya çapında 55 milyona ulaştı.

2001 yılında rol aldığı ve Amerika'da en çok izlenen film olan The Wedding Planner ile büyük bir başarı elde eden popstar, aynı yıl J. Lo albümüyle Billboard Top 200 listesinde ilk sıraya yerleşti.