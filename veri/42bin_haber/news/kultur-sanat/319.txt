Kitap Fuarında onur gecesi
Bu sene 31incisi düzenlenen ve iki yıldır uluslararası bir kimlik taşıyan İstanbul Kitap Fuarında onur ödülleri önceki akşam gerçekleştirilen onur yemeği ile sahiplerine verildi.Artist 2012 Uluslararası İstanbul Sanat Fuarı kapsamında Onur Eleştirmeni ödülüne değer görülen Zeynep Yasa Yaman törene katılamazken, Sanatsever Kurum ödülü dünyanın en prestijli grafik tasarım eğitimi etkinliklerinden biri olan Grafist dolayısıyla MSGSÜ Grafik Tasarım Bölümüne verildi.

Ayşegül İzer bölüm adına ödülü, Zeki Alphandan aldı. Bu yılın Koleksiyoner Onur Ödülü Lucien Arkas - Arkas Sanat Holdinge verilirken, Onur Sanatçısı ödülüne ise, heykeltıraş Rahmi Aksungur layık görüldü. Ödülünü Doğan Hızlanın elinden alan Aksungur, yaptığı kısa konuşmada TÜYAPın Türkiye kültür hayatındaki etkisinden söz etti.

Ödül gecesinin sonunda kitap fuarının Onur Yazarı Gülten Dayıoğluna, TÜYAP Yönetim Kurulu Başkanı Bülent Ünal tarafından ödülü verildi. Dayıoğlu ödül konuşmasında, 50nci yılımda mutluluk veren bir ödül bu. Şimdiye kadar yaptıklarımın bir simgesi. 50 yıldır beni okuyan okutan herkese teşekkür ederim dedi.