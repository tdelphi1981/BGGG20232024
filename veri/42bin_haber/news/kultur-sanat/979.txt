Mutluluğun sergisi açıldı!
Ressam Tülin Kaynak'ın 'Mutluluk' konulu ikinci kişisel sergisi açıldı.
Şirket-i Hayriye Sanat Galerisi'nde sanatseverlerle buluşan sergi, 4 Mart'a kadar gezilebilecek.İnsanlara resimleriyle mutluluk vermeyi amaçladığını ifade eden Tülin Kaynak, 'Anlatmak istediğim; renklerimle hissedebileceğiniz, etrafınıza bakabileceğiniz o kadar güzellik var ki sizlerin bunu fark etmesine yardımcı olmak istiyorum' dedi.
Güzelliklerin resmini yapmayı sevdiğini anlatan Kaynak, soyut kompozisyonlarının arasında günlük yaşadığı her anın izinin yer aldığını belirtti.12 yıldır resimle ilgilenen ve ilk kişisel sergisini New York, Brodway Gallery'de açan sanatçı Tülin Kaynak'ın eserleri, 10'a yakın karma sergide de yer aldı.Uluslararası Plastik Sanatlar Derneği üyesi olan sanatçının ikinci kişisel sergisinin açılışına, Sanat Tarihçisi ve sanat eleştirmeni Serkan Azeri ile çok sayıda sanatsever katıldı.