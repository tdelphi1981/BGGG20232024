Murat Yıldırım Vatikan'da ödül aldı
Katoliklerin merkezi Vatikan, rol aldığı yapımlarla Türkiyede olduğu kadar Ortadoğu ve Balkanlarda da adından söz ettiren başarılı aktör Murat Yıldırıma ödül verdi. Romaya gelen Yıldırım, ödül karşısında şaşırdığını belirtirken, farklı din ve kültürlerden olanları birbirlerine bağlayan dizi ve sinema endüstrisinin bir parçası olmaktan gurur duyduğunu söyledi.Vatikanın en önemli kültürel etkinliklerinden olan Uluslararası Giuseppe Sciacce Ödüllerinin Sinema ve Tiyatro kategorisinde bu yıl ilk kez bir Türk aktör ödüle layık görüldü. 11 yıldan bu yana düzenlenen ve 1986 yılında genç yaşta dini bir bayramda hayatını kaybeden Mimar Giuseppe Sciacceye adanmış olan ödül, son olarak Suskunlar adlı dizide Ecevit karakterini canlandıran yakışıklı oyuncu Murat Yıldırıma verildi. 33 yaşındaki genç oyuncu, Papalık Kentsel Üniversitesi (Pontificia Universita Urbaniana) Oditoryumunda Cumartesi akşamı düzenlenen ödül törenine, yine oyuncu olan eşi Burçin Terzioğluyla birlikte katıldı.   Murat Yıldırım, aralarında Vatikandan bazı kardinaller başta olmak üzere çok sayıda dini otorite ile kültür ve eğlence dünyasından kişilerin de bulunduğu konukların katıldığı törende ödülünü, İtalyan dizi oyuncusu ve şov dünyasının tanınmış ismi Emanuela Tittocchiadan aldı. Yıldırım, sahnede ödül için teşekkür etti. 

   ÖDÜL, TÜRK DİZİLERİNİN DÜNYAYA AÇILMASININ ÜRÜNÜ    Alanlarında ulusal ve uluslararası saygınlık elde etmiş, yaşadıkları topluma olumlu rol modeli olmuş 35 yaşın altındaki genç yeteneklere verilen bu ödülün, Vatikandan gelmesi karşısında şaşkınlık yaşadığını ifade eden Murat Yıldırım, DHAya yaptığı açıklamada, şöyle dedi:   "Çok şaşırdım Vatikandan gelen bu ödüle. Geçen sene başladı aslında bu süreç. Monte Carlo Film Festivalinde Asi dizisi ve 'Soup Opera' dalında ikinci olmuştu. Türk dizileri dünyaya açılmaya başladığından beri bu tarz ödüller gelmeye devam ediyor. Böyle bir yerden ödül almak, beni çok gururlandırdı ve onurlandırdı."   Dizi ve sinema endüstrisinin farklılıkları bir araya getirdiğini vurgulayan Yıldırım, "Bu endüstri, farklı inançtan, farklı ülkelerden insanları birbirlerine bağlıyor olması ve birbirlerini bu şekilde tanıyor olmaları, belki de bazı önyargıları kaldırmasından dolayı çok önemli. Bunun bir parçası olmaktan dolayı çok gururluyum" diye konuştu.   Öte yandan, İtalyanlar ödül töreni öncesi genç aktöre özel ilgi göstererek, bol fotoğraf çektirdi.  Murat Yıldırımın başrolünde yer aldığı ve başarılı bir performans sergilediği Suskunlar, geçen ay Roma Fiction Fest kapsamında da gösterilmişti.   İKİ BACAĞI EKSİK OLAN MİNİK CODY DE UNUTULMADI    Gecede, din adamı Don Bruno Lima başkanlığında 9 ayrı kategoride ödüller verilirken, doğuştan 2 bacağı eksik olan 11 yaşındaki ABDli küçük sporcu Cody McCasland de unutulmadı. Engelli çocukların rehabilitasyonu için internet sitesi üzerinden bir fon oluşturan ve henüz genç yaşta yaşadığı topluma örnek olmayı bilen Cody McCasland ödülünü alırken hayalinin, paralimpik olimpiyatında yarışarak altın madalya kazanmak olduğunu söyledi. Ödül töreninin ardından, BM kapsamında Afganistanda görev yaparken şehit düşen İtalyan askerlerinin ailelerine yardım amacıyla para da toplandı.  