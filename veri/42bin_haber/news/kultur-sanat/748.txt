'Filmi izlerken utandım'
 
 Apple şirketinin kurucusu Steve Jobs’ın hayatını anlatan film 'jOBS', Sundance Film Festivali’nin kapanış gecesinde ilk gösterimini gerçekleştirecek.
 
 Film gösteriminden önce Jobs ve Apple’ın ortak kurucularından Steve Wozniak’ın tartıştığı küçük bir sahne internette yayınlandı. Sahnede Jobs, Wozniak’ı 'dünyadaki herkesin bilgisayar sahibi olmak isteyeceği' fikrini anlamadığı için eleştiriyor. Sahneyi izleyen Wozniak ise Gizmodo adlı internet sitesine attığı e-postada filmi eleştirdi.
 
 Wozniak, “Karakterler çok yanlış. O zamanlar bu kadar profesyonel değildik. İkimiz de çocuktuk. İlişkimiz filmde gösterilenden çok daha farklıydı. İzlerken utandım” dedi. 
 
 Film, Jobs’ın ünversiteden ayrılıp, yüzyılın en büyük girişimcisi olma yolundaki hikayesini anlatıyor. Filmdeki bazı sahneler Jobs’ın evindeki garajında çekildi.
 
 'jOBS', Apple’ın kuruluşunun 37’inci yıldönümü olan 19 Nisan’da ABD’de gösterime girecek. 
 ntvmsnbc