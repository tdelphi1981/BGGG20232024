"Hattuşa'da 106 Yıl"
Başkentte "Hattuşa'da 106 Yıl Sergisi" açıldı. Sergi, Hititlerin başkenti Hattuşa, yani şimdiki adıyla Boğazkale'de yapılan arkeolojik kazıların 100 yılı aşkın öyküsünü fotoğraflar eşliğinde sunuyor. Sergi 26 Şubat'a kadar Çankaya Belediyesi Çağdaş Sanatlar Merkezi'nde ziyaret edilebilecek. Hitit kazılarının 100 yılı aşkın öyküsüne başkent ev sahipliği yapıyor. "Hattuşa'da 106 Yıl Sergisi" bölgede yapılan  arkeolojik kazıların tarihsel sürecini gözler önüne seriyor.

Sergi 106 yıldır bütün dünyadaki Alman Arkeoloji Entitüsü ve üniversite arşivlerinden toplanan 1500 fotoğraf ve filmin içinden seçilmiş 300 orijinal fotoğraftan oluşuyor.

Sergi fotoğrafları daha önce kazı raporlarında yayımlanmamış, köyün ve kazı ekibinin ilişkilerini gösteren, sosyal hayatlarını belgeleyenler arasından seçildi.

Bu fotoğraflarda Boğazköy'ün ve köylülerin tarihsel değişiminin yanında, kazı alanının gelişimi ve buluntuların çıkış evreleri de izlenebiliyor.

Başkentliler 26 Şubat'a kadar sergiyi ziyaret edebilecek.