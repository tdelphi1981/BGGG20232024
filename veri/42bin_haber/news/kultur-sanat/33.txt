Perdeci Oyuncuları'ndan ilk oyun
Muhsin Ertuğrul hocalarının, yazılarına Perdeci imzasını atmasından esinlenerek, kendilerine "Perdeci Oyuncuları" adını yakıştıran Rutkay Aziz ve Taner Barlas; ilk oyunları "Adalet, Sizsiniz"in provalarını sürdürüyor.
Ümit Denizerin kaleme aldığı, AYSA Prodüksiyon Tiyatrosu tarafından sahneye konan oyun; yargının siyasallaştığı üç tarihi olayı Sokrates, Galileo, Sacco ve Vanzettinin yaşamları üzerinden sahneye taşıyor. 
AYSA Prodüksiyon Tiyatrosunun tek perdelik yeni oyunu Adalet, Sizsiniz; yargının siyasallaştığı üç tarihi olayı, usta oyuncular Rutkay Aziz ve Taner Barlasın muhteşem yorumlarıyla tiyatroya aktarıyor. M.Ö. 5. yüzyılda Atinada, Beş Yüzler Meclisinin ölüme mahkûm ettiği düşünür Sokrates, 1633 yılında Romada, Engizisyonun müebbet hapse mahkûm ettiği bilim adamı Galileo ve 1927 yılında Bostonda, adaletin ölüme mahkûm ettiği iki İtalyan göçmen işçi Sacco ile Vanzettinin hikayeleri, Adalet, Sizsiniz ile tiyatro severlere ulaşıyor.  
Yıllar sonra, haksız mahkûmiyet kararlarının kaldırılmasıyla, tarihe geçmiş bu masumların itibarlarının iade edildiğini vurgulayan oyun; Perdeci Oyuncuları adını tercih eden yeni bir grup tarafından hazırlandı. Oyunun yönetmenliğini de üstlenen Perdeci Oyuncuları ismini, yazılarına Perdeci imzasını atan Muhsin Ertuğruldan alıyor. 
Rutkay Aziz ve Taner Barlasın birlikte rol aldığı ve tam adı Adalet, Sizsiniz (Sokrates, Galileo, Sacco, Vanzetti) olan oyun, 2012 yılı Cevdet Kudret Edebiyat Ödülüne layık görüldü. Ümit Denizerin kaleme aldığı Adalet, Sizsinizin sahne tasarımı ve kostümleri Metin Deniz imzasını taşırken, kukla uygulamaları ise Bülent İşcan tarafından gerçekleştiriliyor.
 
 