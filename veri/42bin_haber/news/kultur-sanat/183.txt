Mehmet Çebi koleksiyonu Sharjahta
İslam sanatlarının en önemli toplayıcılarından Mehmet Çebinin koleksiyonunda yer alan klasik ve modern Hilyeler Birleşik Arap Emirliklerinde sergileniyor.

Türkiye’nin önemli çağdaş hat koleksiyoncularından biri olan Mehmet Çebi’nin, usta sanatçıların hilye çalışmalarının yer aldığı özel koleksiyonundan yaklaşık 64 eser, dünyanın en seçkin sanat müzelerinden biri olan Sharjah İslam Uygarlıkları Müzesi Sanat Galerisinde sergileniyor. Birleşik Arap Emirlikleri’ndeki sergide Hasan Çelebi, Hüseyin Gündüz, Eyüp Kuşçu, Fevzi Günüç, Gürkan Pehlivan, Levent Karaduman, Ahmet Bursalı gibi isimlerin yanı sıra Ahmet Faris Rızk, Cevat Huran, Said Abuzeroğlu, Abdürrezzak Karakaş, Muhammed Cevatzade, Habip Ramazanpur, İhsan Ahmedi gibi uluslararası sanatçıların eserleri de yer alıyor. 12 Kasım’da açılan sergi 10 Ocak 2013’e kadar görülebilecek. Sergideki eserlerin sanat tarihi açısından kritik gelişmelere işaret ettiğini dile getiren Mehmet Çebi, yapıtların çoğunun yenilikçi, alışılmış tertiplerin dışında olduğunu kaydetti.