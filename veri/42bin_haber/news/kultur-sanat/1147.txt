Örümcek Adam bu kez New York'un ekonomisini "kurtardı"
İnanılmaz Örümcek Adam 2 filminin çekimleri ABD'nin New York kentinde sürüyor. New York'ta çekilen İnanılmaz Örümcek Adam 2, en büyük bütçeli filmler arasına gösteriliyor.
Çekimleri beş aydır devam eden ve sahneleri ağırlıklı olarak Brooklyn ve Long Island'da çekilen film, New York ekonomisine de milyonlarca dolar kazandırıyor. Film sayesinde 3 bin 500 kişiye istihdam sağlanırken, figüran rolleri için yaklaşık 11 bin kişiye ödeme yapılması bekleniyor. Filmde çalışanlar 
için de bölgedeki otellerde 3 bin oda tutulduğu bilgisi verildi.İnanılmaz Örümcek Adam 2, 2014 yılının Mayıs ayında vizyona girecek.Öte yandan, 2012 yılında New York'ta çekilen 134 film kent ekonomisine 2,2 milyar dolar gelir sağlamıştı.