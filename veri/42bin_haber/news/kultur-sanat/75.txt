Kapadokya'da sonbahar büyülüyor
Her mevsimin özelliklerini tüm güzelliği ile yansıtan Kapadokya, sonbaharda da vadileri ve sararan meyve ağaçlarıyla peri bacalarına ayrı bir görsellik katıyor. Kapadokya, bu kartpostallık görüntüleri yakından görmek için yine binlerce yerli ve yabancı ziyaretçiyi ağırlıyor.
 Kapadokya bölgesinde özellikle vadi içlerinde kızıla bürünen ve çoğunluğu da altın sarısına dönüşen meyve ağaçlarının yaprakları ile fantastik görünüm ortaya koyuyor. Özellikle vadi yürüyüş meraklıları için en ideal mevsim olarak değerlendirilen sonbaharda, peribacaları altın sarısı yaprak görünümleri ile uyuşan ortamı ile hayranlık uyandırıyor.
 Doğa için sonbahar bir ayrılık bir hazan vaktini andırıyor. Aylarca iç içe dalında büyük bir dostluk içerisinde yaşayan ve meyveye duran yaprakların sararıp görevini bitirme dönemini simgeliyor.
 Doğanın büyük bir uyum halinde ilkbaharda çiçek halinde yapılandırdığı ve birkaç haftalık süreçte yemyeşil bir görünüm kazanan yapraklar, sonbahar ile birlikte güneşin yakıcılığı altında ışıltıları ile birlikte büyük bir uyum içerisinde yaşadığı dalından ayrılıyor.
 Kimi şair, ozan ve bestecilerin de şiir, şarkı ve türkü ilhamının en yoğun olduğu sonbahar, doğada bütünleşen bir ayrılık şiiri, şarkı ve türküsünün de bilinen farklı bir adıdır.
 Dünyanın en ilginç yer oluşumlarından biri olarak da bilinen peribacaları ile onların içlerine oyulu dinsel ve evsel mekânların kültür turizmi çerçevesinde değerlendirildiği Kapadokya bölgesinde sonbaharın izlerini taşıyan sararan yapraklarla bütünleşmiş görünüm, izleyenleri adeta farklı duygular odağına götürüyor.
 Sonbahar, kimileri de göre de birbirleri ile adeta bir sevgili gibi bütünleşmiş ağaç dallarının ayrılmak istemese de sararmış yaprakları ile adeta bir sevgiliden ayrılmasının ve yeniden meydana geleceği bir var oluşa yönelik sürecin işlemeye başladığı bir zaman aralığının da başlangıcıdır.
 Yeşeren, sonrasında çeşit çeşit meyve veren ağaçlar, yapraklarını dökmesine karşın, peribacaları ile bütünleşmiş görünümü, Kapadokya bölgesinin her mevsim bile görülmeye ve gezilmeye layık bir yer olduğu gerçeğini tüm çıplaklığı ile izleyenlerine adeta sunuyor. (CİHAN)