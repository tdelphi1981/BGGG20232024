Konya'da 'Biz size hayranız' sahneleniyor
Konya Devlet Tiyatrosu'nda (KDT), 'Biz size hayranız' adlı oyun sahnelenecek.
Carole Greep'in yazdığı, Ege Aydan'ın yönettiği oyunda, dekor ve giysi tasarımını Özlem Karabay, ışık tasarımını ise Kazım Öztürk üstleniyor. Teknoloji ve modern yaşamın insan ilişkilerini getirdiği noktaya dair sıcak ve samimi bir komedinin işlendiği oyunda, henüz keşfedilmemiş bir yazar 
olan Charles ile karısı Carole'nin büyük şehirde yaşamaktan vazgeçmeleri ve kır evinde yaşamaları anlatılıyor.
Oyun, bugün saat 19.30'da, yarın ise 14.00 ve 19.30'da tiyatroseverlerle buluşacak.