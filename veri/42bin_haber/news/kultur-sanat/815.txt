Burada Aşk başkadır!
Elite World Otelleri 14 Şubat Sevgililer Günü için özel alternatifler sunuyor.
Elite World İstanbul Hotel, Elite Restaurantın Sevgililer Günü Yemeğinde canlı müzik eşliğinde Baş aşçı Aydın Gül tarafından hazırlanan Sevgililer Günü Menüsü sunuluyor.   
Menüde başlangıç olarak Aşk Bahçesi Tabağı (Mini Enginar, Grissiniye Sarılı Roastbeef, Somon Füme, Yaprak Sarma, Ezine Beyaz Peynir, Salatalık, Çerkez Tavuğu, Kestaneli Lahana Sarması, Cherry Domates, ), ara sıcakta Ilık Fısıltılar (Kavanoz İçinde Sebzeli Deniz Mahsulleri Güveç), ana yemekte Sıcak Duygular( Kremalı patates, Izgara taze mantar, sebze buketi ve özel sos ile Fıstıklı Bonfile Sarması) tatlı olarak ise Mutluluk Parıltıları (Kestane ve Bitter Çikolata Parçacıkları ile Kestaneli Çikolata Kulesi) yer alıyor. Limitsiz yerli içki ve KDVnin dahil olduğu bu özel menü kişi başı 159TL .  
Jazz Companyde ise 14 Şubat gecesi İlham Gencer ve İpek Dinç o geceyi romantik geçirmek isteyenler için seslendiriyor. Menüde;  Atıştırmalıklar Sepeti, (Tavuk parçaları, sosis, elma dilim patates, mozzarella çubukları, mini peynirli börekler, Mantar Pane), Fıstıklı Bonfile Sarması, Kestaneli Çikolata Kulesi,  limitsiz yerli içki yer alıyor. Bu paket kişi başı KDV dahil 139 TL. 
Elite World İstanbul Otelin Konaklamalı Sevgililer Günü Paketinde sevgililer günü yemeği, aynı gece konaklama, odaya şarap vemeyve sepeti, ertesi gün brunch, Fit Life Spa&Health Center kullanımı bulunuyor. İki kişilik konaklamalı sevgililer günü paketi KDV dahil 169 Euro.  
Rezervasyon ve detaylı bilgi için Tel: 0212 313 83 32  33  
VAN'DA SEVGİLİLER GÜNÜ

Elite World Van Hotel şehrin merkezinde, bir sevgililer günü programı hazırladı. Neo klasik mimarinin saray mimarisiyle buluştuğu Elite World Van Hotel, Tuşba Balo Salonunda düzenlenen Sevgililer Günü Galasında, sevgilileri Grup Günbatımının eşliğinde romantik bir gece bekliyor.  Menüde;  başlangıç olarak  Aşk Bizi Buluşturdu (Oryantal meze tabağı: çilekli fava, acılı ezme, haydari, kayısılı humus, cacık, tarama, beyaz peynir, soslu patlıcan, domates, salatalık, dil füme) ara sıcak  Sarayda Aşk Kokusu (Ak Pancar Böreği), Sev Beni (Çilekli Sorbe), ana yemekte Aşkın Tarifsiz Ateşi  (Dil peynirli patlıcan yatağında, yaban mantarları sosu ve taze dağ kekiği ile Kuzu Taç) ve tatlı olarak Romantizm (Çarkıfelek meyveli elodi pasta) yer alıyor. . Limitsiz yerli içki ve KDVnin dahil olduğu bu özel menü kişi başı 85TL .  
Rezervasyon ve detaylı bilgi için Tel: 0432 484 11 11