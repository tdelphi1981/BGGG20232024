Itri Sempozyumu başlıyor
Klasik Türk müziğinin öncü bestecilerinden, şair Itri, ölümünün 300üncü yılında İstanbulda düzenlenecek iki günlük sempozyumla hatırlanacak.Fatih Sultan Mehmet Üniversitesi, UNESCO Türkiye Milli Komisyonu ve Bahçeşehir Üniversitesince düzenlenen Uluslararası Itri Sempozyumunda dört ülkeden 28 müzikolog, kültür tarihçisi ve besteci Itrinin müziğini, çağı içindeki yerini, sonraki kuşaklar üzerindeki etkisini ele alacak. Cumhurbaşkanı Abdullah Gülün konuşmasıyla açılacak sempozyum yedi oturumdan oluşacak. İlk gün oturumlar Haliç Kongre Merkezi, ikinci gün ise Fatih Sultan Mehmet Üniversitesi Yenikapı Mevlevihanesi Kampusunda gerçekleştirilecek. Etkinlik kapsamında İstanbul Tarihi Türk Müziği Topluluğunca Itrinin Segâh Ayini seslendirilecek.