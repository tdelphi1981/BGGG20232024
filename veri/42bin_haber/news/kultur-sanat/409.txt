Ödüle doymayan "Ben Bertolt Brecht"
Birçok ödüle layık görülen “Ben Bertolt Brecht” 7 Aralık 2012, Cuma akşamı saat 20:30’da Kozyatağı Kültür Merkezi’nde! Tiyatro…Tiyatro Dergisi ve Ankara Sanatseverler Birliği tarafından “Yılın Yapımı”, Tiyatro Eleştirmenler Birliği tarafından “Yılın Tiyatro Oyunu Ödülü”, Afife Jale Tiyatro Ödülleri 2012’de “En İyi Kadın Oyuncu” ve Sadri Alışık Ödülleri 2012’de  “En İyi Kadın Oyuncu” ile “En İyi Erkek Oyuncu” ödüllerine layık görülen “Ben Bertolt Brecht” 7 Aralık 2012, Cuma akşamı saat 20:30’da Kozyatağı Kültür Merkezi’nde! Türkiye’nin çeşitli şehirlerinde birçok kez sahnelenen ve her seferinde kapalı gişe oynayan, Genco Erkal’ın, Tülay Günal ile birlikte rol aldığı “Ben Bertolt Brecht”, bu kez de Kozyatağı Kültür Merkezi’nde seyirciyle buluşuyor. Usta duayen; Bertolt Brecht’in şiir, şarkı ve öykülerinden uyarladığı, Tiyatro Tiyatro Dergisi ve Ankara Sanatseverler Birliği tarafından “Yılın Yapımı”, Tiyatro Eleştirmenler Birliği tarafından “Yılın Tiyatro Oyunu Ödülü”, Afife Jale Tiyatro Ödülleri 2012’de “En İyi Kadın Oyuncu” ve Sadri Alışık Ödülleri 2012’de  “En İyi Kadın Oyuncu” ile “En İyi Erkek Oyuncu” ödüllerine layık görülen “Ben Bertolt Brecht” için “Brecht’in dönüşü olsun” diyor. Piyanist Yiğit Özatalay’ın canlı performansı eşliğinde sahnelenen oyuna Kurt Weill, Hans Eissler, Paul Dessau ve Sarper Özsan’ın müzikleri imza atıyor.  Dünyanın düzeni, kadının konumu ve savaş gibi konularda eğlenceli bir yolculuğa çıkaran oyunun sahne tasarımını Ali Yenel, giyisilerini Özlem Kaya, ışık tasarımını Yüksel Aymaz yapıyor.  Koreografisini Tan Temel, Sernaz Demirel’in üstlendiği oyunda ki Brecht’e ait şiir ve öyküleri dilimize A. Kadir, Asım Bezirci, Ali Sait, Arif Gelen, Can Yücel, Gülen Fındıklı, Hasan Kuruyazıcı, Sevgi Soysal ve Zehra İpşiroğlu çevirirken, şarkı sözlerini Genco Erkal ve Tuncay Çavdar çevirdi.  Yönetmenliği tiyatro duayeni Genco Erkal’a ait oyunun müzik yönetmeni ise, aynı zamanda müzikleri düzenleyen Emin Fındıkoğlu.