Grammy'ler sahiplerini buldu
Müzik dünyasının en saygın ödülü Grammy'ler sahiplerini buldu. CNN TÜRK'ten canlı yayınlanan ödül töreninde Amerikan müzik grubu "Fun" yılın şarkısı, yılın albümü ve en iyi yeni sanatçı dallarında ödül kazandı. Los Angeles'ta bu yıl 55. Kez düzenlenen ödül töreni; Taylor Swift'in "We are never ever getting back together" şarkısıyla başladı. 

Amerikan müzik grubu "Fun" beklendiği gibi ödül töreninin favorilerindendi. 

"We are young" şarkısıyla Amerikan müzik grubu "Fun" yılın şarkısı, "Some night" ile yılın albümü ve "en iyi yeni sanatçı" ödüllerini aldı. 

The Black Keys, törenden en iyi rock şarkısı ve en iyi rock albümü dahil dört dalda ödülle ayrıldı. 

Kelly Clarkson, "Stronger"la en iyi pop vokal albümü, Gotye'nin "Somebody that ı used to know" şarkısı "yılın kaydı" ödülünü aldı. 

Geçen sene aldığı 6 ödülle Grammy'ye damgasını vuran Adele bu yıl da, "Set fire to the rain" şarkısıyla pop dalında solo performansıyla ödül kazanan isim oldu.