Mart ayında ikisi yeni 34 oyun
İstanbul Büyükşehir Belediyesi Şehir Tiyatroları Mart ayında 2si yeni 34 oyunla seyirciyle buluşuyor. Haldun Tanerin yazdığı Can Doğanın yönettiği "Gözlerimi Kaparım Vazifemi Yaparım" ve Turgut Özakmanın yazdığı Yıldırım Fikret Urağın yönettiği "Ocak" adlı oyunlar Mart ayında Şehir Tiyatroları repertuarına katılıyor.
Mart ayında sahnelenecek diğer oyunlar şöyle; Zengin Mutfağı, Buluşma Yeri, İstanbul Efendisi, Gönlümdeki Osman Hamdi Bey, İstanbul Hatırası, Zırhlı Kurt (Kösem Sultan ile Avcı Mehmed), Doğum Günü Partisi, Arka Bahçe, Şark Dişçisi, Kabare, Vişne Bahçesi, Ateşli Sabır (Postacı), Ben Sinema Artisti Olmak İstiyorum, Toros Canavarı, Türkiye Kayası, Dar Ayakkabıyla Yaşamak, Surname 2010, Meraklısı İçin Öyle Bir Hikâye, Mesut İnsanlar Fotoğrafhanesi, Büyünün Gözleri, Perşembenin Hanımları ve çocuk oyunları Edinin Annesi Nerede?, Karagöz Tatlıcı, Pırtlatan Bal, Boncuk, Çiçek Prenses, Üç Kardeş ve Muhteşem Kurt, Fareli Köyün Kavalcısı, Karagöz Balıkçı, Boya Benek, Kedi ile Palyaço, Ali Baba ve Kırk Haramiler 
GÖZLERİMİ KAPARIM VAZİFEMİ YAPARIM 
İBB Şehir Tiyatrolarının Gözlerimi Kaparım Vazifemi Yaparım adlı yeni müzikal oyununda, 31 Mart Olayı ile başlayan ve 1960 yılının ortalarına kadar devam eden süreçte, ülkemizin siyasal ve toplumsal durumu tüm gerçekliğiyle yansıtılıyor. Beraber büyüyen Vicdani ile Efruzun ilerleyen hayatları ve ilişkileri üzerinden, içindeki vatan sevgisini ve ülkesinin çıkarlarını kendi hayatından bile üstün tutan Vicdani Yurdakulerin her zaman yenilmeye mahkûm, düzene ayak uyduramayan ve haksızlıklarla dolu hayatı gözler önüne seriliyor. Haldun Tanerin yazdığı Can Doğanın yönettiği oyunun müzikleri Selim Atakana ait. 20-24 Mart 2013 tarihleri arasında Harbiye Muhsin Ertuğrul Sahnesinde; 27-31 Mart 2013 tarihleri arasında ise Ümraniye Sahnesinde oynanacak oyunda; Can Alibeyoğlu, Şeyda Arslan, Özgür Atkın, İrem Arslan Aydın, Mert Aykul, Barış Çağatay Çakıroğlu, Uğur Dilbaz, İrem Erkaya, Can Ertuğrul, Elyesa Çağlar Evkaya, Yasemin Gezgin, Eftal Gülbudak, Ümran İnceoğlu, Yılmaz Meydaneri, Neslihan Öztürk, Sibel Topaloğlu, Ersin Umulu, Derya Keykubat, Zeynep Göktay Dilbaz, Pınar Demiral rol alıyor.  
OCAK: 1960'LARIN İSTANBUL'U 
İBB Şehir Tiyatrolarının diğer yeni oyunu Ocak, 1960lı yıllarda emekçi bir ailenin ekonomik güçlüklere ve geçim sıkıntısının getirdiği zorluklara rağmen bir arada durma çabasını anlatır. Anne, baba, çocuklar ve büyükanneden oluşan aile bireylerinin her biri farklı karakterlere ve hayallere sahiptir. Tüm sıkışmışlıklarına rağmen birbirlerine duydukları sevgi, diğer tüm yoksunluklarını unutturmaktadır. Sahnede bir yandan aileyi izlerken, diğer yandan 1960'ların İstanbul'unu, hayallerini, müziğini ve radyosunu da hatırlarız. Turgut Özakmanın yazdığı Yıldırım Fikret Urağın yönettiği oyunda; Aslı İçözü, Hakan Güner, Mahperi Mertoğlu, Cengiz Tangör, Erkan Sever, Mana Alkoy, Soner Dinç rol alıyor. 13-17 Mart 2013 tarihleri arasında Üsküdar Musahipzade Celal Sahnesinde; 27-31 Mart 2013 tarihleri arasında ise Kağıthane Sadabad Sahnesinde sahnelenecek.  
Mart ayı etkinlik programı için tıklayın