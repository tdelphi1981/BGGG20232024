Yol Ayrımındaki edebiyat ve siyaset!
TRTde dizi film olarak yayınlanan Kemal Tahirin Yol Ayrımı romanı Türk Edebiyatı Vakfında edebiyat ve siyaset ilişkisiyle ele alınıyor.
Her Hafta Çarşamba Sohbetleri adı altında bir kültür insanı konuk eden Türk Edebiyatı Vakfı bu hafta Nuri Sağlamı ağırlıyor. Bilim adamı ve edebiyatçı Nuri Sağlam, Edebiyat Ve Siyaset İlişkisi Bağlamında Kemal Tahirin Yol Ayrımı Romanı başlıklı bir sohbet gerçekleştiriyor. Katılımın serbest olduğu etkinlik Türk Edebiyatı Vakfında saat 17.00da. 

Nuri Sağlam Kimdir?

60 civarında eseri hazırlayıp yayınlayan ve çok sayıda makale ve bildiride imzası olan Nuri Sağlam 1964 Giresun doğumludur. İlk ve orta öğrenimini Giresunda, yüksek öğrenimini İ.Ü. Edebiyat Fakültesi Türk Dili ve Edebiyatı Bölümünde tamamladı (1990). 1991 tarihinde aynı Bölümün Yeni Türk Edebiyatı Anabilim Dalında Araştırma Görevlisi olarak çalışmaya başladı. 1993te Yüksek Lisans, 1999da da Doktora tezini tamamladı. 17 Kasım 2004te Yardımcı Doçentliğe atandı. 2005-2006 Öğretim yılında Bosna-Hersekte Zenica Üniversitesi Pedagoji Fakültesi Türk Dili ve Edebiyatı Bölümünde görev yaptı. Aynı yıl yine Bosna-Hersekte Tuzla Üniversitesi Felsefe Fakültesi Türk Dili ve Edebiyatı Bölümünde de derslere girdi. 2008-2009 Öğretim yılında KKTC Doğu Akdeniz Üniversitesi Fen-Edebiyat Fakültesi Türk Dili ve Edebiyatı Bölümünde görev yaptı. Halen İstanbul Üniversitesi Edebiyat Fakültesi Türk Dili ve Edebiyatı Bölümü Yeni Türk Edebiyatı Anabilim Dalında öğretim üyesidir.