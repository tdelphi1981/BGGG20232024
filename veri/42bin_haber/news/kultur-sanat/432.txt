Hocaefendi'nin Yenilenme Cehdi kitabı 20 günde 200.000 sattı
M. Fethullah Gülen'in Nil Yayınları'ndan çıkan Kırık Testi serisinin son kitabı 'Yenilenme Cehdi' 20 günde 200.000 adet sattı.
NT Mağazaları Kitap Kategori Müdürü Yılmaz Şimşek, kısa süre içinde kitabın en çok satanlar listesine girdiğini söyledi. Satışların kısa sürede 200 bini aştığını ifade eden Şimşek, "M. Fethullah Gülen'in kitapları toplumun ihtiyaçlarına değinen, bu ihtiyaçlara çözümler öneren rehber kitaplar olması nedeniyle okurların ilgisinin yoğun olduğunu gözlemlemekteyiz." dedi. Şimşek, Kültür Bakanlığı tarafından açıklanan bir istatistiğe göre de Türkiye'nin okuma haritasında, okurların tercih ettiği kitapların ağırlıklı olarak din konulu kitaplar olduğunun ortaya çıktığını belirtti. 

NT Mağazaları olarak 8 ülkede 152, yurt genelinde 135 mağazaları ile okuyucuya hizmet verdiklerini aktaran Yılmaz Şimşek, "NT Mağazacılık olarak okurlarımıza ulaştırdığımız kitapların nitelikli olmasına çok büyük özen gösteriyoruz. Sorumluluğumuzun farkındayız." dedi.