Yakın tarih ve günümüzle ilgili ilgi çekici söyleşiler...
Geçtiğimiz günlerde Etkileşim Yayınları tarafından yayınlanan Cumhuriyetin Demokrasiyle İmtihanı adlı kitap yakın tarih ve günümüzle ilgili ilgi çekici söyleşilerden oluşuyor.
Kitaptaki ilk mülakatta Princeton Üniversitesi öğretim Üyesi Prof. Dr. Şükrü Hanioğlu, Türkiyenin, İttihat ve Terakki Cemiyetinden ve Tek Parti döneminden kalma problemleri aşması gerektiğini söylüyor. 2200 yılında hâlâ İttihat ve Terakkinin getirdiği sorunlarla mı yaşayacağız?sorusunu soran Hanioğlu, Türkiyenin ikinci sınıf bir demokrasiden kurtulması ve yeni sivil anayasanın bir an evvel yapılması gerektiğini belirtiyor.
Siyaseti çeşitli toplumsal grupların, aktörlerin isteklerini merkeze ileten bir araç olduğunun altını çizen Hanioğlu, bunun sağlanmaması halinde toplumun çatışmalarla karşı karşıya kaldığını/kalacağını anlatıyor. Osmanlının son döneminden örnek veren Prof. Hanioğlu, Osmanlı İmparatorluğunda yaşayan Ermeni cemaatinin Tanzimatta çıkarılan Ermeni Milleti Nizamnamesi çerçevesinde bütün katmanlarıyla taleplerini merkeze iletebildiğini ancak 1891de bu yapının fiilen bozulmasıyla birlikte radikal söylemlerin, ihtilalci fikirlerin daha çok dile getirildiği bir ortam oluştuğunu söylüyor. Bu yüzden siyasi temsil ve taleplerin merkeze iletilmesi son derece önemlidir, diyor Hanioğlu. Dokunulmazlık meselesinin konuşulduğu bugünlerde son derece önemli uyarılar bunlar.

Üniversitelerde tek bir fikir olmaz

Üniversitelere de değinen Prof. Hanioğlu, Türkiyede üniversitelerin Osmanlıdan mirasla bürokrasiye memur yetiştiren kurumlar olarak kurulduğunu, bunların üniversal zihniyetten uzak olduğu belirtti. Dünyanın normal demokrasi işleyen hiçbir kurumundan oy birliğiyle karar alınamayacağına değinen Hanioğlu, üniversitelerin farklı fikirlerin tartışıldığı bir yer olduğunu ve belli bir ideolojik çerçevede insan üretme merkezi olarak görülmemesi gerektiğini söyledi.

Siyaset Bilimci Ahmet Yıldızın hazırladığı Cumhuriyetin Demokrasiyle İmtihanı adlı kitapta Kemal Karpat, Feroz Ahmad, Tanıl Bora, John Esposito, Andrew Arato, Hüseyin Hatemi gibi önemli akademisyenler ve gazeteciler bulunuyor.