Ruhi Su 100 etkinlikleri
Türküler üzerine gerçekleştirdiği çalışmaları, yorumu ve sazıyla bir döneme damgasını vuran Ruhi Su'nun doğumunun 100'üncü yılı etkinlikleri kapsamında düzenlenen "Ruhi Su 100 Etkinlikleri", 30 Aralık'ta Türkan Saylan Kültür Merkezi'nde verilecek konserle son bulacak. Ruhi Su Kültür ve Sanat Derneği'nden yapılan açıklamaya göre, ustanın sanatını, toplumculuk anlayışını, hayatını, amaçlarını yaşatmak, geliştirmek ve geleceğe taşımak amacıyla organize edilen konserde, Cahit Berkay, Emin İgüs, Güvenç Dağüstün, Karabey Aydoğan, Yusuf Başaran gibi sanatçıların yanı sıra Ruhi Su Dostlar Korosu, Bilkar Ruhi Su Çocuk Korosu, Grup Yorum ve Shaman Dans Tiyatrosu da sahne alacak.

Türkan Saylan Kültür Merkezi'ndeki konser ücretsiz olacak.