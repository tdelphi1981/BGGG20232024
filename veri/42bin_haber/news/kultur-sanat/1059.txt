Ustara Saygı'da Göksel Kortay var
Beşiktaş Belediyesi tarafından 8 sezondur düzenlenen 'Ustalara Saygı' toplantıları, 11 Mart'ta tiyatro ve sinema sanatçısı Göksel Kortay için gerçekleştiriliyor.
Belediyeden yapılan açıklamaya göre, Faruk Şüyün tarafından hazırlanan etkinlik, Akatlar Kültür Merkezi'nde düzenlenecek.Türk tiyatrosuna oyuncu, yönetmen, eğitmen ve çevirmen kimlikleriyle yarım asırdır hizmet eden Kortay için gerçekleştirilecek etkinliğin sunuculuğunu, Ahmet Kural, Ali Sunal, Arda Esen, Çağlar Çorumlu, Halit Kıvanç, Ezgi Mola, Ezo Sunal, Kerem Atabeyoğlu, Merve Boluğur ve Sevinç Erbulak dönüşümlü yapacak. Etkinlikte, Ahmet Kurtaran, Ali Poyrazoğlu, Aliye Uzunatağan, Ayça Bingöl, Emre Erdem, Evin Maraşlı, Gül Sunal, İzzet Günay, John Stevens, Haldun 
Dormen, Müjdat Gezen, Nedret Güvenç, Osman Şengezer, Perran Kutman, Selahattin Beyazıt, Suna Keskin, Terry Davies, Yıldız Kenter gibi dostları ve öğrencileri, Kortay'ı anlatacak. Göksel Kortay'ın sahne yaşamının yanı sıra özel hayatından görüntülerin de sunulacağı etkinliği, Ayça Varlıer, Bahadır Vatanoğlu, Erol Evgin, Ferhat Göçer, Nebi Birgi ve Serpil Günseli performanslarıyla zenginleştirecek.
Etkinlikte, Kortay'ın 10 yıl önce İstanbul'daki bombalı saldırılarda hayatını kaybeden sanatçı eşi Kerem Yılmazer de anılacak. 'Ustalara Saygı' toplantıları, 27 Mart'ta geleneksel 'Dünya Tiyatrolar Günü' etkinliğiyle devam edecek.