Hülya Karakaş: Fatih seyircisi severse oyunun mayası tutmuş demektir
İstanbul Büyükşehir Belediyesi Şehir Tiyatrolarının Mehmet Murat İldanın yazdığı Büyünün Gözleri adlı yeni komedisinin yönetmeni ve oyuncusu Hülya Karakaş, 4 Şubat Pazartesi saat 20.00da Harbiye Muhsin Ertuğrul Sahnesindeki Galası öncesinde Stara konuştu.
Uzun yıllardır Şehir Tiyatrolarında pek çok oyuna yönetmen ve oyuncu olarak imza atan Karakaş, geleneğini bozmayarak Büyünün Gözlerini de Fatih Reşat Nuri Sahnesinde başlattı. Fatihin bir öğrenci ve eski İstanbul semti olduğunun altını çizen Karakaş, Öğrenci kesimi daha çok bu tiyatroya gelir çünkü üniversite bölgesidir Fatih. Oyunlarımı bu tiyatroda çıkarırım seyirci karşısına. Bu tiyatronun seyircisi severse oyunu, oyun maya tutmuştur derim. diye konuştu. 

GALA HARBİYE MUHSİN ERTUĞRUL SAHNESİNDE

İBB Şehir Tiyatrolarının 2012-2013 sezonunda sahneye koyduğu yeni yerli oyunu Büyünün Gözleri, borç batağından kurtulmaya çalışan Kont Merteverdinin etrafında geçen entrika, bencillik ve çıkar ilişkilerinin sevgi üzerinde kurduğu tahakkümü anlatıyor. Roman ve öykü kitapları da bulunan yazar Mehmet Murat İldanın 12 yıl önce kaleme aldığı ve 2000 yılında Ulusal Oyun Yazma Yarışmasında birincilik alan Büyünün Gözleri adlı oyun, 16ıncı yüz yıl insanı penceresinden günümüzün insanlık hallerine göndermeler yapıyor. Yazarının Çaresiz insanların büyü gibi saçmalıklara sığınmalarına, manastır kurallarının akıl dışı yanlarına, kızlarını bir meta gibi görme ilkelliklerine dönük bir yergi. diye anlattığı Büyünün Gözlerinin yönetmeni ve oyuncusu Hülya Karakaş, Fatih seyircisinin beğenisini kendine totem yaptığını söylüyor. 4 Şubat Pazartesi saat 20.00da Harbiye Muhsin Ertuğrul Sahnesinde gerçekleşecek Gala öncesinde Starın sorularını yanıtlayan Karakaş, oyunları yerli yabancı değil iyi ve kötü olarak ayırdığını söyleyerek, şu yanıtları verdi: 

FATİH DONANIMLI SEYİRCİDİR 
Büyünün Gözleri'ni Fatih sahnesinden başlatmanızın, İBB Ş.T oyunlarının farklı semtlerde gördüğü ilgi ile nasıl bir ilişkisi var?

Fatih Reşat Nuri Güntekin Tiyatrosu, Şehir Tiyatrolarının en eski sahnelerinden biridir. Bölgede tiyatroyu takip eden,bilgili,donanımlı bir seyirci kitlesi vardır. Öğrenci kesimi daha çok bu tiyatroya gelir çünkü üniversite bölgesidir Fatih. Oyunlarımı bu tiyatroda çıkarırım
seyirci karşısına. Bu tiyatronun seyircisi severse oyunu, oyun maya tutmuştur derim. Benim totemim Fatih sahnesidir.

YENİLİKÇİ YAZARLARA YER VERİLMELİ

Büyünün Gözleri, Ş.T'nin bu yıl oynamaya başladığı Türk yazarlarına ait oyunlar arasında yer alıyor. Uzun yıllar yaptığınız tiyatro yönetmeni penceresinden bakınca Ş.T ve özel tiyatro izleyicisinin yerli oyunlara ilgisini nasıl yorumluyorsunuz?

Oyunları "yerli-yabancı" diye ayırmam. İyi oyun, kötü oyun vardır bana göre. İyi yazılmış oyunun her yerde şansı vardır. Kaldı ki yerli yazarların kaleminden çıkmış oyunlar seyirciye daha yakın gelir. Şehir Tiyatroları'nın kapısı her zaman yerli yazarlara açıktır. Bu sezon
yerli yazarların ilk oyunları Şehir Tiyatroları repertuarında yerini almıştır. Fehime Kaya'nın Türkiye Kayası ve M.Murat İldan'ın Büyünün Gözleri adlı oyunları buna örnektir.Klasikler elbette bir ödenekli kurumun her daim repertuarında olmalıdır.Tarihi oyunlar,yerli yazarlar,edebiyat uyarlamaları gibi çeşitlilik üzerine kurulmalı bana göre ödenekli kurumların repertuarları.Yenilikçi yazarlara da yer verilmeli.

SAHNEDE HAMASETTEN HOŞLANMAM

Büyünün Gözleri, insanların zaaflarını ortaya koyan ve esasında mükemmel dünya yoktur temasını işleyen bir eser olarak karşımıza çıkıyor? Komedi ile bu mesajları izleyiciye aktarma noktasında hem rejisör hem de oyuncu olarak ne tür duygular yaşıyorsunuz?

Ben sahneden mesaj vermeyi sevmem. Sahne üzerinde hamaset yapmaktan hoşlanmam. Söyleyecek sözüm varsa bu söze yakın oyunların peşinde olurum ama bunu mizahla süsleyerek anlatmayı tercih ederim.Bu nedenle komedi oyunları daha çok ilgimi çekiyor.Metnin içindeki humorun peşine düşerim onu yakalamaya çalışırım.Ben eğleniyorsam seyirci de mutlaka eğlenir diye düşünüyorum.Bundan böyle kendi metinlerimi
seyirciyle buluşturma isteğim var. Tiyatroda kendi üslubumu oluşturabilirsem ve bunu başarabilirsem ne mutlu bana. Güldürmeyi başarıyorsan çok şeyi başarıyorsun demektir. Yönetmen de oyuncu da hafifler,dolayısıyla seyirci de hafifler.İyi bir vodvil seyretmenin keyfine doyum olmaz.Keşke becerebilsem!Daha yenilikçi bir mizah dili
oluşturmak için çabalıyorum.

TAKSİM, KADIKÖY, FATİH

Oyun tekrar Fatihe gidecek mi?

Evet. Büyünün Gözleri, ,30 Ocak-3 Şubat arası Harbiye Muhsin Ertuğrul Tiyatroda,13 Şubat-17 Şubat arası Kadıköy HaldunTaner Sahnesin de,27 Şubat-3 Mart arası Fatih Reşat Nuri Güntekin Tiyatrosunda görülebilir.

MÜZİKLER BABA ZULADAN ŞARKI SÖZLERİ SHAKESPEAREDEN

Şehir Tiyatrolarının yeni oyunu Büyünün Gözlerinde kalabalık bir ekip yer aldı. Hülya Karakaş, Kutay Kırşehirlioğlu, Murat Coşkuner, Nazan Yatgın, Ömer Barış Bakova Özgür Dağ ve Pınar Demiralın oynadığı Büyünün Gözlerinin dramaturgluğunu Gökhan Aktemur yaptı. Sahne tasarımı Rıfkı Demirelliye, kostümleri Eylül Gürcana, müzikleri ise BaBa ZuLaya ait oyundaki son şarkının sözleri ise, Shakespearein sonelerinden alındı.