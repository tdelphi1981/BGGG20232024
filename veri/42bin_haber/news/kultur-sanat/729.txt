İşte 2012'nin en iyi filmleri...
Sinema Yazarları Derneği (SİYAD) 45. Türk Sineması Ödülleri törenle sahiplerini buldu. Kültür ve Turizm Bakanlığı ile İstanbul Büyükşehir Belediyesi'nin katkılarıyla Cemal Reşit Rey Konser Salonu'nda düzenlenen gecede, 2012'de gösterime giren 61 film arasından en iyiler seçildi. Ödüller SİYAD üyelerinin oylarıyla belirlendi. 

Senenin en iyi filmi "Tepenin Ardı" seçilirken, Zeki Demirkubuz da "Yeraltı" ile En İyi Yönetmen Ödülü'ne layık görüldü. En İyi Erkek Oyuncu Ödülü'nü "Yeraltı" filmindeki rolüyle Engin Günaydın, Cahide Sonku En İyi Kadın Oyuncu Ödülü'nü "Araf" filmindeki rolüyle Neslihan Atagül aldı. 

Ödül kategorileri ve ödüle değer bulunan isimler ise şöyle: 

En İyi Yabancı Film: Amor 
Mahmut Tali Öngören En İyi Senaryo Ödülü: Emin Alper (Tepenin Ardı) 
En İyi Yardımcı Kadın Oyuncu Performansı: Nihal Yalçın (Yeraltı)
En İyi Yardımcı Erkek Oyuncu Performansı: Mehmet Özgür (Tepenin Ardı)
En İyi Görüntü Yönetimi: Türksoy Gölebeyi (Yeraltı)
En İyi Müzik: Demir Demirkan, Paolo Poti (Zenne)
En İyi Kurgu: Zeki Demirkubuz (Yeraltı)
En İyi Sanat Yönetimi: Osman Özcan (Araf)
Ahmet Uluçay Umut Ödülü: Dilan Aksüt (Lal Gece)
En İyi Kısa Film: Rezan Yeşilbaş (Sessiz)
En İyi Belgesel Film: Ben Uçtum Sen Kaldın

Onur Ödülleri

SİYAD'ın bu yılki "Tuncan Okan Emek Ödülü" Sevin Okyan'a, onur ödülleri Feyzi Tuna, Arif Erkin ve Necla Nazır'a verildi. Geçen yıl hayatını kaybeden sinema emekçilerinin sinevizyon görüntüleriyle anıldığı gecede, ses sanatçısı Mutlu Yulu sahne aldı.