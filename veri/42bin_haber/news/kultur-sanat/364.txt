Karun Hazineleri özel bakıma alındı
Kayıp parça olan Kanatlı Denizatı broşunun Almanyada bulunmasıyla yeniden gündeme gelen Karun Hazineleri gözden geçirilecek.

Uşak Arkeoloji Müzesi’nde sergilenen Karun Hazineleri’nin 170 parçası, uğradıkları korozyon etkisinden arındırılmaları amacıyla müzede kurulan laboratuvarda bakıma alındı. Uşak Kültür ve Turizm Müdürü Şerif Arıtürk bakım çalışmalarının yaklaşık 1 ay süreceğini söyledi. Arıtürk, Kültür ve Turizm Bakanlığı tarafından oluşturulan ve içerisinde bir bakanlık müfettişinin de bulunduğu 
7 kişilik ekibin, Uşak Arkeoloji Müzesi’nde korozyona uğrayan eserlere bakım yapmak için geldiğini söyledi. Arıtürk, Uşak Tren Garı’nda yapılan yeni müzenin, yaklaşık 1 yıl sonra hizmete girmesinin planlandığını dile getirerek, ‘Yeni müze hizmete girdiğinde Karun Hazineleri ve diğer eserler layık oldukları şekilde sergilenecek’ dedi. Uşak Arkeoloji Müzesi’nde, depolardaki  eserlerle birlikte kayıtlı 41 bin 800 parça tarihi eser var.    