Vampirlere hayat veren Türk Kaan Kalyon
Türkiyede 23 Kasım 2012de gösterime girecek olan, Otel Transylvania 3D Animasyon filminin yaratıcı kadrosunda, Hollywoodta animasyon filmlerinde bir çok başarılı çalışmaya imza atan Kaan Kalyon da bulunuyor.

 Barbaros TAPAN / LOS ANGELES, (DHA)
Yönetmenliğini Genndy Tartakovskynin yaptığı ve başrol seslendirmelerini Hollywoodun önde gelen aktörlerinden Adam Sandler, Selena Gomez, Andy Samberg, Jon Lovıtz gibi ünlülerin yaptığı filimde, Draculanın insanlardan uzakta kurduğu ve işletmeciliğini yaptığı Hotel Transylvanianın içerisinde gecen ilginç ve eğlenceli olan hikayesi 3D Animasyon filmi olarak beyaz perdeye taşındı. Yapımına 2006 yılında başlanan ve bitim aşamasına kadar 6 yılda 6 değişik direktörün görev aldığı film Sony Pictures stüdyolarına yaklaşık 100 milyon dolara mal oldu. Şimdiye kadar hem Amerika hem de dünya pazarında yaklaşık 300 milyon dolar gibi bir hasılat elde edilen filim, 6 senelik çalışma sonrası yapımcılarının yüzünü güldürdü.

Filmin yapım aşamasında büyük bir rol oynayan ve daha önce Arslan Kral, Pocahantas, Herkül, Surf´s UP, Treaure Planet, Cloudy with chance of meatballs gibi Hollywoodun birçok önemli animasyon filminde hikaye artistliği yapan Kaan Kalyon ile Sony Pictures sütüdyolarında DHAnın sorularını yanıtladı. 



Öğrencilik yıllarında, Los Angelesda Malibuda bir restoranda garsonluk yapan Kaan Kalyon 1980li yıllarda Amerikanın ünlü Talk Show ustası Johnny Carson ile tanıştıktan sonra hayatının değiştiğini söyledi. Restoran adisyonlarının arkasına çizdiği figürlerinin Johnny Carson tarafından fark edilip kendisinin Walt Disney Filim stüdyolarında çalışmasının tavsiyesi üzerine, o zamana kadar çizmiş olduğu bütün amatör çizimlerini bir pazar poşetine koyup,Walt Disney Film stüdyolarının yolunu tutan Kaan Kalyonun Hollywooda giriş macerası böyle başlamış.

Walt Disney Film stüdyoları tarafından yeteneği keşfedilen ve Kaliforniya Sanat Enstitüsünde burslu olarak flim eğitimi alan Kalyon okul sonrası "Walt Disney ile kontrat imzalamış ve ilk çalışmasını, dünya animasyon film tarihi içerisinde büyük bir yeri olan Arslan Kralın I just want to be a King ahnesini çizerek yapmış.

HİKAYENİN ÇİZGİ KARAKTERLERE DÖNÜŞMESİ

Animasyon filmlerinin en önemli bölüm aşamasının bu bölüm olduğunu söyleyen Kalyon "Bizler hikayeyi okuduktan sonra, motion pictures filmlerine göre çok daha fazla zaman harcıyoruz" dedi. Bazı senaryoların yapım aşamasının çizgi karakterlere dönüşümünün 1-5 yıla kadar uzayabildiğini söyleyen Kalyon örnek olarak Disney yapımı olan Herkül´için yaklaşık sadece 1 seneyi Yunanistan ve Türkiye´de karakter ve tarihi gözlem yaparak geçirdiklerini ve ´Sony Pictures´yapımı olan ´Surf´s Up´icin ise yine yaklaşık 1 sene boyunca filmin yapım aşamasından önce ´San Diego´hayvanat bahçesinde Penguenlerle birlikte vakit geçirdiklerini onların davranış ve hareket biçimlerini inceledikten sonra çizim aşamasına geçildiğini belirtiyor.

Kalyon, bu işe gönül veren gençler içinde, eğer animasyon dünyasında başarılı olmak için sadece güzel çizim yapmanın yeterli olmadığını, film yapım aşaması hakkında eğitim alınmasının gerektiğini, genç animatörlerin çok iyi bir hayat gözlemcisi olmalarının gerektiğini söyledi.

Şimdiye kadar çalıştığı filmler içerisinde yapım aşamasında en çok süre harcadıkları yapıtın Hotel Transylvania olduğunu belirten Kalyon, Adam Sandler´ın projeye katılması ile her şeyin yapım aşamasında daha da eğlenceli olduğunu anlattı. Kalyon, "Adam tam bir basketbol hastası. Basketbol oynamayı çok seviyor,onun için stüdyoda basketbol sahası kuruldu. Her fırsat da çalışanlarla basketbol maçı yapıyor ve onun takımı maçı kazanana kadar mücadele bitmiyordu" dedi. Seslendirme sırasında sık sık çikolata yemesi ve bütün çalışanlara da yedirmesiyle tanınan Adam Sandlerın aynı beyaz perdede filmlerinde olduğu gibi çok eğlenceli bir kişilik olduğunu vurguladı.

Türk sinemasının son yıllardaki çıkışını başarılı bulduğunu ama Hollywood için yapılan filmlerde özellikle senaryo aşamasında acele davranıldığını düşünen Kalyon, şöyle dedi:

"Hollywood için film yapıp ve bu filmlerin ödül törenlerinde boy göstermesini istiyorsak özellikle hikaye seçimlerinde ve filmin bitiş aşamasından sonra çok önemli yeri olan pazarlama sürecinin önemli olması gerekiyor. Yabancı filmlerin Hollywood´a gelmeden önce çok iyi bir PR departmanının kurulması ve bunun ayrıca devlet tarafından desteklenmesi gerekir."
 
 