Vazo Yerleştiren Kıza 3 milyon 282 bin lira
Antik A.Ş Müzayedeevinin 275inci müzayedesi önceki gün Swissotelde yapıldı. Müzayedede, daha önce Ender Mermerciye ait olan Osman Hamdi Beyin ikon gösterilen çalışmalarından 1883 tarihli Vazo Yerleştiren Kız tablosu 1.800.000 TLden açık arttırmaya çıktı.
2 milyon 600 yüz bin TL net, KDVsi ile birlikte 3 milyon 282 bin TLye satılan tabloyu, TFF Eski Başkanı Mehmet Ali Aydınların eşi Seher Aydınlar aldı. Aydınlar, Bu tabloyu çok beğendim. Eşim de al dedi. Kendi evimiz için aldık diye konuştu. Müzayedede Süleyman Seyyidin Çilekler tablosu 98 bin TLye, Hikmet Onatın Kanlıca Koyu adlı eseri 190 bin TLye, Alberto Pasini imzalı İstanbulda Pazar Yeri 650 bin TLye, Hasan Rızanın Fatih Sultan Mehmetin İstanbula Girişi eseri 1 milyon TLye alıcı buldu.  Önemli kısmı hat sanatı eserlerinden oluşan müzayedede Yakut-ı Mustasımi, Hafız Osman, Hasan Rıza, Kazasker Mustafa İzzet, Sami Efendi, Hamid Aytaç gibi Türk hat sanatına yön vermiş hattatların Hilye-i şerife, levha ve murakkaları da satıldı. 