Galata'da 'gör'ün!
'Görünürlük Projesi 8' sıradışı performansların sergilendiği açılışın ardından yarın da Beyoğlu'nun Galata sokaklarında sanatseverleri bir araya getiriyor. İşte öne çıkan performanslar:
 ZAMANIN PASI: Anna Teliere'nin maske tasarımı ve Aydın Teker'in konseptiyle gerçekleşecek yerleştirme geçmişin ve geleceğin pasının aynı yüzeyde kesiştiği fikrine dayanıyor. 
 İKİZ (ÇEVRİMİÇİ): Genco Gülan, Maria Abramovic ve Ulay'ın 'Relation in Time' (1977/ 2010) isimli performanslarını bir çift ikiz ile yeniden yorumluyor. Ellerinde 'akıllı' iletişim cihazları tutan ikizler, birbirlerine hem saçlarından hem de elektronik ağ üzerinden bağlı olacaklar. 
 GALATA'DA BİR YER: Melih Kıraç, 'Bir Yer' isimli çalışmasından yola çıkarak, Galata' da seyir eden bir yerleştirme ve performans kurguluyor. 
 ZİFİRİ KARANLIKTA MEKTEP: Nuri Kaya Karanlık İşler'in 'Görünürlük Projesi 8' için tasarladığı bu performans, halen İstanbul'un resmi genelevini barındıran Galata'da, fuhuş olgusuna zifiri karanlıkta göz atıyor.
  