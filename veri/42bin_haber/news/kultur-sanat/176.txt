"DunHuang'ın Renkleri" sergisi açılacak
"DunHuang'ın Renkleri: İpek Yolu'na Açılan Büyülü Kapı" adlı sergi, 15 Kasım'da açılacak. "2012-2013 Çin-Türkiye Kültür Yılı" etkinlikleri kapsamında Kültür ve Turizm Bakanlığı, Çin Kültür Bakanlığı, DunHuang Akademisi ve China Arts&Entertainment Group'un ortaklaşa düzenlediği sergi, Mimar Sinan Güzel Sanatlar Üniversitesi Tophane-i Amire Kültür ve Sanat Merkezi'nde ziyaret edilebilecek.

Dünyada ilk kez İstanbul'da görülebilecek sergide, DunHuang mağaralarında yer alan resim ve heykeller yer alacak.

Sergi kapsamında ayrıca drama dans gösterileri ve İpek Yolu hakkında akademik konferanslar gibi çeşitli etkinlikler gerçekleştirilecek.

Sergi, 7 Ocak 2013'e kadar ziyarete açık kalacak.