Nutuk özgün dilinde yayımlandı
Aramızdan ayrılışının 74'üncü yıldönümünde Atanın Nutuku özgün dilinde eksiksiz ve tıpkı basım olarak yayımlandı. Şimdiye kadar hiçbir yerde yayınlanmamış 10 savaş haritasıyla birlikte satışa sunulan Nutuk, tam bir koleksiyon eseri niteliği taşıyor.
Gazi Mustafa Kemal Atatürkün 1927 yılında Cumhuriyet Halk Fırkasının 2. Kurultayında okuduğu ve Türk milletine miras bıraktığı temel eser Nutuk, 85 yıldır yediden yetmişe herkesi aydınlatmaya devam ediyor. Cumhuriyetin nasıl ve ne aşamalardan geçerek kurulduğunu ek belgeler ve haritalar eşliğinde anlatan büyük Nutuk, yeni nesiller için de yol gösterici bir nitelik taşıyor. 
 
Koçak Yayıncılık, 10 Kasımda ölümünün 74'üncü yılında andığımız Mustafa Kemal Atatürkün bu büyük eserini sıra dışı bir baskıyla ve özgün dilinde ilk kez okuyucuyla buluşturuyor. 1927'de Atatürkün nezaretinde basılmış olan nüshanın Osmanlıca ve günümüz Türkçesine çevrilmiş metinlerinin bir arada sunulduğu baskıda bugüne kadar hiç yayınlanmamış, döneme ait 10 adet savaş haritası da bulunuyor.  
Atanın ölümsüz eserinin tam metni, döneme ait görüntüler eşliğinde ve devlet sanatçılarının seslendirmesiyle 25 CDden oluşan dev bir koleksiyon olarak hediye ediliyor. Ayrıca Mustafa Kemal Atatürkün çok özel fotoğraflarının bulunduğu 224 sayfalık ve ciltli albüm de Nutukla birlikte sunuluyor. Albüm Atayı nesiller boyu yaşatmak için eşsiz bir ürün niteliği taşıyor.  
Termo deri ciltli ve özel saklama kutusunda büyük Nutuk Orijinal nüshasına sadık kalınarak 627 sayfa Osmanlıca, 627 sayfa Türkçe olarak hazırlanmış ve sadece 1500 adet basılmış olan Nutuk, nesiller boyu kütüphanelerde saklanacak çok değerli bir miras. Koleksiyonerler de düşünülerek hazırlanmış bu baskısında Nutuk, termo deri ciltli ve özel kutusunda 10 adet savaş haritasıyla beraber okuyucuyla buluşuyor. Tıpkı Basım Nutuk, termo deri ciltli kutusu, altın varaklı sayfaları, kişiye özel numaralandırılmış sertifikası ve sınırlı sayıdaki baskısıyla tam bir koleksiyon eseri niteliği taşıyor.