"Çizgilerle geçmiş olsun"
Karikatür ustası Tan Oral'ın eserleri sanatseverler ile buluşuyor.
Ancak bu sefer bir sanat galerisi yerine bir hastanede. İstanbul'un en eski hastanelerinden Avusturya Sen Jorj Hastanesi 16 Ekim- 1 Aralık arasında çizgi dünyasının usta ismi Tan Oralın, Çizgilerle Geçmiş Olsun adlı sergisini sanatseverler ile buluşturuyor.  
 
Oral sergiye dair şunları söyledi: 
Çizdiğim uzun yıllar boyunca galerilerde, sokaklarda, köylerde, kültür merkezlerinde, okullarda, tarihi yapılarda epeyce sergi açtım ama bir hastanede ben de ilk kez işlerimi sergiliyorum. Hastane koridorlarında sergi yapma fikri hem ilginç hem de ürperticiydi. İnsanın zayıf ve kırılgan olduğu bir mekânda onlara neyin, nasıl gösterileceği birden önem kazanıyordu. Hastaneye gelenler ise muayene sırasını beklerken bir an için gözleri takılıp da oradaki çizgilerle biraz oyalanabilirlerse ne mutlu