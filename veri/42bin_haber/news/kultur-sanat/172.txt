Bridget aşkı internette arıyor
İlerleyen yaşına rağmen aşkı bulmakta geç kalan Bridget Jones karakterini yaratan İngiliz romancı Helen Fielding, serinin üçüncü kitabının gelmekte olduğunu doğruladı.
İngilterede Jonathan Cape yayınevinden çıkacak olan kitabın gelecek sonbaharda piyasada olması planlanıyor.

Bridget Jonesun hayatında bu kez Facebook, Twitter ve internet üzerinden sosyalleşme girişimleri de sözkonusu olacak. Bridget Jones serisi dünya çapında 15 milyon adet satmış, Renee Zellweger, Hugh Grant ve Colin Firthün oynadığı iki de filmi çekilmişti.