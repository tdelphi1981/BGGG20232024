TRT Belgesel Ödülleri başvuruları başladı
Amatör ve profesyonel belgesel filmcileri desteklemek amacıyla düzenlenen TRT Belgesel Ödülleri için başvurular başladı TRT'den yapılan yazılan açıklamada, etkinliğin "amatör ve profesyonel belgesel filmcileri desteklemek, çeşitli ülkelerden farklı ve yüksek nitelikli belgesel filmlerin seyirciyle buluşmasını sağlamak ve dünyanın her tarafından belgeselcilerin buluşup, düşünce alışverişinde bulunacağı bir platform oluşturmak" amacıyla düzenlendiği belirtildi.

Ulusal ve uluslararası iki ana kategoride gerçekleştirilen etkinliğe, geçen yıl 41 ülkeden 340 belgesel film katıldığı anımsatılan açıklamada, bu yılki başvuruların 25 Ocak 2013'e kadar yapılabileceği bildirildi.

Ön elemeyi geçen filmlerin, 9-12 Mayıs 2013 tarihleri arasında düzenlenecek TRT Belgesel Günleri'nde yönetmenlerinin de katılımıyla izleyiciyle buluşacağı belirtilen açıklamada, kazananların ise 13 Mayıs 2013'te yapılacak gala gecesinde ilan edileceği kaydedildi.

TRT Belgesel Ödülleri kapsamında verilecek ödüller ve kategorileri şöyle:

-Ulusal Yarışma-

Amatör kategori:

En iyi Film Ödülü: 15 bin TL
Özel Ödül: 10 bin TL
Özel Ödül: 5 bin TL

Profesyonel kategori:

En iyi Film Ödülü: 30 bin TL
Özel Ödül: 20 bin TL
Özel Ödül: 10 bin TL

-Uluslararası Yarışma-

En iyi Film Ödülü: 10 bin avro
Özel Ödül: 7 bin 500 avro
Özel Ödül: 5 bin avro