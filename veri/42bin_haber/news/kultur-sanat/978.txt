Sabancı Üniversitesi Gösteri Merkezi İkinci sanat sezonuna hazır!
Anadolu Yakasının en büyük sanat merkezi olan Sabancı Üniversitesi Gösteri Merkezi (SGM), Mart ayında, sanat dolu bir programla perdelerini ikinci sezona açıyor.
SGM Mart ayında; İstanbul Devlet Tiyatroları tarafından sahnelenen Yağmur Durduğunda oyununa, Rock müziğin ünlü sesi Özlem Tekinin yeni albümünün ilk konserine, bol ödüllü Boğaziçi Caz Korosuna, Türkiyede ilk kez Kent Oyuncuları tarafından sahnelenen Toplu Hikayelere, klasik müzik eserlerine farklı bir yorum katan Doğudan Batıdan konserine ev sahipliği yapıyor. 15. Devlet Tiyatroları - Sabancı Uluslararası Adana Tiyatro Festivalinin İstanbul ayağı kapsamında, Ankara Devlet Tiyatrosu tarafından sahnelenen Cesaret Ana ve Çocukları İstanbulda sadece Sabancı Üniversitesi Gösteri Merkezinde sahne alıyor.