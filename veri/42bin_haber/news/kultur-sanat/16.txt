Beyrut'tun tarihi ilgiyle ziyaret ediliyor
Lübnan'ın başkenti Beyrut'un şehir merkezinde yer alan Emevi ve Osmanlı dönemine ait tarihi camiler, ülkeye gelen her dinden turist tarafından büyük bir ilgiyle ziyaret ediliyor.
 Memluk döneminde yapılan Büyük Ömer Camisi, Beyrut'un en büyük tarihi camisi ve özel mimari tarzıyla Lübnan'ın en önemli kültür miraslarından biri olarak görülüyor. 1291 yılında kiliseden camiye çevrilen, Roman ve Gotik mimarinin izlerini de taşıyan cami, 1910 yılında Osmanlı Sultanı Muhammed Reşad'ın Hz. Muhammed'in sakal-ı şerifini göndermesiyle daha çok ziyaret edilmeyen başlandı. Ancak iç savaş sırasında caminin maruz kaldığı tahribatın yanısıra sakal-ı şerifin kaybolmasından duyulan üzüntü, cami yetkilileri tarafından sık sık dile getiriliyor.
 Büyük Ömer Camisi dışında hemen hepsi Osmanlı dönemi eserleri olan camiler, mimari tarzlarıyla ülkedeki diğer camilerden farklı özellikleriyle dikkati çekiyor. Zengin bir tarihi mirasa sahip Beyrut'taki Osmanlı eserleri arasında Emir Munzur Camisi ziyaret edilen mekanların başında geliyor. Cami, 1620 yılında Osmanlı Padişahı Sultan İbrahim döneminde yaptırıldı.
 Beyrut'ta ziyaretçilerin uğrak yerleri arasında yer alan bir başka eser ise eski Başbakan Refik Hariri tarafından yaptırılan Muhammed El Emin Camisi. Hariri'nin talebiyle Türkiye'deki Süleymaniye Camisi örnek alınarak inşa edilen El-Emin Camisi'ni süsleyen çiniler de Türkiye'de İznik Vakfı tarafından özel olarak yaptırılıp camiye getirildi.
 Aynı anda 6 bin 259 kişinin ibadet etmesine imkan veren caminin hemen yanında da, 2005 yılında suikasta kurban giden caminin banisi Refik Hariri ve 7 korumasının mezarı bulunuyor. AA