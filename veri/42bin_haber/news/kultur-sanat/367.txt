Kitap Fuarı sona erdi
TÜYAP ve Türkiye Yayıncılar Birliği tarafından TÜYAP Fuar ve Kongre Merkezi Beylikdüzü'nde 17- 25 Kasım 2012 tarihleri arasında düzenlenen 31. Uluslararası İstanbul Kitap Fuarı, dün akşam sona erdi.
TÜYAP'ın yazılı açıklamasına göre, 620 yayınevi ve sivil toplum kuruluşunun katılımıyla düzenlenen ve yurtdışından 40 ülkenin yer aldığı fuara, 25 yabancı yazar konuk oldu. Dokuz gün süresince 250 kültür etkinliği ve okurlarla yazarları buluşturan imza günlerinin yapıldığı fuarı, 452 bin okur ziyaret etti. 
FUARDAN KARELER / FOTO GALERİ 
Ana teması "Çocukluğum Yurdumdur - Çocuk ve Gençlik Edebiyatı" ve onur yazarının Gülten Dayıoğlu olduğu 31'inci Uluslararası İstanbul Kitap Fuarı, TÜYAP Tüm Fuarcılık tarafından düzenlenen ARTİST 2012/ 22'nci Uluslararası İstanbul Sanat Fuarı ile eş zamanlı gerçekleştirildi.