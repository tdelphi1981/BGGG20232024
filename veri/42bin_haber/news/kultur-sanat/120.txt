Bu mermerin son hali Mersin'de
Mersinde bu yıl 1 Kasımda başlayan ve 30 Kasımda sona erecek 10uncu Uluslararası Hüseyin Gezer Taş Heykel Sempozyumunda yapılacak "spor" temalı heykeller, kentte 17nci Akdeniz Oyunları için yapılacak tesislerde sergilenecek.
Mersin Büyükşehir Belediyesi ile Mersin Üniversitesinin birlikte organize ettiği Uluslararası Hüseyin Gezer Taş Heykel Sempozyumu başladı. 
 
Belarus, Danimarka, Güney Kore, Gürcistan, İspanya, İtalya, Rusya ve Türkiyeden katılan heykeltıraşların yanı sıra Mersin Üniversitesi Güzel Sanatlar Fakültesi Heykel Bölümü öğrencileri de sempozyumda görev alarak eserlerini 30 Kasıma kadar tamamlayacak. Heykeller Mersinde 2013te gerçekleştirilecek olan 17nci Akdeniz Oyunları için inşa edilen spor komplekslerine veya çevrelerindeki uygun alanlara yerleştirilecek.

Mersin Üniversitesi Güzel Sanatlar Fakültesi Heykel Bölümü Öğretim Üyesi Yrd. Doç. Dr. Nesrin Karacan, Mersinde yapılan sempozyumun dünyada gerçekleştirilen en uzun süreli etkinlik olduğunu söyledi. Karacan, "Geçen yıl başlattığımız spor konulu sempozyum önümüzdeki yıl da devam edecek. Eserler, Akdeniz Oyunlarının yapılacağı spor komplekslerde sergilenecek" dedi.