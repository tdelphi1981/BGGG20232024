Türkiye'de Noel kutlaması
Her yıl, 24 Aralık'ı 25 Aralık'a bağlayan gece Hz. İsa'nın doğumunun kutlandığı Noel, Türkiye'nin dört bir yanındaki Hristiyanlar tarafından ayinlerle kutlandı.
İstanbul'daki Hristiyan cemaati, kiliselerde düzenlenen ayinlerle Noel'i kutladı. Taksim'deki Saint Antoine Kilisesi'nde düzenlenen Noel ayinini, Başpapaz  Antonio yönetti. Ayinde, Türkçe, İngilizce ve İtalyanca dualar edilerek, İncil'den bölümler okundu. 
İSTANBUL'DA RENKLİ NOEL KUTLAMALARI 
         
Hz. İsa'yı anlatan ilahiler söyleyen cemaat üyelerinin mum yakıp dua ettiği ayin, yaklaşık iki saat sürdü. 
İSTİKLAL'DE ÇÖREK DAĞITTILAR
         
Özel Zografyon Rum lisesi öğrencileri Noel Bayramı dolayısıyla İstiklal Caddesi'nde Noel çöreği dağıttı, şarkılar söyledi. Rum Lisesi'nin 60 öğrencisi, Galatasaray Lisesi'nden Yunanistan Konsolosluğu'na kadar vatandaşlara Noel çöreği dağıtarak Rumca, Yunanca ve Türkçe  şarkılar eşliğinde yürüdü. Etkinliğe, akordiyon çalarak destek veren Zografyon Rum Lisesi Okul  Müdürü Yani Demircioğlu, eski bir geleneklerini İstanbul'da devam ettirmenin keyfini yaşadıklarını söyledi. 
  DÜNYADA NOEL COŞKUSU  
MERYEM ANA EVİ'NDE AYİN 
İzmir'in Selçuk ilçesindeki Meryem Ana Evi'nde, Noel dolayısıyla ayin düzenlendi. Ayinde, Hz. İsa'nın içinde bulunduğu tasvir edilen bir sepetle Meryem Ana  Evi'nden çıkan Başrahip Oriano Granella ve cemaat, mumlar eşliğinde Betanya Şapeli'ne kadar yürüdü. 
Granella, Hz. İsa'nın doğumunu kutlamak için toplandıklarını belirterek, Hepimiz farklı ülkelerden gelip, farklı dilleri konuşuyoruz. Bu ayine barış  duygularıyla hazırlanıyoruz. Yakılan bu mumlar, Hz. İsa'nın ışığını, sevgi ve barışı göstermektedir. Bu kutsal gecede, Hz. İsa'nın doğduğu günde, melekler  Allah'a övgü mesajları söylerler, bizler de aynı şekilde söylüyoruz dedi. 
MERSİN'DE "BİRLİK VE BERABERLİK" MESAJI 
Mersinde ise Latin İtalyan Katolik Kilesinde Noel ayini gerçekleştirildi. Katolik Kilisesindeki ayine CHP Mersin Milletvekilleri Aytuğ Atıcı, İsa Gök, Akdeniz Belediye Başkanı BDPli Fazıl Türk, Kültür ve Turizm İl Müdürü Bahattin Kabahasoğlu, Hristiyan cemaati üyeleri ile vatandaşlar katıldı. Bu yıl süslemelerin göze çarptığı kilisede Noel ayini sırasında Hristiyan cemaati mensupları mumlar yakarak dilekler tuttu. Latin İtalyan Katolik Kilesi Ruhani Reisi Roberto Ferrari ile Rahip Machek Sokolvskinin yönettiği ayinde dualar edildi. Dua töreni sırasında dünya barışı için birlik ve beraberlik mesajı verildi. 
HATAY'DA NOEL KUTLAMALARI 
HATAY'DA NOEL BAMALI KUTLAMA 
Hatay'ın İskenderun ilçesinde bulunan Ortodoks kilisesinde de Noel ayini düzenlendi. Ayin, papaz Dimitri Yıldırım tarafından yönetildi. İlahi ve duaların okunduğu ayine katılan Hristiyanlar, mum yakarak dua etti. Ayinin ardından Noel baba kıyafeti giyen iki kişi kilisedeki kutlamalara katılan çocuklara hediye dağıttı.
         
İskenderun Ortodoks Vakfı Başkanı Can Teymur, yeni yılın sağlık ve barış getirmesi temennisinde bulundu. Hıristiyanların bugün bayramını kutladığını ifade eden Teymur, İskenderun'da yaşayan Hristiyan vatandaşlarımız da bugünü büyük bir mutlulukla kutlamak üzere ayinde toplandı. Bayramımızın ve yeni yılın aziz milletimize, ülkemize hayırlara vesile olmasını temenni ediyorum dedi. 
EDİRNE'DE "TATLI" BAYRAM 
Noel Bayramı, Kıyık semtindeki Bulgar Ortodoks Sveti George Kilisesi'nde çeşitli etkinliklerle kutlandı. Bulgaristan'dan gelen ve Edirne'de yaşayan  Bulgarlar, rahip Aleksandır Çıkırık'ı tebrik ederek, duanın ardından mum yaktı. 
Kilisedekileri ziyaret eden Edirne'yi Tanıtma ve Tava Ciğerini Koruma Derneği üyesi iş adamı Arif Meriç de rahip Çıkırık'ı tebrik ederek, kilisedekilere badem ezmesi ikram etti.
         
Meriç, ziyarette yaptığı konuşmada, dünyanın en büyük ihtiyacının dostluk ve muhabbet olduğunu belirterek, Ben İslam dinine mensup bir Müslüman'ım,  kardeşim de bir başka dine, bunun hiçbir önemi yok, biz tatlı yiyelim, tatlı  konuşalım, birlik ve beraberlik mesajı vermek için bir araya geldik, dünyanın buna ihtiyacı var diye konuştu.
         
Rahip Çıkırık da dostluk ve kardeşlik kadar güzel bir duygu olmadığını ifade ederek, İnşallah herkes bizden örnek alır, kardeşçe ve dostça yaşamamızı  kıskanmazlar şeklinde konuştu.