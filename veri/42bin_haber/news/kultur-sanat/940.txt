Fazıl Say konserinde görüntü izni yok!
Piyanist ve besteci Fazıl Say,İzmir'in Urla ilçesinde konser verdi.
Say,Hakan Çeken Kültür Merkezi'ndeki konserine Beethoven'dan eserler çalarak başladı. İkinci bölümde Say'a viyolonsel ile Çağ Erçağ eşlik etti. Say hayranları konsere yoğun ilgi gösterdi.Üç bölümlük konser aralarında seyircileri selamlayan Say, dakikalarca alkışlandı. Konser süresince gazetecilerin görüntü almasına izin verilmedi. Say, konser öncesinde ise Atatürkçü Düşünce Derneği (ADD) standını ziyaret etti.