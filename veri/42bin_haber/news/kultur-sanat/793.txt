Oyunbozan Ralph "En İyi Animasyon Filmi" seçildi
Walt Disney'in Türkiye'de "Oyunbozan Ralph" adıyla gösterime girecek "Wreck-It Ralph" filmi, Annie Ödülleri'nde "En İyi Animasyon Filmi" ödülüne layık görüldü.
Uluslararası Animasyon Film Derneği tarafından düzenlenen törende "Oyunbozan Ralph", Rich Moore'a "En İyi Yönetmen" ve Alan Tudyk'e de "En İyi Senaryo" ile "En İyi Müzik" ödüllerini kazandırdı.

"Oyunbozan Ralph", video oyunlarında kötü adam karakterini oynamaktan sıkılan Ralph'in, iyi kahramana dönüşmek için harcadığı çabayı anlatıyor.

ABD'de Kasım ayında gösterime giren film, Türkiye'de 15 Şubat'ta gösterime girecek.

"En İyi Animasyon Filmi" ödülünün diğer adayları "Brave", "Frankenweenie", "ParaNorman" ve "Hotel Transylvania"ydı.

"The Avengers" filminin "En İyi Animasyon Efektleri" ödülüne layık görüldüğü geceden Ang Lee'nin bir kaplanla bir çocuğun ilişkisini anlatan "Life of Pi" adlı filmi de "En İyi Karakter Animasyonu" ödülü ile ayrıldı. 
 