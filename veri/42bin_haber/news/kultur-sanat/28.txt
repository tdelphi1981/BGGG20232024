Blues'un devleri Konya'daydı
22 yıldır Türkiye’nin dört bir yanına blues müziğini taşıyan vebu yıl 23. kez düzenlenen Türkiye’nin ilk ve tek blues festivali “Efes Pilsen Blues Festival”in üçüncü durağı Konya oldu.
 Blues’un Grammy ve Emmy ödüllü isimlerini, 4 Kasım Pazar akşamı Konya Dedeman Otel’de buluşturan festival konseri, Konyalı müzikseverlerin yoğun ilgisi ile karşılandı.
 Efes Pilsen tarafından Pozitif Live organizasyonuyla gerçekleştirilen, ülkemizin ilk ve tek blues festivali Efes Pilsen Blues Festival 23, bu yıl 23. kez Türkiye’yi turluyor. 20 ilde, 24 konserin verileceği Efes Pilsen Blues Festival 23 kapsamında üçüncü konser, 4 Kasım 2012, Pazar akşamı Konya Dedeman Otel’de gerçekleştirildi. Blues’un dev isimlerini buluşturan konsere, Konyalı müzikseverler büyük ilgi gösterdi.
 Blues dünyasının önde gelen isimleri Konya’da buluştu
 Konserde sahneye ilk olarak Grammy ve Emmy başta olmak üzere birçok uluslararası prestijli organizasyonda ödüle layık görülen armonika blues üstadı Billy Branch ve grubu The Sons of Blues çıktı. Billy Branch’ın özel konuğu olarak festivale katılan, genç yaşlarda blues ve R&B seslendirmeye başlayıp kariyerinde Junior Wells, Jimmy Dawkins, Bobby Rush, Buddy Guy, Albert King, Professor Eddie Lusk ve B.B. King gibi önemli isimlerle aynı sahneyi paylaşan, Mississippili blues sanatçısı Zora Young izleyicinin büyük ilgisi ile karşılaştı.
 Konserde ayrıca Teksas Blues tarzının en önemli temsilcilerinden olan elektronik blues gitaristi Smokin’ Joe Kubek & Bnois King de sahne aldı. Efes Pilsen Blues Festival 23’ün en büyük sürprizlerinden ve keyifli dinletilerinden biri ise 2009 Blues Müzik Ödülleri’nde “En İyi Yeni Sanatçı” ödülü, 2010 ve 2011’de “En İyi Baterist” ödülüne layık görülen, Legendary R.L. Burnside’ın torunu ve dünyanın en iyi davulcularından Cedric Burnside’in festivale özel gitar performansıydı.
 Blues’un kalbi 1989 yılından bu yana bu festivalde atıyor
 Efes Pilsen Blues Festival, 1989 yılından bu yana Türkiye’yi blues müziği ile buluşturuyor. Gelenekselleşen ve heyecanla beklenen bir etkinliğe dönüşen Efes Pilsen Blues Festival kapsamında 22 yılda 87 grup ve 267 sanatçı sahne aldı; toplam 355 konser gerçekleştirildi. Bu konserler 424 binin üzerinde müziksever tarafından izlendi.
 Efes Pilsen Blues Festival 23 kapsamında Antalya, Denizli, Konya, Kayseri, Mersin, Adana, Hatay, KKTC, Gaziantep, Diyarbakır, Erzurum, Trabzon, Ankara, Eskişehir, Bursa, Balıkesir, İstanbul, Edirne, Çanakkale ve İzmir olmak üzere 20 ilde toplam 24 konser düzenlenecek.
 Efes Pilsen Blues Festival 23 Programı
 ·          2 Kasım 2012, Cuma Antalya Ramada Plaza Antalya
 ·          3 Kasım 2012, Cumartesi Denizli Richmond Pamukkale SPA Hotel
 ·          4 Kasım 2012, Pazar Konya Konya Dedeman Otel
 ·          6 Kasım 2012, Salı Kayseri Hilton Kayseri
 ·          8 Kasım 2012, Perşembe Mersin Mer-Yat Merada Center
 ·          9 Kasım 2012, Cuma Adana HiltonSA
 ·          11 Kasım 2012, Pazar Hatay Anemon Antakya Otel
 ·          13 Kasım 2012, Salı KKTC Jasmine Court Hotel - Disco
 ·          14 Kasım 2012, Çarşamba Gaziantep Kalender Plaza
 ·          16 Kasım 2012, Cuma Diyarbakır The Green Park Hotel
 ·          18 Kasım 2012, Pazar Erzurum Polat Renaissance Hotel
 ·          20 Kasım 2012, Salı Trabzon Zorlu Grand Hotel
 ·          22 Kasım 2012, Perşembe Ankara Bilkent Otel
 ·          23 Kasım 2012, Cuma Ankara Bilkent Otel
 ·          24 Kasım 2012, Cumartesi Ankara Bilkent Otel
 ·          26 Kasım 2012, Pazartesi Eskişehir 222 Park
 ·          27 Kasım 2012, Salı Bursa Bursa Suare
 ·          28 Kasım 2012, Çarşamba Balıkesir Asya Pamukçu Termal Otel
 ·          30 Kasım 2012, Cuma İstanbul Lütfi Kırdar Uluslararası Kongre ve Sergi Sarayı, Rumeli Salonu
 ·          1 Aralık 2012, Cumartesi İstanbul Lütfi Kırdar Uluslararası Kongre ve Sergi Sarayı, Rumeli Salonu
 ·          4 Aralık 2012, Salı Edirne RYS Otel
 ·          5 Aralık 2012, Çarşamba Çanakkale Kolin Hotel
 ·          7 Aralık 2012, Cuma İzmir İzmir Arena
 ·          8 Aralık 2012, Cumartesi İzmir İzmir Arena
  