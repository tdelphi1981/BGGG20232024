Hattın Sultanları İstanbul ve Ankarada sergilenecek
Hattın Sultanları Ayasofya ve Ankarada gün yüzüne çıkıyor.
Diyanet İşleri Başkanlığı 2013 yılı Kutlu Doğum Haftası etkinlikleri kapsamında İstanbul Ayasofya ve Ankara Congressiumda İslam hat sanatlarının en nadide parçalarından oluşan iki sergi düzenliyor. 

İslam sanat tarihi uzmanı Prof. Dr. Uğur Dermanın danışmanlığında Hüsn-i Hat ismiyle gerçekleştirilecek sergide Sultan II. Mahmud, Sultan III. Selim, Sultan III. Murad. Sultan Abdülmecid ve Sultan Vahidüddin gibi hattat Osmanlı Sultanlarının yanı sıra son dönemin ekol olmuş meşhur hattatlarından Hafız Osman, Yesarizade Mustafa İzzet, Sami Efendi, Fehmi Efendi, Mustafa Rakım, Mahmud Celaddin, Selma Hanım, Abdullah Üsküdari, Hamid Aytaç, Necmeddin Okyaya ait yazma eserlere de yer verilecek. Vakıf Hat Sanatları Müzesi, Süleymaniye Kütüphanesi, İstanbul Şehir Müzesi, Topkapı Sarayı ve özel koleksiyonlardan seçilen nadide eserlerden oluşuyor. Hattın Sultanları olarak tanımlanan koleksiyon ilk kez bir arada sanatseverlerle buluşuyor.

Açılışı Başbakan Yardımcısı Bülent Arınç, Başbakan Yardımcısı Bekir Bozdağ, Kültür ve Turizm Bakanı Ömer Çelik, Diyanet İşleri Başkanı Prof. Dr. Mehmet Görmez ve Vakıflar Genel Müdürü Dr. Adnan Ertem tarafından yapılacak sergide 300e yakın tarihî eserin Ayasofya ve Ankarada sergilenmesi planlanıyor. 

Günümüz meşhur hattatlarının özel çalışmalarının da yer alacağı sergi 12 Nisan12 Mayıs 2013 tarihleri arasında İstanbul Ayasofya Müzesinde, 18 Nisan23 Nisan 2013 tarihleri arasında ise Ankara Congressiumda sanatseverlerle buluşacak.

Geçtiğimiz yıl Diyanet İşleri Başkanlığı tarafından Ayasofyada düzenlenen Lisan-ı Hat ile Aşk-ı Nebi Hilye-i Şerif sergisi iki ayda bir milyon sanatsever tarafından ziyaret edilmişti.