Berlinale'de Türk filmi
Yönetmen Reha Erdem'in "Jin" adlı filmi bu yıl 63'üncüsü düzenlenecek olan uluslararası Berlin film Festivali Berlinale'de gösterilecek.
Reha Erdem'in festivalin "Generation 14plus" kategorisinde yer alan filminde, Onur Ünsal ve Deniz Hasgüler başrolleri paylaşıyor. 
Filmin dünya prömiyeri de Berlinale'deki gösterimde yapılacak.  
Filmde Türkiye'nin doğusunda devam eden savaştan kaçan Kürt kızı Jin'in hikayesi anlatılıyor. Festival bu yıl 7-17 Şubat tarihleri arasında gerçekleştirilecek.  
"Generation" ve "Generation 14Plus" kategorisinde toplam 36 ülkeden toplam 60 film gösterilecek. Berlinale'de ayrıca Köken Ergün'ün yönettiği "Aşura" adlı kısa metrajlı filmi "Berlinale Shorts" bölümünde izlenebilecek.  
Geçtiğimiz yıl Generation kategorisinde gösterilen Reis Çelik'in yönettiği "Lala Gece" adlı film de bu kategoride Kristal Ayı ödülüne layık görülmüştü.