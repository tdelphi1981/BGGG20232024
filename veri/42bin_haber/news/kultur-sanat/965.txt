Ben Bertolt Brecht' oyunu Güneydoğu'da
Dostlar Tiyatrosunca sahnelenen Genco Erkal'ın uyarlayıp, yönettiği 'Ben Bertolt Brecht' kabaresi Diyarbakır ve Mardin'de sanatseverlerin beğenisine sunulacak.
Dostlar Tiyatrosunca, Alman tiyatro kuramcısı, tiyatro yazarı ve şair Bertolt Brecht'in şiir, öykü ve şarkılarından Genco Erkal'ın uyarlayıp sahneye koyduğu 'Ben Bertolt Brecht' oyunu, 4 Mart Pazartesi Diyarbakır'da, 5 Mart'ta 
ise Mardin'de sahnelenecek. Şiir ve öyküleri, Ali Sait, Arif Gelen, Asım Bezirci, Can Yücel, Gülen Fındıklı, Hasan Kuruyazıcı, Sevgi Soysal ve Zehra İpşiroğlu'nun çevirisini 
yaptığı, şarkı sözlerinin çevirisi Genco Erkal ile Tuncay Çavdar'a, müziği Kurt Weill, Hans Eisler, Paul Dessau ve Sarper Özsan'a ait oyunda, Tülay Günal ile Genco Erkal rol alıyor. Dünyanın düzeni, kadının konumu, savaş ve barış gibi konularda eğlenceli bir yolculuk vaat eden bol ödüllü kabare oyunu, Diyarbakır'da Cahit Sıtkı Tarancı Kültür ve Sanat Merkezi Orhan Asena Sahnesi'nde, Mardin'de ise Artuklu 
Üniversitesi Salonu'nda tiyatroseverlerle buluşacak.
 
 M