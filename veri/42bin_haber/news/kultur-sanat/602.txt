‘Örümcek Adam’ı öldürdüler
Dünyaca ünlü çizgi romanının son sayısında "Örümcek Adam" öldürüldü.
 Dünyada büyük beğeniyle takip edilen “İnanılmaz Örümcek Adam” çizgi romanının 700. sayısı, ABD’de satışa çıkıyor. Son macerada "Örümcek Adam”ın öldürülmesi, hayranlarının tepkisine neden oldu.
 Independent gazetesi, kurgu-çizgi kahraman Örümcek Adam’ın çizgi roman serisine son verildiğini yazdı.
 ABD’de “İnanılmaz Örümcek Adam” çizgi roman serisinin 700’üncü ve son sayısı bu hafta raflarda yerini alacak.
 Dünyada büyük beğeniyle takip edilen “Örümcek Adam”, son macerada ruhunu ve ağlarını rakibine kaptırıyor.
 “Örümcek Adam”, beyaz perdeye yansıtılmadan çok önce başladığı çizgi hayatını baş rakibinin ellerinde ölerek noktalıyor.
 “Örümcek Adam”ın yazarı Brian Michael Bendis USA Today’e yaptığı açıklamada hikayenin sonunu yazarken “koca bir bebek gibi ağladım” dedi.
 Bendis sözlerine şöyle devam etti: “Yukarı eşimin yanına çıktım ve ona 'Kendimden o kadar utanıyorum ki, son 45 dakikadır ağlıyorum' dedim.”
 Hayranları, “Örümcek Adam”ın öldürülmesine tepki gösterdi.