Erzurum DT'den iki yeni oyun
Erzurum Devlet Tiyatrosu (EDT), 'Çıkmaz Sokak Çocukları' oyunu ile 'Yürüyen Taşlar' adlı çocuk oyununu sahneleyecek.
Lylee Kessler'ın yazdığı, Kuvvet Yurdakul'un yönettiği 'Çıkmaz Sokak Çocukları' adlı oyunda, Emrah Keskin, Levent Aras, Sezai Yılmaz rol alıyor. Dekor tasarımını Murat Gülmez, giysi tasarımını Funda Çebi Bozdoğan, ışık tasarımını Eser Dursun'un üstlendiği oyunda, sisteme rağmen hayata tutunmaya çalışan 3 yetim ve 'Amerikan Rüyası'nın trajikomik halleri anlatılıyor.Oyun, bugün ve yarın saat 19.30'da, 23 Şubat'ta 14.00 ile 19.30'da tiyatro severlerle buluşacak. Mike Kenny'in yazdığı, Ebru Aytürk Evren'in yönettiği 'Yürüyen Taşlar'adlı çocuk oyununda ise Merve Gül, Melike Durak, Kübra Tığtepe rol alıyor. Oyunda, gökyüzünden uzaklardaki bir dağın arkasına düşen yıldızı bulmaya giden küçük kız 'Cnthy'nin macera dolu hikayesi anlatılıyor.Oyun, 24 ve 27 Şubat tarihlerinde saat 14.00'te izlenebilecek.