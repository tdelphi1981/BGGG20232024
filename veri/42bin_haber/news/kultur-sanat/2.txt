Enrico Macias'la düet yapacak
Fransa'nın eski cumhurbaşkanı Nicolas Sarkzoy'nin eşi Carla Bruni, Enrico Macias'ın son albümüne düet yaparak katkı verecek.
 Eski manken ve şarkıcı Bruni, Enrico Macias'ın sanat kariyerinin 50. yıl dönümü dolayısıyla çıkartılacak özel albümde, ''Les Gens du Nord'' isimli şarkıyı Cezayir asıllı şarkıcıyla birlikte seslendirecek.
 Fransa'da 12 Kasım'da satışa çıkacak "Venez tous mes amis" isimli albümde Macias, Fransa'nın ünlü şarkıcıları Cali, Dany Brillant, Corneille, Khaled, Gerard Darmon, Natasha Saint-Pier, Dani, Serge Lama ve Liane Foly ile birlikte kendi yazıp bestelediği 12 eseri düet yaparak seslendiriyor.
  