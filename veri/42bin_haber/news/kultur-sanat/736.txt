24. Ankara Film Festivali'nin ana teması "Doğu İmgeleri"
Bu yıl 24. kez gerçekleştirilecek Ankara Film Festivali'nin ana teması "Doğu İmgeleri" olacak. Dünya Kitle İletişim Araştırma Vakfı'ndan yapılan yazılı açıklamaya göre, 14-24 Mart'ta düzenlenecek festivalde "Doğu İmgeleri" ana temasıyla orta ve yakın doğu ülke sinemalarından bir seçki sunulacak.

Festival bu yıl, bu kültürel boyuta vurgu yapmak Türkiye'de hemen hiç bilinmeyen ülke sinemalarından on filmlik bir seçki sunarak, Arap Baharı'ndan oryantalist bakışa, göç olgusundan toplumsal sorunlara uzanan seçkiyle, doğunun beyaz perdedeki yansımasını görünür kılınacak.

Başta orta ve yakın doğu olmak üzere Pakistan, Birleşik Arap Emirlikleri, Tunus, İran, Irak, Kırgızistan, Azerbaycan ve Özbekistan gibi ülke sinemalarının önemli başyapıtları festivalde sanatseverlerle buluşacak.