Paris Hilton Kapadokya'ya geliyor
Paris Hilton'un başrolünde oynayacağı Yarmani isimli filmin mekanlarının belirlenmesi için Nevşehir'de çalışmalar başladı.Filmin hazırlıkları için kente gelen Plato film ekibi, Nevşehir Belediye Başkanı Hasan Ünver'i makamında ziyaret etti.

Nevşehir'de mekan arayışına giren film yönetmeni Barış Denge, Genel Koordinatör Fahrettin Kuru ve Paris Hilton ile başrolü oynayacak olan oyuncu Erkan Can'ın da hazır bulunduğu ziyarette, Belediye Başkanı Ünver, ekibin çalışması için Nevşehir Belediyesi olarak üzerlerine düşen görevi yerine getireceklerini belirtti.

Nevşehir'de kendilerine gösterilen yakınlıktan büyük bir mutluluk duyduklarını belirten Genel Koordinatör Fahrettin Kuru da Plato Film olarak Sinan Çetin'in de üzerinde durduğu önemli bir proje konumundaki Yarmani filminin, sadece Türkiye'de değil dünyada da ilgi çekmesini beklediklerini söyledi.

Kuru, çekimlerin mekan belirleme çalışmalarının tamamlanmasının ardından önümüzdeki hafta içerisinde başlamasının planlandığını ifade etti.

Paris Hilton ve Erkan Köse'nin başrolünü paylaşacağı saf bir Anadolu delikanlısının ünlü bir moda gurusu haline gelmesini komik bir dille anlatılacağı filmin, İstanbul ve Kapadokya bölgesinin değişik mekanları ile ABD'nin Los Angeles kentinde yaklaşık 3 haftalık bir çalışma ile çekilmesi planlanıyor.