Milli Saraylar, Kültür Bakanlığı'na devrediliyor
Aralarında Beylerbeyi Sarayı, Dolmabahçe Sarayı ve Aynalıkavak Kasrının da bulunduğu tarihi yapılar Türkiye Büyük Millet Meclisinden alınarak Kültür ve Turizm Bakanlığına devrediliyor.
TBMM, Dolmabahçe, Beylerbeyi Sarayı gibi elindeki saray, köşk ve müzeleri Kültür ve Turizm Bakanlığına devrediyor. TBMM Başkanı Cemil Çiçek ile mutabakata vardıklarını aktaran Kültür ve Turizm Bakanı Ertuğrul Günay, Suru Sultani olarak adlandırılan Topkapı Sarayını çevreleyen surları da İstanbul Büyükşehir Belediyesinden almak için talepte bulunduklarını açıkladı. 
Günay surlar için, Ne yazık ki durum vahim. Belediyenin surlarla ilgili görevini yerine getirmediği konusunda çok kaygı verici tespitlerimiz var dedi. Günay, TBMM Milli Sarayların devri ile ilgili ise şunları söyledi:  
MECLİS İÇİN KÜLFET 
Osmanlının bazı son dönem yapıları, Beylerbeyi Sarayı, Dolmabahçe Sarayı, Aynalıkavak Kasrı gibi yapılar TBMMnin yönetiminde. TBMM Başkanımızla bunların müzecilik hizmetlerini bir çatı altında toplanması çerçevesinde bizim Bakanlığımızda olmasını karşılıklı görüştük. TBMMye bağlı olduğu için müze kartı uygulaması, Dolmabahçe ve Beylerbeyi saraylarında geçmiyor. Saraylar, Meclis için de külfet oluyor.Meclisin diğer bütün müze yapılarını da Bakanlığımıza devretmesi doğru bir fikir gibi geliyor bana.
 
SURU SULTANİ HAMLESİ 
Günay, Topkapı Sarayının çevresindeki surlar için de şöyle konuştu: 
İstanbulda buna benzer başka taleplerimiz de var. Mesela Topkapı Sarayının hemen çevresindeki surların yönetim sorumluluğu da belediyeye ait. Biz içeriyi oldukça toparladık ama surların durumu vahim. İstanbulun bütün surlarına da sıra gelecek sanıyorum. Suru Sultani konusunda çok yoğun ve haklı bir talebimiz var. Belediyeden alıp Topkapı Sarayı çerçevesini bütünüyle içi ve dışıyla bizim yönetmemiz için çalışıyoruz. Belediyenin surlarla ilgili görevini yerine getirmediği konusunda çok kaygı verici tespitlerimiz var. 
NERELER DEVREDİLECEK 
Meclis yönetiminde Dolmabahçe ve Beylerbeyi Sarayının yanı sıra Aynalıkavak Kasrı, Beykoz Kasrı, Küçüksu Kasrı, Ihlamur Kasrı, Maslak Kasırları, Florya Atatürk Deniz Köşkü, Yalova Atatürk Köşkleri, Yıldız Sarayı-Şale, Aynalıkavak Musiki Müzesi, Dolmabahçe Saat Müzesi ve Saray Koleksiyonları Müzesi de bulunuyor.