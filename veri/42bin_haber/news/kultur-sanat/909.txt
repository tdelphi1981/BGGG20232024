18. Londra Film Festivali Kelebeğin Rüyası'yla açılıyor
18.Londra Türk Filmleri Festivali,Vodafone Red sponsorluğunda 21 Şubat - 3 Mart tarihleri arasında gerçekleştirilecek.
Yapılan açıklamaya göre, Türk sinemasının en güzel örneklerini sinemaseverlerle buluşturan Londra Türk Filmleri Festivali, bu yıl 18. kez Vodafone Red sponsorluğunda 21 Şubat - 3 Mart tarihleri arasında gerçekleştirilecek.
Festivalin açılışı, Yılmaz Erdoğan'ın yönettiği, Kıvanç Tatlıtuğ, Belçim Bilgin ve Mert Fırat'ın başrollerinde oynadığı 'Kelebeğin Rüyası' filminin galasıyla yapılacak.
11 gün sürecek 18. Londra Türk Filmleri Festivali kapsamında Türk sinemasından yeni ve seçkin örnekler, belgesel filmler, kısa filmler gösterilecek, söyleşiler ve workshoplar düzenlenecek.Festivalin 21 Şubat akşamı düzenlenecek galasında usta oyuncu Kadir İnanır'a 'Yaşam Boyu Başarı Ödülü'verilecek. Açıklamada görüşlerine yer verilen Vodafone Türkiye Pazarlama Direktörü Fatih Uysal, Türkiye'de sürdürülebilir büyümenin sadece ticari yatırımlarla 
olmayacağı bilinciyle hareket ettiklerini ve kültür-sanat alanına yatırımı önemsediklerini belirterek, Vodafone Türkiye olarak teknolojik yatırımları sürdürürken, bir yandan da sinema, tiyatro, müzik gibi kültür-sanatın farklı 
alanlarına yatırımı da önceliklendirdiklerini ifade etti.
Uysal, 5 kıtada 30'u aşkın ülkede faaliyet gösteren global bir marka olarak, kültür-sanata yaptıkları yatırımlarla bir yandan kültür-sanat aktivitelerinin Türkiye'de daha geniş kitlelere ulaşmasına katkıda bulunurken, bir yandan da Türk sanatının uluslararası arenada tanıtımını desteklediklerini 
kaydetti.Bu hedef doğrultusunda şimdi de 18 yıldan bu yana Türk sinemasının en güzel örneklerini, dünyada kültür-sanatın başkentlerinden Londra'da sinemaseverlerle buluşturan Londra Türk Filmleri Festivali'ne Vodafone Red markasıyla desteklediklerini dile getiren Uysal,'Bu festivale desteğimiz, Londra merkezli bir şirket olarak bizler için daha da değerli' dedi.