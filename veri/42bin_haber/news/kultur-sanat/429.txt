Türkan Şoray'a meslek ödülü
Her yıl mesleğinde benzersiz bir başarı sergileyen bir kişiye verilen Rotary Meslek Ödülü'ne bu yıl Türkan Şoray layık görüldü 
 Şişli Rotary Kulübü tarafından dün gece düzenlenen törende, Türkan Şoray’a meslek başarı ödülü verildi. Ödülünü Şişli Rotary Kulübü Başkanı Onur Baytok'ın elinden alan Türkan Şoray, "Böylesine olağanüstü samimi bir ortamda bulunmaktan çok mutluyum. Bu çok güzel ve anlamlı ödülü evimin en güzel yerine koyacağım" dedi. 
 
 Kulübün yoksul ailelerin çocukları yararına düzenleyeceği sergiye Türkan Şoray'ın kendi yaptığı resimlerle destek vermek istediğini söylemesi, tören salonundan büyük alkış aldı.
 
 Tören sırasında Türkan Şoray'ın meslek hayatını anlatan 5 dakikalık bir mini belgesel gösterildi. Tören için özel olarak hazırlanan belgesel, salonda duygulu anlar yaşanmasına sebep oldu.