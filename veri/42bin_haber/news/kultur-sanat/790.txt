maNga
İş Sanat
07.02.2013
20:00
Türk rock müziğin önde gelen gruplarına ev sahipliği yapan İş Sanat bu ay başarılı konser performansları ve çalışmalarıyla milyonların sevgisini kazanan Mangayı konuk ediyor.  
Adını Japon çizgi romanı geleneğinin ünlü ekolü olan mangadan alan grup gönüllerini nu metal ve hardcore akımına kaptıran Yağmur Sarıgül (gitar), Özgür Can Öney (davul), Efe Yılmaz (turntable), Ferman Akgül (vokal) ve Cem Bahtiyardan (basgitar) oluşuyor. Beş ayrı karakteri, beş ayrı müzik zevkini ve beş ayrı duruşu sergileyen grubun ilk albümü 14 Aralık 2004te "maNga" adıyla Sony Music ve Grgdn ortaklığında piyasaya sürüldü. 180.000i aşan albüm satışıyla Altın Plak ödülünün sahibi olan grubun bu albümü aynı zamanda satışa sunulduğu Japonyada da yüksek bir satış rakamına ulaştı. İlk albümlerinin üzerinden geçen 4 yılı aşkın süre zarfında dünyaya bakış açıları olgunlaşan ve müzikal olarak çeşitlenen grubun daha güçlü bir sounda sahip olan ve batı ve doğu tınılarının daha çok iç içe geçtiği ikinci albümleri "Şehr-i Hüzün" Nisan 2009da raflardaki yerini aldı. 2009 MTV Avrupa Müzik Ödülleri'nde kendi ülkelerinde birinci olan diğer 21 ismi geride bırakarak Avrupanın En İyi Sanatçısı seçilen Manga 2009 yılına ilişkin pek çok değerlendirmede ve ödül töreninde de En İyi Albüm, En İyi Grup, En İyi Şarkı, En İyi Video Klip ve En İyi Sahne Performansı dallarında sayısız ödül aldı.  
Türkiyenin farklı şehirlerinde 250nin üzerinde konser veren Manga 2010 yılında Norveçin başkenti Osloda gerçekleşen 55. Eurovision Şarkı Yarışmasında We Could be The Same adlı şarkı ile Türkiyeye ilk kez ikinciliği kazandırdı ve Türkiyenin ikinci en büyük başarısını da elde etmiş oldu. Eurovision başarısının hemen ardından yurtdışı konserlerine ağırlık veren Manga, Beyaz Rusyanın önemli sanat festivali "Vitebsk Slavianski Bazaar", Saraybosna ve Belgradda sahne aldı. Temmuz 2010da Fly to Stay Alive adlı ikinci singleı Sony Music Danimarka etiketiyle Danimarka'da dijital olarak satışa sunulan Manga en sevilen parçalarıyla 7 Şubatta İstanbullu müzikseverlere keyif dolu anlar yaşatacak.