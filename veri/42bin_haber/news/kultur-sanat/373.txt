Pekin konserini Ai Weiwei'ye ithaf etti
Dünyaca ünlü İngiliz şarkıcı Elton John, Çin'in başkenti Pekin'de verdiği konserini Çinli insan hakları savunucusu Ai Weiwei'e ithaf etti.
Pekin'deki MasterCard Merkezi'nde Çinli hayranlarıyla bir araya gelen John, konserini Weiwei'nin kişiliğine ve yeteneğine adadı. John'un halen Çin hükümeti için hassas bir konu olan sanatçı ile ilgili açıklaması, konsere katılanlar arasında farklı tepkilere neden oldu. 
Çin hükümeti, 2008'de ülkede konser veren İzlandalı şarkıcı Bjork'un "Declare Independence" adlı şarkısından sonra "Tibet, Tibet" diye bağırmasının ardından canlı performanslarla ilgili katı kurallar belirlemişti. 
  SES TELLERİNDEN AMELİYAT OLDU  
"Arap Baharını" taklit ederek internette protesto çağrıları yayınladıktan sonra tutuklanan ve 2011'de kefaletle serbest bırakılan şair, heykeltıraş ve insan hakları savunucusu Ai Weiwei, ülkesinde hükümet karşıtı tutumuyla biliniyor.