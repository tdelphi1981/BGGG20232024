Tekin Akmansoy, Kaynanalar dizisiyle hafızalara kazınmıştı
Kaynanalar dizisinde Kayserili uyanık işadamı Nuri Kantar tiplemesi hafızalara kazınan Tekin Akmansoy hayatını kaybetti.
KAYNANALAR DİZİSİYLE ÖN PLANA ÇIKMIŞTI

Türkiye'de sitcom'un ilk örneklerinden biri olarak kabul edilen Kaynanalar, 1974 yılının mayıs ayında TRT ekranlarında yayınlanmaya başladı. 

Anadolu'dan İstanbul'a göç eden Nuri Kantar ve ailesinin büyükşehrin kurallarına ayak uydururken kendi geleneklerinden uzak kalmama çabası anlatılmıştır.

1997 yılında ilk defa TRT ekranlarının dışında, Kanal D'de yayınlanmaya başlanan Kaynanalar ve kahramanları geçen yıllarla birlikte değişen zamana, teknolojiye de ayak uydurmayı ihmal etmedi.

Ayrıca Türk televizyonlarında en uzun süre yayınlanan dizi olmuştur.

Türkiye'nin en sevilen kaynanası 'Nöriye Kantar' da geçtiğimiz günlerde hayatını kaybetmişti.