Arjantinli yönetmen Leandro Favio hayatını kaybetti
Arjantinli yönetmen, oyuncu ve şarkıcı Leandro Favio hayatını kaybetti. Arjantin Ulusal Film Enstitüsü Sözcüsü Susan Casais, Favio'nun kronik rahatsızlıkları nedeniyle 74 yaşında yaşamını yitirdiğini belirtti.

Baladlarıyla, pek çok Latin Amerikalı müzisyenin benimsediği bir müzik türünün oluşmasına katkı sağlayan Favio, aynı zamanda bir film yıldızı ve yönetmendi.

Arjantin'de 1950'li ve 1960'lı yıllarda tanınmış bir film yıldızı olan Favio, 1976'da ülkesinde askerlerin darbeyle yönetime gelmesinin ardından Arjantin'den ayrıldı.

Demokrasinin yeniden kurulmasının ardından Arjantin'e dönen Favio, bu yıllarda, bir kahraman olarak gördüğü General Domingo Peron'u göklere çıkaran filmlere yönetmenlik yaptı.

Ülkede önemli bir kültürel kişilik olarak kabul edilen Favio'nun yönetmenliğini yaptığı son filmi, kendisinin de desteklediği iktidardaki hükümete övgüler içeren The Good People, Arjantin Senatosunda dün akşam ölümü anısına düzenlenen bir etkinlikte gösterildi.