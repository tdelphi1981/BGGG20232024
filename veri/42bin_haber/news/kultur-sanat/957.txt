Kızıl Ötesi Aydınlık
Levent Kültür Merkezi
23.02.13
20:30
Altan Gördüm ve Vahide Gördüm tarafından "Sanat İçin Nöbetteyiz" sloganı ile 2012 Ekim ayında kurulan Vardiya Oyuncuları, Civan Canovanın yazıp yönettiği "Kızıl Ötesi Aydınlık" ile 31 Ocakta seyirci karşısına çıkıyor. 
Süpervizörlüğünü Vahide Gördümün üstlendiği oyunda Altan Gördüm ve Nezih Cihan Aksoy rol alıyorlar.  
Oyun 2 Şubattan itibaren de her cumartesi (saat 16:00 ve 20:30) ve Pazar (16:00) düzenli olarak Levent Kültür Merkezi'nde sahnelenecek. Oyunun bir diğer özelliği de profesyonel anlamda ilk kez tiyatro seyircisiyle buluşacak olması.  
'ZİHİN OYUNLARI' FESTİVALİ 
Kızıl Ötesi Aydınlık, ülkemizde kısa bir zaman önce, sorgusuz sualsiz yakalanıp kötü muameleye maruz kalan gencecik insanların yaşadıklarını anlatan bir oyun. Yargısız infazların bu coğrafyada birey üzerinde yarattığı cehennemin bazen trajik bazen komik ama çarpıcı bir öyküsü, oyun içinde oyunlarla bir zihin oyunları festivali 
Gerçek bir olaydan yola çıkarak yazdığı oyun için Civan Canova şöyle diyor: 
"Onları hiç tanımamıştım, hiç görmemiştim. Resimleri vardı gazetelerde. Cansız bedenlerinin fotoğrafları bir şamar gibi çarpmıştı suratıma apansız, bir sabah, çok eskiden bir sabah. Sonra da, genç adam hissiyatıyla bir oyun yazmaya koyulmuştum. Bitirince de onlara hediye etmek istemiştim bu oyunu. Şimdi de yaşlı bir adam olarak tekrar onların anısına sunmak istiyorum. O iki genç sevgilinin olsun bu oyun. Tabii benim de bu mahallenin bir ferdi olduğumu göz ardı edip kabul ederlerse"  
 
Oyunun biletleri Biletix'ten ve Levent Kültür Merkezi'nden edinilebilir. 
Detaylar için www.vardiyaoyunculari.com