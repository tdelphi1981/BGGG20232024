Ankara'da Atatürk fotoğrafları
Ankarada fotoğraf, gazete ve kitap koleksiyonlarıyla tanınan iş insanı Faruk Küçükün arşivinden Atatürkün ölümünün 74üncü yıl dönümü anısına açtığı Atatürk Fotoğrafları sergisi, Büyükşehir Belediyesi Metro Sanat Galerisinde açıldı.
Küçükün açtığı sergi, ziyaretçi akınına uğruyor. Atatürkün hayatını kaybettiği günlerde çıkan 80 gazetenin manşeti ve 70den fazla fotoğrafının sergilendiği salonda ayrıca Atatürke ait sinevizyon gösterisi de yapılıyor. Ankara tarihine ait her türlü dökümanı elinde bulundurmaktan büyük mutluluk ve gurur duyduğunu belirten Küçük, serginin 23 Kasım tarihine kadar Metro Sanat Galerisinde gezilebileceğini belirtti. 
Küçük, şunları söyledi:

"Zaman içerisinde büyük titizlikle elde ettiğim başkent tarihine ait arşivimi ve kolleksiyonumu özel günlerde Ankaralılarla buluşturmaktan büyük sevinç ve mutluluk duyuyorum. Bu sayede Ankaranın nerden nereye geldiğini sergilerken, bilgi ve dökümanlarla Cumhuriyetin nasıl kazanıldığını, geçmiş tarihimizi, kültürümüzü gelecek nesillere aktarmak için kültürel bir hizmet vermeye çalışıyorum. Yaşım 66. Gücümün yettiği sürece de bu sosyal hizmeti vermeye devam edeceğim. Sergiye ilgi oldukça fazla, gelen ziyaretçilere bizzat kendim ve sanat danışmanımla yardımcı olmaya çalışıyoruz."