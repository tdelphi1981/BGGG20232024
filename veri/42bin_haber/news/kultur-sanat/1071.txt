Kukla Festivali başladı!
Dünyanın en büyük ikinci kukla festivali olan İzmir Uluslararası Kukla Günleri, Cumhuriyet Meydanı'nda başlayan kortej yürüyüşü ile İzmirliler'e merhaba dedi. 
Bu yıl 7.'si düzenlenen festivalin yürüyüşüne yüzlerce İzmirli katıldı. 

Sokak Sanatları Atölyesi, Forum Bornova Kukla Oyunu Yarışması'na katılan 20 ilköğretim okulu öğrencisi ve kukla sanatçıları da oradaydı.  

Yürüyüş Gündoğdu Meydanı'nda son buldu. 

Dev boyutlu kuklalar ilgi çekti. 

Sokak Sanatları Atölyesi üyelerinin tavşan ve kanguru kostümleriyle dolaşması eğlenceli görüntülere sahne oldu. 



Korteje damgayı ise Festivale Bulgaristan'dan katılan Fireter topluluğunun ateşli gösterisi vurdu. 

Festival başkanı Selçuk Dinçer, İzmir Uluslararası Kukla Günleri'nin dünyanın en büyük ikinci festivali haline gelmesinde yer almaktan duyduğu mutluluğu dile getirerek, dünyanın en iyi kukla sanatçılarının yer aldığı ve bir ay sürecek gösterileri izlemelerini önerdi. 

Festivalin program akışı "www.izmirkuklagunleri.com" adresinden takip edilebiliyor. 