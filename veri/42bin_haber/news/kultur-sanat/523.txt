"İnsanın estetiği" bu sergide...
Abdülkadir Öztürk eserlerini 21 Kasım - 19 Ocak 2012 tarihleri arasında Nişantaşı Tem Art Galerisi'nde sergileyecek.
 Sanatçı heykellerini şekillendirirken insan figürlerini gizliyor; içiçe giren formlar soyutlaşıyor.
 İnsan evrelerini anlatan bu heykeller arkaik dönem kültürünü günümüz sanatı ile birleştiriyor. Öztürk'ün idollerindeki düşünsel arayışlar çağımızın sorunlarının, düşüncelerinin yansıması.
 İnsanın görselliği ve estetiği soyut formlarla ifade ediliyor. Her heykelin kendi görselliği içinde bi hikayesi var; zaman ve boşluk gibi soyut kavramlar Abdülkadir Öztürk'ün farklı formlarında sanatçının yazı dilini oluşturuyor.
 Çok değişik malzemeyi aynı mükemmellikte işleyen Abdülkadir Öztürk'ün sergide, bronz, ağaç, serpatin ve bazalt taşı heykelleri yer alıyor.
 Sergiyi galeride izleme olanağı bulamayanlar, Tem Sanat Galerisi'nin internet sitesinde devamlı güncel tutulan sayfalarında hem bu sergiye, hem galeri sanatçıları ve eserlerine, hem de geçmiş sergi arşivlerine ulaşabilir. 
  