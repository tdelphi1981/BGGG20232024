Önce Bertolt sonra Nazım Hikmet
15 Ocak 2013, Salı akşamı saat 20:30’da Kadıköy Halk Eğitim Merkezi’nde “Ben Bertolt Brecht” diyecek olan duayen; 16 Ocak 2013, Çarşamba akşamı saat 21:00’de Trump Towers Tiyatro Salonu’nda da “Kerem Gibi”yi sahneleyecek. 
Hemen hemen her gün bir tiyatro sahnesinde sanatseverlerle buluşan Genco Erkal; 15 Ocak 2013, Salı akşamı Tülay Günal ile birlikte Kadıköy Halk Eğitim Merkezi’nde “Ben Bertolt Brecht” için sahneye çıkacak. Hala yankıları süren ve seyirciye doymayan 6 ödüllü müzikli kabare; dünyanın düzeni, kadının konumu ve savaş gibi konularda seyirciyi eğlenceli bir yolculuğa çıkarıyor. 
Usta oyuncu; 16 Ocak 2013, Çarşamba akşamı Trump Towers Tiyatro Salonu’nda da tek kişilik oyunu “Kerem Gibi”yi tiyatro severler için sahneleyecek. 

35 yıllık Nâzım Hikmet serüvenini; belgesel, tiyatro ve şiiri buluşturarak izleyiciye sunan Erkal; en büyük ozanlarından biri olan Nâzım Hikmet’in gençlik yıllarını, hapishane yıllarını, açlık grevini, zorunlu sürgünlüğünü, vatan hasretini, insan sevgisini, dünya barışı için mücadelesini, Kurtuluş Savaşı izlenimlerini, belgesel bir filmle bütünleşerek şiirsel bir destana dönüştürüşünü izleyiciyle buluşturacak.