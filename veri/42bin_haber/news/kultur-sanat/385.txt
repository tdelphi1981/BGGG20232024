Onları şimdi kim yönetecek?
"Susam Sokağı"nın uzun soluklu yönetmeni, aynı zamanda "The Guiding Light" ve "As the World Turns" gibi pembe dizilerde çalışmış olan Emily Squires 71 yaşında hayatını kaybetti.
Squires'in eşi Len Belzer yaptığı açıklamada, eşinin New York'taki Mount Sinai Hastanesi'nde hayatını kaybettiğini belirtti ancak ölüm nedeni hakkında bilgi vermedi. 
Emily Squires, ünlü çocuk programı Susam Sokağını 1982- 2007 arasında hem yazmış hem de yönetmişti. Ayrıca yine çocuklar için Aslanlar Arasında adlı bir projeyi de yöneten Squires, Guiding Light, Search for Tomorrow ve The Secret Storm gibi pembe dizilerin de senaristliğini yapmıştı. 
Squires son olarak Dalay Lama ile söyleşinin de yer aldığı Visions of Perfect Worlds adlı belgeseli yönetmişti.