Vizyonda bu hafta: 23 Kasım
Bu hafta biri yerli, 3 komedi filmi gösterime girecek. Haftanın yerli yapımı "Sümela'nın Şifresi Temel" filminin devamı niteliğindeki "Moskova'nın Şifresi Temel" izleyicilerle buluşacak. Fransız komedisi "Mutluluk Asla Yalnız Gelmez" ve animasyon film "Otel Transilvanya" ise haftanın diğer yapımları... Moskova'nın Şifresi Temel

Senarist Yılmaz Okumuş'un kaleme aldığı, yönetmenliğini Adem Kılıç'ın üstlendiği "Sümela'nın Şifresi Temel" filminin devamı niteliğindeki "Moskova'nın Şifresi Temel" izleyicilerle buluşacak.

Başrollerini ilk filmde olduğu gibi Alper Kul ve Aslıhan Güner'in paylaştığı filmde, Salih Kalyon, Ruhi Sarı ve Çetin Altay de rol aldı.

İlk etabı Rusya'nın başkenti Moskova'da çekilen film, Moskova'dan Trabzon'a uzanan ve bolca güldürü vaad eden yanlışlıklar komedyası.

Fragmanı izlemek için tıklayın...

Mutluluk Asla Yalnız Gelmez

Orijinal adı "Un Bonheur N'arrive Jamais Seul" olan Fransız yapımı "Mutluluk Asla Yalnız Gelmez" filminin yönetmen koltuğunda James Huth oturuyor.

Huth'un senaryosunu Sonja Shillito ile yazdığı romantik komedi türündeki film, Türk izleyicilerle buluşacak.

Gad Elmaleh ve Sophie Marceau'nun başrollerini paylaştığı filmde, hayatları birbirinin zıttı olan iki insanın ilişkisini ele alıyor.

Fragmanı izlemek için tıklayın...






Otel Transilvanya

Yönetmenliğini Genndy Tartakovsky'nin üstlendiği ABD yapımı üç boyutlu animasyon film "Otel Transilvanya" da haftanın bir diğer yapımı.

Yapımcılığını Michelle Murdocca, yönetici yapımcılığını ise Adam Sandler, Robert Smigel ve Allen Covert gerçekleştirdiği filmin senaryosunu Peter Baynham ile Robert Smigel kaleme aldı. 

Hikayesi Todd Durham ve Dan Hageman ile Kevin Hageman'a, müziği de Mark Mothersbaugh'ya ait olan filmin müzik amirliğini Liza Richardson üstlendi. Görüntü ve animasyon ise Sony Pictures Imageworks Inc. tarafından gerçekleştirildi.

"Otel Transilvanya" 3D ve Türkçe dublajlı olarak vizyona girecek. 

Filmdeki kahramanları Aydoğan Temel, Hazal Erdal, Harun Can ile Engin Alkan seslendirdi.

Fragmanı izlemek için tıklayın...