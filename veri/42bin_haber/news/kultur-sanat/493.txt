Demizkubuz'a Dubai'den ödül
Usta yönetmen Zeki Demirkubuz son filmi 'Yeraltı' ile 9. Dubai Uluslararası Film Festivalinde Asya-Afrika yapımı filmler kategorisinde En İyi Film ödülüne layık görüldü.
Yeraltı'nın başrol oyuncusu Engin Günaydın'a da En İyi Erkek Oyuncu ödülü verildi.  
Demirkubuz, Adana Altın Koza Film Festivali'nde jüriye tepki göstermiş ve bir daha Türkiye'de festivallere katılmayacağını açıklamıştı. 
SUUDİ KADIN YÖNETMENE EN İYİ ARAP FİLMİ ÖDÜLÜ 
Suudi Arabistan'ın ilk kadın yönetmeni Hayfa el Mansur (Haifaa al-Mansour)'un çektiği ve Arap toplumunda kadınlara yönelik baskıyı anlatan "Vacda" (Wadjda) adlı filmiyle Arap yapımı filmler arasında En İyi Film ödülü aldı.  
Bisiklet sahibi olmak isteyen Vacda isimli küçük bir kızın hikayesinin anlatıldığı filmde başrol oynayan 10 yaşındaki Vaad Muhammed'e ise En İyi Kadın Oyuncu ödülü verildi. 
Muhammed Khan'ın kızı Nadine Khan'ın yönettiği Mısır yapımı "Chaos, Disorder" isimli film de Jüri Özel ödülüne layık görüldü. 
  
 