'Alkışlanmayı sevmezdi'
Gonca Dergisi yazarı Murat Kaya, Mehmet Akif Ersoy'un alkışlanmayı ve övülmeyi hiçbir zaman sevmediğini söyledi.
Mut ilçesinde eğitim faaliyetlerini sürdüren Özel Yıldırımhan Mutlu Koleji'nde Mehmet Akif Ersoy'u anma programı düzenlendi. Okulun konferans salonundaki programa, öğretmen, veli ve öğrenciler katıldı. 

Burada bir konuşma yapan Yazar Murat Kaya, Mehmet Akif Ersoy'un, çocukluğundan öğrenciliğine ve milli mücadele dönemine kadar hayatının hep zorluklar içerisinde geçtiğini söyledi. 

Yazar Kaya, Akif'in vatan-millet sevgisi, sözünde durması, adaleti, güvenirliliği, mütevazılığı gibi üstün meziyetlere sahip olduğunu belirterek," Mehmet Akif örnek alınması gereken büyük bir şair ve mütefekkirdir. Kendisinin övülmesini hiç istemezdi. Büyükler, tevazu sahibi olması ile büyük olur, küçükler de kendini övmekle küçük olur." diye konuştu. Yazar Murat Kaya, daha sonra kitaplarını imzaladıktan sonra öğrencilerle hatıra fotoğraf çektirdi.