Asfalt Dünya 'Büyük Yollar' ile dönüyor
2007 yılında Ormanlar Kralı adını verdikleri ilk albümleri ve birçok radyo listesinde bir numaraya kadar yükselen Beni Severmiş O şarkıları ile büyük bir hayran kitlesi yakalayan Asfalt Dünya, yeni albümleri Büyük Yolların yürüyüşüne 10 Kasımda IKSV Salonda verecekleri lansman konseriyle başlıyor.
Etkileyici şarkı sözleri, teatral sahne performansları ve sıradışı vokalleriyle kısa sürede ülkenin en özel ve dikkat çekici gruplarından biri olmayı başaran Asfalt Dünya, şarkılarında ulaşmak istedikleri etkiyi yakalamak için verdikleri uzun arayış ve uğraşların sonucunda tamamladıkları Büyük Yollar ile dönüş yapmaya hazırlanıyor. 
Adını hem aynı ismi taşıyan şarkılarından, hem de grubun album kayıtları sırasındaki zorlu ve titiz yolculuğundan alan Büyük Yollar, Asfalt Dünyanın şarkı yazarı ve vokalisti M. Emrah Özdamarın sınırsız hayal dünyası ile dörtlünün geniş müzikal yelpazesini çarpıcı bir uyumla birleştiriyor. 
Grup, IKSV Salondaki lansman konserinde hem içlerinde Kafamız İyi, Tanımadan Önce, Balık, Canavarlar ve Dunganganın da içlerinde bulunduğu 12 yeni şarkısını hayranlarıyla tanıştıracak; hem de Ormanlar Kralının Beni Severmiş O, Zaman, gibi en sevilen şarkılarını seslendirecek. 
 