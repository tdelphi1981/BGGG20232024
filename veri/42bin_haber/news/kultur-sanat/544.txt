Jolly Joker'den yılbaşına özel program
Jolly Joker İstanbul'un 26 Aralık Mehmet Erdem, 28 Aralık Emre Aydın, 29 Aralık Levent Yüksel ve 31 Aralık Yılbaşı ile konserlerine devam ediyor. 26 Aralık Çarşamba : Mehmet Erdem

Mehmet Erdem nam-ı diğer Hakim Bey, uzun yıllardır  film ve dizi müzikleriyle isminden sıkça söz ettirip ve bu başarısını bir de Altın Portakal ile taçlandırmıştı. Sanatçı, ilk solo çalışması “Herkes Aynı Hayatta” isimli albümünü 2012 Nisan ayında yayınladı.

Son dönemin en sevilen ve izlenen dizilerinden “Leyla ile Mecnun”un da müziklerini yapan sanatçı çıkış şarkısı Sezen Aksu imzalı “Hakim Bey” yorumu ile büyük beğeni topladı. 

Sadece müzik dünyasında değil aynı zamanda medyada da büyük beğeni toplayan ve Türkiye’nin Leonard Cohen’i olarak adlandırılan Mehmet Erdem’in kendine has vokaliyle herkesi büyüleyen performansıyla Jolly Joker sahnesinde yer alacak. 

Kendi şarkılarının yanı sıra albümünde de olduğu gibi birçok cover şarkıdan oluşan repertuvarı ile dinleyenleri mest etmeye hazırlanan Erdem’in bu unutulmayacak sahne performansını kaçırmak istemiyorsanız yerlerinizi şimdiden ayırtın.

28 Aralık Cuma : Emre Aydın

Son dönem pop müziğin en sevilen isimlerinden olan Emre Aydın yılın son konserini Jolly Joker İstanbul'da veriyor. Şarkılarıyla ciddi bir dinleyici kitlesine sahip olan Aydın etkileyici sahne performansı ile göz dolduruyor.

29 Aralık Cumartesi - Levent Yüksel ile Erken Yılbaşı Kutlaması

Yeni yılı hafta sonu kutlamak isteyenler için 29 Aralık Cumartesi gecesi Levent Yüksel, eski ve yeni sevilen parçaları ile Jolly Joker İstanbul sahnesinde olacak.

31 Aralık Pazartesi: Jolly Joker İstanbul'dan Sınırsız Yılbaşı Eğlencesi

Oğuzhan Uğur & Sattas & Süpriz DJ'ler, Sınırsız Yerli İçki & Sınırsız Eğlence Sizleri Bekliyor...

Jolly Joker İstanbul sizin için eğlenceli bir gece hazırladı. Kapılarını 22.00'de açacak olan Jolly Joker İstanbul'da Süpriz DJ'ler ortamı ısıtacak. Gece son günlerin fenomen şarkısı "Terbiyesizim" ile adından sıkça söz ettiren Oğuzhan Uğur'un canlı performansıyla devam edecek. 

Daha sonra ise, Türkiye'nin tek reggae grubu Sattas özel performansı ile  gelenleri coşturacak.

Tüm gece sınırsız yerli içki ikramının eşlik edeceği Jolly Joker İstanbul davetlileri 2013'e neşeyle girecek. Unutulmayacak bu gece için şimdiden programınızı yapın!