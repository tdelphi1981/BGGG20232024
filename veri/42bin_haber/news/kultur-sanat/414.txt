Ereğli'de Volkan Konak konseri
Zonguldak'ın Ereğli ilçesinde bu sene 11.'si düzenlenen Hamsi Festivali'nde Volkan Konak sahne aldı. Sevilen şarkılarını seslendiren Konak, Ereğlililere unutulmaz bir gece yaşattı.
 Sesi ve şarkılarının yanısıra renkli kişiliği ve esprileri ile soğuk havayı ısıtan sanatçı, 'Cerrahpaşa' şarkısını söylerken gözyaşlarını tutamadı. Konseri izlemeye gelen Ereğli halkı, Konak'ın şarkılarıyla coştu. Volkan Konak, konserinin son bölümünde Kazım Koyuncu'yu anarak 'Dido' şarkısını seslendirdi. İzleyiciler, sanatçıya cep telefonlarının ışığı ve çakmaklarıyla eşlik etti. Yaklaşık 2 saat sahnede kalan Konak, konserini tamamlamasının ardından İlçeden ayrıldı.
 CİHAN
  