Pamuk’un kabul ettiği ödülü Fransız yazar reddetti
Fransa’da en büyük devlet nişanı Legion D’honneur’a layık görülen Ünlü Fransız çizer Jacques Tardi, ödülü kabul etmeyeceğini açıkladı.
 Jacques Tardi, daha önce Orhan Pamuk’un da layık görüldüğü ödülü ‘özgür bir adam olarak kalmak istiyorum’ vurgusuyla reddetti. Ünlü çizer, "Bazı güçlerin esir aldığı bir insan olmak yerine özgür kalmak istiyorum." diye konuştu.
 Ödülün kendisine verildiğini şaşkınlıkla medyadan öğrendiğini söyleyen Tardi, herhangi bir ödül ya da taltif istemediğini belirti ve "Hiçbir şey istemiyorum. Asla istemedim." dedi.
 Ünlü çizerin reddettiği ödülü daha önce de Louis Aragon, Albert Camus, Claude Monet, Hector Berlioz, Jean-Paul Sartre ve Simone de Beauvoir gibi isimler de reddetmişti.
 29 Ekim’de ödüle layık görülen Nobel ödüllü Türk yazar Orhan Pamuk ise bundan büyük mutluluk duyduğunu açıklamıştı.
 Bu arada Le Parisien gazetesinin yaptığı ankete katılanların yüzde 92’si, Fransa’nın en büyük devlet nişanının bazı yazarlar tarafından reddedilmesine şaşırmadıklarını ifade etti.
 Legion d'honneur (Onur Nişanı), Napoleon Bonaparte’ın 1802 tarihinde imzaladığı bir kanun ile oluşturulmuştu. CİHAN