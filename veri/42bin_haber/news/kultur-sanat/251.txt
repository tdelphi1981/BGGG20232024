Sotheby's dolandırıcılıkla suçlanıyor
The New York Times'ın haberine göre, federal savcılar, Kamboçya'daki Khmer Hanedanlığı'na ait 10uncu yüzyıldan kalma bir heykelin satışı sırasında dolandırıcılık yaptığı iddiasıyla dünyaca ünlü müzayede evi Sothebysi soruşturuyor.
Manhattan Bölge Mahkemesinin soruşturduğu davaya göre, Sothebys milyonlarca dolarlık heykelin Mart 2011'deki satışı sırasında bu heykelin 1972de bir tapınaktan çalındığı bilgisini sakladı. Dün konuya ilişkin bir açıklama yapan Sotheby's yetkilileri ise iddiaları yalanladı. Duryodhanna adlı heykel, Hintli bir savaşçıyı tasvir ediyor. 
Soruşturma kapsamında cevap aranan sorular ise şunlar: 
Heykel Kamboçya'yı ne zaman tekrar etti? Heykelin bu ülkeyi terk ediş şekli Kamboçya yasalarına ve uluslararası hukuka uygun muydu? 
Bahsi geçen heykel de şu: 
 
75 milyonluk rekor satış 
Bu tartışmalar sürerken, Sotheby's Müzayede Evi, soyut ekspresyonizm akımının önemli temsilcilerinden Rus asıllı Amerikalı ressam Mark Rothko'nun "No 1 (Royal Red and Blue)" adlı eserini, New York'ta yapılan açık artırmada 75 milyon dolara sattı. Bu müzayede, 375 milyon dolarlık kazançla, 268 yıllık tarihi boyunca Sotheby's'in düzenlediği en büyük açık artırma oldu. 
 
Sotheby's Müzayede Evi'nde yapılan açık artırmada, Rothko'nun başyapıtlarından biri kabul edilen eser, adının açıklanmasını istemeyen bir koleksiyoncu tarafından satın alındı. Eserin, 35- 50 milyon dolara alıcı bulması bekleniyordu. 
Eser, Rothko'nun 1954 yılında Chicago'daki Sanat Enstitüsü'nde düzenlediği solo gösterisinde sergilenmesi için seçtiği 8 çalışmasından biriydi. 
Rothko'nun "Orange, Red, Yellow" adlı eseri, Mayıs 2011'de Christie's müzayede evinde 86,9 milyon dolara satılarak şimdiye kadarki en pahalı çağdaş sanat eseri olmuştu. 
Sotheby's Müzayede Evi'ndeki açık artırmada Amerikalı ressam Jackson Pollock'un "Number 4" adlı tablosu 40,4 milyon dolara, İngiliz sanatçı Francis Bacon'ın "Screaming Pope" tablosu 30 milyon dolara ve Willem de Kooning'e ait bir çalışma da 20 milyon dolara alıcı buldu. 
Andy Warhol'un "Suicide" adlı eseri 16,3 milyon dolara, "Green Disaster" tablosu 15,2 milyon dolara ve "The Kiss" eseri de 9,3 milyon dolara satıldı. Açık artırmada toplam satış, 375 milyona ulaştı.