Tutsaklık günlerinden 221 kartpostal
'100. Yılında Kartpostallarla Balkan Savaşı' sergisi, 13 Mart'ta Kadıköy Belediyesi Caddebostan Kültür Merkezi (CMK) Sanat Galerisi'nde açılacak.
Balkan Savaşı'nda tutsak düşen Osmanlı subayı Mehmet Nail Bey'in Sofya'daki tutsaklık günlerinde topladığı 221 kartpostaldan oluşan sergi, Yapı Kredi Kültür Sanat Yayıncılık ve Kadıköy Belediyesi Caddebostan Kültür Merkezi Sanat Galerisi işbirliğiyle hazırlandı.Bu acı savaşa Bulgar devletinin bakış açısını yansıtan kartpostallar, '100. Yılında Kartpostallarla Balkan Savaşı' sergisinde bütüncül bir belgeselin kareleri olarak değerlendiriliyor.Kartpostallar arasında Balkan Savaşı ile ilgili fotoğraflar, temsili resimler ve karikatürler yer alıyor. Kartpostallar, Mehmet Nail Bey albümünü Sofya'da derlendiği için OsmanlıBulgar çatışmalarını yansıtıyor. Kartpostallar bir bütün olarak ele alındığında savaşın çirkin yüzü, suçsuz insanların çektiği acılar tüm çıplaklığıyla gözler önüne seriliyor.Kadıköy Belediyesi CKM Sanat Galerisi'nde 13 Mart'ta açılacak sergi, 6 Nisan'a kadar görülebilecek.