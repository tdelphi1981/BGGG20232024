Sarnıçtaki hayalet sergisi Karaköy'de
KARAKÖY Bankalar Caddesindeki Schneidertempel Sanat Merkezi 28 Şubat -15 Mart 2013 tarihleri arasında Erhun Şerbetci'nin "Sarnıçtaki hayalet " sergisine ev sahipliği yapıyor.
Bu sergi aynı zamanda Şerbetçi'nin 4 ayrı sergi olarak planlanan sarnıç çıkışlı çalışmalarının ikincisi olacak. Yerebatan sarnıcında 336 sütun var ve bunlardan birisine bir hayalet yuva yapmış. Erhun Şerbetci belki de 1500 yıldır orada yaşayan bu hayaleti görüntülemeye çalışıyor. "Sarnıçtaki Hayalet" bir psikanaliz denemesi. Desen ve fotoğraf birlikteliği ile ustalığa öykünmenin psikanalizi. Kendi deyişi ile: "Sarnıçta hayaletlerimiz var. Bilinç altımız sürçer sütunlarda ve sanat bunu görünür kılabilir mi?"