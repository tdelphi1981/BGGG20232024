"Eve Dönüş Sarıkamış 1915"in galası yapıldı
Alphan Eşeli'nin yönetmenliğini yaptığı film, özel gösterimle sinemaseverle buluştu. 
Alphan Eşeli'nin ilk uzun metraj yapımı "Eve Dönüş Sarıkamış 1915" filminin galası Kanyon Alışveriş Merkezi'nde yapıldı. 

Gala, sanat ve cemiyet hayatından büyük ilgi gördü. 

8 Mart'ta vizyona girecek filmin özel gösteriminde, film ekibi tam kadro halinde yer aldı. 

Sarıkamış Harekatı'nda Rus askerlerine karşı savaşan büyükbabasına ithaf ettiği "Eve Dönüş Sarıkamış 1915" filmi, bir yandan Sarıkamış Harekatı'nın acı sonuçlarını, diğer taraftan insanın kararlılık, hayata bağlılık ve güçlü olma duygularını izleyiciye aktarıyor. 

 
Çekimleri, 2012 yılının kış aylarında Sivas Divriği'de 35 günde tamamlanan film hayatın farklı kulvarlarından gelen yedi insanın, bir an önce bu savaş bölgesinden uzaklaşıp, kendilerini eve götürecek güvenli bir yol arayışlarının hikayesini anlatıyor. 

 