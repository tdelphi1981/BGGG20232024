Eve Dönüş: Sarıkamış 1915', 8 Mart'ta vizyonda
Sarıkamış Harekatı'nın ardından hayatta kalma mücadelesinin anlatıldığı 'Eve Dönüş: Sarıkamış 1915' adlı film, 8 Mart'ta vizyona girecek.
Yönetmenliğini Alphan Eşeli'nin yaptığı filmde, başrolleri Uğur Polat, Nergis Öztürk ve Serdar Orçin paylaşıyor.
Senaryosunu Alphan Eşeli ve Serdar Tantekin'in birlikte yazdığı filmin ana çekim mekanı olarak Sivas Divriği merkezine 32 kilometre uzaklıktaki Çobandurağı köyü seçildi.
Halkının göç etmesi üzerine terk edilen viran bir köye dönen Çobandurağı köyü, Alphan Eşeli ve film ekibinin günler süren çalışmalarıyla yeniden hayat buldu.Çekim mekanındaki 3 av kulübesi, ekip yaşam alanı olarak düzenlenerek, kostüm, makyaj ve oyuncu odaları olarak hazırlandı.Filmin diğer mekanları olarak belirlenen Sivas Yıldızeli Bakırcıoğlu 
köyündeki dere yatağı ve mağara, Sivas Koyulhisar ormanlık arazi ile Sivas Su Şehri ormanlık arazinin yoğun hava koşullarında ulaşımı ve çekim için kullanabilmesi amacıyla greyder ve kepçelerle yol açma ve düzleme çalışmaları 
 yapıldı, dere üzerine köprü inşa edildi.Filmin yaklaşık 75 kişilik ekip ve oyuncuların yer aldığı çekimlerine, 7 Şubat 2012'de başlandı. Film ekibinin her gün 1,5 saat yol katederek ulaştığı köydeki çekimler, eksi 27 derecede yapıldı.Böcek Yapım, Mars Entertainment Group ve Bubi Film ortak yapımcılığında gerçekleştirilen filmde, Sarıkamış Harekatı'nın ardından hayatta kalma mücadelesi 
anlatılıyor.