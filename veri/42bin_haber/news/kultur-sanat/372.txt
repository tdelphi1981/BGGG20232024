Kanatlı Denizatı Broşu Türkiyeye dönüyor
Lidyalılardan kalma 2 bin 500 yıllık kanatlı Denizatı broşu, yıllar sonra Almanyada bulunmasının ardından nihayet Türkiyeye geri getiriliyor.Guardian haberine göre; 2005 yılında Uşak Arkeoloji Müzesinden çalınan ve Almanyada bulunan eserin yerine taklidi yapılarak bırakılacak ve orijinali Türkiyeye iade edilecek.

  KANATLI DENİZATI BROŞU ALMANYA'DA BULUNDU 
Kültür ve Turizm Bakanı Ertuğrul Günay, tarihi eserin Türkiyeye iadesi konusunda Alman makamlarının onay verdiğini açıklarken, gazeteye görüş bildiren Kültür ve Turizm Bakanlığı yetkilisi Şerif Arıtürk eserin Uşaktaki arkeoloji müzesine dönmesinden sonra turistlerle tarih ve sanat meraklılarına sunulacağını belirtti.

Türkiye, son dönemde yurtdışına kaçırılmış tarihi eserlerin ülkeye geri dönmesi konusunda önemli adımlar atıyor. Sadece 2011 yılında bunun gibi 885 tarihi eser ülkeye döndürüldü.

  BROŞUN YAKALANMA HİKÂYESİ
  "KARUN HAZİNELERİ" ÖZEL BAKIMA ALINDI 
KARUN HAZİNELERİ
 Tevrat ve İncilde Karah, Anadolu'da Karun diye anılan Lidya Kralı Krezüs, (Kroisos), M.Ö 560 yılında tahta geçerek, M.Ö 546 yılına kadar dönemin en zengin krallığını yönetti. Uşakın Güre beldesi yakınlarındaki Tekin Köyü'nden 1965- 1968 yılları arasında çıkarılan ve yasadışı yolla yurtdışına kaçırılan hazinelerin bu döneme ait olduğu biliniyor. 
 Mezarlardan çıkarılarak çeşitli yıllarda New York Metropolitan Müzesine satılan bu paha biçilmez eserler, Türkiye Cumhuriyetinin ısrarlı hukuk mücadelesi sonucu 1993 yılında Türkiyeye iade edilmişti. 363 parçadan oluşan Karun Hazineleri, Uşak Müzesinde sergileniyor.