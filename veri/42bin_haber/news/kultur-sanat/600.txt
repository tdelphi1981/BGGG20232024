Festival Orchestra Vienna ile geliyor
Yeni yıl coşkusu Strauss Festival Orchestra Vienna ile İş Sanat sahnesine taşındı.
 Klasik müzik sevenlerinin beklediği Strauss Festival Orchestra Vienna, repertuvarı ile İş Sanat’ta konser verdi. Geleneksel hale gelen yılbaşı konserlerinin bu yılki solistleri mezzosoprano Stella Grigorian ve tenor Sebastian Reinthaller ise sesleriyle izleyenleri büyüledi. Usta şef Peter Guth’un yönetimiyle sıra dışı bir klasik müzik konserine imza atan orkestra, enerjisiyle de dikkat çekti.
  ohann Strauss geleneğine bağlı olarak orkestrayı kemanıyla yöneten Guth, otantik Viyana stili ve geleneğine yeniden yaşam verdi. Viyana cazibesini seyircilerle buluşturan orkestraya etkileyici dönem kıyafetleri ve koreografisiyle iki dansçı eşlik etti. Stella Grigorian’ın Carmen yorumu ve Sebastian Reinthaller ile birlikte seslendirdiği eserler izleyici tarafından büyük beğeni topladı. Sahneden inip seyircilerin arasına karışarak çalmaya devam eden orkestra ve solistler konseri Unter Donner und Blitz polkası ile sonlandırdı.
 CİHAN