Hz. Muhammed'in dış görünüşünü anlatıyor
Türkiye'nin önemli çağdaş hat koleksiyoncularından biri olan Mehmet Çebinin 64 eserden oluşan koleksiyonu, 12 Kasım 2012 ile 10 Ocak 2013 arasında dünyanın en seçkin sanat müzelerinden biri olan Sharjah İslam Uygarlıkları Müzesi Sanat Galerisinde sergilenecek.
Dr. Ulrike El-Hamis küratörlüğünde gerçekleştirilecek sergide, "Hilye-i Şerif" ya da "Hilye-i Nebevi" gibi isimlerle de bilinen koleksiyondaki eserler, Hz. Muhammedin dış görünüşü ve niteliklerini anlatıyor. 
Sergi Sharjah Emiri ve Yüksek Konsey Üyesi Şeyh Dr. Sultan Bin Muhammed El-Kasıminin katılımıyla 12 Kasımda açılacak. Yaklaşık 2 ay boyunca sanatseverlerin beğenisine sunulacak serginin yer alacağı Sharjah İslam Uygarlıkları Müzesi Sanat Galerisi, İslam dünyasına ait 5 binden fazla tarihi esere ev sahipliği yapıyor.