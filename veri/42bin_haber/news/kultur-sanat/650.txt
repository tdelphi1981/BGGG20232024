Oscar'ın en küçük adayı konuştu
En iyi kadın oyuncu dalında 85 yaşındaki Riva ile yarışacak 9 yaşındaki Wallis: "Uyandığımda annem, 'Aday olmuşsun, aday olmuşsun' diye bağırıyordu" 
Amerikan Film Akademisi'nce bu yıl 24 Şubat'ta 85'incisi düzenlenecek Oscar Ödülleri'nin adayları belli olurken, organizasyonun en büyük sürprizi "en iyi kadın oyuncu" ödülündeki iki adaydı. Adaylardan 9 yaşındaki Wallis ilk tepkisini, "Uyandığımda annem, 'Aday olmuşsun, aday olmuşsun' diye bağırıyordu. İçimden, 'Aman tanrım!' diye geçirdim, ama dıştan belli etmedim, sadece içimden" sözleriyle anlattı. 

"Beasts of the Southern Wild" filminin 9 yaşındaki başrol oyuncusu Quvenzhane Wallis'in bu ödüle aday gösterilmesi, Akademi tarihindeki "en genç" en iyi kadın oyuncu adayı unvanı almasını sağladı. 

En iyi yönetmen ve senaryo uyarlaması dallarında aday gösterilen filmin senaristi ve yönetmeni Benh Zeitlin, "Hepimiz gerçekten aklımızı kaybetme noktasına geldik ama o her şeyi içinde hallediyor. Bu büyüleyici. Onun özgüveni var ve korkusuz. Onu ilk tanıdığım 5 yaşındaki hali de böyleydi. Bugünlerde artık kim olduğunu daha iyi biliyor ve kendinden daha emin" ifadesini kullandı.

Wallis, bir çocuğun fırtına sonrasında hasta babasıyla hayatta kalma mücadelesini konu alan "Hushpuppy" filminin başrol seçmelerine henüz 5 yaşındayken katılmıştı. Minik Wallis daha önce Oscar ödül törenini hiç izlemediğini söylüyor. Kırmızı halıda hangi ünlülerle tanışmak istediği sorulduğunda ise, "Disney ve Nickelodeon kanallarındaki herkesle" yanıtını veriyor. 

Wallise, ödül töreninde siyah dışında her renkten kıyafet giyebileceğini ama üzerine basmamak için uzun elbise giymeyi istemediğini söylüyor. 
Diğer rekortmen 85 yaşındaki oyuncu Emmanuelle Riva En iyi kadın oyuncu ödülü için, şimdiye kadar aday gösterilen en genç ve en yaşlı aktrisler yarışacak. Wallis, en iyi kadın oyuncu ödülüne aday gösterilen en genç aktris olurken, "Amour"da oynayan 85 yaşındaki Emmanuelle Riva ise şimdiye kadar aday gösterilen en yaşlı oyuncu olarak tarihe geçmiş bulunuyor. İlginç olan ise, ödül töreninin öneminin pek farkında olmadığını belirten Wallis'in en iyi kadın oyuncu adayının Riva olması. Wallis'in bu tercihinde, önceki gün birlikte fotoğraf çektirdiği Riva dışında başka kadın aday oyuncu tanımıyor olması da pay sahibi. İki "rekortmen"in "en iyi kadın oyuncu" dalındaki tatlı rekabetinin, bu yılki Oscar törenlerine damga vurması bekleniyor.