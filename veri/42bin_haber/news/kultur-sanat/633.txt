Kahveyle sanat eserleri yapıyor
Malezyalı sanatçı Hong Yi, kahveyle sanat eserleri ortaya çıkarıyor.
 Hong Yi, fincan tabağına döktüğü kahveye, fincanı bastırdıktan sonra beyaz bir sayfa üzerine portreler yapıyor. İnternet sitesinde yer alan görüntülerinde sanatçı Hong Yi'nin, Tayvanlı şarkıcı Jay Chou'nun portresini 12 saatte tamamladığı belirtiliyor. İlk önce küçük dairelerle başlayan sanatçının çalışmasında görüntü sonuna doğru portre tamamen ortaya çıkıyor. Sitesinde çalışmalarına yer veren Hong Yi, "Kahve, zor bir madde. Az su kullansanız halkalar oluşmuyor. Çok su kullanırsanız da halkalar birbirine karışıyor." ifadelerini kullandı. Sosyal paylaşım sitesi Facebook'ta da sanatçının, "Resim yapmaktan hoşlanırım. Ama fırçayla değil." ifadeleri yer alıyor.
 CİHAN
  