Celal ile Ceren'in Avrupa galası
Yönetmenliğini Togan Gökbakar'ın yaptığı ve başrollerini Şahan Gökbakar ile Ezgi Mola'nın paylaştığı Celal ile Ceren filminin Avrupa galası Almanya'nın Köln kentinde yapıldı. 
Cinedom sinemasının 6 salonu gala için özel olarak ayrılırken filmi çok sayıda sinemasever izledi. Sinemaya limuzin ile gelen ve kırmızı halı üzerinden geçen oyuncular film başlamadan önce izleyicileri selamladı. Şahan Gökbakar, soğuk bir havada sinemayı dolduran izleyicilere teşekkür etti.

Ezgi Mola da Almanya'da bu kadar seyirciyi görmekten mutlu olduğunu söyledi. Filmin ardından Şahan Gökbakar hayranları ile 45 dakika boyunca fotoğraf çektirdi. Galanın organizatörü Ertan Sayan, Almanya'da 15'inci galayı düzenlediklerini belirterek, Almanya'daki izleyicilerin her geçen gün Türk filmlerine ilgisinin arttığını belirtti.