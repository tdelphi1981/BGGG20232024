En iyi film 'Amour'
ABD'de Ulusal Film Eleştirmenleri Topluluğu, "Amour"u 2012 yılının en iyi filmi seçti 
 ABD’de ülke çapından gelerek New York’taki Lincoln Merkezi’nde toplanan 60 film eleştirmeni, "Amour"u 2012 yılının en iyi filmi, filmin başrol oyuncusu Emmanuelle Riva’yı da en iyi kadın oyuncu seçti. Film eleştirmenleri en iyi erkek oyuncu olarak "Lincoln" filminde oynayan Daniel Day-Lewis’i belirlerken, "Amour"un Avusturyalı yönetmeni Michael Haneke en iyi yönetmen seçildi.
 
 Senaryo yazarı Tony Kushner, "Lincoln" filmiyle en iyi senaryo, Amy Adams "The Master"daki performansıyla en iyi yardımcı kadın oyuncu, "Magic Mike" ve "Bernie" filmlerinin yıldızı Matthew McConaughey de en iyi yardımcı erkek oyuncu ödüllerine sahip oldu.
 
 Ulusal Film Eleştirmenleri Topluluğu, yönetmenliğini Dror Moreh’in yaptığı "The Gatekeepers"ı kurgu olmayan en iyi film, "The Master" ile Mihai Malaimaire’yi en iyi görüntü yönetmeni seçti. 
 AA