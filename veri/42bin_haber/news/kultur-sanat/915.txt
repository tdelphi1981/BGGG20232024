Meğer Yeşilçam ne çok aldatmış!
Türk sinema tarihini araştıran Ali Murat Güven 6 bin 500 filmlik Türk sinema tarihinin 2 bin 500 filminin eşler arasındaki aldatma üzerine olduğunu söyledi.

Türkiyenin en popüler sinema yazarlarından biriyken, 27 yıllık mesleğini sonlandırdığını açıklayan Ali Murat Güven, önceki akşam okurlarıyla hasret giderdi. Türkiye Yazarlar Birliği İstanbul Şubesinde Bünyamin Yılmazın düzenlediği sinema söyleşisine katılan Güven, yakında İstanbul Ticaret Odası tarafından yayınlanacak olan Türk Sinemasında Tüccar ve Sinema adlı 400 sayfalık kitapla okur karşısına çıkacağını açıkladı. Bu kitap için 6500 filmlik Türk sinema tarihini yeniden gözden geçirdiğini kaydeden Güven, sinema tarihimizde 2500 civarında filmin eşler arasında aldatma üzerine kurulu olduğunu söyledi. Yeşilçamın bu yönüyle hiç de masum olmadığını anlatan Güven, sinemadaki hakim zihniyetin toplumsal çürümede katkı sahibi olduğunu öne sürdü. Güven, bu nedenle muhafazakar yönetmenlerin çekmiş olduğu Beyaz Sinema örneklerine pozitif ayrımcılık yaptığını ifade etti. İnançlı bir sinema yazarı olarak jakoben zihniyete karşı mücadele verdiğini anlatan Güven, kendi mahallemdeki arkadaşlar diye tanıladığı camianın sinema yazarları tarafından yalnız bırakıldığını da aktardı. Türkiyede bir grup sinema yazarı var ki bunlar aslında iskambilden kuleler. Lakin müthiş dayanışma içindeler, etraflarında ot bitmesine izin vermiyorlar şeklinde konuşan Güven, Böyle bir ortamda yapayalnız mücadele etmektense sinema kitapları yazmayı tercih edeceğim diye konuştu.