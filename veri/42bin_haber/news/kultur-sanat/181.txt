'Dünya Çocuk Kitapları Haftası' başlıyor
Özel ALEV İlkokul ve Ortaokul Kütüphanesi; her yıl olduğu gibi bu yıl da Dünya Çocuk Kitapları Haftasını birbirinden farklı etkinliklerle kutluyor!
Bir hafta boyunca sürecek etkinliklere, sinema eleştirmeni Banu Bozdemir; 19 Kasım 2012, Pazartesi günü saat 14.45de Küçük Sinemacılar adlı kitabı ve sinema hakkında gerçekleştireceği söyleşi ile renk katacak. Özel ALEV İlkokul ve Ortaokul Kütüphanesi; Kasım ayında kutlanan Dünya Çocuk Kitapları Haftasında, bu yıl da, her yaş grubuna hitap eden programıyla öğrencilerine kitabı sevdirmeye devam ediyor. Kitap okumayı eğlenceli bir hale getirmek, öğrencileri kütüphaneyle buluşturmak ve okuma alışkanlığını kazandırarak kitap okuma sevgisini arttırmak amacıyla kutlanan Dünya Çocuk Kitapları Haftasında öğrenciler, birbirinden farklı yazarlarla tanışıp eserlerini inceleme fırsatı bulacak.