Yüzümüze atılmış bir tokat bu
2009 yılında Nobel Edebiyat Ödülünü kazanan Alman yazar Herta Müller, bu yılki ödüle Çinli yazar Mo Yanın layık görülmesinin, demokrasi ve insan hakları için çalışanların yüzüne atılmış bir tokat olduğunu söylüyor.
NOBEL Edebiyat Ödülünü 2009da kazanan Alman yazar Herta Müller, bu yılki ödüle Çinli yazar Mo Yanın layık görülmesini felaket olarak değerlendirdi. Müller (59), İsveçin Dagens Nyheter gazetesine verdiği demeçte, ödüle Mo Yanın (57) layık görüldüğünü öğrendiğinde neredeyse ağlamak üzere olduğunu ve çok üzüldüğünü belirtti. Aslen Romanyalı olan Müller, Çinli yazarı sansürü övmekle suçluyor. Çinliler bile Mo Yanın bir bakanla aynı kademede olduğunu söyledi ifadesini kullanan Müller, 2010 Nobel Barış Ödülünün sahibi muhalif politikacı Liu Şiabo cezaevindeyken, ödüle hükümetin desteklediği Çinli Yazarlar Derneğinin Başkan Yardımcısının layık görülmesinin demokrasi ve insan hakları için çalışanların yüzüne atılmış bir tokat olduğunu vurguladı.  
 
Ödül gerekçesi neydi? 
Mo Yan, 1987de yayımladığı Kızıl Süpürge Darısı: Bir Çin Romanı eseriyle uluslararası ün kazandı. 2012 Nobel Edebiyat ödülünü kazanmasıyla ilk kez bir Çin vatandaşı bu ödüle layık bulunmuş oluyor. Ödülün kendisine eserlerinde sanrısal realizm yoluyla masalları, tarihi ve çağdaş olanı birleştirmesi sebebiyle verildiği açıklanmıştı. 