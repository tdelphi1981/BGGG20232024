Ünlü tablo için inanılmaz fiyat!
Piri Reisin dünya haritası, Kütahyada yaşayan bir çini sanatçısı tarafından bölümler halinde 59 parça çini objeye işlendi. 19 ayda tamamlanan ve İstanbulda müzayedede satılacak koleksiyonun açılış fiyatı ise 1,5 milyon lira olarak belirlendi.
Çini sanatçısı Fahri Çetinkaya (44), AA muhabirine, 1982 yılında çini eserler yapmaya başladığını ve Alopaşalı İbrahim diye tanınan çini sanatçısı kayınpederi İbrahim Kocaoğlu ile 1996dan bu yana beraber çalıştığını söyledi.

Piri Reis koleksiyonu için çalışmalara 19 ay önce başladığını belirten Çetinkaya, Bu iş gönül işi. Sabah 04.00, 05.00, 06.00lara kadar hiç uyumayıp çalıştığım, atölye dışına çıkmadan, gökyüzünü görmeden 4-5 gün geçirdiğim oldu dedi.

Çetinkaya, Osmanlı amirali Piri Reisin, en iyi ekipman ve gemilerle 300 yılda çizilebilecek dünya haritasını, 1513 yılında 29 gün gibi çok kısa bir sürede çizdiğini hatırlattı.

Bu yılın, Birleşmiş Milletler Eğitim, Bilim ve Kültür Örgütü (UNESCO) tarafından haritanın çizilmesinin 500üncü yılı anısına Piri Reis Yılı ilan edildiğini dile getiren Çetinkaya, şöyle devam etti: Koleksiyona başladığımda tabii ki, UNESCO tarafından 2013ün Piri Reis Yılı ilan edileceğini kimse bilemezdi. Çalışmaya başladıktan 15 ay sonra bu açıklandı ve benim için çok büyük bir sürpriz oldu. Buna da tevafuk demek gerekiyor. Çok severek başladığım bu koleksiyonda yaklaşık 90 parça eser yaptım ama bunların 59u, doğrudan Piri Reisin dünya haritalarıyla ilgili. Avrupa ve Asyanın bazı bölümleriyle Akdeniz kıyılarındaki yerleşim birimlerinin de haritaları var. Hiçbir parça, birbirinin eşi veya kopyası değil. Orijinal haritalardaki kara çizgilerine sadık kaldım. Yerleşim merkezleri ve etraftaki Osmanlıyla alakalı figürleri de katarak koleksiyonu oluşturdum. Dolayısıyla bu koleksiyon 19 ayda çok büyük zahmetlerle meydana geldi. Her biri kupon ve tek çalışma.