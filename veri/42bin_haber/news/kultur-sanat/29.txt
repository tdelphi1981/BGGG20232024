Anjelikadan şaşırtıcı bir düzenleme
Anjelika Akbarın Mozartın Türk Marşı adlı eserin doğu perküsyonları ve Türk müziği ezgileri ile harmanladığı son çalışması Türk Marşı Varyasyonu büyük beğeni topladı.Ünlü besteci ve piyanist Anjelika Akbar, her ne kadar piyano konçertoları ve senfonik besteleri ile kendisini kanıtlamış bir klasik müzisyen olsa da, zaman zaman klasik eserlere getirdiği sıra dışı yorumları ile de tanınıyor. Müzik listelerinin ilk sırasından aylarca inmeyen Bach A LOrientale çalışması bunun örneklerinden biri.

 ANJELIKADAN ŞAŞIRTICI BİR DÜZENLEME DAHA   Batı klasik müzik eğitimini doğmuş olduğu Rusyada, harika çocuk statüsü ile almış ve eğitimini doktora unvanını alarak tamamlamış olan Anjelika, Türkiyeye gelerek Doğu müzik kültüründen etkilendi ve kimi çalışmalarında Türk ve Doğu ezgilerine, enstrümanlarına yer vermeye başladı. Çalışmalarını, tüm Dünyada tanınan Etnik müzik üstatları ile sürdüren Anjelika, Erkan Oğur, Aziz Şenol Filiz, Yinon Muallem, Zara, Mısırlı Ahmet, Burcu Karadağ, Mehmet ve Hamdi Akatay, ayrıca Shankar Bhattacharya ve Topluluğu yakın bir işbirliğinde devam ediyor.   Son çalışması, Dünyanın en iyi tanıdığı Klasik Müzik eseri tanımlamasını rahatlıkla yapabilecek Mozartın Türk Marşı adlı eserin doğu perküsyonları ve Türk müziği ezgileri ile harmanladığı Türk Marşı Varyasyonu.   Anjelika, "Türk Marşı Varyasyonu aslında bir Türkiye mozaiğidir benim için. Türkiyedeki çok renklilik, çok seslilik ve çok kültürlülük beni geldiğimden beri etkiledi ve etkilemeye devam ediyor. Spontane bir şekilde gelişen bu düzenleme sürecinde binlerce kez seslendirdiğim Türk Marşının içine klasik tınılar dışında caz, ilahi, tango, halk dansları dahil oldu; yani Türkiye müzik haritası genel hatlar ile bu uyarlamanın içinde vücut buldu. Bir de ritim çeşitliliği ile perküsyonları ekleyince, benim için de beklemediğim ve değişik bir yorum oldu" dedi.   Türk Marşı Varyasyonu Fulya Sanat Merkezinde yapılan prömiyerinde dinleyicilerden tam not aldı.

Anjelika Türk Marşı Varyasyonu üzerine yakın zamanda bir klip çektirmeyi planlıyor.