Sabancı, Osmaniyeli öğrencileri Monet ile buluşturdu
Sabancı Üniversitesi Sakıp Sabancı Müzesi’nde Sabancı Holding sponsorluğunda devam eden “Monet’nin Bahçesi” Sergisi’ne gidebilmek için, yol masraflarını karşılamak amacıyla sergi açan Osmaniye Abdurrahman Keskiner Güzel Sanatlar ve Spor Lisesi Resim bölümü öğrencileri sergiyi ziyaret etti. Sabancı Holding öğrencilere destek olarak sergiyi rehber eşliğinde sergiyi gezmelerini sağladı.
 Öğrencileri Sakıp Sabancı Müzesi’nde karşılayan Sabancı Holding Yönetim Kurulu Başkanı Güler Sabancı “Gençler Monet’nin Bahçesi Sergisi’ni görmek için kendileri gayret etti. Biz de ellerinden tuttuk. Kalkınma sadece ekonomik olarak olmaz, sosyal olarak da desteklenmeli. Gençlere fırsat verilmeli. Aramızda olan öğrencilerimizin yarısı İstanbul’a bile ilk kez geliyor. Bugün, onuncu yaşını kutlayan müzemizde Monet’nin Bahçesi sergisini gezecekler. Ayrıca yenilenen hat koleksiyonunu ve Türk resim koleksiyonunu da inceleme fırsatı bulacaklar. Onları müzemizde ağırlamaktan dolayı çok mutluyuz“ şeklinde konuştu. Monet sergisi 6 Ocak 2013 tarihine kadar açık kalacak.