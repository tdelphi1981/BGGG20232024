Eskişehir'de 'Palto Film Günleri'
Palto Film Günleri, 25-30 Aralık 2012 tarihleri arasında 6. kez Eskişehir’de sinemaseverlerle buluşuyor.
 Eskişehir Anadolu Üniversitesi Sinema Kulübü ve İletişim Bilimleri Fakültesi tarafından düzenlenen Palto Film Günleri, 25-30 Aralık 2012 tarihleri arasında 6. kez Eskişehir’de sinemaseverlerle buluşuyor.
 Palto Film Günleri kapsamında gösterilecek 11 uzun metraj film ile Eskişehir yine dünya sinemasının en iyi örnekleri ile buluşacak. Palto Film Günleri, 25 Aralık Salı günü, Anadolu Üniversitesi Sinema Anadolu’daki açılış töreninin ardından, Altın Portakal’da 4 ödül birden alan 'Zerre'nin gösterimiyle başlayacak.
 'Programda birçok usta yönetmenin son filmini de görmek mümkün: Haneke'nin 'Aşk', Kim Ki-duk'un 'Acı', Paul Thomas Anderson'ın 'The Master', Woody Allen'ın 'Roma’ya Sevgilerle', Ken Loach'un 'Meleklerin Payı' ve Fatih Akın'ın HES karşıtı belgeseli 'Cennetteki Çöplük' bunlardan bazıları.
 Son dönem Türkiye sinemasının öne çıkan filmlerinden, Pelin Esmer imzalı 'Gözetleme Kulesi' ile yedi yönetmenli 'Havana’da 7 Gün' Eskişehir'de sinemaseverlerle buluşacak olan diğer dikkat çekici filmler.
 Ayrıntılı bilgi için: http://www.paltofilmgunleri.com/ 
  