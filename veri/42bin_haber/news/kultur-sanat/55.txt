Su altının son 60 yılı aydınlanıyor
Türkiye'de su altının gizemli dünyasını ilk kez fotoğraflayan sanatçıların eserlerinin yer aldığı "1952-2012 Sualtına Işık Tutanlar" sergisi, 8 Kasım'da Rezan Has Müzesi'nde açılacak.60 yıllık bir hikayenin anlatıldığı sergide, Türkiye'de su altında ilk kez deklanşöre basan Rasim Divanlı, Mustafa Kapkın, Yalçın Haraçoğlu, Zareh Magar, Baskın Sokulluoğlu ve Tosun Sezen'den Türkiye'nin ödüllü ve önemli su 
altı fotoğraf sanatçılarına kadar oldukça uzun bir dönemi kapsayan eserler yer alacak.

Sanatçıların kendilerinde iz bırakan en önemli karelerine yer verilen bu proje, Türkiye'nin su altı fotoğrafçılığı tarihinden yola çıkarak, 1950'lerden günümüze kadar Türkiye ve dünya denizlerindeki su altı yaşamını gözler önüne seriyor.

90'a yakın fotoğraf sanatçısının çalışmasının yer alacağı sergide, Engin Aygün, Bengiz Özdereli ve Saki Uğurlu'nun belgesel çalışmaları da gösterilecek.

Küratörlüğünü Saygun Dura'nın üstlendiği sergi, 28 Şubat'a kadar ziyaret edilebilecek.