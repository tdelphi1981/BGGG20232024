Kadın aşıklar Neşet Ertaş için çalacak
Şahinbey Kaymakamlığı ve İlim ve Edebiyat Eseri Sahipleri Meslek Birliği (İLESAM) Gaziantep Şubesi, Neşet Ertaş'ın anısına 22-23 Kasım 2012 tarihlerinde Kadın Aşıklar Şöleni ve paneli düzenliyor.
 Şehitkamil Kültür Merkezi'nde (ŞKM) 22 Kasım 2012 Perşembe günü saat 19.00'da, Âşık Gülçınar, Âşık Gülsüm, Âşık Nurşah, Âşık Sarıcakız,  Âşık Selvinaz, Âşık Özlemi, Âşık Telli Suna'nın katılımıyla 'Kadın Aşıklar Şöleni' düzenlenecek.
 Şölenin ikinci günü ise Gaziantep Üniversitesi Atatürk Kültür Merkezi'nde devam edecek. Saat 17.30'da başlayacak programa İLESAM Genel Başkanı Mehmet Nuri Parmaksız, GAÜN Öğretim Üyesi Yrd. Doç. Dr. Mustafa Gültekin ve İlkin Manya ve kadın aşıklar katılacak.
 (CİHAN)