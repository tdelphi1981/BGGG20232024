İstiklal Marşı yazarı Mehmet Akif Ersoy anılıyor
İstiklal Marşı yazaramız mezarında anılıyor - anmaya çok sayıda insan katıldı.
İstiklal Marşı'nın yazarı Mehmet Akif Ersoy, marşın kabulünün 92'inci yıl dönümü etkinlikleri kapsamında mezarı başında düzenlenen törenle anıldı.

Edirnekapı Mezarlığı'ndaki anma törenine Mehmet Akif Ersoy'un torunu Selma Argon, İstanbul Vali Yardımcısı Harun Kaya, Tuğgeneral Kemal Başak, İstanbul İl Milli Eğitim Müdürü Muammer Yıldız, Eyüp Kaymakamı Osman Kaymak, Eyüp Belediye Başkanı İsmail Kavuncu, Eyüp İlçe Milli Eğitim Müdürü Serkan Gür, Eyüp Belediyesi başkan yardımcıları ile öğrenciler katıldı. 

Tören, saygı duruşu ve İstiklal Marşı'nın okunmasıyla başladı. Milli Eğitim Müdürü Muammer Yıldız, burada konuşma yaparken, İstiklal Marşı Okuma Yarışmasında İstanbul birincisi olan Ubeyd Yavuz Er, İstiklal Marşını, İmam Hatip öğrencisi ise Kuran- Kerim okudu. Mehmet Akif Ersoy'un torunlarından Selma Argon, üzüntüyü ve mutluluğu bir arada yaşadıklarını kaydederek, 'Dedemizin unutulmaması, onun ismine layık bir nesil yetiştiği ve gönüllerde yaşatıldığı için mutluyuz. Hepsinin ruhu şad olsun.' dedi. Tören sonrası gözyaşlarını tutamayan Argon, milli şairin kabrinde dua okudu.