Opera ve bale seyircisinde artış
Ankara Devlet Opera ve Balesi (ADOB), 2012-2013 sezonunun ilk yarısında seyirci sayısını arttırarak, geçen yıldan daha fazla sanatseveri çağdaş sanatlarla buluşturdu.
DOB Müdürü ve Sanat Yönetmeni Aykut Çınar, AA muhabirine yaptığı açıklamada, Verdi'nin 'Rigoletto', Kakhidze'nin 'Amazonlar' gibi eserlerinin de arasında yer aldığı çok sayıda eserin yanı sıra konserlerle de sezonun ilk 
yarısında seyircinin karşısına çıktıklarını söyledi.
Bu sezon oynanacak eserleri, temsil sayılarını ve turne sayılarını göreve geldiğinde hazır bulduğunu belirten Çınar, yeni oluşturdukları ekiple repertuvara yeni çocuk oyunları eklediklerini bildirdi.Şu ana kadar ki performansın başarılı olduğunu düşündüklerini ifade eden Çınar, 'Geçen yılla kıyaslandığında bu dönem seyirci sayısı 6 bin kişinin 
üzerinde bir artış gösteriyor' dedi.Temsillerin, sahne sayılarının artmaması, temsil sayılarında çok değişiklik olmamasına rağmen seyirci sayısında ciddi bir artış olduğuna dikkati çeken Çınar, 'Son dönemlerde seyirci sorunu yaşamıyoruz ama bizim için 6 bin rakamı önemli. Bu rakamın içinde açık mekanlardaki konserlerimiz yok, onlarla beraber düşündüğünüzde rakamların 10 bine yaklaştığı düşünülebilir. Bu sezon toplam 60 eser, bugüne kadar turneler hariç 132 performans, 2012-2013 sanat sezonu boyunca turneler hariç diye konuştu.
 
 'Önümüzdeki sezonun heyecanını yaşıyoruz'
 
Yerleşik sahnelerde repertuvarların çok zengin olduğunu vurgulayan Çınar, şöyle devam etti:
'Devletin bu kurumları kurarken sadece yerleşik sahnelerde gösteriler sunmak amacını gütmediğini düşünüyorum. Bence amaç toplumun geneline hizmet edilsin, toplumun genelinin müzik zevkine bir çeşitlilik sunulsun. Klasik müzik, 
opera, bale de herkesin seçeneklerinin arasında olsun. Yalnızca bilet alıp buraya gelemeyenin değil mahkumiyetler de dahil ne sebeple olursa olsun gelemeyene de 
götürmeye çalışıyoruz sanatı çünkü onlardan da bize çok olumlu geri dönüş oluyor. Daha çok halkımıza gitmek istiyoruz. Bunun Devlet Opera ve Balesi'nin görevi 
olduğunu düşünüyoruz. Bu sanatın en iyi icra edileceği yerler bizim salonlarımız, teknik imkanlar daha yüksek. İnsanları buraya getirmek birincil amacımız ama 
özellikle yazın ve baharda mekan olsun olmasın bulduğumuz her yere gitmemiz gerektiğini düşünüyorum.'
Çınar, yerleşik sahnelerde çocuk oyunlarında ciddi bir artış olduğuna, müzikli oyunlarda, konserlerde ciddi bir artış yaşandığına işaret ederek,'Şimdiden önümüzdeki sezonun heyecanı sarmaya başladı bizi. Biz şu andan itibaren repertuvarımızı tartışmaya başladık. Hazırlıklarımızı bitirdikten sonra Genel Müdürümüz Rengim Gökmen Bey'e sunacağız ve onay gelirse çalışmalarımıza başlayacağız' dedi.Repertuvar seçiminde özellikle üzerinde durdukları noktalar olduğunu vurgulayan Çınar, bir sanat kurumunun başarısını yapılan repertuvarın belirlediğini söyledi.
 
 Yeni bir mekan daha istiyoruz
 
Çınar, sayısal verilere göre, Operet Sahnesi'nin uzun bir süreden beri çoğunlukla konserler ve resitaller için kullanıldığını, ancak gelecek sezon orada 4'ün üzerinde prodüksiyon yapmak istediklerini söyledi. Konserler için de bir mekan planlaması yürüttüklerini, bir başka sahne 
tahsisi üzerinde çalışmalarının sürdüğünü kaydeden Çınar, Leyla Gencer Sahnesi'nde çocuk operaları, Opera ve Operet sahnelerinde prodüksiyonlar, uygun bir başka sahnede de konserler düzenlemek istediklerini bildirdi. Böylece daha 
çok sanatçının performans sergilemesinin önünün açılacağına dikkati çeken Çınar, şunları kaydetti:
'Bu yılın ikinci yarısında daha fazla seyirci bekliyoruz. 
 Seyircilerimizin dört gözle beklediği yeni prömiyerlerimiz var. Mumamer Sun'un çok uzun yıllar önce bestelediği 'Sevginin Bedeli' adlı bale eserinin çok ilgi göreceğini düşünüyorum. Ayrıca dünyanın yaşayan en büyük dansçılarından biris olarak gösterilen Irek Mukhammedov da gelecek. Böylece biletli seyircimizin 10 binin üzerinde artacağını düşünüyorum. Bu rakam küçümsenmeyecek bir rakam ADOB 
adına. Girişinden itibaren etkileyici olan bir sahnemiz olsa bu seyirci sayısını ikiye katlarız.'