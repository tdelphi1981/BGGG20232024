Karakoç için kültür merkezi
Geçen yıl vefat eden Türk Edebiyatının ünlü şairi Abdurrahim Karakoçun adı, Bahçelievler Belediyesinin Yenibosnada inşa ettiği kültür merkezinde yaşayacak.

Ünlü şairin adı Yenibosna’da hizmete açılan kültür merkezine verildi. Yaşamı şiir ve hiciv ile geçen Karakoç’un başta ‘Mihriban’ olmak üzere pek çok şiiri de bestelendi. Bahçelievler Belediye Başkanı Osman Develioğlu kültür merkezi ile ilgili olarak “Edebiyat dünyamıza, eserleriyle güç katmış, toplumsal yaşamımıza ve geleneklerimize içtenlikle özen göstermiş ünlü yazarımızın isminin ilçemizdeki yeni kültür merkezimizde yaşatılacak olması, bize gurur veriyor” dedi.