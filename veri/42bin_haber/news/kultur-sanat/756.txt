Alman cazının yeni yıldızı Gall Akbank Sanat'ta
Alman müzik otoritelerince "cazın yeni yıldızı" olarak tanımlanan, kendine özgü vokal performansı ile Jessica Gall, 31 Ocak Perşembe günü Akbank Sanat'ta konser veriyor. Türkiye'ye yaptığı bir seyahat sırasında piyanist Robert Matt ile yazdığı "Riviera" isimli şarkısıyla aynı adı taşıyan albümünü 2012 Ağustos ayında yayınlayan, caz ve pop müzik bariyerlerinin cesurca ötesine geçtiği tarzıyla uzun süre müzik listelerinde üst sıralarda yer alan Jessica Gall, albümün dünya turnesi kapsamında Akbank Sanat'ta müzikseverlerle buluşacak.

1980 yılında Berlin'de doğan Jessica Gall, ana akımın dışında yer alarak country'den soul'a, cazdan lounge ve popa pek çok türe yöneldi.

İlk piyano derslerini 6 yaşındayken büyükannesinden aldı. Ardından aile korosunda ilk şarkı söyleme deneyimlerini yaşadı.

Çocukluğunda büyükannesinin ona dinlettiği Marvin Gaye, Aretha Franklin gibi ustaların plakları ona caz sevgisini aşıladı. 2001 yılında babası ve büyükannesinin mezun olduğu Hochschule für Musik Hanns Eisler Caz Bölümü'nden mezun oldu.

İlk CD'si "Just like You" ile Alman caz çevrelerinde büyük sükse yapan Gall, daha sonra Sony Music Germany'den çıkan CD'si "Little Big Soul" ve son olarak da 2012 Ağustos ayında yayınladığı ve caz ve pop müzik bariyerlerinin cesurca ötesine geçtiği "Riviera" adlı albümleriyle listelerde üst sıralarda yer alarak ününü pekiştirdi.

Alman basınının "cazın yeni yıldızı" olarak nitelediği Gall, "Riviera" albümünün aynı adlı şarkısını piyanist Robert Matt ile Türkiye'ye yaptığı bir seyahat sırasında yazdı.

Tarih: 31 Ocak 2013, Perşembe
Saat: 20.00
Yer: Akbank Sanat
Bilet ücreti: Tam 20 TL / Öğrenci 10 TL