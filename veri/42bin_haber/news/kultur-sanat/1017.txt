Sırada kadın filmleri var
11.Uluslararası Gezici Filmmor Kadın Filmleri Festivali', bu yıl 19 ülkeden kadınlar ve filmlerini ağırlayacak.
Konuya ilişkin yapılan açıklamaya göre, 'Hırpalanan, susturulan, görmezden gelinen' kadınlara ithaf edilen festivalde, 'Kadınların Sineması', 'Bedenimiz Bizimdir', 'Kendine Ait Bir Cüzdan', 'Cins-iyet-ler' gibi konu 
başlıkları altında filmler yer alacak. Festivalde yönetmen Yeşim Ustaoğlu ve Doris Dörrie'nin filmleri toplu gösterimlerle izleyici karşısına çıkacak.Festival, tema bölümleri, toplu gösterimler, açılış, kapanış etkinlikleri, '5. Altın Bamya Ödülleri', söyleşiler ve atölyelerle, 15-23 Mart'ta İstanbul'da, 30-31 Mart'ta İzmir'de, 6-7 Nisan'da Sinop'ta, 13-14 Nisan'da Bitlis'te sinemaseverlerle buluşacak. Festival kapsamında, yarışma düzenlenmezken, 'Mor Kamera Umut Veren Kadın Sinemacı Ödülü' ve dayanışma ödülü verilecek.