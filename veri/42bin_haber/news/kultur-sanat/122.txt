14 yıl aradan sonra sahnede
İstanbul Devlet Opera ve Balesi, koreografisi ve librettosu Beyhan Murphye, müzikleri Turgay Erdenere ait olan Afife adlı modern bale eserini, Ankara Devlet Opera ve Balesinde sergilenişinden 14 yıl sonra yeniden izleyiciyle buluşturuyor.
1919'da Müslüman Türk kadınlarının sahneye çıkması yasak olan bir dönemde bütün olumsuzluklara karşın sahneye çıkan ilk Müslüman Türk kadın tiyatro oyuncusu olan Afife Jalenin hayatı üzerine kurulu olan bu modern bale prodüksiyonu, 22 Kasımda Süreyya Sahnesinde prömiyer yaparak İstanbullu sanatseverlerle buluşuyor. 
1998'de Meriç Sümenin yeniden sahneye dönüşünü kutlayan eserde bu kez Afife rolünü Tülay Yalçınkaya canlandırıyor. Zuhal Balkan, Ebru Cansız, Deniz Zirek ve İlke Kodal ise Afife Jalenin dört dönemini canlandıran diğer dört Afife olarak seyirci karşısına çıkıyor. Afifenin hayatında önem teşkil eden dört erkek  olan Ziya karakterini Erhan Güzel, Mehmet Ali karakterini Berk Sarıbay, Dr. Suat karakterini Egemen Kement ve Selahattin Pınar karakterini ise Arkın Zirek hayata geçiriyor. 
Aynı zamanda bir "dans drama" olan ve çağdaş Türk bale repertuarında özel bir yere sahip Afife, Afife Jalenin hayatındaki altın, kırmızı, mor ve gümüş olarak tanımlanan dört dramatik dönemi, 25 kişilik bir ensemble, hareketli ve lirik danslar ile canlandırıyor. Kostüm tasarımları Bahar Korçana ait eserin dekor tasarımıysa Adnan Öngün imzasını taşıyor. 

                                         
Afife modern balesi, 22, 27, 29 Kasım tarihlerinde Saat 20.00de, 24 Kasım ve 1 Aralık tarihlerinde Saat 16.00da Kadıköy Belediyesi Süreyya Opera Sahnesinde izlenebilir. 
1902- 1941 arasında yaşamış olan Afife Jale, yaşamını yitirmeden önce Bakırköy Akıl hastanesinde geçirdiği son dönemde, tüm yetilerini kaybetmiş, yıpranmış bir durumda; gölgeler olarak nitelendirilen hasta bakıcıları tarafından bakılıp, tedavi edilmekte ve hayatının dört dönemini hatırlamaktadır. 
Afife, bu dört döneminin 4 ayrı dansçı tarafından canlandırıldığı, heyecan, zorluk  ve aşk dolu bir "geçmişe dönüş" yolculuğuna çıkar.  
Her dönemin bir rüyası vardır. En son dönemde bu rüya bir kabusa ; hayatı artık bir trajediye dönüşmüştür. Afifeyi, sefalet ve yalnızlık içinde, ilk aşkı Ziyanın kollarında hayata veda ederken buluruz.  
Afife Jale, terk-i diyar eylemiştir ama başardığı eylem, günümüze kadar yüzlerce belki binlerce kadını etkilemiş ve Türkiyenin sahne tarihinde bir mihenk taşı olmuştur.