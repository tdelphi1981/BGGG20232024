Zülfü Livaneli'den unutulmaz konser
Edirne'de, düzenlenen konserde sahneye çıkan ünlü şarkıcı Zülfü Livaneli, hava sıcaklığının 5 derece olmasına rağmen alanı dolduran yaklaşık 7 bin kişiye unutulmaz bir konser verdi.
Çoşku içinde konseri izleyenler, zaman zaman da sanatçıya şarkılarında eşlik etti.

Edirnenin kurtuluşunun 90ncı yılı ve 1nci Eğitim ve Kültür Festivali kapsamında, Edirne Belediye Başkanlığı tarafından kentin en işlek yeri olan Saraçlar Caddesinde düzenlenen ücretsiz halk konserinde ünlü sanatçı Zülfü Livaneli sahne aldı. Hava sıcaklığının 5 dereceye kadar düştüğü Edirnede, Zülfü Livaneli ve orkestrası, sahneye kurulan elektrikli ısıtıcılarla ısındı, söylediği şarkılarla da caddeyi dolduran yaklaşık 7 bin kişiye unutulmaz anlar yaşattı. İzleyiciler, zaman zaman sanatçının söylediği şarkelara eşlik ederek binlerce kişilik koro oluşturdu.

Konseri Yargıtay Onursal Cumhuriyet Başsavcısı ve Türk Hukuk Kurumu Başkanı Sabih Kanadoğlu da izledi. Kanadoğlu, bazı şarkılara da eşlik etti. Yaklaşık 1,5 saat sahnede kalan Livaneli, konserin ardından kentten ayrıldı.