Rolling Stones'tan yeni albüm
Dünyanın en ünlü rock gruplarından Rolling Stones, kuruluşunun 50. yıl dönümünde yeni bir albüm çıkarıyor.
 Universal şirketi, içinde iki yeni şarkının da olduğu Rolling Stones'un en iyi parçalarından oluşan "Grrr!" isimli albümün 12 Kasım'da müzik marketlerde yerini alacağını, yeni şarkılardan "Doom and Gloom"un yarın sabahtan itibaren radyolardan dinlenebileceğini duyurdu.
 Londra'da 12 Temmuz 1962'de kurulan grup, bu yıl 50. kuruluş yıl dönümünü kutluyor.
  