Milletvekillerine 'ders almaları için' kitap
Nelson Mandelanın yaşamından bir kesiti anlatan ve John Carlinin kaleme aldığı Düşmanla Oynamak adlı kitap, Ayrıntı Yayınları tarafından, milletvekillerine yeni yıl hediyesi olarak yollandı.
Güney Afrikadaki ırk ayrımcılığıyla mücadelenin sembol ismi eski Cumhurbaşkanı Nelson Mandelanın yaşamından bir kesiti anlatan ve John Carlinin kaleme aldığı Düşmanla Oynamak adlı kitap, Ayrıntı Yayınları tarafından, milletvekillerine yeni yıl hediyesi olarak yollandı. 
Yayınevi, milletvekillerine bu kitapla birlikte bir de mektup yolladı. Mektupta, bu ilginç hediyenin gönderilme amacı şöyle anlatılıyor: 
"Sayın Milletvekili,  
Ülkemizde ve dünyada barış, demokrasi ve kardeşlik duygularına en çok gereksinim duyduğumuz şu günlerde, tam da yeni bir yılın eşiğindeyken sizlere bir mesajımız, bir de armağanımız var. Cumhurbaşkanı Nelson Mandelanın yaşamından bir kesiti anlatan 'Düşmanla Oynamak' adlı kitabımızı Mandelanın sağlık sorunları nedeniyle hastanede olduğu bir dönemde sizlere gönderiyor olmamız ayrı bir önem taşıyor. Mecliste Türkiye Cumhuriyetinin kuruluşundan bu yana gerek ülke sınırları içinde var olan, gerekse komşu ülkelerle ülke sınırlarında meydana gelen sorunlara çözüm ararken, ilk akla gelen savaş, tek alternatif olmadığı gibi doğru alternatif de olamaz. Dünya tarihi, çözümü savaşta aramanın yanlışlığını gösteren acı örneklerle doludur. Bununla birlikte dünya tarihinde barışçıl çözümlerin de güzel örnekleri vardır. Örnekse: Mandela ve Güney Afrika. (...) İşte bu nedenle, Mandelanın, iktidara geldiğinde, ırkçı bir rejime karşı verilen uzun ve kanlı bir iç savaşın biriktirdiği muazzam acıların, öfkelerin ve intikam duygularının üstesinden nasıl geldiğini ve Güney Afrikayı barış yoluna nasıl soktuğunu anlatan 'Düşmanla Oynamak'ı gönderiyoruz."