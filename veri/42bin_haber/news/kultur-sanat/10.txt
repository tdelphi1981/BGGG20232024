'Sefiller' filminin afişleri çıktı!
42 ülkede, 21 dilde, 60 milyon kişinin sahnede izlediği ve 27. yılında hala her yerde gişe rekorları kıran, Victor Hugo’nun ünlü eserinden uyarlanan Sefiller müzikalinin sinema versiyonu 1 Mart 2013’te vizyona giriyor.
 Kadro çok büyük... Sefil olmayacak kadar iyi bir kadro ama isimleri 'Sefiller'. Victor Hugo'nun ölümsüz eseri 'Sefiller'in karakter afişleri günyüzüne çıktı. Anne Hathaway'den Russel Crowe'a pek çok usta oyuncunun oynadığı film, önümüzdeki yıl gösterime giriyor.
 Seti, 19. yüzyıl Fransa'sı temel alınarak hazırlanan Les Misérables'in, yıkılan hayalleri, karşılıksız aşkı, tutkuyu, fedakarlığı ve arınılan günahları anlatan büyüleyici bir hikayesi var. Bu, insan ruhunun varlığına dair ebedi bir vasiyet. Jackman, eski bir mahkum olan ve şartlı tahliyesinden sonra acımasız polis memuru Javert (Crowe) tarafından on yıllardır kovalanan Jean Valjean'ı oynuyor. Valjean, fabrika işçisi Fantine'in (Hathaway) genç kızı Cosette'e bakmayı kabul edince hayatları sonsuza dek değişir.
 2012 yılının Aralık ayında, dünyanın en uzun soluklu müzikali, Victor Hugo'nun efsanevi hikayesi, Tom Hooper'ın geniş kapsamlı ve muhteşem yorumuyla beyaz perdeye geliyor. Şovların şovu Les Misérables, uluslararası yıldızlar ve aralarında "I Dreamed a Dream," "Bring Him Home," "One Day More" and "On My Own"un da bulunduğu sevilen şarkılarla bir sinema müzikali ve büyük bir deneyim olarak yeniden doğuyor.
  
  
  
  