Neşet Ertaş türkülerle anıldı
75. Yıl Kültür Merkezinde gerçekleştirilen konsere Tarsus Belediye Başkanı Burhanettin Kocamaz da katıldı.
Mersin'in Tarsus ilçesinde 'Neşet Ertaşı anma konseri' düzenlendi. Anadolu Türk Halk Müziği Topluluğu ve Mersin Türk Halk Müziği Öğretmenler Korosunun sahne aldığı ve Şef Osman Nihat Hatipoğlunun yönettiği konserde Neşat Ertaşın 21 eseri seslendirildi. 

75. Yıl Kültür Merkezinde gerçekleştirilen konsere Tarsus Belediye Başkanı Burhanettin Kocamaz da katıldı. Kocamaz, sanat ve sanatçıya büyük önem verdiklerini
belirterek,ülkenin değerlerine sahip çıktıklarını söyledi. Neşet Ertaşın Türk dünyasına Karacaoğlan, Dadaloğlu gibi önder olduğunu aktaran Kocamaz, Bizden sonraki nesiller onu aynen o büyük üstatlar gibi anacak, onun türküleri dillerde dolaşacak. Türkü dinlemeyen Türkü anlayamaz. Dolayısıyla Neşet Ertaşlar hem beynimizde hem gönlümüzde dünya durdukça yaşayacak. dedi. 

İçel Sanat Kulübü Başkanı Fatih Alkar da böyle bir konsere öncülük etmenin heyecanını yaşadıklarını söyledi. Alkar, Neşet Ertaş gibi bir üstadı anmak ve onun türkülerini seslendirmek bizim için büyük bir onur. diye konuştu.

Tarsus Sanat Derneği Başkanı Nurcan Kayhan ise Böyle güzel bir etkinliğin içinde yer almaktan onur duyduk. Dernek olarak sanatın ve sanatçının yer aldığı etkinlikleri destekliyoruz. ifadesini kullandı.