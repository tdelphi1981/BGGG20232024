Çağdaş ustalar müzayedede
Antik A.Ş. 18 Kasım Pazar günü Swissotelde gerçekleştireceği Çağdaş Sanat Eserleri Müzayedesi ile çağdaş Türk sanatının önde gelen isimlerinden Mübin Orhon, Erol Akyavaş, Burhan Doğançay, Fahrel Nisa Zeid, Ferruh Başağa, Adnan Çoker, Orhan Peker ve Avni Arbaşın eserlerini satışa sunuyor. 19401990 yılları arasına tarihlenen eserlerden oluşan müzayedede 200ü aşkın seçilmiş eser satışa sunulacak.
Burhan Doğançayın Hücum serisinden 1973 tarihli Özgür olmak için doğmuşu 450 bin lira açılış fiyatıyla müzayedeye çıkarken Ferruh Başağanın Akdeniz serisinden Mavi Akdeniz adlı tablosu 350 bin liradan satışa sunulacak. Paris ekolünün en önemi temsilcileri arasında gösterilen Mübin Orhonun eseri ise 700 bin lira açılışla müzayedenin en pahalı parçası olacak. 
Erol Akyavaşın Kuşatma serisinin sonuncusu Fallen City adlı tablosu 500 bin, Orhan Pekerin Sardunya Çiçekleri 150 bin, Fahr El Nisa Zeidin 1944 yılında Maçkada açtığı kişisel sergisinden günümüze gelen Polonezköy 150 bin lira fiyatla satışa sunulurken İlhan Koman 1956 dönemi heykelleri ile Avni Arbaş da Şapkalı Çıplak ve Atlılar konulu eserleri müzayedede yer alıyor. Satışa sunulan eserler müzayede gününe kadar Antik A.Ş. sergi salonlarında görülebilir. Olgaç Artam tarafından yönetilecek müzayede 18 Kasım Pazar saat 14.00de Swissotelde gerçekleşecek. www.artam.com