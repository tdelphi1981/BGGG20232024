"Mavi Gözlü Dev"i anıyoruz
Akatlar Kültür Merkezi
14.01.13
20.00
Şiirimizin çınarı Nâzım Hikmet, 111. doğum ve 50. ölüm yıldönümünde bir yeniden Ustalara Saygıda... 
Şiirimizin çınarı Nâzım Hikmet, 111. doğum ve 50. ölüm yıldönümünde bir kez daha Ustalara Saygıda anılacak. Beşiktaş Belediyesi tarafından sekiz sezondur düzenlenen Ustalara Saygı toplantıları, 14 Ocak Pazartesi akşamı Mavi Gözlü Dev için özel içerikle oluşturulan etkinlikle devam edecek. Faruk Şüyün tarafından hazırlanan gece, saat 20.00den itibaren Akatlar Kültür Merkezinde izlenebilecek. 
Kaleme aldığı dizelerin her biri dünya çapında klasikleşen büyük usta, bu hafta 111 yaşına girecek. Ayrıca bu sene, 3 Haziran 1963 günü kaybettiğimiz Nâzım Hikmetin 50. ölüm yıldönümü. Ustalara Saygı etkinlikleri, bu vesilelerle her yıl düzenlediği Nâzım Hikmet gecelerine bir yenisini daha ekleyecek. 
Yapıtlarıyla edebiyat, tiyatro, sinema, müzik ve resmi de besleyen büyük sanat çınarımız, gecede sanatın farklı dallarından örneklerle anılacak. Tuna Egemenin sunacağı Ustalara Saygı etkinliği, Ataol Behramoğlunun açılış konuşmasıyla başlayacak. Bir konuşma da yapacak olan Melih Güneşin hazırladığı ve seyirci karşısına ilk kez çıkan Bir Yitik Miras: Nâzım Hikmet belgeselinden bölümlerin izlenebileceği etkinlikte, ustanın şiirleri Ayşe Lebriz Berkem, Cem Baza ve Özlem Ünaldının sahne alacağı dinletiyle konuklara sunulacak.  
Nâzım Hikmet şarkılarıyla da bilinen Semanın bir akapella ile katılacağı Ustalara Saygı toplantısında; Haluk Oral, Hıfzı Topuz, Turgay Fişekçi ve yayıncısı Raşit Çavaş birer konuşma yapacaklar. Türkiye Sosyal Tarih Araştırma Vakfı (TÜSTAV) tarafından hazırlanan, 1925-1938 yılları döneminde Nâzım Hikmetin kendisi tarafından basılan kitaplardan örneklerin sahnede yer alacağı gecede; şairin kendi sesinden Saman Sarısı ve Genco Erkalın Ne Güzel Şey Hatırlamak Seni adlı çalışmasından çeşitli yorumlar da seyircilerle paylaşılacak. Ustalara Saygıda Melih Güneşin önümüzdeki günlerde okurlarla buluşacak olan Hanene Huzur Dolsun-Sevdalı Bulut kitabıyla birlikte ilk kez yayınlanacak olan Sevdalı Bulut ve Hanene Huzur Dolsun animasyon filmleri de gösterilecek. 
Ücretsiz olarak takip edilebilen Ustalara Saygı toplantıları, 21 Ocakda düzenlenecek Gülriz Sururi gecesiyle devam edecek. 
Etkinlik: Ustalara Saygı Toplantısı  Nâzım Hikmet Özel Gecesi
Tarih: 14 Ocak Pazartesi
Yer: Melih Cevdet Anday Sahnesi- Akatlar Kültür Merkezi
Saat: 20.00
Türü: Ücretsiz 
Bilgi için:
Faruk Şüyün: 0533 468 30 63
Melih Cevdet Anday Sahnesi / (Akatlar Kültür Merkezi): 0 212 351 93 84
Adres: Akmerkezin Etilere giden kapısının karşısındaki Zeytinoğlu Caddesi üzerinde...