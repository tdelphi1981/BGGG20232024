Başkentte kültür sanat
Ankara Caz Festivali'nde 'Therapy-Kerem Görsev Trio'sahne alacak. Bilkent Senfoni Orkestrası, 'Kadınlar Günü Konseri' ile Bach eserlerini seslendirecek. Devlet Tiyatroları 20, Devlet Opera ve Balesi ise 5 eser ve 2 konserle sanatseverlerle buluşacak
Bilkent Senfoni Orkestrası (BSO), 'Kadınlar Günü Konseri' ile Bach eserlerini seslendirecek. Devlet Tiyatroları 20, Devlet Opera ve Balesi ise 5 eser ve 2 konserle sanatseverlerle buluşacak. Başkentte bu haftaki bazı etkinlikler şöyle:
 
Tiyatro
 
Akün Sahnesi:
Suat Derviş'in yazdığı, Gülriz Sururi'nin yönettiği ve müziklerini yaptığı 'Fosforlu Cevriye' müzikali bugün ve 9 Mart'ta izlenebilecek. Çocuk Oyunu 'Pal Sokağı Çocukları' 10 Mart'ta temsil verecek.Nazım Hikmet'in yazdığı, Rüştü Asyalı'nın yönettiği ve rol aldığı 'Nazım Hikmet'in Memleketimden İnsan Manzaraları'ndan On Bir Tablo' 12 Mart'ta seyredilebilecek.'Bir Deli'nin Hatıra Defteri' 13 Mart'ta sahne alacak.
 
Altındağ Tiyatrosu:
Bursa Devlet Tiyatrosu yapımı 'Karı Koca Arasında Ufak Tefek Cinayetler' bugün, yarın ve 9-10 Mart'ta başkentte tiyatroseverlerle buluşacak. Mustafa Kurt'un yönettiği Demet Oran ve Sinan Demir'in rol aldığı oyunda, kadın erkek ilişkisi her yönüyle anlatılıyor.Hatice Meryem'in kaleminden Funda Mete'nin oyunlaştırdığı 'Sinek Kadar 
Kocam Olsun Başımda Bulunsun' 12 ve 13 Mart'ta izlenebilecek. 
Büyük Tiyatro:
Şeyh Galib'in Hüsn ü Aşk adlı eserinden esinlenen Kenan Işık yazıp yönettiği 'Aşk Hastası' yarın ve 10 Mart'ta sahnelenecek.'Cyrano De Bergerac' 12 Mart'ta seyircinin karşısına çıkacak. Işıl Kasapoğlu'nun yönettiği oyun kalabalık oyuncu kadrosuyla dikkati çekiyor.
 
Cüneyt Gökçer Sahnesi:
Orhan Asena'nın yazdığı, Serhat Nalbantoğlu'nun yönettiği 'Hürrem Sultan' bugün, yarın ve 9 Mart'ta temsil verecek.
Çocuk müzikali 'Karlar Kraliçesi' 10 Mart'ta seyredilebilecek.'Ben Ödüyorum' 12 ve 13 Mart'ta sahne alacak. Oyunda Olcay Kavuzlu, Şevki Çepa, Sinem Şahin, Nurcan Süer ve Ceren Narinoğlu'nun rol aldığı oyunu 
Vladlen Alexandrov yönetti.
 
Küçük Tiyatro:
William Shakespeare'nin oyunu 'Venedik Taciri' bugün ve 9 Mart'ta, 'Keloğlan Keleşoğlan' ise 10 Mart'ta izleyicilerle buluşacak. Diyarbakır Devlet Tiyatrosu, 'Dar Ayakkabıyla Yaşamak' ile 12 ve 13 Mart'ta temsil verecek.
 
Oda Tiyatrosu:
Meral Üner'in performansıyla 'Hüzzam' bugün, yarın ve 9 Mart'ta tiyatroseverlerin karşısına çıkacak. 'Krem Karamel' 12 ve 13 Mart'ta izlenebilecek.
 
Stüdyo Sahne:
'Jerry ve Tom' yarın, 9, 10 ve 12 Mart'ta seyirciyle buluşacak. 
İrfan Şahinbaş Sahnesi:
'Cesaret Ana ve Çocukları' bugün, 9 ve 13 Mart'ta temsil verecek. 
Şinasi Sahnesi:
'Soğuk Bir Berlin Gecesi' yarın ve 8 Mart'ta seyredilebilecek.
'Yastık Adam', 12 ve13 Mart'ta sanatseverlerin karşısına çıkacak. İlham Yazar'ın yönettiği oyunda Tolga Tekin, Mesut Turan, Murat Çidamlı, Buğra Koçtepe 
rol alıyor.
 
Opera-Bale
 
Opera Sahnesi: 'Notre Dame'nin Kamburu' balesi bugün sahnelenecek. Dans tiyatrosu 'Töre' 9 Mart'ta izlenebilecek.'Saraydan Kız Kaçırma' 11 Mart'ta sanatseverlerin karşısına çıkacak.
Operet Sahnesi:
'Seslerle Anadolu' ve 'Başkent Oda Orkestrası' 10 Mart'ta seyirciyle buluşacak. 'Özsoy' Quartet'' 12 Mart'ta sahne alacak. Leyla Gencer Sahnesi: Çocuk Müzikali 'A'dan Z'ye' 10 Mart'ta temsil verecek.
 
 
 
Cumhurbaşkanlığı Senfoni Orkestrası (CSO), şef Rodek Wojciech yönetiminde ve Gautier Capuçon'un 'Viyolonsel' solistliğinde bir konser verecek.CSO Konser Salonu'nda bugün ve yarın verilecek konserde, Ahmet Adnan 
Saygun'un 'Suit Op. 14', Urbain Gabriel Faure 'Elegie', Pyotr Ilyich Tchaikovsky'nin 'Rokoko Tema Üzerine Çeşitlemeler' ve Sergei Rahmaninoff'un '2. Senfoni mi minör Op. 27' adlı eserleri seslendirilecek.
 
 
BSO, 'Kadınlar Günü Konseri' ile izleyicinin karşısında olacak. 8 Mart'ta Bilkent Konser Salonu'nda Angela Hewitt'in yönetiminde gerçekleşecek konserde, J. S. Bach'ın 'Piyano Konçertosu No.3, Re majör Bwv.1054, Piyano 
Konçertosu No.6, Fa majör Bwv.1057, Brandenburg Konçertosu No.5, Re majör Bwv.1050 ve Piyano Konçertosu No.1, Re minör Bwv.1052' dalı eserleri icra 
edilecek.
 
Festival 
 
Ankara Caz Festivali bugün 'Therapy-Kerem Görsev Trio' konseriyle devam edecek. MEB Şura Salonu'ndaki konserde Görsev'e piyanoda Alan Broadbent ve saksafonda Ernie Watts eşlik edecek. İtalyan müzisyen Antonio Forcione 9 Mart'ta Bilkent Konser Salonu'nda sahne alacak.
 
-Cermodern-
 
'Ars Electronica Animasyon Festivali', 8-11 Mart'ta 2012 Prixars Yarışması'nın ödüllü seçkilerini ücretsiz olarak izleyiciyle buluşturacak. Fin Mimarlık Müzesi tarafından hazırlanan 'Dünyanın En İyi Okulu' Sergisi ile Ahmet Güneştekin'in 'Yüzleşme' adlı sergisi gezilebilecek.
Semra Özümerzifon'un İstanbul'un çeşitli balıkçı köylerinden topladığı atık balık ağlarıyla çalıştığı resim ve heykelleriyle Kemal Şirin'in balıkçı köylerinde çektiği ağları ve balıkçıları konu alan fotoğraflarını bir arada sunan 'Rumelikavağı'ndan Anadolu'ya Ağ' sergisi ziyaret edilebilecek.