Sanat dünyası "Destur" için bir araya geldi
Sanat dünyasının usta isimleri ve Türkiyenin sevilen yüzleri bu albüm için "Destur" dedi.Eşber Yağmurdereli, Mazlum Çimen, Suavi, Selçuk Yöntem, Özge Borak, Derya Köroğlu, Nebil Özgentürk, Mete Özgencil, Cahit Berkay, Filiz Ahmet, Zerrin özer, Arif Sağ, Saki Çimen, İsmail Baki Tuncer ve Oktay Kaynarcanın aralarında bulunduğu 15 ismin destur dediği viral video, albüm öncesinde sosyal medyada binlerce müziksevere ulaştı.

2006 yılında çıkan tek albümle rock müzik külliyatında yerini alan Çamur grubunun solisti Murat Ak'ın merakla beklenen 10 şarkıdan oluşan ilk stüdyo albümü "Destur" Çimen's yapım etiketiyle Mart ayında müzik severlerin beğenisine sunulacak. Sanat dünyasının duayen ismi Mazlum Çimen'in prodüktörlüğünü yaptığı albümde yer alan müziklerin tamamı Murat Aka aitken, 9 şarkının sözleri de yine sanatçının kaleminden. Albümün çıkış şarkısı Bozdun Ezberiminin klibi için ünlü yönetmen Kemal Başbuğ kamera arkasına geçerken, sanatçının ikinci klip çalışması ise aynı zamanda albümün isim babası da olan Mete Özgencil tarafından çekildi. Albümün fotoğrafları da usta yönetmen Reis Çelikin çalışma arkadaşı Burcu Karakaşın objektifine ait. 

Destur demeden önce

Murat Ak, müziğinin nasıl bir temel üzerine kurulacağını netleştirdikten sonra Sınır grubunun gitaristi Çağdaş Yarmanla albümdeki şarkıların aranjelerini 6-7 ay gibi bir süre içerisinde tamamladı. Klasik bas, davul, gitar, klavye dörtlüsünün üzerine grup yaylılar ve doğu perküsyonlar ilave edilerek albümün genel soundu oluşturuldu. Albüm kayıtlarında yaylılar Gündem Yaylı Grubu tarafından çalınırken, davulda Tolgay Yılmaz, gitarlarda ise Çağdaş Yarman gibi Murat Akın uzun yıllar birlikte müzik yaptığı isimler yer aldı. Basgitarların Eylem Pelite, perküsyonun ise Mert Elmasa ait olduğu albümün kaydı ise Stüdyo Fabrikda Bülent Kayran ve Saki Çimen tarafından yapıldı.

 
 