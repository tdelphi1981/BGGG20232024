Dallas, mozaiği gönüllü olarak iade ediyor
Kültür ve Turizm Bakanı Ertuğrul Günayın yılbaşı sürprizi olarak açıklamak üzere sır gibi sakladığı, yurt dışından iade edilecek tarihi eserin Dallas Sanat Müzesindeki Orpheus Mozaiği olduğu konuşuluyordu. New York Times gazetesinin haberine göre, mozaiğin Türkiyeye dönüş hikâyesi, Kültür Bakanlığının büyük çabalar harcayarak geri getirttiği tarihi eserlerinkinden farklı.
Haberde, Türkiyenin kendine ait olduğunu söyleyerek bazı eserleri istediği farklı ülkelerdeki müzelerin, Türkiyenin bu tutumunu hoş karşılamadığı hatta suçlamalarda bulunduğu belirtilirken, Dallas Müzesinin Orpheus Mozaiğini kendiliğinden iade etme kararı aldığı yazıldı. Daha önce çıkan haberlerde Bakan Günay ve Müzeler Genel Müdürü Murat Süslünün yoğun temasları sonrasında müze yönetiminin ikna edildiği ifade edilmişti. 
Şanlıurfadan 1950lerde kaçırılan eser, tarihi kesin en erken Edessa Mozaiği (M.S. 194) olarak biliniyor. Kültür Varlıkları ve Müzeler Genel Müdürü Murat Süslünün önderliğinde bir bakanlık heyeti mozaiği teslim almak üzere Chicagoya gitmişti. Mozaiğin 5 Aralıkta New Yorktan, Türk Hava Yolları aracılığıyla diplomatik kargoyla Türkiyeye getirilmesi planlanıyor.