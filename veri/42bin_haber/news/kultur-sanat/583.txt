Gelenek malzeme deposu gibi kullanılamaz
DERGAH dergisi Aralık sayısının orta sayfa sohbetinde akademisyen ve edebiyatçı Bahtiyar Aslanı konuk etti.

Türk Edebiyatı, Yedi İklim, Dergah gibi dergilerde şiir, deneme ve hikayeleri yayınlanan Sessiz Hikayeler -Kentin Haberi Yok adlı bir kitabı bulunan Aslan, geleneğe bakış konusunda dikkat çekici bir değerlendirmede bulunuyor: “Gelenek bize her şeyin ölçüsünü ayrı ayrı veren bir müessese değildir. Ölçmenin bilgisini verir ki işe yarar olan da budur. Gelenek kendisinden bir şeyler alınıp bir yere taşınacak bir şey değildir. Bir malzeme deposu olarak kullanamazsın onu. Öyle yaparsan oryantalistlerden farkın kalmaz. Ben onun temellük edilmesinden, ona içten bir bakışla bakılmasından yanayım”