Çakallarla Dans 2 için geri sayım başladı
Yapımcılığını Sugarworkz’ün yaptığı, senaryo ve yönetmenliğini Murat Şeker’in üstlendiği “Çakallarla Dans 2 Hastasıyız Dede” sinema filmi 7 Aralık’ta Vizyonda…
 Büyük ilgi gören ve "Hastasıyız Dede" repliğiyle fenomen haline gelen "Çakallarla Dans" devam ediyor. Serinin ikinci filminde kendini çakal zanneden 4 karakterin komedi dolu macerası devam ediyor. “Çakallarla Dans 2”de kahramanlarımızın dürüst kalma mücadelesine tanıklık edeceksiniz.
 Tüm çabalarına rağmen dürüst kalabilecekler mi? Beladan uzak durmaya çalıştıkça belanın tam ortasında kendilerini bulan 4 ana karakter “çakal” mı yoksa “çakallarla dans eden4 masum mu?”… “Çakallarla Dans 2 Hastasıyız Dede” filminde bu kez bir deneyin kobayları olarak karşımıza çıkacak kahramanlarımızın hikayesi yine çok güldürecek.
 Dağıtımı Warner Bros tarafından yapılacak “Bir Murat Şeker Filmi” olan “Çakallarla Dans 2 Hastasıyız Dede”nin çekimleri 5 hafta sürdü.  Komedi türündeki filmde; ŞEVKET ÇORUH (GÖKHAN), İLKER AYRIK (SERVET), TİMUR ACAR (NECMİ), MURAT AKKOYUNLU (HİKMET), DİDEM BALÇIN (FATMA),CEYHUN YILMAZ (ADEM ABİ), HAKAN BİLGİN (BERBER HÜSEYİN) gibi ilk filmde de yer alan oyuncuların yanı sıra DOĞA RUTKAY, ALTAN GÖRDÜM, ÖMÜR GEDİK, NAZENİN TOKUŞOĞLU, NİHAT SIRDAR, KENAN ECE VE SİMGE FISTIKOĞLU konuk oyuncu olarak rol aldı.
 YÖNETMEN GÖRÜŞÜ / MURAT ŞEKER
 Çakallarla Dans’ı çekerken mizahın rüzgarına kendimizi bırakıp sokaklardan yer altına iniyorduk… Dip dalgası oluşturarak  izleyiciye ulaştık. Yeni bir tarz denemesiydi Çakallarla Dans ve dalga dalgayayıldı… Sinema, televizyon ya da internet; gösterildiği her mecrada büyük ilgi gördü. Fanatikleri oluştu hatta. “Hastasıyız Dede” repliği gündelik hayata ve dilimize girdi. Bir fenomen oldu diyebiliriz belki de.
 Bu nedenlerle Çakallarla Dans 2’yi çekerken sorumluluğumuz artmıştı. Devam filmlerinin tipik sığlığına düşmemek için acele etmedik,bekledik. Senaryonun oluşması 8 ay kadar sürdü.  Oyuncularla birlikte çekimlerden 5 ay önce okuma provalarına başladık. İlk filmin başarısına sırtımızı dayamadan, uzun uzun çalıştık. 
 Altıncı uzun metrajlı filmim olan Çakallarla Dans 2, yaptığım en iyi film oldu diyebilirim. En çok içime sinen, en hazır olduğumuz ve en eğlencelisi. İlk filmdekinden daha beklenmedik şeyler var Çakallarla Dans 2’de.
 Biz keyifle yaptık, izleyenler de çok keyif alacaklar.
 Filmin Konusu:
 Kayinço Gökhan (Şevket Çoruh), Del Piero Hikmet (Murat Akkoyunlu), Muhasebeci Servet (İlker Ayrık) ve Köfte Necmi (Timur Acar)… Çakallık yaptıkları için hapse giren kahramanlarımız içerde zor günler geçirmektedir. Mahalleden, sevdiklerinden ve futboldan uzak kaldıkları için mutsuzdurlar. Günün birinde suçlular üzerinde yapılacak tıbbi bir deney için kobay arandığını öğrenirler. İşin ucunda şartlı tahliye olduğunu öğrenen kahramanlarımız bu deneyde gönüllü kobay olmayı kabul ederler. Suç önleyici ilaçları kullanmaya başlayan ekip, dışarı çıktıklarında çakallık yapmayacaklarına dair birbirlerine söz verirler. Ama unuttukları bir sey vardır: Mesele çakal olmak değildir, asıl mesele çakallarla dans edebilmektir.
 FİLMİN KÜNYESİ :
 
 YAPIMCI   : MURAT ŞEKER &UĞUR ŞEKER& CEMAL OKAN
 YÖNETMEN   : MURAT ŞEKER
 SENARYO   : MURAT ŞEKER & ALİ TANRIVERDİ
 YAPIM KOORDİNATÖRÜ: BURAK ÖZCAN
 GENEL KOORDİNATÖR : HÜLYA ŞEKER
 EDİTÖR   : LEVENT ÇELEBİ (LEW Q)
 MÜZİK   : SERHAT ERSÖZ
 GÖRÜNTÜ YÖNETMENİ : MURAT TUNCEL
 OYUNCULAR: 
 Şevket Çoruh   Kayınço Gökhan
 İlker Ayrık    Muhasebeci Servet
 Timur Acar    Köfte Necmi
 Murat Akkoyunlu   Del piyero Hikmet
 Didem Balçın   Fatma
 Hakan Bilgin   Berber Hüseyin
 Doğa Rutkay   Leyla Şekerci
 Ceyhun Yılmaz   Adem Abi
 Kenan Ece    Berkant Yücedal
 Altan Gördüm   Tayyar abi
 Mehmet Ali Kaptanlar  Profesör
 Bülent Şakrak   Resul
 Nihat Sırdar   Film Eleştirmen
 Simge Fıstıkoğlu   Gazeteci Berna
 Nazenin Tokuşoğlu  Catering Şirketi Müdürü
 Özge Uzun    Avukat
 Ömür Gedik   Call Center Müdür
 Yapım Notları
 Çekim Yerleri   :Fikirtepe, Kadıköy, İkitelli, Beşiktaş
 Çekim süresi   : 5 HAFTA
 Süre      : 97 DAKİKA
 Vizyona giriş tarihi   : 7 ARALIK 2012
 Avrupa Vizyon tarihi ve ülkeler : 6 ARALIK 2012 / ALMANYA, HOLLANDA, BELÇİKA, FRANSA, DANİMARKA, AVUSTURYA
  
 Dağıtım     : WARNER BROS
 
  