Sanatın pop starı hoşgeldi mi?
Modern sanatın pahalı isimlerinden İngiliz sanatçı Damien Hirst ilk kez solo bir sergiyle İstanbulda. Peki İstanbul Hirste, Hirst İstanbula ne katacak? Bir bakalım.

İNGİLİZ sanatçı Damien Hirst, sansasyonel yapıtları kadar sanat ve ticaret arasındaki sınırları bulandırmasıyla da ünlü. Yahut şöyle de diyebiliriz: Hirst sanatın spekülasyon ve müzayede evlerine daha fazla bağlı ve bağımlı hale geldiği acımasız kültür endüstrisinin sembolü olan bir sanatçı. Sanat eleştirmeni Ayşegül Sönmezin bu cümlesi aslında sanat çevrelerinin Hirst için genel kanaati. Çağdaş sanatın yaşayan en zengin ve popüler isimlerinden biri olan İngiliz sanatçı ilk kez bir solo sergisiyle İstanbulda. Portakal Sanat ve Kültür Evinde dün akşam açılan sergiyi merak edenler çoğunlukta ama ilgilenmeyenler de var.
Hem pahalı hem ucuz!
Sanatçı Tayfun Serttaş, Gözden düşen Hirst için ironik bir adım olarak değerlendiriyor sergiyi. Beyaz Müzayede Yönetim Kurulu Başkanı Aziz Karadeniz de Damien Hirstün çok spekülatif bir sanatçı olduğunu vurguladıktan sonra özetle şunları söylüyor: Hirst önemli bir sanatçı, ancak eserleri hakkında bir mutabakat yok. Spekülatif çalışmaları var ve bunlar bir takım koleksiyonerler tarafından pazarlanıyor. Sanatçı ve galerisi de zaten ciddi bir pazarlama stratejisi dahilinde hareket ediyor. Kimi eserleri yüksek pahada alıcı bulurken kimileri ucuza gidiyor. Hirstün konseptüel işleri ilgi çekici. İstanbulda hangi eserleri sergilenecek bilmediğim için sergi içeriğine dair önemli ya da önemsiz değerendirmesi yapamam. Görülüyor ki Hirst, hem eserleri hem marka değeriyle eleştiriye açık bir isim. Ay sonuna dek sürecek olan sergi boyunca sanatçının satışa sunulacak yapıtları arasında Spin Paintings, Spot Paintings ve Pharmacy serilerinin örnekleri ile pırlantalar, kelebek ve neşterleri bir araya topladığı No Humanity ve No Remorse yer alacak. Bakalım çağdaş sanata giderek ilgisi artan İstanbul sanat piyasasıyla Damien Hirst arasında karşılıklı bir elektriklenme olacak mı?
Pazarlama strateji ile hareket ediyor
Çağdaş sanatın sansasyonel temsilcisi Damien Hirstün en meşhur işlerinden biri de 8 bin 601 adet pırlanta ile kapladığı kafatası. Spekülatif işlere imza atan Hirst, bir takım koleksiyonerler tarafından iyi pazarlanan bir isim. Sanatçı ve galerisi de zaten ciddi bir pazarlama stratejisi ile hareket ediyor. Konsept işleri çizimlerinden daha çok ilgi görüyor.
Tayfun Serttaş / Sanatçı
Demode Hirst için ironik bir adım
ÖNCELİKLE Damien Hirstin bir Andy Warhol olmadığını, sanata yeni bir söylem getirmediğini, dönemimizde sanatın yalnızca ticari ayağında parlamış bir isim olduğunu aklımızdan çıkartmazsak, onun ne derece önemli birisi olduğuna daha serin kanlı yaklaşabiliriz. Damien Hirstün İstanbul sergisini, 90lı yıllarda gözden düşmüş bir heavy metal grubunun İstanbul konserine benzetiyorum. Tracey Eminin de şu an en büyük alıcıları Suudiler, Ortadoğu ya da daha geniş tabirle üçüncü dünya pazarı, popüler sanatlarda daima iş görmeye hazır bir güvenlik çıkışı, denenecek son kapı olarak cepte bekler... Sanatçılar belli bir düşüş ivmesine geçtikleri zaman bu pazara yönelirler, tasarımdan müziğe kadar bu her alanda böyledir ve doğrudur, bazen Batıda aldıklarından çok daha fazlasını alırlar bu pazardan. Ben asıl, tavanına kadar siyah kadifelerle kaplı, yerlerde İran halılarının uçuştuğu, eski bir antikacı dükkanına benzeyen Portakal Sanat Evinde eserlerin, o ağır - iç karartıcı - dekor içerisinde nasıl görüneceğini merak ediyorum. Senelerdir büyük bir düşüş yaşayan Damien Hirst için kanımca son derece ironik bir adım olmuş. 