Salon ve Dot işbirliğiyle karşınızda "İki Kişilik Bir Oyun"
Salon - Dot işbirliğiyle gerçekleştirilen ve Salon İKSV'de 12 kez sahnelenecek olan yeni "İki Kişilik Bir Oyun" 12 Kasım Pazartesi, 21.00de prömiyer yapıyor.
Karşılaşan, tanışan, bakışan, şakalaşan, dokunan, sevişen, seven, sahiplenen, özleyen, kıskanan, aldatan, kandıran, terkeden, terkedemeyen, tutunan, tutunamayan, unutan ve hatırlayan, yeniden ve yeniden deneyen iki kişinin yaşam boyu sürdürdükleri bir ilişki oyunu.   
Devasa bir metal ağın içinde, sıkışıp kalmış iki kişi. Bazen birisi kadın, diğeri erkek. Bazen ikisi kadın, bazen ikisi de erkek. Ne tutunabiliyor, ne bırakabiliyorlar. Yalnızca birbirleriyle temas edip, sonra uzaklaştıkları, bitmek bilmeyen bir med-cezirin içinde hapisler. 

FARKLI EŞLEŞMELER 
Bülent Erkmenin bu konsept temelinde kurduğu ve sahnelediği İki Kişilik Bir Oyunun, her biri tek bir kelimeden oluşan cümlelerini Aslı Mertan ve Bülent Erkmen birlikte yazdı. Oyuncu kadrosunda Ece Dizdar, Pınar Töre, Serkan Salihoğlu ve Tan Temel rol alıyor.

Tüm mekanların, zamanların ve sosyal, kültürel, ulusal, cinsel tüm kimliklerin ötesinde bir gerçekliğe ulaşmaya çalışan bu iki kişilik oyunu dört oyuncu, farklı eşleşmelerle, dönüşümlü olarak oynuyorlar.  
Bu oyunun aynı isimli, Yekta Kopanın yazdığı, farklı ilk versiyonu 2006 yılında Uluslararası İstanbul Tiyatro Festivali ve Tiyatro Olimpiyatları kapsamında oynanmıştı.  
Salon - DOT  işbirliğiyle gerçekleşen yeni İki Kişilik Bir Oyun  Kasım, Aralık 2012  ve  Ocak 2013 ayları boyunca her Pazartesi Salonda tiyatroseverlerle buluşuyor.

Lale Kart sahipleri, biletlerini %25e varan özel indirimlerle temin edebiliyor.

OYUN TARİHLERİ

Oyun; 12 , 19, 26 Kasım / 3, 10, 17, 24 Aralık / 7, 14, 21, 28 Ocak / 4 Şubat Pazartesi, saat 21.00'de Salon İKSV'de.