Nazım Hikmet Sergisi açılıyor
'Bu Dünyadan Nazım Geçti' adlı karma sergi, 1 Mart'ta Kadıköy'deki Nehir Sanat'ta açılacak.
Adını Vala Nureddin'in kitabından alan sergide, Nazım Hikmet ile ilgili 30 eser görülebilecek. Açılışında Nazım Hikmet'in şiirlerinin okunacağı sergide, Vahit Akan, Belma Demir Akdağ, Saadet Akdoğan, Sevil Arslan, Turan Büyükkahraman, Ülkü Cılızoğlu, Sumru Çınar, Semahat Çin, Havva Gülşan, Nermin Kamışoğlu, Yasemin Kuşi, Nehir Nuray Nizam, Serap Öney, Çağdaş İlim Öngel, Harika Ören, Pervin Özen, Işık Sungurlar, Güneş Şahin, Dilek Şenol, Sevinç Şimşek, Türkan Taybara, Seyhan Peker Turgut Feza Yıldırım Ünsal, Fatoş Yalçınkaya, Onur Yanık gibi isimlerin çalışmaları yer alacak.
Küratörlüğünü Nehir Kılıç'ın yaptığı sergi, 10 Mart'a kadar Nehir Sanat'ta ziyaret edilebilecek.