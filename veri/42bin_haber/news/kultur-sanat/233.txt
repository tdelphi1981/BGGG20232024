Roger Waters geliyor!
Pink Floyd'un efsanevi ismi Roger Waters, 3 Ağustos 2013'te İstanbul'da konser verecek.
Pink Floyd'un efsanevi ismi Roger Waters, rogerwaters.com adresindeki resmi internet sitesinde bulunan, 2013 turnesi kapsamında konser vereceği kentlerin listesini güncelledi. Bu listede İstanbul'daki İstanbul Teknik Üniversitesi (İTÜ) Stadyumu da var. Waters, en son 2006'da İstanbul'da konser vermişti. 
Aralarında Roma Olimpik Stadyumu, Amsterdam Arena ve Berlin Olimpik Stadyumu gibi ikon haline gelmiş mekanların da bulunduğu 18 noktada konser verecek olan Waters'ın turnesi 20 Temmuz 2013'te başlayıp, 18 Eylül 2013'te sona erecek. Biletler yarın satışa çıkıyor.