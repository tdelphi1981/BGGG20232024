‘Uluslararası Cilt Sanatı Buluşması’ İstanbul’da başlıyor
Sanatlı ciltlerin yüzyıllar boyunca geçirdiği evreler, düzenlenen uluslararası bir platformda inceleniyor. “Uluslararası Cilt Sanatı Buluşması” başlığıyla düzenlenen platform kapsamında pek çok atölye çalışması, sergi ve bir de uluslararası sempozyum yapılıyor.
 İstanbul Büyükşehir Belediyesi Kültür Müdürlüğü’nün himayesinde gerçekleştirilen “Uluslararası Cilt Sanatı Buluşması”, Mimar Sinan Güzel Sanatlar Üniversitesi,
 Kültür ve Turizm Bakanlığı Yazma Eser Kurumu Başkanlığı ve Geleneksel Sanatlar Derneği’nin de katkılarıyla 29 Kasım - 8 Aralık 2012 tarihlerinde İstanbul’da başlayacak.
 Buluşma boyunca, Türkiye'den ve dünyadan, sanat tarihçileri, cilt sanatının gözde örneklerine sahip müze ve kütüphane uzmanları, sanatkar mücellitler, restoratörler ve akademisyenler; ciltçilik sanatını bilimsel bir ortamda tartışma, paylaşma, koleksiyonları tanıma, çağdaş uygulamaları görme fırsatı bulacaklar.
 Etkinlik tarihleri boyunca, Cemal Reşit Rey Konser Salonu, Mimar Sinan Güzel Sanatlar Üniversitesi- Sedat Hakkı Eldem Oditoryumu’nda gerçekleştirilecek sempozyumun yanı sıra, CRR Sergi Salonunda, “Günümüz Ustaları” “Koleksiyon
 Eserler” ve “Kaat’ı Ciltler” sergileri, Nuruosmaniye Kütüphanesi’nde “Süleymaniye Kütüphanesi, Sanatlı Ciltler” sergisi gerçekleştirilecek.
 Atölye çalışmaları kapsamında ise İslam Seçen, Gürcan Mavili, Funda Göker, Serra Güney Özkan, Hikmet Barutçugil, Nuray Sönmez ve Dürdane Ünver, atölye grubuyla çeşitli çalışmalar gerçekleştirecekler.