Shaman Dans Tiyatrosu
Lütfi Kırdar Kongre ve Sergi Sarayı
18.12.12
21:00
Türkiye Eğitim Gönüllüleri Vakfı ev sahipliğinde organize edilen ve 18 Aralık 2012 tarihinde Lütfi Kırdar Kongre ve Sergi Sarayında sahnelenecek Shaman Dans Tiyatrosunun İstanbul temsilinin bilet satışlarından elde edilecek gelir ile TEGV bünyesindeki 10 bin ilköğretim çağındaki çocuğun eğitimine destek sağlanması hedefleniyor. 
Uzun bir aranın ardından sahnelere dönen Türk balesinin önemli baş dansçılarından Sibel Sürelin İstanbulu simgelediği gösteride, klasik bale eğitimi almış ünlü oyuncu Sanem Çelik de 17 yıl aradan sonra yeniden dans ediyor. Sürprizlerle dolu gösterinin bir başka önemli ismi ise, Maurice Béjart Bale Topluluğunun eski baş dansçısı ve Carlos Sauranın unutulmaz Iberia filminde danslarıyla adından söz ettiren Patrick De Bana.  
İstanbul gösterisinin bazı bölümlerinin koreografilerine de imza atan De Bana, gösterinin bir bölümünde de dans edecek. Gösterinin Martı ve Şair bölümlerinin kostümlerini Bahar Korçan tarafından tasarlandı. Çalışmaları 2010 yılında başlayan, 40 profesyonel dansçının üç yıl boyunca prova yaptığı 90 dakikalık gösterinin üretiminde, toplamda 236 kişilik bir ekip çalıştı. 
Eser, her köşesi şaşırtıcı bir sentez ve görsel bir şöleni andıran İstanbulun eşsiz kültürel mirası, tarihi birikimi ve çeşitliliğini dans diliyle sahneye taşırken,  bu kenti var eden mekanlar ve simgelerin altını çiziyor. Türkiyenin kültürel çeşitliliğini modern dans ile yorumlayan ve tüm dünyada sanatseverler tarafından coşkuyla izlenen Shaman Dans Tiyatrosunun İstanbul temsilinin bilet satışlarından elde edilecek gelir ile TEGV bünyesindeki 10.000 ilköğretim çağındaki çocuğun eğitimine destek sağlanması hedefleniyor.