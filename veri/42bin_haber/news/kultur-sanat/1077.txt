Kültür Bakanı Hüseyin Rahmi Gürpınar'ı unutmadı
Kültür ve Turizm Bakanı Ömer Çelik, Hüseyin Rahmi Gürpınar'ın vefatının 69. yılı nedeniyle mesaj yayımladı.
Çelik, mesajında, Türk edebiyatı ve kültürünün nice isimleri bugüne kadar ebediyete uğurladığını belirtti.
Hüseyin Rahmi Gürpınar'ın, 69 yıl önce ebediyete uğurlanan bu isimlerden birisi olduğunu anımsatan Çelik, onun, toplumun acıklı ve gülünç yönlerini pek çok yazardan farklı şekilde, şivelerle, çeşit çeşit karakterle anlattığını 
vurguladı. Gürpınar için romanın 'ahlakın aynası' olduğuna işaret eden Çelik, mesajında, 'Romanlarında ahlaki çöküşü meddahlıktan izler taşıyan bir mizah anlayışıyla yansıttı usta yazar. 'Sanat toplum içindir' diyen Gürpınar'ı, güncelliğini hiç yitirmeyen eserleriyle, yüzümüze kondurduğu tebessüm, saygı ve özlemle anıyorum' ifadesini kullandı.