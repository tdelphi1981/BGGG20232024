Bir gazetecinin gözünden...
Gazeteci Ergin Konuksever'in Türkiye'nin yakın geçmişine ışık tutan fotoğrafları, 24 Kasım'a kadar Bakırköy Belediye Tiyatroları, Yunus Emre Kültür Merkezi'nde gezilebilir.
Çetin Emeç Sergi Salonu'nda 19 Kasım'da yapılan açılışta da hazır bulunan Konuksever, 55 yıllık meslek hayatına birçok şey sığdırdı. 1974 Kıbrıs Çıkarması sırasında adaya ilk ayak basanlardan biri olan Konuksever, Rumlara bir süre esir düşmüştü. 
Sergide Konuksever'in meslek hayatı süresince şahit olduğu Türkiye'nin önemli siyasi ve toplumsal olaylarına ilişkin fotoğraflar yer alıyor.  
1937'de Samsun'da doğan Ergin Konuksever, Yenisabah, Hürriyet, Akşam, Günaydın, Cumhuriyet ve Milliyet gazetelerinde çalışmıştı.