Kırmızı'dan Acil Yardım Hattı'na destek
Kırmızı grubu, "Araf" isimli şarkısını Aile İçi Şiddet Acil Yardım Hattı'nın 100 bin SMS kampanyasına armağan etti. Araf'ın söz ve müziği grubun kurucularından İdil Çağatay'a ait.
İdil Çağatay (vokal, gitar), Aslı Polat (davul), Ecem Otgucuoğlu (bas gitar), Fulya Akgün'den (elektro gitar) oluşan Türkiye'nin kadın rock grubu Kırmızı, Araf'ı kadına yönelik şiddete dikkat çekmek, şiddete karşı duyarlılık oluşturmak ve kampanyaya katkı sağlamak amacıyla seslendiriyor. 
ARAF'I DİNLEMEK İÇİN TIKLAYIN / WEB TV 
 
İdil Çağatay ve Aslı Polat tarafından 2005'te kurulan Kırmızının kendi adını taşıyan ilk maxi single çalışması 2010'da müzik marketlerde yerini almıştı. Kırmızı, 2011de Türkiyenin ilk kadın rock grubu albümü olan İsyanı İdil Çağatay ve Aslı Polatın kurduğu RedRec Müzik etiketiyle piyasaya sundu.  
100 bin SMS Kampanyası 
Kadına yönelik şiddette dünya ikincisi, kadın-erkek eşitliği sıralamasında ise 134 ülke arasında 129'uncu sırada bulunan Türkiyede 2007'den bu yana 7 gün 24 saat nöbette olan Aile İçi Şiddet Acil Yardım Hattı, şimdi şiddete karşı duran 100 bin kişi arıyor. 
Kurulduğundan bu yana geçen beş yılda 30 bine yakın şiddet mağdurunun umudu olan, 13 bin kadına psikolojik, hukuksal destek verip acil vakalara sığınma olanağı sağlayan Acil Yardım Hattı, bu toplumsal sorumluluğu paylaşmak için duyarlı olan herkesi AIS yazıp 6643e 5 TLlik bir SMS yollamaya çağırıyor.  
Türkiyede kadına yönelik şiddet 
Türkiye, kadına yönelik şiddette dünya ikincisi, kadın- erkek eşitliği sıralamasında ise 134 ülke arasında 129'uncu sırada bulunuyor. 2012nin ilk 9 ayında ulusal ve yerel gazetelere yansıyan haberlere göre 127 kadın öldürüldü, 171 kadın yaralandı, 102 kadına tecavüz edildi ve 115 kadın taciz edildi. Bu olaylar sadece gazetelere yansıyanlar, bir de yansımayanlar var. Kadının Statüsü Genel Müdürlüğü verilerine göre kadınların yüzde 92si gördüğü şiddeti herhangi bir yere şikayet etmiyor.  
Rakamlar aslında ürkütücü boyutta 
Aile ve Sosyal Politikalar Bakanlığı Kadının Statüsü Genel Müdürlüğünün 2008'de yaptırdığı bir araştırmaya göre Türkiye genelinde fiziksel şiddete maruz kalan kadınların oranı yüzde 39. Başka bir deyişle her 10 kadından 4ü eşi veya birlikte olduğu kişiler tarafından şiddete maruz kalıyor. Türkiye genelinde evlenmiş kadınların 4de 1i eşleri veya birlikte oldukları kişiden yaşadığı fiziksel veya cinsel şiddet sonucu yaralanıyor. 
Türkiye genelinde en az bir kez gebe kalmış her 10 kadından biri gebeliği sırasında eşi veya birlikte olduğu kişi tarafından fiziksel şiddete maruz kalıyor.   
Eldeki verilere bakıldığında Türkiye genelinde yaklaşık 2.5 milyon kadın şiddet görüyor, ama kayıtlara yansımıyor. Kadının çoğu kez seçeneksizlikten, çoğu kez haklarını bilmemekten sessiz bir kabul içinde olduğu görülüyor. 
Önce kadınların şiddete hayır demesi gerekiyor. Kadının haklarını bilmesi kadar şiddete karşı mücadelede yalnız ve çaresiz olmadığına inanması gerekiyor. 
Aile İçi Şiddet Acil Yardım Hattı 
5 yılda 30 bin şiddet mağduruyla ilişki kuran Aile İçi Şiddet Acil Yardım Hattı, Türkiyenin ilk ve tek 7 gün 24 saat çalışan şiddete yönelik çağrı merkezi. Acil Yardım Hattı İstanbul dışında 78 ilden ve 13 farklı ülkeden çağrı aldı. 
Acil Yardım Hattında psikologlar ve avukatlar çalışıyor. Bugüne dek hattı arayanlardan yüzde 50si avukatla görüşme yaptı ve yüzde 28i destek almak üzere Baroya ya da karakola yönlendirildi. Çoğunluğu hatta çalışan psikologlardan destek aldı ve başvuran her beş kadından biri psikolojik destek kurumlarına yönlendirildi. 
Başvuranlardan 5te 1i sığınma talebinde bulundu ve SHÇEK ya da belediyelerin sığınma evlerine yönlendirildi. 826 acil vaka başvuruda bulundu, çoğunlukla ekip yollandı, sığınma imkanı sağlandı. Biri ise intihar etti. SHÇEK ve İl Sağlık Müdürlükleri işbirliği içinde yeşil kart çıkartılıp hastanede tedaviye alındı. 
Hattın çalışmalarını kolaylaştırmak üzere birçok ilde yüzlerce polise ve jandarmaya eğitim verildi.   
Aile İçi Şiddet Acil Yardım Hattı: 0212 656 96 96-0549 656 96 96
Acil Yardım Hattına destek vermek için AIS yazıp 6643e mesaj atın.