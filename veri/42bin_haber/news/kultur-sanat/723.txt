İsmet Hürmüzlü'ye son veda
Tedavi gördüğü hastanede yaşamını yitiren Devlet Tiyatroları sanatçısı İsmet Hürmüzlü için Küçük Tiyatro'da tören düzenlendi. Devlet Tiyatroları Baş Rejisörü Barış Eren, törendeki konuşmasında, Hürmüzlü'nün kişiliğiyle, duruşuyla, sevgisiyle genç tiyatroculara örnek olduğunu, bitmek bilmeyen enerjisiyle her zaman Türk tiyatrosu için neler yapılabileceğini düşündüğünü anlattı.

Sahnedeki vedanın ardından Hürmüzlü'nün oğulları Mehmet ve Ötüken Hürmüzlü taziyeleri kabul etti.

Hürmüzlü'nün cenazesi, ikindi namazından sonra Karşıyaka Mezarlığı'nda toprağa verilecek.