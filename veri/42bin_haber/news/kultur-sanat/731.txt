Akbank Sanat'tan sömestr tatili için öneriler
Akbank Sanat, sömestr tatili boyunca çocuklar için tiyatrodan çağdaş sanat programına, mozaik atölyesinden suluboya ve yaratıcı drama atölyelerine kadar birbirinden eğitici ve eğlenceli aktivitelere ev sahipliği yapıyor. Sarkis Su İçinde Suluboya Atölyesi

Akbank Sanat Çağdaş Sanat Atölyesi'nde 6-12 yaş grubu için düzenlenen etkinlikte çocuklar, eğitmen gözetiminde Sarkis'in su içinde suluboya tekniğini öğreniyorlar.

Yer: Akbank Sanat
Tarih: 26 Ocak 2013, Cumartesi 
Saat: 11.30-12.30

Bilet fiyatı 5 TL olup, katılımcı sayısı 12 kişi ile sınırlıdır.

Mozaik Atölyesi (7-14 yaş)

Ufak parçaların yan yana gelmesiyle oluşan mozaik resimler! Bu sefer parçaları polimer killeri kullanarak "Millefiori" tekniğiyle yapacak ve sonrasında bu parçaları hayallerimizdeki resimleri oluşturmak için yan yana getireceğiz! Bolca yoğurma, hayal gücü, eğlence ve yaratıcılık!

Yer: Akbank Sanat
Tarih: 26 Ocak 2013, Cumartesi
Saat: 16.00-17.30

Bilet fiyatı 5 TL olup, katılımcı sayısı 15 kişi ile sınırlıdır.

Yaratıcı Drama Atölyesi (9-12 yaş)

Akbank Sanat Çağdaş Sanat Atölyesi'nin 9-12 yaş grubundaki çocuklar için düzenlediği Yaratıcı Drama Atölyesi devam ediyor.

Sanat yönetmeni Hayrettin Arslanoğlu, oyuncu-yönetmen Özdemir Çiftçioğlu ve oyuncu Suat Ünaldı tarafından gerçekleştirilecek atölye çalışması, çocukların seçenekleri ve manevi ikilemleri incelemelerine yardımcı oluyor, grupla çalışma, karşılıklı güven ve dayanışma yeteneklerini; hem birey,  hem takım olma ruhunu geliştiriyor.

Çocukların hayal dünyasını zenginleştirirken, onların yalnızlıktan kurtulmasına yardımcı oluyor

Yer: Akbank Sanat
Tarih: 26 Ocak 2013, Cumartesi 
Saat: 13.30-15.00

Akbank Çocuk Tiyatrosu: "İçerisi Dışarısı"

"İçerisi dışarısı olmuş, dışarısı da içerisi. 
O zaman nerede başlayıp nerede  bitiyor bu hikaye?
Havada mı? Karada mı? Yoksa denizde mi?
Siz sadece o yeri hayal edin gerisi kolay"

Edie, dünyayı dolaşıp harika yerlere seyahat etmeyi seven bir kaşiftir. James de bir kaşiftir ama dünyayı odasından keşfetmeyi tercih etmektedir. İkisi de hikaye anlatmayı çok sever ve aynı bisküviye bayılırlar ama hiç tanışmamışlardır. Ta ki o güne kadar...

Londra Polka Tiyatrosu'nun Abbey Çocuk Merkezi'ndeki ailelerle yaptığı ortak atölye çalışmalarıyla hazırlanan "İçerisi Dışarısı", eğlenceli, komik ve sürprizlerle dolu bir oyun. Yönetmenliğini Jonathan Lloyd'un yaptığı" İçerisi Dışarısı", şubat ayı boyunca her cumartesi dört ayrı gösteriyle miniklerle buluşuyor.

Yer: Akbank Sanat
Tarih: 2-9-16-23 Şubat 2013
Saat: 11.30   
Bilet Fiyatı: Tam: 6 TL / Öğrenci: 3 TL