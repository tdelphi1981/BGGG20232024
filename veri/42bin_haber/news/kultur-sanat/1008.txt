Şair Nurullah Genç: "Dünyaya gözümü şiirle açtım"
Düzenlenen bir etkinlikle okurlarıyla buluşan Şair Nurullah Genç, doğup büyüdüğü köy evinde, naatlar ve destanlar okunan bir odada kulağına dolanlarla bugün ülkenin önemli bir şair oluşu arasındaki ilişkiyi ve hikâyeyi anlattı.
Etkinlik, Türkiye Yazarlar Birliği İstanbul Şubesi tarafından düzenlendi. 27 Şubat Çarşamba günü Zeytinburnu Kültür ve Sanat Merkezinde gerçekleşen program Nurullah Genç okuyucularının ilgisiyle karşılık buldu. Ahmet Cihad Sancarın Nurullah Gençin sevilen şiiri Siyah gözlerine beni de götür şiirini seslendirmesiyle başlayan program, şairin en küçük okuyucusu Sıla Aydoğanın Cihad Sancarla birlikte Yağmur şiirini seslendirmesiyle devam etti.
Türkiye Yazarlar Birliği İstanbul Şubesi Başkanı Mahmut Bıyıklının Nurullah Gençe yönelttiği sorularla devam eden program, usta şairin nüktedan sohbetiyle keyifli anlara sahne oldu. Mahmut Bıyıklının Nasıl bir çocukluk geçirdiniz? sorusuna ünlü şair Peygamberlerin kapıyı çekip gittiği bir dünyada yaşıyoruz. Bu dünyada ne yapıyoruz diye düşünüyor sonra insan. Sanat da bu noktada ortaya çıkıyor. Allah rızası olmadan hangi şair imgeler dünyasında gezinebilir? Bu dünyada hiçbir şeyi ben yaptım diyemezsiniz. Benim büyüdüğüm ocakta büyüklerim bana büyüklenmemeyi öğretti. Dünya gökyüzüne oklar atan büyükler gördü, gün geldi hepsi insanların ayakları dibine serildiler. Şimdi burada değiller. Ben herkesin insan olması hasebiyle şerefli bir mahlûkat sayıldığı bir köy evinde büyüdüm. Erzurumun Horasan ilçesinde geçti çocukluğum. Rahmetli dedem bir gaziydi ve evimizde sürekli misafirler davet edilirdi. Her akşam evin siyer okumaları için özel olarak düzenlenmiş bir odasına ellerimizden tutularak götürülürdük. Merhaba faslından sonra; Laz, Kürt, Çerkes, Türk demeden, herkesin bir arada olduğu bir ortamda, Peygamberimizin hayatını anlatan manzum şeklinde yazılmış bir kitap okunmaya başlanırdı. O köy evinin, o nezih odasında hayata böyle başladık. İdrak yaşına erdiğimizde de okunanlar gibi yaşamaya başladık. Babam Niyazi Mısriyi ezberden okurdu. Battal Gazi ve daha nice destanları ben o odada dinledim. Henüz şiir yazmasak da, şiirden oluşmuş bir varlığa dönüştük. Söylenen bir söz yoktu ki ahenk içinde olmasın. Yani doğduğumda şiirle gözümü açtım dünyaya. cevabını verdi. 
Dokuz çocuklu bir ailenin ilk erkek çocuğu olarak, yaşadığı toplumun tersine babası tarafından okutulduğunu anlatan Genç; Babam iyi bir adamdı. Bütün imkânsızlıklarına rağmen, benden çalıştırarak faydalanmak yerine okutmayı tercih etti. Oradan oraya geçen bütün okul hayatım boyunca, üniversite de dâhil ayakkabı boyacılığı yaptım. İnşaatlarda çalıştım. Hem okudum, hem kazandım. Ayakkabı boyacılığım da çok iyidir. Bugün gerekirse yine yaparım. Alın terimle yapacağım hiçbir işten utanmam. diyerek nüktedan ve alçakgönüllü üslubuyla dinleyicilerine tebessüm ettirdi. 
Şair Nurullah Genç, Mahmut Bıyıklının Şiire ne zaman başladınız? sorusuna ise; Okul hayatım boyunca okulda şiirler okunuyordu. Birçoğunu ezbere biliyor ve okuyordum. Benim için doğaldı. Hocalarım nereden biliyorsun diye sorduğunda, köyde öğrendim diyordum. Şaşırıyorlardı. Şiir de yazıyordum zaman zaman ama çok ciddiye almıyor, alay ediyordum daha çok. Yarışmalara girer, dereceler alırdım. Şair diye seslenirdi etrafımdakiler ama ben henüz şiirin ne olduğunu bilmiyordum. İlk şiirim 1980 yılında Nesil dergisinde yayınlandı. Bazı dergiler yolladığım şiirlere bunları çöpe at cevabını veriyordum. Yaşar Kaplana şiirlerimi gönderdim. Bana İstanbula gel yazdı. Ben de Neden? yazdım. Cevap olarak O zaman gelme yazdı. Sonra bana Sen bir sanatkârsın, bunları oku notuyla 50 kitap yolladı. Orhan Okay, Ahmet Kabaklı hocalarımda aynısını söyledi. Üniversitede artık Felsefe, Psikoloji kitapları okuyarak alt yapımı zenginleştirdim.