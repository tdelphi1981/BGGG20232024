Üsküdar Vapur Faciası Belgeseli'ne gala
İzmit Körfezi'nde 55 yıl önce yaklaşık 400 kişinin hayatını kaybettiği 'Üsküdar Vapur Faciasını' anlatan '72 numaralı Üsküdar' belgeseli, 1 Mart'ta Kocaeli'de düzenlenecek galayla izleyicilerle buluşacak.
1 Mart 1958'de yaşanan deniz faciasını konu alan olayın belgesel filmini yöneten Beykent Üniversitesi Güzel Sanatlar Fakültesi 2'nci sınıf öğrencisi Berk Erözer, düzenlediği basın toplantısında, '72 Numaralı Üsküdar' ismiyle hazırlanan belgesel film çekiminin 9 ay sürdüğünü elirterek, belgeseli çekmeye bir vapur seyahati sırasında karar verdiğini kaydetti. Belgesel çekimi için yaşanan facia hakkında yakınlarından bilgi aldığını ifade eden Erözer, belgesel çekimi için yaklaşık 100 kişiyle görüşüldüğünü ve 10 kişiyle röportaj yapıldığını kaydetti. Ergözer, röportaj yapılanların arasında vapurdan sağ kurtulan kamarot, eşini ve çocuklarını kaybedip kendi sağ çıkan anne, vapurdan sağ çıkan öğrenci, kurtarma çalışmalarına katılan denizaltı astsubayı, ölen öğrencilerin cesetlerini teşhis eden öğretmenleri, vapur kaptanının kızı ve faciaya tanık olan 
İzmitlilerin bulunduğunu anlattı.Belgesel çekimine destek bulamadığı için sürekli para biriktirip bir şeyler yapmaya çalıştığını dile getiren Ergözer, 'Afyon'a gidip Üsküdar 
Vapuru'nun kamarotunu buldum. Kendisi vapurda çalışanlardan hayatta olan son kişi. Vapuru en iyi bilenlerden biri olduğu için onunla uzun bir röportaj yaptık.Belgesel, bu faciadan sağ kurtulanları ilk defa bir araya topladı. Bu anlamla da 
önemli bir proje' diye konuştu. Erözer, '72 Numaralı Üsküdar' belgeselinin galasının 1 Mart Cuma günü Kocaeli'de yapılacağını dile getirerek,'Üsküdar Vapur Faciası'nda kızını ve eşini kaybedip faciadan sağ kurtulan Ceyhan Dinçer de sağlık problemi olmadığı takdirde galamıza katılacak. Bunun dışında '72 Numaralı Üsküdar' belgeselinin 
seslendirmesini yapan Ragıp Savaş ve çalışma arkadaşlarımız aramız da olacak'ifadelerini kullandı.