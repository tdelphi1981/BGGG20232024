İki müzayede bir arada
Alif Art müzayede evi 11 Kasım Pazar günü Ortaköyde Esma Sultan Yalısında "Nadir Kitaplar Müzayedesi" ve "Osmanlı Karma Sanat Eserleri Müzayedesi" düzenliyor.
Bağos Tatikyanın gravür koleksiyonunun 55 bin TL muhammen bedelle satışa sunulacağı Nadir Kitaplar Müzayedesinde farklı dillerde seyahatnameler, hatıralar, Osmanlı Döneminin hukuk sistemi, nüfus yapısı, ekonomisi ve mizahi eleştirisi gibi farklı içeriklerde 386 kitap yer alıyor. 
Fikret Muallanın 1957 yapımı "Ziyaret" adlı yağlıboya tablosunun 150- 180 bin TL fiyat aralığıyla satışa çıkacağı Osmanlı Karma Sanat Eserleri Müzayedesindeyse Nuri İyem, Adnan Varınca, Fethi Arda, İbrahim Çallı, Hikmet Onat, Bedri Rahmi Eyüboğlu ve Burhan Doğançay gibi Türk çağdaş sanatının önde gelen isimlerinin eserleri de yer alıyor. 
Müzayedeler saat 13.00te başlayacak.