Piyanist Şevki Karayel İstanbul'da konser veriyor
Dünyaca ünlü piyanist Şevki Karayel, İstanbul'da konser verecek. Konuya ilişkin açıklamaya göre, akademik ve sanat kariyerini Avrupa'da sürdüren Karayel, 17 Nisan'da Caddebostan Kültür Merkezi'nde sanatseverlerle buluşacak.
Konserde, Bach, Beethoven, Clementi ve Schubert gibi bestecilerin eserlerini seslendirecek Karayel, Turgut Pöğün'ün kendisi için bestelediği 'Fragmanlar 1' çalışmasını da dinleyicilerle paylaşacak. Türkiye'de müzik okulu açma projesi olan Karayel, 5 Nisan'da da MEF 
Okulları'nda anaokul ve ilkokul öğrencilerine, 'klasik müziği tanıtma ve sevdirme' semineri verecek.
Çalışma hayatını Düsseldorf Robert Schumann Müzik Yüksek Akademisi'nde öğretim görevlisi olarak sürdüren Karayel, piyanist kardeşi Emre Can Karayel'le de konserler veriyor.
Açıklamada görüşlerine yer verilen Şevki Karayel, insanların sanatla bağlarını güçlendirmeyi ve klasik müziği aygınlaştırmayı amaçladığını belirterek, yapacakları çalışmalarla klasik müziğin Türkiye'de daha fazla 
sahiplenilmesini sağlayacaklarını kaydetti.