Video sanatçısı Recep Akar Videoformes 2013'te yarışacak
Video sanatçısı Recep Akar'ın 2012 yapımı videosu In-Between, Avrupa'nın önde gelen video art festivallerinden Videoformes 2013'ün yarışmalı bölümüne seçildi.
Koreografisi Çiğdem Erkaya'ya, ses tasarımı ve müziği Alessandro Broggini'ye ait olan In-Between'in ilk gösterimi ABD'de Manifest Gallery'de yapıldı. Video Romanya, Polonya, Macaristan ve İspanya'da çeşitli festivallerde, 
Türkiye'de de Contemporary Istanbul 2012'de sergilendi.
Tek kanallı bir video projesi olan In-Between, insanın kendisiyle olan sancılı mücadelesini, değişimi ve başkalaşımı anlatıyor. Fransa'nın Clermont Ferrand şehrinde 20-23 Mart 2013 tarihleri arasında 28'incisi düzenlenecek festivalin 'Prix Videoformes' bölümünde binin üzerinde 
başvuru arasından seçilen 69 video gösterilecek. In-Between de bu videolardan biri olacak.Festival programında, yarışmalı bölüm dışında 'Video Lounge', 'Focus 2013' gibi özel bölümler, sergiler, performanslar ve sanatçı söyleşileri yer alacak.