İşaret diliyle tiyatro
İstanbul Sanat Tiyatrosu, işitme engelli vatandaşlar için oyunlarda işaret dili ile çeviri uygulamasını başlattı.
İstanbul Sanat Tiyatrosu'ndan yapılan açıklamaya göre, yeni sezonda, İşitme Engelliler Federasyonu ile ortak bir çalışma içerisine girildi ve bu doğrultuda her oyunda işitme engelli tercümanı bulundurulacak. 
Tiyatronun yeni sezonda Hamlet ve Güçlü Yumruklar Oteli isimli oyunları sahneleyeceği aktarılan açıklamada, işaret dilinin ilk kez 20 Kasım'da Ortaköy Afifi Jale Sahnesi'ndeki Hamlet adlı oyunun prömiyerinde kullanılacağı bildirildi. 
Tiyatro, 22 Aralık'ta Akatlar Kültür Merkezi'nde başlayacak oyunlarında da işaret dili tercümanı kullanacak. Uygulama tiyatro sezonunun sonuna kadar sürecek.