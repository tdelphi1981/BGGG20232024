Eurovision'da Selamet-Kurtuluş Ordusu sürprizi!
İsviçre'yi 2013 Eurovision Şarkı Yarışması'nda Selamet-Kurtuluş Ordusu korosu temsil edecek. 
İsviçre'de dün gece yapılan 2013 Eurovision Şarkı Yarışması seçmelerinde tam bir sürpriz yaşandı. 

İzleyicilerin telefon mesajlarıyla oylayarak birinciyi belirlediği seçmelerde Selamet-Kurtuluş Ordusu (Heilsarmee) korosu ipi şampiyon olarak göğüsledi.

En yaşlısı 94, en genci 20 yaşındaki altı üyeden oluşan grup Sen ve Ben (You and Me) adlı şarkıyı seslendirdi. Grup bu şarkı ile 2013 Mayıs ayında İsveç'in Malmö kentinde yapılacak Eurovision şarkı yarışmasında İsviçre'yi temsil etme hakkını kazandı.

İzleyicilerden gelen mesajlarla sonucun belirlendiği finalde 'Sen ve Ben' diğer şarkılara açık ara fark atarak ipi göğüsledi. Şimdi merak edilen uzun zamandır finale bile çıkma başarısını gösteremeyen İsviçre'yi, Malmö'de Kurtuluş Ordusu bu başarısızlıktan kurtarabilecek mi?