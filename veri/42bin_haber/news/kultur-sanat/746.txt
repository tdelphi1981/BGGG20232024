İşte Man Booker'ın finalistleri...
Uluslararası Man Booker roman ödüllerinde 10 finalist belirlendi. Jaypur Edebiyat Festivalinde açıklanan finalistlerin arasında ABD'den Lydia Davis ve Marilynne Robinson, İsrail'den Aharon Appelfeld, Pakistan'dan Intizar Husain, Fransa'dan Marie NDiaye, Hindistan'dan U.R. Ananthamurthy ve Çin'den Yan Lianke yer aldı.

Kanada'dan Josip Novakovich, Rusya'dan Vladimir Sorokin ve İsveç'ten Peter Stamm de belirlenen 10 finalist arasında bulunuyor.

Kazanan 22 Mayıs'ta Londra'da yapılacak törende ilan edilecek.

İngiltere'de her yıl en iyi romana verilen en saygın ödül olan Man Booker'ın bir dalı olan Uluslararası Man Booker ödülü, yazarın yaşam boyu yaptığı çalışmaları kapsıyor.

Ödül, her ülkeden İngilizce yazılmış ya da İngilizceye çevrilmiş eserleri bulunan yazarlara verilebiliyor.

Parasal değeri 60 bin sterlin olan ödülü şimdiye kadar alan yazarlar arasında Kanada'dan Alice Munro, Nijerya'dan Chinua Achebe ve ABD'den Philip Roth bulunuyor.