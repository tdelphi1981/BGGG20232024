Ünlü eser sakıncalı bulundu
İzmir İl Milli Eğitim Müdürlüğü Kitapları İnceleme ve Değerlendirme Komisyonu, John Steinbeck'in 'Fareler ve İnsanlar' romanını bazı sayfalarının 'ahlaki olmayan bölümler' içerdiğine karar vererek 'sakıncalı' buldu.
İzmir İl Milli Eğitim Müdürlüğü Kitap İnceleme ve Değerlendirme Komisyonu, John Steinbeck'in 'Fareler ve İnsanlar' adlı kitabının bazı bölümlerini sakıncalı buldu.

3 Aralık'ta toplanan Komisyon, kitabın bazı sayfalarının "ahlaki olmayan bölümler" içerdiğine karar verdi.

'Fareler ve İnsanlar', Milli Eğitim Bakanlığı'nın liselerde okutulması için önerdiği 100 Temel Eser arasında yer alıyor.

'ARTIK HER ESER SANSÜRLENEBİLİR'

Kitabın yayıncısı Sel Yayıncılık'tan yapılan açıklamada ise, "Bu artık her eserin, kitabın, filmin klasikleşmiş, evrensel bir referans haline gelmiş, insanların zihinlerinde yer etmiş denmesine bakmadan herhangi birilerinin o tanımsız ve son derece öznel 'ahlak' kriterlerine uygunsuzluk nedeniyle yargılanabileceği, sansürlenebileceği ya da yasaklanabileceğinin son göstergesidir. Fazla söze gerek yok" denildi.