Sanat Güneşi şarkılarıyla anıldı
Türk sanat müziğinin unutulmaz ismi Zeki Müren, doğumunun 81inci yılında Muğlanın Bodrum İlçesinde, Zeki Müren Sanat Müzesi tarafından düzenlenen konserle anıldı.Sanat Güneşinin hayranlarının büyük ilgi gösterdiği konserde merhum sanatçının eserleri yorumlandı.Yaşamının son yıllarını Bodrumda geçiren ve 24 Eylül 1996 yılında röportaj için gittiği İzmir TRT stüdyolarında rahatsızlanarak yaşamını yitiren Zeki Müren, Şef Ahmet Sabancı yönetimindeki 21 kişiden oluşan Bodrum Zeki Müren Sanat Derneği Topluluğunun söylediği şarkılarla anıldı. Sanat Güneşinin 81inci doğum günü nedeniyle Bodrum Belediyesi Nurol Kültür Merkezinde düzenlenen anma programına, Bodrum Sualtı Arkeoloji Müzesi Müdürü Yaşar Yıldız ve yaklaşık 450 sanatsever katıldı. Konser öncesinde, Zeki Mürenin kendi sesinden, radyo yayınlarına başlamasını anlattığı sinevizyon yayınlandı. Sinevizyonda, sanatçının yaşamından kesitlere ve televizyon röportajlarına yer verildi.

Konserde, Bodrum Zeki Müren Sanat Derneği Topluluğunun, koro ve solo olarak seslendirdiği, Şimdi Uzaklardasın, Manolyam, Aylardır Gülyüzünü Göremez Oldum Senin, Gözlerin Bir İçim Su, Zehretme Hayatı Bana, Samanyolu ve Kal Bu Gece gibi şarklara izleyenler de eşlik etti.

Sanat Güneşinin radyo programlarında sık sık seslendiği 24 eserin yorumlandığı konser yaklaşık 2 saat sürdü. Konserin sonunda sanatseverler koroyu alkış yağmuruna tuttu.