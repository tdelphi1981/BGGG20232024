Kedim beni anlar
Bu kitap; en bilindik bir fikrin bile peşinden koşarken "bu olgunun başka türlü açıklaması olamaz mı?" diye meraklarını koruyanlar için
"Pandora, Zeus'un verdiği sandığın içinde ne olduğunu merak eder. Dayanamaz ve açmaması gereken kapağı açar. İçinden dert, tasa, haset, kıskançlık, hastalık, kötülük, yeryüzüne yayılır. Pandora durumun vahametinin farkına varır ve sandığın kapağını kapatır ancak çok geç kalmıştır. Üstelik insanlığı bu dertten kurtarabilecek umut da sandıkta kapalı kalmıştır." Sanki insanoğlunun yaşantılarının tümünün kaynağında merak olduğunun hikâyesidir Pandora miti.
 
İki psikiyatrist; Prof. Dr. Oğuz E. Berksun ve Dr. Gökben Hızlı Sayar, Kedim Beni Anlar isimli bu çalışmalarında, psikiyatri ve nörobilimde üzerine pek düşünülmemiş merak olgusunu tanımlıyorlar. Merakla birlikte, umut, anksiyete, inanma, kanıta dayalılık gibi birçok olgunun ve kavramın ele alındığı bu kitapla, psikiyatriye bakış açınız değişecek. İnsan aklının işleyişine ışık tutacak, yeni bir kuramsal çatının şekillenmesine şahit olurken, kedi Herkül'ün merakıyla yol gösterdiği iki bilim insanının etkileşiminin hikâyesini okuyacaksınız. 