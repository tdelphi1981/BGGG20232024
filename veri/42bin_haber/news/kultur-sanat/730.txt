Kraliçe'nin yasaklı tablosu sergilendi
Kraliçe 2. Elizabeth'in gençlik yıllarında yaptırttığı ve beğenilmediği için şimdiye dek saklanan tablosu Liverpool'da sergilenmeye başladı.(Metin Güneş / CNN TÜRK / Londra) -- Tablo 60 yıl boyunca Kraliçe'ye benzemediği gerekçesiyle resmen yasaklanmıştı.

Ancak tablo artık Liverpool'da kentin konser salonunun da bulunduğu belediye binasında sergilenmeye başladı.

Tabloda Kraliçe'nin boynu çok uzun çizilmiş, bu nedenle portre gerçek Kraliçe'ye benzememişti.

Portreyi çizen John Napper 2001 yılında ölmüş ama ölmeden önce çizdiği bir başka Kraliçe portresinde bu defa boynunu normal uzunlukta yapmıştı.

Uzun boynuna rağmen Kraliçe'nin tablosu Liverpool belediye binasının salonunu süslüyor.