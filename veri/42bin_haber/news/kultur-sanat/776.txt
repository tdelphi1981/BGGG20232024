Sinemalarda bu hafta...
 
 Yönetmenliğini Tommy Wirkola’nın yaptığı "Hansel ve Gretel: Cadı Avcıları" filmin senaryosunu Dante Harper ve Tommy Wirkola yazdı. 
 Yapımcılığını Will Ferrell ve Beau Flynn’in üstlendiği filmde, Gemma Arterton, Jeremy Renner, Famke Janssen, Peter Stormare ve Derek Mears rol alıyor. Aksiyon, komedi ve korku türündeki filmin konusu şöyle: "Zencefilli evle ilgili travmatik bir kazadan 15 yıl sonra ’Hansel’ ve ’Gretel’ adlı ikizler, kendilerini cadıları yok etmeye adamış intikamcı avcılar haline gelmişlerdir. İkizler, yıllar geçtikçe avcılıkta ustalaşmış, izleme kabiliyetinde ve avını yakalama işinde ünlenmişlerdir. Sıkıntıları iyileşse de işleri oldukça kolaydır, tehlikeli sözler ve lanetler onlara işlemez. Augsburg başkanı, kasabadan gidebilmelerine ve büyücü kadınların başını bulabilmelerine yardımcı olur. Büyücü kadınların başı ise iki gün sonra gerçekleşecek ’Kanlı Ay’ esnasında yapılacak cadılar toplantısında birçok yerel çocuğu kurban etmeyi planlamaktadır. İşleri daha kötü yapmak için, ikili aynı zamanda Augsburg’daki gücü ele geçirmiş ve kendi çapında bir cadı avlayıcısı olan acımasız Şerif Berringer ile de ilgilenmek zorundadır." 
 Yönetmenliğini Quentin Tarantino’nun yönettiği "Zincirsiz" filmde, Christoph Waltz, Leonardo Di Caprio, Jamie Foxx, Samuel L. Jackson ve Jonah Hill izleyici karşısına çıkacak. 
 Amerikan iç savaşından iki yıl önce başlayan film, geçmişinde eziyet çekmiş bir köle ile Alman avcı Dr. King Schultz’un yüzleşmesini merkezine alıyor. 
 Birbirinden bağımsız 11 kısa filmin bir araya getirilmesinden oluşan "Çatlak Film", komedi severleri salonlara çekmeyi hedefliyor. Senaryosunu Greg Pritikin ve Will Carlough yazdığı filmde, Elizabeth Banks, Kristen Bell, Halle Berry, Lislie Bibb, Kate Bosworth, Gerard Butler, Bobby Cannavale, Kieran Culkin, Josh Duhamel, Anna Faris ile Richard Gere gibi isimler rol alıyor. Yapımcılığını Peter Farrelly ve Jason Colodne’nin üstlendiği film, kadın-erkek ilişkilerini konu alıyor. 
 Haftanın yerli yapımı "Hükümet Kadın" filminin senaristliğini ve yönetmenliğini Sermiyan Midyat yaptı. Yapımcılığını Necati Akpınar’ın üstlendiği filmde, Demet Akbağ, Cezmi Baskın, Sermiyan Midyat, Bülent Çolak ve Burcu Gönder izleyici karşısına çıkacak. Komedi türündeki filmde, Midyatlı 8 çocuklu sıradan bir kadının belediye başkanı olması sonucu yaşanan olaylar anlatılıyor.