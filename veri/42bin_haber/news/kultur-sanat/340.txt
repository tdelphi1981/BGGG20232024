Kanatlı Denizatı Broşu Almanya'da bulundu
Bakan Günay, Uşak Arkeoloji Müzesi'nden çalınan Kanatlı Denizatı Broşu'nun Almanya'da bulunduğunu açıkladı.
TÜYAPtaki Kitap Fuarında konuşan Kültür ve Turizm Bakanı Ertuğrul Günay, 2005 yılında Uşak Arkeoloji Müzesinden çalınan Karun Hazinesinin en önemli parçası olan Kanatlı Denizatı broşunun Almanyada bulunduğunu söyledi. Günay, "Bir özel haberim daha var. 2005 yılında Uşak Müzesinde çok önemli bir hırsızlık olayı gerçekleşmişti. O soyguna sebebiyet veren, sahtesiyle önemli eseri değiştiren müze müdürü 10 yılın üzerinde ceza aldı.   
  BROŞUN YAKALANMA HİKÂYESİ 
Karun Hazinesine ait som altın olan milyonlarca lira değerindeki mücevher Kanatlı Denizatı, Almanyada bulundu. Türk makamları ve Alman makamları arasında mutabakat gerçekleşti. Şimdi yasal süreci takip ediyoruz. Sanıyorum çok kısa bir süre içerisinde Kanatlı Denizatına Türkiye müzeleri yeniden kavuşmuş olacak" diye konuştu.  
  KARUN HAZİNELERİ'NE YENİ MÜZE  
KARUN HAZİNELERİ

Tevrat ve İncilde Karah, Anadolu'da Karun diye anılan Lidya Kralı Krezüs, (Kroisos), M.Ö 560 yılında tahta geçerek, M.Ö 546 yılına kadar dönemin en zengin krallığını yönetti. Uşakın Güre beldesi yakınlarındaki Tekin Köyü'nden 1965- 1968 yılları arasında çıkarılan ve yasadışı yolla yurtdışına kaçırılan hazinelerin bu döneme ait olduğu biliniyor. 

Mezarlardan çıkarılarak çeşitli yıllarda New York Metropolitan Müzesine satılan bu paha biçilmez eserler, Türkiye Cumhuriyetinin ısrarlı hukuk mücadelesi sonucu 1993 yılında Türkiyeye iade edilmişti. 363 parçadan oluşan Karun Hazineleri, Uşak Müzesinde sergileniyor.