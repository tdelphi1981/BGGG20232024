Enbe Orkestrası Kremlin Sarayı'nda
Devlet Başkanı Putin Rusya'nın en önemli sanatçılarından Stas Mihayilov için Kremlin Sarayı'nı açtı.Stas Mihayilov 15 Mart 2013 Cuma günü Kremlin Sarayı'nda ünlü sanatçı konuklarının  katılımıyla  gerçekleşecek gecede 20. sanat yılını kutlayacak . Mihayilov kutlamada verilecek konserde sahne alması için Türkiye'den Behzat Gerçeker yönetimindeki Enbe Orkestrası'nı davet etti. Nikolay Baskov, Lev Lesenko, Filip Kirkorov, Oleg Gazmanov, Natasa Korolova, Soso Pavliasvili gibi çok değerli Rus pop starları ile özel davetlilerin katılacaği gece 19.00'da baslayacak .  Moskova Kanal 1 Tv'nin yayınlayacaği konseri yaklaşık 150 milyon kişinin izlemesi bekleniyor. 
 
Geçtiğimiz yaz bestesi sanatçıya ait olan Türkçe sözlerini Nazan Öncel'in yazdığı "Senden Kıymetli mi" isimli eseri seslendiren Enbe Orkestrası bu eserle büyük beğeni toplamıştı. Bu konserde sahne alacak sanatçılardan birisi olacak olan Behzat Gerçeker yönetimindeki Enbe Orkestrası canlı yayınlanacak konserle Kremlin Sarayı'nda sahne alan ilk Türk orkestrası olacak.

Behzat Gerceker persembe sabahı yapacağı seyahat öncesi çok mutlu olduklarını Moskova'daki gecenin müziğin ülkeleri nasıl yakınlastırdığının güzel bir örneği olacağını söyledi...