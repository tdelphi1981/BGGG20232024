2 bin esere özgürlük
Üçüncü yargı paketinden sonra Ankara Emniyet Müdürlüğünün talebiyle yayın yasağı bulunan eserler üzerinde kapsamlı bir inceleme yapıldı. Ankara Cumhuriyet Savcısı Kürşat Kayral, 31 Aralık 2011'den önce Ankara Mahkemeleri ve diğer mahkemelerce verilen yayın yasaklarını tek tek inceledi. Kayral, yaklaşık 2 bin eser üzerindeki yayın yasağının kaldırılmasına karar verdi.
HANGİ KARARLAR İNCELENDİ 
Kayral, Kovuşturmaya yer olmadığına ilişkin 23 Kasım tarihli kararında hangi listeleri incelediğine de ayrıntılı olarak yer verdi. Kayral, Ankara Devlet Güvenlik Mahkemeleri, yedek üyelikler ile CMK 250'nci madde ile yetkili Ankara 11'inci ve 12 Ağır Ceza Mahkemelerince verilen yasak kararlarını inceleme dışında bıraktı. Bunların aldığı kararların incelenerek gereğinin yapılması için liste kayıtları, Ankara Cumhuriyet Başsavcılığı Terörle Mücadele Kanunu 10'uncu madde ile yetkili Cumhuriyet Başsavcıvekilliğine gönderildi.  
DİĞERLERİNE ÖZGÜRLÜK 
Kayral, kendi inceleme listesindeki tüm eserler hakkında, yasaklama ve toplatma kararlarının devam etmesi talep edilenler de dahil olmak üzere, yetkili ve görevli mahkemelerden Yasaklılığın devamı doğrultusunda karar isteminde bulunulmasına gerek olmadığına karar verdi. Bu kapsamda olan yaklaşık 2 bin eser üzerindeki yasak kararı, 5 Ocak 2013ten itibaren kalkacak. Kararın bir kopyası da İçişleri Bakanlığına gönderildi.  
63 YIL ÖNCESİNE DAYANAN KARARLAR VAR 
Bu durumda, Komünist Manifestodan Mahir Çayanın kitaplarına Nazım Hikmetin Kurtuluş Savaşı Destanından Saidi Nursinin, Abdürrahim Karakoç, Aziz Nesin, Karl Marx ve Engelsin bazı eserlerine kadar pek çok yayın hakkındaki yasak kararı, 5 Ocak 2013ten itibaren hükümsüz kalacak. Bu eserlerden bazıları hakkındaki yasak kararı, 63 yıl öncesine dayanıyor. 
KARARIN GEREKÇESİ 
Kayral, kararının gerekçesinde, yasaklama ve toplatma kararlarının, karar tarihlerine dayalı yayımlanan basımlarına ve nüshalarına ait olduğunu; daha sonraki basımlarda bir değişiklik olup olmadığı hususunda yapılmış bir araştırma veya yeniden yasaklama ve toplatma kararı elde edilemediğini; yasaklama kararlarının -özellikle mahkemelerce verilen- tarihleri itibariyle ulaşılamaz seviyede bulunduğunu; büyük kısmının içeriklerine ulaşılamasa da yayın isimlerinden yola çıkılmasında halen yürürlükte olmayan ve yeni TCK ile özel ceza yasalarımızda yaptırım altına alınmayan suç türlerine ait olduğunu vurguladı.