Pera Müzesi'nde "Uzun Cuma"
"Altın Çocuklar" ve "Flash-Back" sergileri süresince, Pera Müzesi her Cuma 18:00den 22:00ye kadar ücretsiz olarak ziyaretçilerine açık olacak.
Suna ve İnan Kıraç Vakfı Pera Müzesi, Altın Çocuklar 16. - 19. Yüzyıl Avrupasından Portreler ve Flash-Back, Yannick Vu & Ben Jakober, Yapıtlar  1982-2012  sergileri süresince Uzun Cuma uygulamasını hayata geçiriyor.  
Bu hafta, 30 Kasım Cumadan başlayarak, serginin ziyarete kapanacağı 6 Ocak 2013 tarihine kadar, Pera Müzesi her Cuma saat 18:00 - 22:00 saatleri arasında ücretsiz olarak sanatseverleri ağırlıyor.  
Uzun Cuma uygulamasında, Suna ve İnan Kıraç Vakfı Koleksiyonu  sergileri,  Pera Café ve Art Shop da 22:00ye kadar ziyaretçilerin hizmetinde olacak. 
Pera Müzesinin ilk kez, Gelman Koleksiyonundan Frida Kahlo ve Diego Rivera sergisi süresince hayata geçirdiği Uzun Cuma uygulamasına, Altın Çocuklar sergisi boyunca da sanatseverlerin yoğun ilgi göstermesi bekleniyor.