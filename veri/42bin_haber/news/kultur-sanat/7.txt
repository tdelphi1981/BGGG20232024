3D körlüğü de varmış
Avustralyalı yönetmen Beresford, dünya nüfusunun yüzde 20'sinin filmlerde 3. boyutu göremediğini belirterek, "Çünkü onların gözleri 3D'ye uygun değil" dedi.
 Bu yıl 49'uncusu düzenlenen Uluslararası Antalya Altın Portakal Film Festivali'nin konuğu olan Avustralyalı yönetmen Bruce Beresford, AA muhabirinin sorularını yanıtladı.
 Üç boyutlu filmleri çok sevdiğini ifade eden ve 3D filmleri ilk olarak 1950'li yıllarda izlediğini ve çok sevdiğini anlatan Beresford, şunları söyledi:
 ''Ama şimdi kimse hatırlamıyor onları. Üç boyutu çok seviyorum. Gelecekte bir 3D film çekmek isterim. Bunun hakkında planlarım da var, ancak 3D filmlerin uzun soluklu olacağını düşünmüyorum açıkçası. Çünkü 3D filmler birkaç kez geldi, gitti. 1920'lerde geldi ilk. 1950'lerde geldi sonra, yine kayboldu. O zamandan beri ortalıklarda görülmedi. Fakat şimdi tekrar dönüş yapıyor. Belki kalabilir, ama sadece birkaç film bunu kullanmaya devam edecek, bütün filmler 3D olmayacak. Bir istatistikte okumuştum. Dünya nüfusunun yüzde 20'si 3 boyutu göremiyor bile. Çünkü onların gözleri 3D'ye uygun değil. Yani izleyicilerin yüzde 20'lik kısmını camdan dışarı atın.''
  