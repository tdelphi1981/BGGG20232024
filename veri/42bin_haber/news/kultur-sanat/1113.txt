'Saraydan Kız Kaçırma' operası Çin'de
Devlet Opera ve Balesi (ADOB) tarafından sahneye konulan 'Saraydan Kız Kaçırma' operası, Çin'de sergilenecek.
ADOB, Wolfgang Amadeus Mozart'ın tüm dünyada farklı sahnelerde yüzlerce yıldır sergilenen 'Saraydan Kız Kaçırma' operasıyla 1-2 Mayıs'ta, Pekin'de, Çinli sanatseverlerin karşısına çıkacak.Yekta Kara'nın sahneye koyacağı eserde, orkestra şefliğini DOB Genel Müdürü Prof. Dr. Rengim Gökmen, koro şefliğini Lyubomira Aleksandrova, kostüm tasarımını Şanda Zipçi, dekor tasarımını da Çağda Çitkaya üstleniyor. Eserde Blonde rolünde Aslı Sesal, Ezgi Yıldırım, Deniz Boran, Konstanze rolünde Esra Çetiner, Feryal TÜrkoğlu, Eylem Demirhan Duru, Belmonte rolünde ise 
ADOB Müdürü Aykut Çınar, Arda Doğan, Murat Karahan, Erdem Erdoğan, sanatseverlerin karşısına çıkacak.
 
 -Selim Paşa aşkın önünde durmaz-
 
Esir cariye Konstanze'yi canlandıran Feryal Türkoğlu, 
yaptığı açıklamada, Türk esintilerinin yer aldığı eserin Pekin'de ilk kez yine Türkler tarafından sahnelenmesinden dolayı çok heyecanlı olduklarını belirtti.Türkoğlu, '2000 yılından beri bu eser DOB tarafından sahneleniyor. Ben 
de 13 yıldır bu eserde görevliyim. Bu zaman içinde yurt dışında Güney Kore, Estonya, Rusya gibi çok sayıda ülkeye gittik ve kendi kültürümüzden sahneler içeren eseri canlandırdık. Ancak 'Saraydan Kız Kaçırma' operası, Çin'de bugüne kadar hiç sahnelenmedi. Pekin prömiyerini yapacak Türk operası sayesinde Çin bu eserle tanışacak' diye konuştu. Prömiyeri Türklerin yapmasının çok kıymetli olduğunu ifade eden Türkoğlu, eserin Doğu ile Batı'nın bir sentezi olma özelliğini de taşıdığını söyledi. Kendisiyle birlikte Esra Çetiner, Feryal Türkoğlu ve Eylem Demirhan Duru'nun da Konstanze karakterine sesiyle can verdiğini dile getiren Türkoğlu, şöyle konuştu:
'Hikayemiz Selim Paşa döneminde geçiyor. Selim Paşa bir sefere çıkar ve gemi kazasında Konstanze ve hizmetçisi Blondchen'i kurtararak saraya getirir. Konstanze'yi saraya getiren Selim Paşa ona aşık olur ama Konstanze'nin Belmonte 
adında bir sevgilisi vardır ve onu unutamamaktadır. Aynı şekilde Belmonte de Konstanze'yi unutamamış ve peşine düşerek onu aramaya saraya gelmiştir. Selim Paşa birbirine ulaşan aşıkların aralarındaki sevgiden haberdar olduğunda 
kavuşmalarına engel olmak istemez. 'Aşkın önünde hiçbir güç duramaz' der ve onların kendi ülkelerine gitmelerine izin verir.'