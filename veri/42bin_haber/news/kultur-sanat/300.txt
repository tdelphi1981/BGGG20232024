"Bu da geçer ya hu"
Trabzon Devlet Tiyatrosu, "Bu da geçer yahu" adlı sezonun ikinci oyununu sahnelemeyi sürdürüyor. Uğur Saatçi'nin yazdığı, Barış Erdenk'in yönettiği oyunun dekoru Aytuğ Dereli, kostümleri Aylin Dinler, ışık tasarımı Nihat Bahar, dansları Sibel Erdenk, müzikleri ise Serdar Kurutçu tarafından hazırlandı.

Fatih Dokgöz, Birkan Görgün, Fatih Topçuoğlu, Banu Manioğlu, Utku Ölmez, Duygu Dokgöz ve Yavuz Topçuoğlu'nun rol aldığı oyun bugün ve yarın saat 20.00'de, 24 Kasım Cumartesi ise saat 15.00 ve 20.00'de Atapark Haluk Ongan Sahnesi'nde tiyatroseverin beğenisine sunulacak.

Oyunda, işgal yıllarında Anadolu yanarken İstanbul'da bir şeyler yapmanın çabası içinde olan insanların hikayesi konu ediliyor.

Trabzon Devlet Güzel Sanatlar Galerisi'nde 14 sanatçının çalışmalarının yer aldığı "14 Renk" adlı resim ve heykel sergisi yer alıyor. Sanatseverler, sergiyi 24 Kasım Cumartesi gününe kadar ziyaret edebilecek.