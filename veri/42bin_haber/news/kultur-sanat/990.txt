Washington Büyükelçiliği'nde caz esintileri
ABD'de ayrımcılığın en şiddetli olduğu dönemlerde kapılarını siyahi müzisyenlere açarak adını caz tarihine yazdıran Türkiye'nin Washington Büyükelçiliği'nin düzenlediği 'Ertegün Caz Serisi'nin bu yılki ilk konseri, yine tüm seyircilerden tam not aldı.
1940'lı yıllarda, aralarında daha sonra dünyanın en tanışmış müzisyenleri haline gelen bir grup siyahi caz sanatçısının enstrümanlarından çıkan nağmelerin yankılandığı büyükelçiliğin tarihi ve görkemli rezidansı, Washington'da '2013 yılı' serisiyle, geçen yıl olduğu gibi bu yıl da cazın merkezi olmaya devam ediyor.Siyahi müzisyenlere kapılarını açan o dönemki Türkiye'nin Washington Büyükelçisi Mehmet Münir Ertegün'ün oğulları ve Atlantic Records plak şirketinin kurucuları Ahmet ve Nesuhi Ertegün'ün anısını yaşatmak için düzenlenen konser serisinde, bu kez de dünyaca tanınmış vokalist Michael Mwenso sahneye çıktı. Mwenso, etkileyici sesi ve güçlü performansıyla izleyicilere tam bir 
müzik ziyafeti yaşattı. Washingtonlıların her zaman olduğu gibi yoğun ilgi gösterdiği konser, Washington'daki siyaset, sanat ve iş dünyasını bir araya getirdi. Siyahi Amerikalıların Tarih Ayı'nın (Black History Month) kutlandığı bir döneme denk gelmesi bakımından da özel bir anlam taşıyan konserde, Ulusal Amerikan Tarih 
Müzesi Müdürü John Gray de bir konuşma yaptı. Konsere, Kongre üyeleri Mark Meadows ve Steve Stockman, ABD'nin Uluslararası Dini Özgürlükler Özel Temsilcisi Susan Johnson Cook ve Smithsonian Enstitüsü'nden Amerikalı müzik kuratörü John Hasse'ın da aralarında olduğu çok sayıda davetli katıldı. Ertegün Caz Serisi'nin 2013 yılındaki ilk konseri, Türk mutfağından eşsiz lezzetlerin ikram edildiği resepsiyonla sona erdi. 'Ertegün Caz Serisi' konserleri, ırkçılığın 'hayal edilemeyecek kadar 
katı' olduğu, siyahilerin mekanlara arka kapıdan alındığı ve birçok yerde beyazlarla yan yana oturamadığı 1930 ve 1940'lı yıllar Washingtonu'nda Büyükelçilik kapısını caz müzisyenlerine sonuna kadar açan Türkiye'nin ikinci 
Washington Büyükelçisi Münir Ertegün ile oğulları Ahmet ve Nesuhi Ertegün'ün anısına veriliyor. Nesuhi ve Ahmet Ertegün, ırk ayrımcılığı nedeniyle siyahi vatandaşların 
şehrin büyük bölümüne giremediği dönemde onlarca siyahi caz sanatçısına prova yapmaları için Büyükelçilik Rezidansının kapılarını açmış, daha sonra ABD'nin en büyük plak şirketlerinden Atlantic Records'u kurarak, Ray Charles, Jesse Stone, Ben E. King, Neil Young ve Aretha Franklin gibi isimlerin meşhur olmasını sağlamıştı.O dönem bir güneyli senatör, öfkeyle, Büyükelçi Ertegün'e bir mektup 
göndererek, 'Herkes bu siyahların ne olduğunu ve nasıl muamele edilmesi gerektiğini biliyor ama siz bunları ön kapınızdan sürekli içeri alıyorsunuz. Bu garip bir durum değil midir?' sorusunu yöneltirken, Büyükelçi Ertegün senatörü hayretler içerisinde bırakan şu cevabı verdi: 'Evet, biz ön kapıdan alırız dostlarımızı her zaman, siz de gelirseniz kabulümüzsünüz ama arka kapıdan alır, 
ağırlarız.'Türkiye'nin Washington Büyükelçisi Namık Tan, Washington'daki görevine başladıktan hemen sonra bu hatırayı canlandırmak ve ABD tarihinin sorunlu bir 
döneminde Türkiye'nin siyahi Amerikalılara verdiği desteği en geniş şekilde kamuoyunun dikkatine getirmek amacıyla Jazz at Lincoln Center ve büyük amcası Türkiye'nin ABD'deki ilk büyükelçisi olan Muhtar Kent'in CEO'su olduğu Coca-Cola 
ile işbirliğine giderek caz konserlerini yeniden hayata geçirdi.