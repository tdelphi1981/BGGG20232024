"Sessiz Ev" Man Asian Edebiyat Ödülü'nün kısa listesinde
Nobel ödüllü yazar Orhan Pamuk, "Sessiz Ev" romanıyla Man Asian Edebiyat Ödülü'nün kısa listesine giren beş isimden biri oldu.
İngiltere merkezli uluslararası, alternatif yatırım yönetimi şirketi Man Group tarafından 2007'den bu yana verilen Man Asian Edebiyat Ödülü (Man Asian Literary Prize), bu yıl kısa listeye giren adayların kimler olduğunu açıkladı. 
Yayınlanmış 15 romanın bulunduğu uzun listeden seçilen beş eserden biri olan "Sessiz Ev", Orhan Pamuk'un 1983 tarihli romanı. 
Hindistan'dan Çin'e onlarca Asya ülkesinin vatandaşı olan veya orada yaşayan yazarların basılmış eserlerinin değerlendiğildiği yarışmadan birinci çıkacak eserin yazarına 30 bin, çevirmenine 5 bin dolar para ödülü verilecek.  
2012 Man Asian Edebiyat Ödülü Kısa Listesi 
"Between Clay and Dust" - Musharraf Ali Farooqi (Pakistan) 
"The Briefcase" - Hiromi Kawakami (Japonya) 
"Silent House" - Orhan Pamuk (Türkiye) 
"The Garden of Evening Mists" - Tan Twan Eng (Malezya) 
"Narcopolis" - Jeet Thayil (Hindistan)