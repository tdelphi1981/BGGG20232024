Genco Erkal, Sivas Katliamı'nı unutturmuyor!
Genco Erkal'ın Madımak Oteli'nde yaşananları ve mahkeme sürecini anlattığı "Sivas 93" belgesel oyunu, büyük beğeni toplayan güncellenmiş haliyle 26 Şubat Salı akşamı saat 20:30'da Kadıköy Halk Eğitim Merkezi'nde, 27 Şubat Çarşamba akşamı saat 20:30'da ise Kozzy Kozyatağı Alışveriş ve Kültür Merkezi'nde. Usta oyuncunun katliamın 20. yılı nedeniyle güncelleyerek hafızalardan silinmeyen katliamı tüm çıplaklığıyla gözler önüne serdiği belgesel oyun, bellekleri tazelemeyi amaçlıyor. 

Yakın dönem siyasi tarihimizin en sarsıcı olaylarından biri olarak Sivas Madımak Oteli'nde yaşananları ve sonrasında mahkeme sürecini film görüntülüleri eşliğinde tiyatro seyircisiyle buluşturan "Sivas 93"; aydınların yaşadıklarına, yazdıkları kitaplara, söyleşilere ve Sivas Davası tutanaklarına dayanıyor. 

Genco Erkal'ın yazıp yönettiği, ilk kez 2008 yılında sahnelenen ve 4 ödüle layık görülen belgesel oyun "Sivas 93"e, Fazıl Say'ın müzikleri tamamlayıcı oluyor. 

Giysi tasarımını Özlem Kaya'nın üstlendiği belgesel oyunda, Erkal'a sahnede Meral Çetinkaya, Yiğit Tuncay, Saliha Şirvan Akan, Cansu Fırıncı ve Cem Sürgit eşlik ediyor. 

Rekor sayılabilecek izleyici kitlesine ulaşan ve 205 kez sahnelenerek 90 bin seyirci tarafından izlenen "Sivas 93"; güncellenen haliyle 26 Şubat Salı akşamı saat 20:30'da Kadıköy Halk Eğitim Merkezi'nde, 27 Şubat Çarşamba akşamı saat 20:30'da ise Kozzy Kozyatağı Alışveriş ve Kültür Merkezi'nde tiyatro severlerle buluşuyor.

Bilgi için: www.dostlartiyatrosu.com