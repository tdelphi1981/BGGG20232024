İki ünlü sanatçıya Almanya'dan vize yok
12'nci Türk Film Festivali çerçevesinde Frankfurt'a gelen Türk Sineması' nın ünlü isimleri Müjde Ar ve Aytaç Arman'a onur ödülü verildi. İzzet Günay ve Halit Akçatepe ise vize engeli nedeniyle geceye katılamadı.
İsa DEVEÇEKEN - Kazım DOĞAN/  FRANKFURT 
Almanya'da Türk sinemasının ünlü isimleri arasında yer alan unutulmaz sanatçılarımız Müjde Ar ve Aytaç Arman'a Frankfurt 12'nci Türk Film Festivali'inde onur ödülü verildi. Türk Film Festivali çerçevesinde Frankfurt'a gelen Yeşilçam'ın unutulmayan sanatçısı Müjde Ar, sinevizyon gösterisindeki filmlerinden kesiti izlerken "Çok zaman geçmiş, o zamanlar çocukmuşum. Onur ödülü almak bir sanatçıya verilecek en güzel ve anlamlı ödül" diyerek onur ödülü almaktan memnun olduğunu belirtti. Güzelliğinden hiç bir şey kaybetmeyen Müjde Ar, eşi eski Kültür Bakanlarımızdan Ercan Karakaş ile birlikte geldiği galada "Tam 37 yıl geçti dile kolay" derken gözleri doldu. 10 yıl önce Türkiye'den Türk film festivali için gelen ilk misafir sanatçı olan Müjde Ar, "Ben artık bu festivalin iyice yerleştiğine, her geçen gün etkinliğini gücünü artırdığını gördüm. Her yıl geleceğim. Hüseyin Bey seni sinemaya katkılarından dolayı öpeceğim" dedi. 
VİZE ENGELİNİ AŞAMADILAR 
Müjde Ar ve Aytaç Arman'a ödüllerini Frankfurt Başkonsolosu İlhan Saygılı ile Frankfurt Türk Film Festival Komitesi Başkanı Hüseyin Sıtkı birlikte verdiler. Görev süresi dolduğu için ay sonunda Türkiye'ye dönüş yapacağını vurgulayan Frankfurt Başkonsolosu İlhan Saygılı, " Birbirinden değerli iki ünlü sanatçımıza onur ödüllerini vermenin onurunu ve gururunu yaşamaktan dolayı çok sevinçliyim" dedi. Hüseyin Sıtkı'nın "İzzet Günay ve Halit Akçatepe ise vize engeline takıldıkları için gelemedi. Kendilerine Türk sinemasına yaptıkları katkılardan dolayı onur ödülü takdim edecektik. Hessen Eyaleti Başbakan Yardımcıbı Adalet ve Uyum Bakanı Sayın Jörg-Uwe Hahn'da aracı olmasına rağmen vize verilmedi" diyen konuşmasını yapınca salonda büyük bir sessizlik oldu, adeta her şey bir anda durmuştu. Sıtkı konuşmasında " Festivalin gerçekleşmesinde başta Müjde Ar, Aytaç Arman ve diğer sanatçılarımız ve yönetmenlerimiz olmak üzere özellikle festival komitesindeki gönüllü çalışan arkadaşlarımıza, bizlere yardımcı olan herkese teşekkür ediyorum" dedi. Gecede ayrıca Frankfurt Belediyesi Uyum Dairesi Müdürü Narges Eskandari-Grünberg ile Hessen Eyaleti Adalet ve Uyum Bakanlığı Avrupa Birliği sorumlusu Dr. Michael Borchmann'da yaptıkları konuşmalarında Türk film festivalinin iki ülke arasında köprü ve vatandaşları arasında uyuma katkı yaptıklarını söylediler. 
SEVGİ SELİ 
400'ü aşkın seçkin davetlinin tıklım tıklım doldurduğu Frankfurt im Zoo Palais salonunda Müjde Ar ve Aytaç Arman adeta hayranlarının adeta sevgi seline uğradı. Güzel yıldız Ar ve yakışıklı sanatçı Arman hayranlarının imza isteklerini karşılayıp kendileriyle bol bol fotoğraf çektirdi. Türk Film Festivali çerçevesinde Frankfurt'a davet edilmekten mutlu olduğunu vurgulayan Aytaç Arman'da, "Benim aldığım en güzel hediyelerden birisi. Çok mutluyum" diye konuştu. Almanya'da yetişen tiyatro ve sanatçısı TV sunucusu Keziban İnal'ın sunduğu gecede sahne alan Rafet el Roman şarkılarıyla davetileri coştururken Avusturya'dan gelen Didem ve Sinem Balık kardeşlerde söyledikleri eserleriyle dinleyenleri büyülediler. 
KARDEŞ FİLM FESTİVALİ 
Galaya katılan Adana Büyükşehir Belediye Başkanı Zihni Aldırmaz ise geceye katılmaktan mutlu olduğunu belirtip, Frankfurt ile Adana film festivallerinin gelecekte birlikte hareket edeceklerini söyledi ve Türkiye'den getirdiği hediyeleri takdim etti. Başkan Aldırmaz, "Her iki film festivali arasında birlikte ortak noktalar var. Bizde gelecekte bu film festivaline katkı yapacağız" diye konuştu. 
- Onur ödülünü alırken duygulandı.Frankfurt Başkonsolosu İlhan Saygılı ve Frankfurt Türk Fim Festival Komitesi başkanı Hüseyin Sıtkı tarafından onur ödülünü alırken ünlü yıldız Müjde Ar duygulu anlar yaşadı. "Onur ödülü bir sanatçıya verilen en değerli ödül" dedi  
- Frankfurt 12. Türk Film Festivali'nde Aytaç Arman'a Onur Ödülü'nü Frankfurt Başkonsolosu İlhan Saygılı verdi. 
- Yoğun ilgi Frankfurt Film Festivali'i in açılış galasına 400'ü aşkın seçkin davetli katıldı. 
- Gala öncesi ünlü aktör Aytaç Arman ve güzel yıldız Müjde Ar'ı adeta ablukaya alan medya m ensupları ve hayranları imza almak ve resim çektirme yarışına girince zaman zaman itişme kalkışmalar oldu.  
- Frankfurt Türk film gestivaline konuk olarak davet edilen Miss Turkuaz 2012 birinci güzeli Damla Bingöl, Miss Turkuaz 2012 ikincisi Arzu Akyüz, Miss Turkuaz 2012 üçüncüsü Gülcan Polat güzellikleriyle göz kamaştırıp ilgi odağı oldular. 
VİZELERİ GECİKTİ 
Frankfurt Türk Film Festivali Komitesi Başkanı Hüseyin Sıtkı, festivale davetli sanatçılarımz İzzet Günay, Halit Akçatepe, film festivalinin İstanbul temsilcisi Serap Gedik ve senaristi, film eksperti Ali Can Sekmeç'nin vizeleri geciktiği için açılışa katılamadılar. Bu bizi ve bizimle birlikte sinemaseverleri üzdü. Kendilerine vize bu sabah verildi. Bugün gelecekler" dedi. 
Edinilen bilgiye göre, sanatçılar Almanya'ya gelebilmek için yaklaşık iki hafta önce İstanbul'daki Alman Başkonsolosluğu'na vize başvurusunda bulundu. Kendilerine geçen hafta Perşembe için randevu verildi. Ancak vize konusunda başkonsolosluktan kaynaklanan teknik sorun nedeniyle vizeleri derhal verilmedi. Teknik sorun olarak da pasaportlara yapıştırılan vizeleri hazırlayan cihazın arızalandığı kaydedildi. Araya haftasonu gireceği için gecikmeyi önlemek üzere üzere Hessen Eyaleti Başbakan Yardımcısı ve Uyum Bakanı Jörg-Uwe Hahn'a aracı olması için rica edildi. Bakan Hahn da durumu Berlin'de Dışişleri Bakanlığı'na aktardı. Ancak pazartesi sabahı başkonsolosluk teknik sorunun giderildiğini belirterek sanatçılara vizeleri verilmedi.