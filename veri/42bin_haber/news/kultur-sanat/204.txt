Reis Çelik'e Brüksel'den iki ödül
Reis Çelik'in senaryo ve yönetmenliğini yaptığı "Lal Gece", 39'uncu Brüksel Uluslararası Bağımsız Film Festivali'nde büyük ödülün sahibi oldu.
Festivalde en iyi film seçilen "Lal Gece", Reis Çelik'e de en iyi yönetmen ödülü kazandırdı. 
Gerçek bir öyküden yola çıkılarak yapılan, filmde, iki aile arasındaki kan davasını bitirmek için kendisinden yaşça çok büyük bir adamla evlendirilen kızın ilk gecesi hikaye ediliyor. Filmin başrol oyuncuları ise 62 yaşındaki damat rolünde İlyas Salman ve 14 yaşındaki çocuk gelin Dilan Aksüt. 
Daha önce katıldığı çeşitli uluslararası festivallerde en iyi film, en iyi kadın oyuncu ve en iyi erkek oyuncu ödüllerini alan Lal Gece 62'nci Berlin Film Festivali'nde de Kristal Ayı ödülünü kazanmıştı.