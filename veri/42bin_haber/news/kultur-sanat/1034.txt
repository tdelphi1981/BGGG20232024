Neşet Ertaş'ın hayatı kitap oldu!
TÜRK Halk Müziği sanatçısı Doç.Dr Erol Parlak, Neşet Ertaş'ın yaşamını anlattığı 'Garip Bülbül' adını verdiği adlı kitabının tanıtımını yaptı.
Kırşehir'de Makissos Otel'de yapılan tanıtım toplantısına, Belediye Başkanı Yaşar Bahçeci, Sanayi ve Ticaret Odası Başkanı Müfit Göçen, Esnaf ve Sanatkarlar Odları Birlik Başkanı Bahamettin Öztürk, İl Genel Meclisi Başkanı Şuayip Soysal, Belediye Meclis Üyeleri, Ahi Evran Üniversitesi öğretim görevlileri, siyasi parti ve sivil toplum kuruluşu temsilcileri, daire amirleri, Neşet Ertaş'ın akrabaları ve çok sayıda kişi katıldı.Kırşehir Belediye Başkanı Yaşar Bahçeci, İTÜ Türk Musikisi Devlet Konservatuarı Ses Eğitimi Bölüm Başkanı, aynı zamanda Türk Halk Müziği sanatçısı Doç.Dr. Erol Parlak'ın kitap tanıtımına ev sahipliği yapmaktan gurur duyduğunu söyledi. Başkan Bahçeci şunları söyledi:"Neşet Ertaş bu toprakların yetiştirdiği en önemli değerlerinden birisiydi. Aramızdan ayrılışı hepimizi derinden üzdü. Bedenen aramızdan ayrılsa da, ruhu, söylemleri bu topraklarda yüzyıllarca yankılanmaya devam edecek. Bundan hiç kimsenin şüphesi olmasın. Bizler de bu ruhu bu topraklarda böyle değerli hocalarımızla yaşatmaya çalışıyoruz. Kırşehir tarih boyunca ilim, bilim, kültür ve sanatın çok önemli bir merkezi olmuştur. Her dönemde çok önemli değerler yetiştiren topraklar olmuştur. Neşet Ertaş, Muharrem Ertaş , Aşık Said, Şemsi Yastıman ve diğer çok değerli üstatların tarihten gelen birikimlerin isimleri olduğunu söylemek istiyorum. Bu kitabın tanıtımını bizleri kırmayarak Neşet Ertaş'ın doğduğu topraklarda yapmasından dolayı tüm Kırşehirliler adına hocamıza teşekkür ediyorum."
Erol Parlak da, bu kitabı yazarken Kırşehir'e defalarca geldiğini, Neşet Ertaş ile birlikte kontrol ettiklerini anlatırken, "Böyle bir kitabın Kırşehir'de, üstadın doğduğu topraklarda onun hemşehrileri önünde yapma fırsatı verdiği için Belediye Başkanımız Yaşar Bahçeciye teşekkür ediyorum" dedi