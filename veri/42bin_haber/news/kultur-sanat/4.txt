Nobel Ödülü'nü reddedenler de var
Nobel Ödülü'nü istemeyenler olduğu gibi yaşadıkları ülkelerdeki liderlerin baskısıyla alamayanlar da var.
 İsveçli kimyager ve mühendis, dinamitin mucidi Alfred Nobel'in Stockholm'de 1896'da açıklanan vasiyetnamesiyle kurulan derneğin verdiği Nobel ödülleri 1901'den bu yana edebiyat, fizik, kimya, tıp ve barış alanında dağıtılıyor.
 Hayatı boyunca tüm resmi ödülleri almayı reddeden Fransız yazar Jean-Paul Sartre, 1964'te Nobel Edebiyat Ödülü'nü de geri çevirdi.
 1973'te Vietnam barışına yaptıkları katkıdan dolayı ABD Dışişleri Bakanı Henry Kissinger ile birlikte ödül aldığı açıklanan Vietnam Başbakanı Le Duc Tho o dönemde Vietnam'ın içinde bulunduğu durum nedeniyle ödülü almadı.
 Almanya Adolf Hitler hükumeti, Richard Kuhn (Kimya, 1938), Adolf Butenandt (Kimya, 1939) ve Gerhard Domagk'ın (Fizyololji veya Tıp, 1939) ödüllerini almasına izin vermedi. 1958'de Nobel Edebiyat Ödülü'ne layık görülen Boris Pasternak, Sovyetler Birliği'nin baskısıyla ödülü reddetti.
 Nobel Barış Ödülü'ne geçen yıl 241 aday gösterildi. Aday gösterilenlerden 53'ü örgüttü. Ödül, kadın hakları alanındaki faaliyetleri dolayısıyla Ellen Johnson-Sirleaf, Leymah Gbowee ve Tevekkül Karman'a verildi.
 2007'de İngiliz yazar Doris Lessing 87 yaşında Nobel Edebiyat Ödülü'nü aldı.
 Lawrence Bragg 1915'te 25 yaşındayken babası William Bragg ile Nobel Fizik Ödülü'ne layık görüldü.
 Nobel ödüllü en yaşlı kişi unvanına İtalyan Rita Levi-Montalcini sahip oldu. 1986'da Nobel Tıp Ödülü'ne layık görülen Levi-Montalcini 103 yaşında ve hayatta.
 1901'den bu yana verilen Nobel ödüllülerini iki kez ödül alan Marie Curie de dahil olmak üzere 44 kadın ve 786 erkek aldı.
  
  