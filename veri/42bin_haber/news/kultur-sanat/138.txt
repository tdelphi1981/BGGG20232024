Buket Uzuner: Herkes bir kutba çekiliyor
Bursa'nın Nilüfer İlçesi Belediyesi tarafından düzenlenen Kadın Hayata Yakın projesi kapsamında 640 kadınla bir araya gelen yazar Buket Uzuner, Türkiyede herkesin bir kutba çekildiğini belirterek, "Kadınların yan yana gelip Bu beden, beyin benim. İstediğimi okur, istedim gibi giyinirim. Ben istediğim için örtünüyorum dediği zaman Türkiyenin kurtuluşu olacağına inanıyorum" dedi.
Nilüfer İlçe Belediyesinin kadınlarda farkındalık yaratmak için 3 yıl önce 50 kadınla başladığı Kadın Hayata Yakın projesi 640 kadına ulaştı. Kayapa, Ürünlü, Görükle, Akçalar, Gölyazı, Çalı, Hasanağa, Gümüştepe köylerinde bulunan kadınlar 8inci kitaplarını okudular. Köylü kadınlar proje kapsamında yazar Buket Uzunerin Su romanını okuduktan sonra yazarla bir araya geldiler.

KURTULUŞ KADINLARIN ELİNDE

Yazar Buket Uzuner kadınlarla bir araya gelmeden önce gazetecilerin sorularını yanıtladı. Bursa gibi bir şehirde kadınların milyonlarca kitap okunması gerektiğini söyleyen Uzuner, gönüllü sivil toplum projelerinin önemli olduğunu kaydetti. 
Edebiyatın halkla birebir ilişkisi olması gerektiğini belirten Uzuner, "Kadınların eğitimlerine şans tanınmaması onları geriye itiyor. Kadınlar çok zeki. Bu gün çıkmazda görünen, parçalanan, herkesin bir kutba çekildiği Türkiyede kurtuluşun kadınların elinde olduğunu düşünüyorum. Kadınların örtülü, örtüsüz, dinli, dinsiz diye ya da başka dinlerden ayrılmamalı. Tam tersine bütün kadınların yan yana gelip Bu beden, beyin benim. İstediğimi okur, istedim gibi giyinirim. Ben istediğim için örtünüyorum dediği zaman Türkiyenin kurtuluşu olacağına inanıyorum" dedi. 

OBAMANIN SEÇİLMESİNİN NEDENİ KADINA VERDİĞİ DEĞER

Kadınlara fırsat verildiğinde erkeklerden çok kitap okuduğunu ve her yerde yer aldığını söyleyen Uzuner, "Obamanın yeniden seçilmesinin altında yatan en büyük önem kadınlara, diğer azınlıklara dini ya da cinsel azınlıklara değer vermesi. Artık öyle bir yüzyıla geldik kimse kendisini doğumdan ötürü gelen koşullar nedeniyle ikinci sınıf görmek istemiyor. Burada teknolojinin büyük rolü var" diye konuştu.