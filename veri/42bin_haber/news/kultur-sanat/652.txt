"Umut Işığım" Oscar ve Bafta'da parlıyor
Başrollerinde Bradley Cooper ve Jenniffer Lawrence’ın yer aldığı ve Robert De Niro’nun yardımcı erkek oyuncu olarak rol aldığı Umut Işığım, Oscar’a 8 dalda, BAFTA’ya 3 dalda aday oldu. 
Türkiye’de 4 Ocak’ta vizyona giren ve halen gösterimde olan Umut Işığım, Oscar ödüllerine en iyi film, en iyi erkek oyuncu (Bradley Cooper), en iyi kadın oyuncu (Jennifer Lawrence), en iyi yardımcı kadın oyuncu (JackiWeaver), en iyi yardımcı erkek oyuncu (Robert De Niro), en iyi yönetmen (David O. Russell), en iyi uyarlama senaryo (David O. Russell) ve en iyi kurgu olmak üzere toplamda 8 dalda aday olarak büyük ses getirdi.

Umut Işığım geçtiğimiz gün de BAFTA ödüllerinde en iyi uyarlama senaryo (David O. Russell), en iyi erkek oyuncu (Bradley Cooper), en iyi kadın oyuncu (Jennifer Lawrence) olmak üzere toplam 3 dalda aday olmuştu.  
David O. Russell geçen yıl Dövüşçü filmiyle de en iyi yönetmen dalında Oscar adayı olup, ödülü en iyi filmi alan TheArtist’in yönetmeni MichelHazanavicius’e kaptırmıştı. Yardımcı erkek oyuncu dalında aday gösterilen Robert De Niro’nun bu 7. Oscar adaylığı... Daha evvel 2 kez ödül kazanan ünlü oyuncunun bu sene de şansı çok yüksek görülüyor. 

Başrol oyuncularından Bradley Cooper’ın bu ilk Oscar adaylığı… Bradley Cooper aynı zamanda Altın Küre ve BAFTA ödüllerinde de adaylar arasında yer alıyor. Hollywood’un yükselen yıldızı Jennifer Lawrence’ın bu ikinci Oscar adaylığı... Daha önce 2010 yapımı Winter’sBone’da da en iyi kadın oyuncu adayı olan genç oyuncu, rol partneriBradley Cooper gibi BAFTA ve Altın Küre adayları arasında… Geçen yıl AnimalKingdom ile Oscar’a aday olan JackieWeaver’ın da bu ikinci adaylığı oldu.