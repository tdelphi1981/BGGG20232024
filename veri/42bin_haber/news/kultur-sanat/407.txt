Kerem Gibi
Caddebostan Kültür Merkezi, İstanbul
28.11.2012
20:30
Uyarlayan - Yöneten - Oynayan: Genco Erkal
Müzik: Fazıl Say
Giysi Tasarım: Özlem Kaya
Film Yapımı: Nurdan Arca Ajans 21 
Dostlar Tiyatrosunun oyunu "Kerem Gibi: Nâzım Hikmetle 35 Yıl", ilk 2010 Mart ayında Muammer Karaca Tiyatrosu'nda sahnelendi. Her sezon yeni oyunlarıyla gündemi etkileyen, bu sezon 200. kez sahnelenen Sivas 93 belgesel oyunu ile Madımak Otelde yaşananları hatırlatan, Marxın Dönüşü oyunu ile kapitalist sistemi kriz dönemi sorgulayan Genco Erkal, "Kerem Gibi: Nâzım Hikmetle 35 Yıl" oyunu ile tiyatro sahnesinde Nâzım Hikmetin şiir dünyasından izlenimleri; ozanın yaşamı, şiirleri ve görüntüleri aracılığıyla anlatıyor. 
Genco Erkal, belgesel-tiyatro ve şiiri buluşturarak, seyircileri Nâzım Hikmetin şiir dünyasında bir gezintiye çıkartıyor 
Genco Erkalın yönetip, oynayacağı, Nâzım Hikmetin şiirlerinden oluşan tek kişilik oyunda, Nâzım Hikmetin gençlik yılları, mahkumiyeti, hapishane yılları, açlık grevi, zorunlu sürgünlüğü, vatan hasreti, tüm dünyayı kucaklayan insan sevgisi, dünya barışı için mücadelesi, Kurtuluş Savaşı izlenimleri, XX. yüzyılın dünya ölçüsünde en büyük ozanlarından birinin yaşamı belgesel bir filmle bütünleşerek şiirsel bir destana dönüşüyor. 
Oyun aynı zamanda 1975 yılında, ülkemizde ilk şiir-tiyatro deneyimini gerçekleştiren Genco Erkalın Nâzım Hikmetle 35 yıllık yolculuğuna da tanıklık ediyor. 1975 yılında Nâzım Hikmetin Kerem Gibi oyununu uyarlayan Genco Erkalın, Nâzım Hikmetle geçen 35 yıllık serüveninden etkinlik görüntüleri de yer alıyor. 
Genco Erkalın tiyatroda Kerem Gibiyle başlayan Nâzım çalışmaları, 1981de Her Gün Yeni Baştan ve 1990da Merhaba ile sürdü. Daha sonra Mehmet Ulusoyla birlikte gerçekleştirdiği Sevdalı Bulut ve Genco Erkalın 17 yıldır sürekli oynadığı -Dostlar Tiyatrosu klasiği olan- İnsanlarım adlı oyunlar geldi. Arada İstanbul Tiyatro Festivalinde Nazımın 100. doğum yılı için sahnelediği Nazıma Armağan yer aldı.  
Genco Erkalın Nazım Hikmet çalışmaları, sadece Türkiyede değil New Yorktan Sydneye, Torontodan Selanike, Berline ve Parise uzandı. Türkçe dışında Fransızca ve İngilizce olarak sürdü. Nâzım Hikmetin dizeleri ve Fazıl Sayın müziği ile yaşam bulan Nazım Hikmet Oratoryosunda, Genco Erkal şiirleri anlatıcı olarak seslendirdi. 
Kerem Gibi: Nâzım Hikmetle 35 Yıl" baştan sona belgesel bir film eşliğinde oynanıyor. Nâzım Hikmetin hayat hikayesi, fotoğrafları ve film görüntüleriyle sahneye taşınıyor. Selanikten Moskovaya uzanan yaşamı ve memleket özlemi Nâzımın kendi dizeleriyle Genco Erkal tarafından tiyatro seyircisine aktarılıyor.