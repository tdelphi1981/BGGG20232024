Bitlisin karını sahneye taşıdılar
Bitlis Sanat Tiyatrosu, yoğun kar yağışı nedeniyme aylarca beyaz örtüyle kaplı kalan Bitlis'te kar çilesini sahneye taşıdı. 'Kar' isimli oyun, kar üstünde hazırlanan sahnede izleyiciyle buluşuyor.
'Kar' isimli tiyatro oyunlarını yine bir köyde kar üzerinde sahneleyen tiyatro ekibi bir yandan Bitlis'te yağan yoğun kar yağışına dikkat çekerken, bir yandan da özellikle kar yağışı nedeniyle köylerde çekilen sıkıntıları ve yaşanan olayları trajikomik şekilde aktarıyor. Bitlis'in karını ve köylerde çekilen sıkıntıları ekip olarak trajikomik şekilde sahneye taşıdıklarını belirten Bitlis Sanat Tiyatrosu ekibi üyesi Haydar Yılmaz, tiyatro oyununda yaşanan olayları birebir sahnelediklerini söyledi.