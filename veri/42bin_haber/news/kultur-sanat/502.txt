Mevlana'dan Aşk Çağrısı
Zeytinburnu Kültür ve Sanat Merkezi
17-31 Aralık
Hz. Mevlana'nın 739. Düğün Gecesi (Şeb-i Arus) münasebetiyle yarın açılacak Mevlana'dan Aşk Çağrısı sergisinde kadınların el emeği göz nuru eserleri sergilenecek. 
Zeytinburnu Belediyesi'nden yapılan açıklamaya göre, Hz. Mevlana'nın 739. Düğün Gecesi münasebetiyle 17-31 Aralık tarihleri arasında Mevlana'dan Aşk Çağrısı sergisi düzenlenecek. 
Sanatçı Kadınlar Platformu (SANKAD) üyesi 33 kadının, Zeytinburnu Kültür ve Sanat Merkezi'nde, sergilenecek yağlı boyadan ebruya, tezhipten hüsnü hata, katıdan çiniye, batikten minyatüre Mesnevi geleneğini ve vuslat çağrısını yorumlayan eserleri yer alıyor.