Boston finalistleri belli oldu
Kuzey Amerika'nın ilk Türk belgesel ve kısa film yarışması niteliğindeki Boston Belgesel ve Kısa Film Yarışması'nın finalistleri açıklandı.
29 Kasım 6 Aralık arasında yapılacak olan yarışmanın filmleri Boston Güzel Sanatlar Müzesi, Boston Üniversitesi ve Goethe Enstitüsü'nde gösterilecek. 170'e yakın başvurunun yapıldığı ödüllü yarışmada finalist olarak belirlenen toplam 36 belgesel ve kısa film gösterilecek. Jürinin yanı sıra izleyiciler de yarışma boyunca en iyi kısa film ve en iyi belgesel dallarında seyirci ödülleri için oy kullanabilecek. 
Bu yıl 7'ncisi düzenlenecek olan yarışmanın jürisinde Boston Güzel Sanatlar Müzesi'nin film küratörü Carter Long, Phoenix Gazetesi'nin film editörü Peter Keough ve Harvard Film Arşivi'nin direktörü Haden Guest yer alacak. Belgesel film dalındaki finalistler şöyle sıralanıyor: 
Beklemek (Bülent Öztürk), Bela Bartok'un İzinde (R. Yılmaz Atadeniz), Ben Uçtum Sen Kaldın (Mizgin Müjde Arslan), Bir Hayatı Masal Gibi Anlatmak (Hüseyin Karabey), Bu Hayattır? (Özgür Oruç), Büyük Anadolu Yürüyüşü (Hakan Tosun), Düşümdeki Uçurtma (Gülsün Sarıoğlu), Evcilik (Bingöl Elmas), Eyvah Babam Emekli Oldu (Bilgi Diren Güneş), Geçmiş Mazi Olmadı (Mehmet Özgür Candan), Hal: Karanlığın Meyvesi (Sıla Özsoy), Ilgar'ın Eteğinde (Deniz Sulan), Kovan (Gökçin Dokumacı), Maya (Rodi Yüzbaşı), Namus (Aysun Bademsoy), Rastgele Orsa (Hüseyin Bulut), Son Süngerci (Savaş Karakaş), Ucube: Kars'tan Bir Heykel Hikayesi (Erol Mintaş, Taylan Mintaş), Yuva (Ebubekir Çetinkaya), Yüz Karası Değil Ekmek Parası (Banu Acar) 
Kısa film dalındaki finalistler de şöyle sıralanıyor: 
Ağıt (Aydın Ketenağ), Ayna (Bedirhan Sakcı), Ayrılıklar (Ali Y. Akarçeşme), Buhar (Abdurrahman Öner), Descartes'ın Kuaförü (Gamze Hakverdi), Ekmek (Koray Sevindi), Hayal Bilyesi (Tuğçe Özdenoğlu), Kakafoni (Murat Düzgünoğlu, Vuslat Saraçoğlu), Köprü (Yönetmen Soner Sert), Musa (Serhat Karaaslan), Nolya (M. Cem Öztüfekçi), On (Ece Ger), Pilita (Miraç Atabey), Sessiz (L. Rezan Yeşilbaş), Üstümüzden Geçti Bulut (Yaşar Arif Karagülle), Vardiya 12-48 (Fatih Özdemir) 
1964'ten beri Boston'da faaliyet gösteren New England Türk Amerikan Kültür Derneği'nce (TACS-NE) düzenlenen yarışmanın ana sponsorluğunu Kültür ve Turizm Bakanlığı Sinema Genel Müdürlüğü, New York Kültür ve Tanıtma Ataşeliği, Turkish Cultural Foundation (TCF) ve Türk Hava Yolları yapıyor.