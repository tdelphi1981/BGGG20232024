Üvey evlat olmayız!
37 yıl önce kurulan ve Türkiyenin Türk musikisi alanında eğitim veren ilk konservatuvarı olan İTÜ Türk Musikisi Devlet Konservatuvarı kapılarını basına açtı.

Klasik Türk müziğinin efsane isimlerinden Prof. Dr. Nevzat Atlığdan Alaeddin Yavaşçaya, Türk halk müziğinin unutulmaz şahsiyetleri Nida Tüfekçiden Yücel Paşmakçıya Türk müziğine büyük hizmetler sunmuş nice üstatlar, hocalar ve öğrenciler gelip geçti İstanbul Teknik Üniversitesi Türk Musikisi Devlet Konservatuvarından... 38. yılını kutlayan konservatuar, dün kapılarını basın mensuplarına ilk kez açtı. Konservatuar Müdürü Prof. Adnan Koç ve bölüm hocaları eşliğinde sınıflar gezildi, atölyelerde enstrüman yapımları ve kayıt işlemleri gözlemlendi.
Eğlenceli bir gezi oldu
İTÜli öğrencilerin ise bir sürprizi vardı gazetecilere. Farklı sınıf ve bölümlerden öğrenciler sırayla ve birer şarkılık Türk Halk Müziği, Türk Sanat Müziği dinletisinde bulundular. Asıl sürpriz ise sona saklanmıştı; yöresel kıyafetler içindeki öğrenciler Türkiyenin farklı yörelerinden halk dansları sundular. Bu yönüyle gezinin görsel tarafı oldukça renkli ve kaynaşma içinde geçti. Kalabalık bir medya grubunun katılımıyla gerçekleşen basın gezisinden edindiğimiz sonuç şu: Bir dönem radyolarda çalınması dahi yasaklanan, dışlanan, hor görülen, nice badireler atlatan Klasik Türk Müziği artık üniversitelerimizde yavaş yavaş da olsa hak ettiği yeri alıyor. Gezi esnasında basın mensuplarının sorularını cevaplandıran Konservatuvar Müdürü Prof. Adnan Koç, Türk musikisinin geçmişte çalkantılı dönemler geçirdiğini bir kez daha vurguladı ve dedi ki Belki de buna bir tepki olarak sahiplenme adına bir yarım asır sonra böyle bir kurum açıldı. Ancak günümüzde de 50 civarında konservatuvar var. Bunun 5i Türk musikisi yapılanmalıdır. Diğer 45i devlet konservatuvarıdır. Maalesef çok da sert ifadeler kullanmak istemiyorum ama dünya üzerinde, kendi anavatanında üvey evlat muamelesi gören başka bir uygulama sanıyorum yoktur. Artık bunu istemiyoruz istemiyoruz diye konuştu.
Daha çok destek istiyoruz
 Türk musikisine karşı, hor görme, zaman zaman da önemsenmeme şeklinde ortaya konulan bakışın değişmesi gerektiğini vurgulayan Koç, 21. yüzyıla layıkıyla bu çalışmaları ulusal ve uluslararası alanda yapabilmemiz için destek şart. Batı müziği dediğimiz, Avrupa kökenli müziğe sağlanan imkanların eşit ve hatta daha fazlasının Türk müziğine sağlanması gerekiyor ifadelerini kullandı.
1976da açılan İTÜ konservatuvarı bugün 180 kişilik öğretim kadrosu ve 800 öğrencisi ile Türk müziği adına büyük bir aileyi oluşturuyor.