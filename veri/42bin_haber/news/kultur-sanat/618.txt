Umut Işığım vizyona giriyor
Başrollerini Bradley Cooper, Jennifer Lawrence ve Robert De Niro’nun paylaştığı tüm dünyanın merakla beklediği film Umut Işığım 4 Ocak 2013 Türkiye’de vizyona giriyor. 
Umut Işığım (Silver Linings Playbook) Toronto Film Festivali, Hollywood Film Ödülleri ve Los Angeles Film Eleştirmenleri Ödülleri’ndeki başarısının ardından Oscar’ın en önemli göstergesi olarak görülen Altın Küre’ye 4 dalda aday oldu.  
Ayrıca güzel oyuncu Jennifer Lawrence, Bradley Cooper ve Robert De Niro Umut Işığım’da gösterdikleri başarılı performanslarıyla birçok ödül aldılar. 
Yönetmenliğini David O Russell’in yaptığı romantik komedi tarzındaki film, hayatlarında kötü bir dönem geçiren komşuların tanışmasıyla, yaşamlarında yeni bir döneme geçişlerini konu alıyor.