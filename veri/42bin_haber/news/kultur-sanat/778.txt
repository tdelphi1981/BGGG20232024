Azerbaycanda Karakoça saygı günleri
GEÇEN yıl kaybettiğimiz Mihribanın şairi Abdurrahim Karakoç, Azerbaycanın başkenti Baküde 3 gün sürecek etkinliklerle anılacak.

Azerbaycan milletvekili Dr. Ganire Paşayeva’nın girişimiyle 7-9 Şubat tarihlerinde gerçekleştirilecek etkinliklerde “Abdurrahim Karakoç; ortak Türk edebi geçmişinden ortak Türk edebi geleceğine bakış” başlıklı konferanson yanısıra, ünlü şairin şiirleri seslendirilecek, kitapları, yazıları ve kültür-sanat anlayışı üzerine konuşmalar yapılacak. Etkinliklere Türkiye’den Karakoç’un oğlu Yrd. Doç. Dr. Enderhan Karakoç ve kızı Mihriban Karakoç Karasioğlu’nun yanısıra, AK Parti Manisa Milletvekili Doç. Dr. Selçuk Özdağ, Konya Meram Belediye Başkanı Dr. Serdar Kalaycı, edebiyat araştırmacıları Doç. Dr. Mehmet Ünal, Doç Dr. Mehmet Ünal, Dr. Lütfü Şehsuvaroğlu, Dr. Hikmet Babaoğlu, oyuncu Ahmet Yenilmez de katılacak.