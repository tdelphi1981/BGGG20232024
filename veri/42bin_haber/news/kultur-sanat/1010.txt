Trabzon'da tiyatro hız kesmiyor!
Trabzon Devlet Tiyatrosu (TDT), 'Pembe Kadın' ve 'Islık Sever Max' adlı oyunları sahnelemeye devam ediyor.
Hidayet Sayın'ın kaleme aldığı, Uğur Keleş'in yönettiği 'Pembe Kadın' adlı oyunda, Elif Şeker Saka, Kadri Özcan, Ceyhun Gen, Emre Ön, Didem Özkavukçu, Nazlı Ceren Argon, Sinem Bilgin ve Mert Hürol rol alıyor. Dekor tasarımı Güven Öktem, giysi tasarımı İnci Kangal, ışık tasarımı ise 
Yüksel Aymaz'a ait oyunda, Pembe adlı kadının gelenekleriyle hayata, ağaya ve sisteme karşı verdiği savaş hikaye ediliyor. Oyun bugün ve yarın saat 20.00'de, 2 Mart Cumartesi ise 15.00 ve 20.00'de Haluk Ongan Sahnesi'nde tiyatroseverlerle buluşacak. TDT ayrıca, 'Islık Sever Max' adlı çocuk oyununu da sahnelemeyi sürdürüyor.
Carsten Krüger ve Volker Ludwig'in yazdığı, Meriç Gök'ün Türkçeye çevirdiği, Birkan Görgün'ün yönettiği 'Islık Sever Max' adlı oyunda Emre Ön, Sinem Bilgin, Dalya Filmci, Birkan Görgün ve Yavuz Topçuoğlu rol alıyor.Dekor ve kostümleri Aytuğ Dereli, ışık tasarımı Muharrem Boran, müzikleri Emin Serdar Kurutçu'ya ait oyun, 3 Mart Pazar 13.00'de Atapark Haluk Ongan Sahnesi'nde tiyatroseverlerle buluşacak.Oyunda, her gün aynı işleri büyük bir can sıkıntısıyla yapan beş arkadaşın her zamanki gibi aynı yerde, aynı bankta oturmaları ve o sırada oradan 
geçen oyuncunun kendilerine bir teklif sunmasıyla gelişen olaylar konu ediliyor.