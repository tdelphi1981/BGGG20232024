Müzeler bayram etti
Kurban Bayramında vatandaşlar, müzelere ve ören yerlerine akın etti. Dört gün süren tatil boyunca 329 bin 555 kişi müze ve örenyerlerini gezerken, 2011e göre ziyaretçi sayısında da yüzde 32lik artış sağlandı.
Bu ziyaretten elde edilen gelir ise 2 milyon 572 bin 358 lira oldu. Gelirde de bir önceki yıla göre yüzde 77lik artış yakalandı. Kültür ve Turizm Bakanlığı, 25-28 Ekim tarihleri arasında gerçekleşen Kurban Bayramında müze ve ören yerleri ziyaretlerinin bilançosunu açıkladı. Bakanlık, 6-9 Kasım 2011 tarihindeki Kurban Bayramına göre bu yıl ziyaretçi sayısında yüzde 32, gelirde de yüzde 77lik bir artış yakaladı. İstatistiklere göre ziyaretlerin en yoğun gerçekleştiği şehir İstanbul oldu. 136 bin 371 kişinin geldiği yedi İstanbul müzesinde, geçen yıla göre yüzde 47lik bir ziyaretçi artışı sağlandı.  
İstanbulu ise geçen yıla göre yüzde 56 artışla 58 bin 914 kişinin ziyaret ettiği Kapadokya, yüzde 19 azalmaya karşın 31 bin 514 kişilik ziyaretçi sayısı ile Efes, yüzde 5lik artışla 22 bin 184 kişinin ziyaret ettiği Alanya müzeleri ve yüzde 66lık artışla 21 bin 595 kişinin gezdiği Kemer müzeleri takip etti. En çok ilgiyi ise 55 bin 480 ziyaretçi ile Topkapı Sarayı Müzesi gördü. Saray böylece 2011e göre yüzde 47lik bir ziyaretçi artışına sahne oldu. Sarayın Harem Dairesine de 13 bin 671 ziyaret yapıldı. Sarayın bu ziyaretlerden elde ettiği gelir de 812 bin 998 lira oldu. Geçen yıl Kurban Bayramında 342 bin 349 lira gelir sağlayan Topkapı Sarayı Müzesi, buna göre yüzde 87lik bir artış yakalamayı başardı. Harem Dairesinde ise yüzde 62lik artış oldu. Ayasofya Müzesi ise 51 bin 597 ziyaretçi ile 590 bin 851 lira gelir elde ederek, yüzde 79luk bir artış yakaladı. Efes ören yerini gezmeye gelenlerin sayısı da 21 bin 943 oldu. Efes de bu ziyaretlerden 154 bin 860 lira gelir elde etti. 
Müze ve ören yerlerini Kurban   Bayramında 329 bin 555 kişi ziyaret etti. 
2.5 milyon lira gelir elde edildi.  İstanbulda müzeleri 136 bin kişi ziyaret etti.   
En çok ilgiyi Topkapı Sarayı Müzesi gördü.