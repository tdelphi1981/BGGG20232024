"İstanbul mükemmel bir set"
İtalya'nın yüksek tirajlı gazetelerinden La Repubblica, İstanbul'u, son dönem çekilen yüksek bütçeli filmlere evsahipliği yapması üzerine inceledi.
Gazetenin, Türkiye'yi yakından tanıyan yazarı Marco Ansaldo tarafından Düşünceler ve yorumlar bölümünde kaleme alınan makalede, İstanbul'un ekonomik, jeopolitik ve turizm açısından önemi ve giderek cazibe bir şehir haline gelmesi, çeşitli örneklerle İtalyan okuyuculara aktarıldı. 
İstanbul mükemmel bir set başlıklı yazıda, İstanbul'un Doğu ile Batıyı birleştiren bir çekim merkezine dönüştüğü ve soğuk savaş döneminde Moskova'da çekilen casusluk filmlerinin yeni adresi haline geldiği belirtildi. İstanbul'un Moskova'nın yerini aldığı, gizemli ve gizlerin bir şehri olarak ön plana çıktığının anlatıldığı makalede, tarihi kentin stratejik ve jeopolitik açının yanı sıra televizyon ve sinema izleyicileri için de cazibe merkezine dönüştüğünün altı çizildi. 
Makalede, Türkiye'den esen bu yeni rüzgarın, İstanbul'da çekilen Daniel Craig'in başrolde oynadığı James Bond Skyfall ve Liam Nielson'un başrolünde olduğu Taken filmlerine yansıdığı, bunun yanı sıra, Muhteşem Yüzyıl gibi pek çok Türk dizisinin de Arap Yarımadası ve Balkanlar'ı kasıp kavurduğu anımsatıldı. 
Türkiye için yaşanan bu gelişmelerin ülkenin yeniden doğuşuyla ilgili olduğu dile getirilen makalede, Bu genel iyileşme, Recep Tayyip Erdoğan'ın partisinin iktidara yükselişiyle başladı, ekonomik kalkınma ile devam etti ve ülkenin büyümesi uluslararası düzeyde bir siyasi aktör olması ile belgelendi değerlendirmesinde bulunuldu. 
Makalede, Avrupa Birliği Bakanı ve Başmüzakereci Egemen Bağış'ın, Türkiye, batının en doğusu, doğunun da en batısı, İstanbul ise Asya'nın en Avrupalı, Avrupa'nın da en Asyalı şehri. Avrasya'daki yegane pozisyonu ile Türkiye'nin global bir aktör haline geldiğini ve bu kombinasyonun Türkiye'yi Avrupa için stratejik bir varlığa dönüştürdüğü yorumlarına da yer verildi. 
Makalenin son bölümünde, Boğaz'a bakan bu metropolün günümüzde birçok önemli jeopolitik senaryonun doğal arka planı olduğu, bunun da nedeninin kentin, Doğu- Batı, Asya- Avrupa arasında buluşma noktası olduğu kaydedilirken, Boğaz iki dünya arasındaki sınırı temsil ediyor, bu iki kıtayı bölen Türk şehrinde Batı ve Doğu, birbirlerini itiyorlar ancak kaçınılmaz bir biçimde birbirlerinin cazibesine kapılıyorlar denildi.