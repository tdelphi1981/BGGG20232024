Lady Gaga, Rusya'da +18
Rusya meclis alt kanadı Duma milletvekili Anton Belyakov, Lady Gaga konserine aşırı cinsel içerikli olmasından dolayı yaş sınırlaması getirilmesini önerdi.
Milletvekili Ria Novostiye yaptığı açıklamada, Lady Gaganın Dünya turnesi kapsamında 9 Aralık St. Petersburg ve 12 Aralıkta Moskovada düzenleyeceği konserlerle ilgili Rusya Başsavcısı, Moskova ve St. Petersburg savcıları, Moskova Belediye Başkanı Sergey Sobyanin, St. Petersburg Valisi Georgy Poltavchenko, Kültür Bakanı Vladimir Medinskye bir takım istekler gönderildiğini söyledi. 
Belyakov, kendisine gelen bazı vatandaşların skandalları ile meşhur pop-divasının verdiği konserlerin kendi dini duygularını etkileyebileceğini söylediklerini belirtti. 
Belyakov, "Onların isteklerini dikkatle inceledim. Öncelikle konser sırasında şarkıcının Judas isimli klipinin de yayınlanması bekleniyor. Dünya turnesi kapsamında bazı ülkelerde gösterilen bu klipte Lady Gaga, Mary Magdalene görüntüsünde biri Judas (Yahuda) diğeri İsa Mesih rolündeki aktörlerle küvette birlikte yıkanma sahnesindeki hareketleri inananların duygularını rencide ediyor" dedi.  
Ayrıca videoya Rus yasaları çerçevesinde bakıldığında, Hristiyan inancına hakaret ve inanlara küfür gibi algılanabileceğini de ifade eden Belyakov, bazı ülkelerde ve Güney Korede protestolar nedeniyle konserlere 18 yaş sınırı getirildiğini söyledi. 
Hatırlanacağı üzere Lady Gaga, Müslüman muhafazakar kesimin protestolarının ardından Endonezya konserini iptal etmişti. 
 