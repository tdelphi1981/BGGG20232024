Gazaliyi anlamak için üç kitap
GAZALİ, İslam düşünce tarihinin en dikkat çekici isimlerinden biri. Dolayısı ile fikirleri ve eserleri, kendinden sonra gelenleri etkilemiş ve referans alınmış bir alim.

Onun kelam, felsefe, tasavvuf ve fıkıh gibi disiplinlerin tarihinde bir dönüm noktası teşkil ettiği, hatta eserleri ile İslam toplumlarının dini algılayış ve yaşayışında da derin izler bıraktığı bilinen bir gerçek. İşte böylesi bir alimin dünyasına eğilen üç kitap yayınlandı geçenlerde. İkisi Klasik Yayınları’ndan biri de Küre’den çıktı. Klasik’ten çıkan ‘Gazali’nin Felsefi Kelamı’ Frank Griffel imzasını taşıyor. Griffel, Yale Üniversitesi’nde İslam Araştırmaları Bölümü’nde görev yapan bir isim.Griffel kitabında Gazali’nin ilmi mirası üzerinden yorum yöntemlerine odaklanıyor. Klasik’ten çıkan bir başka kitapta ise Osman Demir, Gazali’nin ‘İtikadda Orta Yol’ isimli eserini tercüme ediyor. Küre Yayınları’ndan çıkan ‘Gazali Konuşmaları’ ise 2011 yılında Bilim ve Sanat Vakfı Medeniyet Araştırmaları Merkezi tarafından düzenlenen Gazali sempozyumunda sunulan tebliğleri bir araya getiriyor. Kitapta tebliği yer alan isimler ise şöyle sıralanıyor: İlhan Kutluer, Ömer Türker, Fehrullah Terkan, Fatih Toktaş, H. Yunus Apaydın, Osman Demir ve Ekrem Demirli. Bu kitapta da Gazali’nin felsefe ile ilişkisinin mahiyeti, onun felsefeye yönelik eleştirel tavrı gibi konular ele anlıyor.