Rahmet Uysal toprağa verildi
İSTANBUL'daki evinde kendini iple asarak yaşamına son veren tiyatro oyuncusu Rahmet Uysal'ın cenazesi memleketi Mersin'de toprağa verildi.
Türkiye'nin ender kadın neyzenlerinden olan 26 yaşındaki Rahmet Uysal için merkez Mezitli İlçesi'ndeki Ulu Cami'nde düzenlenen törene İçişleri Bakanı Yardımcısı Osman Güneş, Adana Valisi Hüseyin Avni Coş, Niğde Valisi Alim Barut, Mersin Vali Vekili Orhan Eyövge, Büyükşehir Belediye Başkanı CHP'li Macit Özcan, yakınları ile 500 kişi katıldı. Tiyatro oyuncusu Rahmet Uysal'ın cenazesi kılınan cenaze namazının ardından Mezetli İlçesi'nin Cemilli Köyü'ne götürülerek köy mezarlığında gözyaşları arasında toprağa verildi. 
Cenazede güçlükle ayakta duran Mülkiye müfettişi baba Mustafa Uysal, anne Ayşe Uysal ve kardeşi Ahmet Uysal, başsağlığı dileklerini kabul etti.