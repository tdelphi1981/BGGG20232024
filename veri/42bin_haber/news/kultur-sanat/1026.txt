Türk filmleri Münih'te
Almanya'nın Münih kentinde düzenlenecek 24.Türk Film Günleri yarın başlıyor.
Gasteig Kültür merkezinde vizyona girecek 'Entelköy Efeköy'e Karşı' filmi ile açılışı yapılacak etkinlikte, film öncesi 'Nazım Müzik Dörtlüsü' Ege yöresinden müzik dinletisi sunacak.Film günlerine, Entelköy Efeköy'e karşı filminin yönetmeni Yüksel Aksu, başrol oyuncusu Ayşe Bosse ile filmde misafir oyuncu olarak yer alan Yeşiller 
Partisi Eşbaşkanı Claudia Roth'un da katılacağı ifade edildi.'Sinema Türk' film merkezinden yapılan açıklamada, hafta süresince gösterilecek uzun metrajlı filmler arasında 'Yeraltı', 'Siirt'in sırrı', 'Babamın sesi', 'Cennetteki çöplük','Tepenin ardı', ' Zerre',' Ana dilim nerede', ' Gelecek Uzun Sürer', 'Telvin', 'Menekşeden Önce'nin bulunduğu belirtildi. Film günlerinde gösterilecek kısa metrajlı filmlerin ise ' Mahya', 
 'Sessiz', 'Bugün yok', 'Tufandan önce' ve 'Mi Hatice' olduğu ifade edildi. Türk sinemasında öne çıkan gelişmelerin edebiyatçı ve sinema yazarı Banu 
Özdemir tarafından anlatılacağı söyleşi bölümünde ise sinema severler oyuncu ve yönetmenlerle bir araya gelip görüşme imkanı bulacak.