Ansen sizi sinemanın büyülü dünyasına davet ediyor
Microbigs serisi bu kez sinema tarihinin ölümsüz karakterleriyle büyüleyecek.
Dünyanın en önemli galerilerinden Marlborough Gallery  Haunch of Venison, Opera Gallery, Galerie Michael Schultz, MaM-Mario Mauroner Contemporary Artın da yer alacağı Contemporary Istanbula, Galeri x-ist ünlü sanatçı Ansen  ve 16 özel  isim katılacak. Bu yıl fuara, sanat gündemini sarsan Migrobigs serisine eklediği dünyaca tanınmış sinema yönetmenleri ile aktörlerin ölümsüz rollerine can verdiği seçkileri ile katılan  Ansen, ayrıca  fuarda yer alacak olan dijital eseri ile  de sanat tutkunlarını büyüleyecek. 
İstanbulu Dünyanın önemli sanat merkezlerinden biri haline getirme çalışmalarında en görkemli etkinliklerinden biri olan 7. Contemporary İstanbulda yer alacak Galeri x-ist standında, Ansenin yanı sıra, koleksiyonerlerin özel takip ettikleri Ali Elmacı, Fatih Alkan, Ahmet Polat, Bahadır Baruter, CANAN, Banu Birecikligil, Cem Dinlenmiş, Ceren Oykut, Ekin Saçlıoğlu, Erkut Terliksiz, Lale Tara, Nalan Yırtmaç, Nuri Kuzucan, Seda Hepsev, Sena ve Serkan Adının yapıtları yer alacak. 
x-ist standı içerisinde Türkiyenin özel isimleri arasında yer alan Ansen için ayrılan özel bölümde, sanatçı 2011 yılında önemli politikacılar ve devlet adamları ile başladığı Microbigs serisine eklediği el yapımı küçük heykellerinin yenilerini sergileyecek. 
Ansen, Dünya sinema tarihinde "Kült  Yapım" niteliği taşıyan filmlerin yönetmenlerini ve aktörlerini, bu yapımlardaki ölümsüz rollerini ve beyaz perdeden hafızalarımıza yerleşen karakterlerini  tekrardan canlandırarak, bir nevi  "ustaları"na saygı duruşunda bulunacak. 

Fırınlanmış kil, plastik ve el yapımı kıyafetler kullanılarak üretilen heykellerin boyutları 40 cm ila 60 cm aralığında olacak. Ansen, Microbigs serisi kapsamında bugüne kadar Obama, Papa XVI Benedict, Saddam Hüseyin, Tayyip Erdoğan gibi politik figürleri ele almıştı. Bu fuarda ise izleyici ile buluşacak figürlerin arasında Kuzuların Sessizliği filminden Dr. Hannibal Lecter karakteri ile Anthony Hopkins, Baba filminden Don Vito Carleone karakteri ile Marlon Brando gibi aktörlerin heykelleri yer alacak. 
Ansenin Microbigs serisine ilaveten fuarda yepyeni bir dijital işi de yer alacak.  Intensive Care başlıklı yapıtında sanatçı, hükümetin bir takipçi ya da izleyicirolüne bürünerek kadın bedeni ve sağlığı ile ilgili yasal/kurumsal düzenlemelerle hakimiyet kurması ve uyguladığı çağ dışı yöntemlerle bireysel hak ve özgürlükleri yok saymasını konu alıyor.  
x-ist Contemporary İstanbul 2012de ayrıca bünyesine yeni katılan iki fotoğrafçının yapıtlarını da sergiliyor. İlk kez bu fuarda yapıtlarını sergileyecek olan 1983 doğumlu genç yetenek Fatih Alkan, negatif film kullandığı fotoğraflarında, sahneleri kısa film gibi kurguluyor. Daha önce İstanbul Modern ve  Foam Muzesi (Hollanda) gibi önemli kurumlarda yapıtları sergilenen Ahmet Polat ise fuarda Kemals Dreambaşlıklı serisinden bir seçki sunuyor. Polat, bu serisinde cumhuriyet sonrası Değişen Türk gençliğinin farklı yönlerini Atatürkün beklentileri doğrultusunda Hollandalı-Türk kimliğinden dolayı tarafsız olarak ele alıyor. 
Fuar ile eş zamanlı olarak x-istte Çukur başlıklı yeni sergisi açılacak olan Ekin Saçlıoğlu, bu sergiden bir seçki ile fuarda yer alacak. 22 Kasım  15 Aralık tarihleri arasında görülebilecek olan sergi, çukur üzerine düşünmeyi , onunla duygusal ve zihinsel bir hesaplaşmayı kurgu-gerçek ikilemi üzerinden işliyor. 
Erkut Terliksiz ileride kitap projesinde kullanacağı desenlerinin ilk bölümünü sergiliyor. Bilinçaltının yansımaları niteliğindeki bu seri ilk kez bu fuarda gösterilecek.

Ali Elmacı ise fuarda ilk kez sergileyeceği yeni serisi Resimli Türk Tarihinin ilk parçası Fetih ile karşımıza çıkıyor. Elmacı, fetih kavramını işgal olarak yorumladığı bu serisinde, büyük şehirlerin güç sembolü kurum ya da kişilerin kendilerini ölümsüzleştirmek adına şehrin kültürünü yok sayarak herkese ait olan mekanı estetik değerlerden yoksun dev yapılarla işgal edilmesini, Türkiye ve sanat tarihinden referanslarla eleştiriyor.  
Eylül ayında x-istte sergilenen Senin Ailen Bir Yalan Yavrum sergisinin devamı niteliğindeki yapıtlarıyla fuarda yer alacak olan Bahadır Baruter, karşı duruş sergilediği aile kavramını gösterilmeyen gerçekleri ile ele alarak seyirciyi kendi ile yüzleştiriyor. Baruter, sıcak, sevecen, güvenli görünen aile ortamlarının iç yüzünü ironik bir yaklaşımla resmediyor.  
Lale Tara ise kameranın önünde kendisini temsilen kullandığı suretlerle yarattığı öykülere bir yenisini eklediği  yeni serisinden 'Salome' adlı yapıtı ile Contemporary İstanbulda.

 
Seda Hepsevin Erkekçe Bakım başlıklı yeni desen serisi, temsil ettikleri cinsiyet kurgusunu bozan erkek kozmetik ürünlerini resmediyor. Devrik ambalaj ve sıvıların yarattığı hikayeler, Hepsevin mizahi bakış acçısı ile erkeksi karizmaya ihaneti anlatıyor. 
Mevcut resim yüzeyine uygun resim üretmek yerine yüzeyi de kurguya uygun olarak şekillendiren Cem Dinlenmiş, fuara bir dizi kelimeyi anlatan işaretleri tabela formunda dokuz panelde bir araya getirdiği yepyeni yapıtı ile katılıyor.  
Nalan Yırtmaçin fuarda yer alacak olan Uykuda adlı eseri en temel insan hakkı olan barınmayı ve ceşitli sebeplerle göç etmek zorunda bırakılan insanları konu alıyor. Sanatçı, tarihte ve günümüzde aç gözlülüğün en ağır bedelini onların ödediğine dikkat çekiyor. 
Sena ise fuarda yer alacak Şaman ve Gölge adlı desenlerinde insan ruhunun aydınlık ve karanlık iki yarısını kendine has simgesel anlatımı ve deneysel malzeme kullanımı ile resmediyor.  
Öznel dünyasının gerçeküstü karakter ve hikayelerini çocuksu bir anlatımla resme yansıtan Banu Birecikligil fuar icin özel olarak ürettiği bir seri ile karşımıza çıkıyor.  
Yazısız karikatürü resim dünyası ile birleştiren Ceren Oykut ise yaşadığı yer ve hayattan biriktirdiklerini, kişisel sembolleri haline gelen gündelik Türkiye sahneleri ile birleştirerek kağıt üzerine aktarıyor.  
Fuarda ayrıca Nuri Kuzucan, CANAN ve Serkan Adının da son dönem yapıtları görülebilecek.