41 Adımda Hüsamettin Koçan
Türk resminin usta isimlerinden Hüsamettin Koçanın eserleri İş Sanat Kibele Galerisinde sanatseverlerle buluşuyor.

Sanatçı kişiliğiyle akademik kariyerini birlikte sürdüren sanatçılardan Hüsamettin Koçan’ın ‘41 Adım’ başlıklı retrospektif sergisi İş Sanat Kibele Galerisi’nde açıldı. Koçan’ın üretim serüvenini anlatan sergide, sanatçının en belirgin dönemlerinden seçilmiş örnekler, 38 yıllık zengin bir sürekliliği, çağdaş Batı sanatından yerel kültürlere, resimden heykele uzanan renkli bir geçmişi gözler önüne seriyor. Serginin önemli bir özelliği de sanatçının son dönemde yaptığı metal heykellerin ilk kez günışığına çıkarılması. Koçan’ın ‘41 Adım’ı, paleontolojik katmanlardan Selçuklu’ya, Osmanlı’dan Cumhuriyet’e, Anadolu’nun birikimlerini özgün bir dille anlatan ‘Fasiküller’ serisi ile başlıyor. Ardından gelen dönemler ise ‘Antipaslar’, ‘Efkâr Kırıkları’, ‘Körler İçin Resimler’, ‘Şaman’ın Gizemi’, ‘Yüz Göz Resimleri’ ve ‘Tuz Tadı’ serilerinde anlatılıyor. 
Fatih Akıncıları şehitleri anıyor 
FATİH Akıncıları Derneği, yarın akşamı Eyüp Feshane Kültür Merkezi’nde, Şehidler Gecesi düzenliyor. Derneğin, her yıl düzenlediği geceye bu yıl Gazze’den Filistin İslami Cihad Hareketi’nin Siyasi Büro Şefi Muhammed El Hindi, İslami Cihad Gençlik Sorumlusu İbrahim Al Hasayna, Filistin Evleri Derneği Sorumlusu Nahed Hegazy’nin katılacak . Program 20.00-23.00 saatleri arasında gerçekleşecek.