Bayramda Mevlana Müzesi'ne ziyaretçi akını
Türkiye'nin en fazla ziyaret edilen müzelerinden Mevlana Müzesi'ni Kurban Bayramı ve 29 Ekim Cumhuriyet Bayramı tatili boyunca 42 bin 293 kişi ziyaret etti.
 Ayasofya ve Topkapı Müzesi ile Efes Ören Yeri'nden sonra en fazla ziyaretçi alan Mevlana Müzesi'ni, her yıl yüz binlerce kişi ziyaret ederek, Mevlana'nın sandukası başında dua ediyor.
 Geçen yıl toplam 1 milyon 735 bin 424 kişinin gezdiği Mevlana Müzesi, bu yıl Kurban Bayramı ve Cumhuriyet Bayramı'nda da ziyaretçi akınına uğradı.
 AA muhabirinin müze yetkililerinden aldığı bilgiye göre, 4 günlük Kurban Bayramı süresince müzeyi 30 bin 427 kişi ziyaret etti. 6 günlük bayram tatili boyunca gelen ziyaretçi sayısı ise 42 bin 293 oldu.
 Ziyaretçilerin 8 bin 544'ünü yabancı turistlerin oluşturduğubildirildi.
  
 Müzeyi geçen yıl 4 gün olan Kurban Bayramı tatilinde 18 bin 500 kişinin ziyaret ettiği, bu yıl ziyaretçi sayısındaki artışta Konya-Ankara Yüksek Hızlı Tren seferlerinin etkili olduğu kaydedildi.