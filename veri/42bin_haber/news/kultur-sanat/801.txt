Alkışlar 'Hükümet Kadın'a
 
 Cumhuriyet Yüksek Öğrenim Kız Öğrenci Yurdu yararına gerçekleşen galaya ilgi büyük olurken, Türk Kadınlar Konseyi Derneği Başkanı Işılay Saygın, oyunculara teşekkür plaketi verdi.
 
 Başrolünü Demet Akbağ’ın oynadığı filmin senaryo yazarlığını ve yönetmenliğini ise Sermiyan Midyat yaptı. 8 çocuklu Midyatlı sıradan bir kadın iken, kendini Midyat Belediye Başkanı olarak bulan Xate karakteri ile gala izleyicisinden tam not alan filmin oyuncularından Demet Akbağ gösterim öncesi yapılan söyleşide, "Ben de İzmirli sayılırım. Çok güzel bir film ortaya koyduğumuzu düşünüyoruz. İzleyincede anlayacaksınız" dedi.
 
 İZMİR GALASININ GELİRİ KIZ ÖĞRENCİ YURDUNA
 
 "Hükümet Kadın" isimli filmin İzmir galası için bir açıklama yapan Devajans Başkanı Erhan Gölbey, "Türk Kadınlar Konseyi Derneği İzmir Şubesi, Cumhuriyet Yüksek Öğrenim Kız Öğrenci Yurdu yararına gerçekleştirdiğimiz İzmir galasında toplanan rakam yurt için çok önemli bir gelir olmayacak. Ama önemli olan İzmirlilerin dikkatini yurdumuza destek olmaya çekmek. Biz bunu başarıyorsak bu bizim için mutluluk verici" dedi.
 
 Eray ARPAŞİN/ İZMİR, (DHA)