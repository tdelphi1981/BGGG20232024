Kutlu Doğuma özel kültür günleri
Kaynak Kültür Yayın Grubu ve Samanyolu Eğitim Kurumları, Kutlu Doğum vesilesiyle Ankarada üç gün sürecek bir dizi etkinlik düzenliyor.
Ankara Kültür Günleri adıyla gerçekleştirilecek etkinliklerin adresi ise Yenimahalle Samanyolu Kültür ve Kongre Merkezi.

25, 26 ve 27 Ocak tarihlerinde yapılacak organizasyonun merkezinde bazı yazar ve akademisyenlerin çeşitli konularda vereceği konferanslar var. İlk gün Türk Musikisi Sanatçısı Ertuğrul Erkişinin vereceği konserle başlayacak Kültür Günlerinde konferansların yanı sıra Kutsal Emanetler Fotoğraf Sergisi, Kitap Sergisi, Eski Mekke-Medine Fotoğrafları Sergisi, Ressam Yazdani Resim Sergisi, Gönülden Yansımlar Sergisi, Kuran-ı Kerim Hat Sergisi, Okur-Yazar Buluşması, Çağın Ölüm Tuzakları Karikatür Sergisi ve Kermes etkinlikleri de gerçekleştirilecek.

Ankara Kültür Günlerinde 26 Ocak Cumartesi günü Ali Demirel, İslamda Kadının Yeri; Ali Ünal, Kuranı Okuma ve Anlama; Prof. Dr. Suat Yıldırım, Hadislerin Korunması ve Kuranı Anlamadaki Rolü; Dr. Ergün Çapan, İslamda Ticari Ahlak; Naci Tosun, Gönüllüler Hareketi; Pazar günü de Kemal Gülen, Tarihe Düşen Notlar; Yılmaz İndi, Cennetten Bir Köşe: Aile; Prof. Dr. İrfan Yılmaz, Peygamber Efendimizin (sallallahu aleyhi vesellem) Tıp ve Koruyucu Hekimlikle İlgili Tavsiyeleri; Seyit Erkal, Risale-i Nuru Okuma ve Anlama ve Mehmet Ali Şengül ise, İman Kulluk Şuuru başlıklarıyla birer konferans verecek. Kültür Günlerine katılacak olan yazarlar, konuşmalarından sonra okuyucuları için kitaplarını da imzalayacaklar.