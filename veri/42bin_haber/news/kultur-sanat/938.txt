İstanbul DT : Çirkin oyununda çarpık ilişki yok!
İstanbul Devlet Tiyatrosu sahneye koydukları Çirkin adlı oyunla ilgili bir açıklama yaptı.Açıklamada 'oyunda ensest bir ilişki yok. Aynı oyuncu hem kadının sevgilisi hem de oğlu rolünde'denildi.
Çirkin adlı oyunun, yapısı gereği, her oyuncu iki rol canlandırmaktadır. Aynı oyuncu hem kadının oğlu, hem de kadının sevgilisi olarak iki karakteri canlandırmaktadır. Yani oyuncunun canlandırdığı iki ayrı rol, tek bir karakter olarak algılanmış ve haber yapılmıştır. Bahsi konu olan sahne, kadının sevgilisi ile olan sahnedir. Anne-Oğul ilişkisi gibi bir durum söz konusu değildir.Devlet Tiyatroları repertuvarı gereği sahneye koyacağı oyunlarda gereken titizliği göstermek zorunda olduğunun bilincinde ve sorumluğunda bir sanat kurumu olarak, oyunun sahnelenme aşamasında her türlü yanlış anlamaya meydan vermeyecek hassas yaklaşımı benimsemiş bir kurumdur.