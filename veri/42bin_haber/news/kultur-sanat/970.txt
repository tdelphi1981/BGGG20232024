Borusan Filarmoni Orkestrası'ndan ikbahara özel iki konser
Borusan İstanbul Filarmoni Orkestrası (BİFO), 7 Martta vereceği konserde klasik müziğin iki büyük ismini konuk ediyor. İngilterede orkestral müziğin önde gelen yorumcularından James Juddın BİFOyu yöneteceği konserde, kendisinden korkusuz diye söz edilen genç Alman çellist Daniel Müller-Schott, BİFO eşliğinde sahnede olacak.
Borusan İstanbul Filarmoni Orkestrası, ilkbahara Yüzyıl Dönümünde İngiltere konseriyle başlıyor. İngiliz şef James Juddın BİFOyu yöneteceği, 7 Martta gerçekleştirilecek konserin solisti, genç Alman viyolonselci Daniel Müller-Schott. Geçtiğimiz yıla damgasını vuran ve düzenlediği etkinliklerle sanatın gündeminden düşmeyen ülke, İngilterenin üç önde gelen bestecisi Williams, Elgar ve Deliusun en sevilen yapıtları da bu konseri tamamlayan diğer önemli unsurlar olacak. Dinleyici ile kurduğu duygusal ve entelektüel bağ ile kuşağının en iyi çellistlerinden biri kabul edilen Daniel Müller-Schott, şubat ayındaki Japonya turnesinin ardından ayağının tozuyla İstanbullu klasik müzikseverlerle buluşuyor. Müller-Schott, konserde James Judd yönetimindeki BİFO eşliğinde, Elgarın repertuarındaki yapıtlarından biri olan Viyolonsel Konçertosunu Matteo Goffriller yapımı 1727 Ex Shapiro çellosu ile seslendirecek. Vladimir Ashkenazyden Christoph Eschenbacha, Sir André Previnden Jukka-Pekka Sarasteye dünyaca ünlü şeflerle çalışan, aralarında New York Filarmoni, Oslo, Münih, Londra ve BBC Filarmoni, Boston, Chicago ve San Francisco Senfoni ve Academy of St. Martin in the Fieldsın da bulunduğu dev orkestralarla konserler veren Daniel Müller-Schott, virtüözitesinin yanı sıra henüz keşfedilmemiş eserleri çello repertuarına kazandırma konusundaki çalışmalarıyla adından söz ettiriyor. Aralarında Berlin Filarmoni, Rotterdam Filarmoni, Amsterdam Kraliyet Concertgebauw Orkestrası, İngiliz Oda Orkestrası, Kraliyet Filarmoni, Londra Senfoni ve Fransız Ulusal Orkestrasının da bulunduğu dünyanın en prestijli topluluklarıyla Tokyodan Praga sayısız konser veren şef James Judd yönetimindeki BİFO, konserde Vaughan Williamsın The Wasps uvertürü, Deliusun On hearing the first cuckoo in springi ve Elgarın Engima Varyasyonlarından bir bölümü seslendirecek. BİFOnun Yüzyıl Dönümünde İngiltere konseri, 7 Mart 2013 Perşembe akşamı 20.00de Lütfi Kırdar UKSS'de gerçekleştirilecek. Borusan İstanbul Filarmoni Orkestrası (BİFO) konserlerinin biletleri tüm Biletix satış kanallarından temin edilebiliyor.