Tarkana Burdur Gölü'ne destek verdiği için hediye
Belediyenin Alaca Dokumları Atölyesi'nde dokunan hediyeler, önümüzdeki günlerde Tarkan'a ulaştırılacak. Burdur Gölünün korunması için çalışmalara destek veren Tarkan, geçen yıl temmuz ayında Burduru ziyaret etmiş, Doğa Derneği üyeleriyle birlikte göl kıyısında incelemelerde bulunmuştu.
Burdura gelerek göldeki kurumaya dikkat çekmek için destek veren şarkıcı Tarkana Belediye, ipek gömlek ve fular hediye edecek. 

Belediyenin Alaca Dokumları Atölyesi'nde dokunan hediyeler, önümüzdeki günlerde Tarkan'a ulaştırılacak. Burdur Gölünün korunması için çalışmalara destek veren Tarkan, geçen yıl temmuz ayında Burduru ziyaret etmiş, Doğa Derneği üyeleriyle birlikte göl kıyısında incelemelerde bulunmuştu. Tarkan, gölün korunması için tüm Türkiye'ye çağrıda bulundu. Üretilen ürünlerin saf ipekten yapıldığını belirten Alaca Dokuma Atölyesi Sorumlusu Emel Erte, "Eskiden bizim dedelerimizin giydiği Göynek biçimince dikildi. Kendi desenimizi koyduk. Dokuyucularımız dokudular. Dikiş sorumlumuz Nilgün hanım da dikişini yaptı. Gömlek ve fular yeni dizaynımız." dedi. 

Tarkanın Burdur Gölüne dikkat çekmek Burdura geldiğini anlatan Burdur Belediye Başkanı Sebahattin Akkaya da sanatçının aniden geldiği için bir hediye hazırlayamadıklarını söyledi. Belediye tezgahlarında özenle dokunan gömlek ve fuları hediye olarak hazırladıklarını aktaran Başkan Akkaya şunları söyledi: "Biz de kendilerini Burdur Belediyesi olarak teşekkürlerimizi sunacağız. Bayanlarımızın el emeği, göz nuru ile dokumuş oldukları ipekten yapılan gömlek ve fuları kendisine hediye etmek istedik."

Özenle dokunan hediyeler, 80 günde tamamlandı. Gömleğin özelliği ise Burdura has desenleri ve terletmemesi.