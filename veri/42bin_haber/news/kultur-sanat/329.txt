Seray Vural, Mitos Logos Sergisi’nde!
Resimlerinde yaşanan hayatlardaki katmanları sembolize ederek, sanatseverleri içsel bir yolculuğa sürükleyen Seray Vural, 26 Kasım-7 Aralık tarihleri arası Mimar Sinan Üniversitesi Bomonti Kampusu Bedri Rahmi Eyüpoğlu Sergi salonunda düzenlenecek MİTOS – LOGOS sergisine ‘Sarı Hüzün’ adlı eseriyle katılıyor.
 İstanbul Devlet Güzel Sanatlar Akademisi'nden 80’li yıllarda mezun olanların katıldığı sergide yer alan ‘Sarı Hüzün’ isimli eseri ile  Seray Vural, zamanın yaşamda bıraktığı tortuları, izleri ve hisleri vurguluyor. Bunu yaparken kişinin kendisi dışındakiler üzerinde de zamanın  ve yaşanmışlıkların etkilerini sorguluyor.
 Sergide; insanlığın, toplumsal ve kültürel dünyasını, geçmişten günümüze taşıyan, tüm efsaneler, söylenceler ve semboller toplamı MİTOS ile yaşamı anlamlandırma deneyimlerini dile getiren LOGOS kavramlarını anlatan sanat eserleri yer alıyor.
  