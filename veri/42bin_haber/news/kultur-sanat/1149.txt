Orhan Pamuk'un da finalist olduğu yarışmanın galibi hangi yazar?
Asyalı romancıların eserlerinin değerlendirmeye alındığı Man Asian Edebiyat Ödülü yeni sahibini buldu. Malezyalı yazar Tan Twan Eng, İngilizce kaleme aldığı "The Garden of Evening Mists" adlı romanıyla 2012 Man Asian Edebiyat Ödülü'nün sahibi oldu.
Roman, yazarına 30 bin dolar para ödülü de kazandırdı.
Ödülün 5 yazardan oluşan finalistleri arasında, Sessiz Ev (Silent House) adlı romanıyla Orhan Pamuk da yer alıyordu.
İngiltere'nin en önemli edebiyat ödüllerinden Man Booker'a da sponsor olan Man Group'un desteklediği Man Asian Edebiyat Ödülü, 2007 yılından bu yana veriliyor ve etkinliğin bu yıldan itibaren yeni bir sponsor aradığı belirtiliyor.
Man Asian Edebiyat Ödülü'nde, Asyalı yazarların İngilizce kaleme aldığı ya da İngilizceye çevrilmiş eserleri değerlendirmeye alınıyor.