Hitchcock oyuncusuna tecavüze kalkışmış
Korku sinemasının en ünlü ismi, İngiliz yönetmen Alfred Hitchcockun Kuşlar filmindeki baş kadın oyuncusu Tippi Hedreni cinsel ilişkiye zorladığı öne sürüldü.
Amerikalı ünlü özyaşamöyküsü yazarı Donald Spotonun birçok ünlüyle yaptığı röportajlarda anlatılanlara göre, Hitchcock, Hedreni ilk kez 1961de karısıyla çay içerken bir reklamda gördü. O sıralar 31 yaşında, dul ve bir çocuk annesi olan Hedren, modellik yaparak geçimini sağlamaya çalışıyordu. Onu çok beğenen Hitchcock, hemen temsilcilerini gönderip sözleşme imzalattı. 
Daha sonra meşhur Kuşlar filminin çekimlerine başladılar. Çekimlerde Hedrenin giyiminden yiyip içtiğine kadar her şeyine karışan yönetmen, başroldeki aktör Rod Taylorın bile ona dokunmasına izin vermiyordu. Bir gün Hedreni oteline bırakmak için otomobiline alan Hitchcock, yapım yardımcısı ve asistanının şaşkın bakışları arasında onun üzerine çullanıp öpmeye başladı. Çok şaşıran Hedren otomobilden zorlukla kaçtı. 
Hedrenin kendisini reddetmesi üzerine Hitchcock Kuşlar filminde ona saatler süren, yüzlerce kez tekrar yaptırdığı çekimlerle işkence etti. Doktor, bayılan Hedreni tekrar oynatmaya çalışan Hitchcocka Kızı öldürmek mi istiyorsun diye çıkıştı. Sözleşmesini iptal etmek isteyen güzel yıldızı ise, Hiçbir yerde iş bulamazsın. Kariyerini mahvederim diye tehdit etti.