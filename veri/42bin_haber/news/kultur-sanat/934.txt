En büyük kukla festivali İzmir'de başlıyor!
Dünyanın en büyük kukla festivallerinden biri olarak gösterilen İzmir Uluslararası Kukla Günleri'nin 7 Mart'ta başlayacağı bildirildi.
Festival direktörü Selçuk Dinçer yaptığı yazılı açıklamada, 7 Mart 6 Nisan 2013 tarihleri arasında düzenlenecek festivale bu yıl 23 ülkeden 41 kukla tiyatrosu grubunun katılacağını, 45 oyunun sergileneceğini, 200'ün üzerinde gösterim yapılacağını belirtti.Kapalı mekanlarda gerçekleşecek gösterimleri 50 bine yakın seyircinin 
takip etmesini beklediklerini kaydeden Dinçer, açık alan etkinlikleriyle birlikte toplam katılımcı sayısının 200 bini bulacağını tahmin ettiklerini ifade etti.Bu yıl festivale Türkiye'de ilk kez gösteri yapacak olan dünyanın en ünlü 
kukla tiyatrosu topluluklarından Sandglass Theatre (ABD), Hugo & Ines (Peru), Teatro Gioco Vita (İtalya), Theater Waidspeicher ve Familie Flöz'ün (Almanya) katılacağını belirten Dinçer, farklı yaş gruplarına hitap eden oyunların 
sergileneceğini kaydetti.Dinçer, İzmir'in dünyanın en önemli kukla merkezlerinden biri olma yolunda hızlı adımlarla ilerlediğine dikkati çekerek açıklamada şu ifadelere yer 
verdi: 'Dünyanın en büyük birkaç kukla festivalinden birini İzmir'de düzenliyoruz. Şimdi yapmamız gereken İzmir'de kukla sanatı adına ciddi üretimler yapılmasını sağlamak.Bu çabalar kısa sürede İzmir'i bu alanda büyük markalaştıracaktır.'