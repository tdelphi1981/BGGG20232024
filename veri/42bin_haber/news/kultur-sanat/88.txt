Bulgaristan Türkiyeye 400 eser iade ediyor
Kültür ve Turizm Bakanı Ertuğrul Günay, Türkiyeden çıkış yaptıktan sonra Bulgaristan sınır kapılarında yakalanan 400 eseri almak üzere Bulgaristana geldi. Eserler arasında Akdeniz mermerinden yapılan Roma Dönemine ait 98 santimetre yüksekliğinde bir heykel de bulunuyor.İki ülke Kültür Bakanları geçen ay ikili bir kültür anlaşması imzaladı. Anlaşma sonrasında Bulgaristan Kültür Bakanı Vejdi Raşidov, Bakan Günayın Bulgaristana gelmesi halinde ülkesinde yakalanan tarihi eserleri vereceğini açıkladı. Bu doğrultuda Bakan Günay, karayoluyla Bulgaristana gitti.    400 ESER VERİLECEK   Bu doğrultuda akşam saatlerinde Bulgar Bakan Raşidov, Bakan Günaya 400 eserin iadesini gerçekleştirecek. İade edilecek tarihi varlıklar arasında, milattan sonra ikinci yüzyıla işaretlenen Roma Döneminden kalma bir başsız kadın heykeli de var. Heykelin Egeden çıktığı tahmin ediliyor. Bakanlık, eserin nereden bulunduğuna dair bir araştırma gerçekleştirecek.    Heykel, Lesovo Sınır Kapısında gümrük kapısı görevlileri tarafından yapılan bir aramada, Türk plakalı kamyonda ele geçirildi. İki bakan arasında eser iadesinin yanı sıra karşılıklı kültür merkezleri açılması için de bir protokol imzalanması bekleniyor.      YILBAŞINDAN ÖNCE SÜPRİZ   Edirnede yemek molası veren Bakan Günay, burada gazetecilerin eserlerin iadesi ile ilgili sorusunu şöyle yanıtladı:   Biz bu çerçevede komşu ülkelerle işbirliği yapmaya çalışıyoruz. Bizim coğrafyamızdan geçmiş yıllarda çok sayıda haksız yöntemlerle eserler götürülmüş. Önümüzdeki süreçte karşılıklı yapacağımız restorasyon çalışmaları da var. Yılbaşından önce eserlerle ilgili daha güzel haberlerimiz olacak.              