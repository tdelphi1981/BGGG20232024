'ENKA Kültür Sanat Buluşmaları' başlıyor
24. Yıl ENKA Kültür Sanat Buluşmalarında; "ENKAda Tempo, Allegro!" Sadece müzik etkinliklerinden oluşan ve 13 Kasım  18 Aralık 2012 tarihleri arasında gerçekleşecek.
ENKA İbrahim Betil Oditoryumunda, birbirinden farklı sanatçılar ve yüksek müzikalitedeki konserlerle, birçok sanatseveri bir araya getirecek olan ENKAda Tempo, Allegro! günleri için geri sayım başladı. 
24. Yıl ENKA Kültür Sanat Buluşmaları kapsamındaki ENKAda Tempo, Allegro; solistliğini Gökhan Aybulusun yaptığı, Cem Mansur şefliğindeki, Anadolu Üniversitesi Senfoni Orkestrasının Listz Akşamı konseri ile başlıyor. İdil Biretin piyano resitali ile müzik şöleni yaşatacağı etkinlik programında; Şirin Pancaroğlu yönetimindeki Cafe Tango da Latin esintilerini yanı başımıza taşıyor. İlginç müzikleri ve farklı tarzı ile müziğin ayrık otu olan Nil Karaibrahimgilin şarkılarıyla herkesi eğlendireceği 24. Yıl ENKA Kültür Sanat Buluşmalarında; viyolonsel ve piyano ikilisi Dilbağ Tokay ve Emine Serdaroğlu da, verecekleri konser ile sanatseverleri aynı çatı altında topluyor.    

İstanbul Devlet Opera ve Balesinin Wolfgang ve Lorenzo müzikli oyunuyla sona eren ENKAda Tempo, Allegroda çocuklar da unutulmuyor. BT Müzikevi projesi olan Dansa Davet; Neşeli Pazarlarda çocukları Bay Majör ile keyifli bir yolculuğa çıkıyor.    
ENKA İbrahim Betil Oditoryumunda koltuk sayısının sınırlı ve yerlerin numarasız olması nedeniyle, önceden rezervasyon yaptırılması öneriliyor. Dileyen katılımcılar, her etkinlik öncesi saat 19:00da Taksim  AKM önünden kalkacak ücretsiz servis ile etkinlik merkezine ulaşabiliyorlar. Etkinlik bitiminde ise, ENKA İbrahim Betil Oditoryumundan kalkacak servis, konukların Taksim  AKMye ulaşımını sağlıyor. Servisten yararlanabilmek için etkinliklerden en az iki gün önce ENKA ile bağlantıya geçerek rezervasyon yaptırılması yeterli.