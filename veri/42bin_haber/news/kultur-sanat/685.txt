"7. Kısadan Hisse” KISA FİLM GÜNLERİ
Bu yıl 7.si düzenlenecek olan “Kısadan Hisse” Kısa Film Günleri bu yıl yine Türk Sineması’na yaratıcı isimlerin katılması ve sinema sektörüne tanıtılması amacıyla başlıyor. 
Gençlerin sanatsal duyarlılıklarının geliştirilmesine katkıda bulunabilmeyi ve kabul edilen tüm filmlerin sergilenmesini amaçlayan festival 01 - 04 Mart 2013 Tarihlerinde Bahçelievler Belediyesi – Necip Fazıl Kısakürek Kültür Merkezi’nde düzenlenecek.  
Kısa Film Günleri’ne ulusal bünyede tüm profesyonel ve amatörler; kurmaca, canlandırma, deneysel, belgesel ve animasyon türlerinde üretilmiş filmleri ile katılabileceklerdir. Filmin daha önceden bir festivale katılmış olması ya da herhangi bir festivalde ödül kazanmış olması Kısa Film Günleri’ne katılmasına engel değildir.  
Kısa Film Günleri’ne son başvuru tarihi 22 Şubat 2013’dür. Kabul edilen filmler ise 26 Şubat 2013’de tüm katılımcılara bildirilecektir. Kısa Film Günleri’ne kabul edilen tüm filmlerin gösterimi yapılacak ve eser sahiplerine katılım belgesi verilecektir. Kısa Film Günleri kapsamındaki panel, söyleşi, workshop, özel gösterim ve kokteyl gibi etkinliklerle amatör ve profesyonel katılımcılar arasında iletişim sağlanacaktır. Ayrıca amatör sinemacıları ve sinema topluluklarını bir araya getirerek fikirlerini paylaşabileceği bir buluşma hedeflenmektedir.