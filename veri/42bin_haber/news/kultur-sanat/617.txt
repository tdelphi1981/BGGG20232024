Patti Page hayatını kaybetti
Amerikalı şarkıcı Patti Page, 85 yaşında Kaliforniya'da hayatını kaybetti. Menajeri Michael Glynn, Page'ın San Diego'da bir süredir kaldığı huzur evinde dün gece yaşamını yitirdiğini açıkladı.

Glynn, 2 yılı aşkın süredir sağlık sorunlarıyla uğraşan şarkıcının kalp krizinden ölmüş olabileceğini dile getirdi.

Dünyada 100 milyondan fazla satan Page, 50 albüme imza atmıştı.

ABD'de, 1952'de piyasaya çıkardığı "How much is that Doggie in the Window", sanatçının en ünlü eserlerinden biri olarak biliniyor.

Şarkıcıya gelecek ay yapılacak Grammy ödül töreninde "Yaşam boyu başarı" ödülü verilecekti.