Genç iletişimciler ödüllendirildi
AYDIN Doğan Vakfının (ADV) düzenlediği 24üncü Genç İletişimciler Yarışmasında 19 ödülle en başarılı üniversite olan Akdeniz Üniversitesi İletişim Fakültesi öğrencileri, üniversite yönetimince de ödüllendirildi. AÜ Rektörü Prof. Dr. İsrafil Kurtcephe, "Sizler her şeyi hak ediyorsunuz. Sizinle gurur duyuyorum" dedi.
Aydın Doğan Vakfının nitelikli medya çalışanı ve yöneticisi yetişmesine katkı sağlamak amacıyla üniversitelerin iletişim fakülteleri öğrencileri arasında düzenlediği 24üncü Genç İletişimciler Yarışmasında 6 birincilik, 7 ikincilik, 6 üçüncülük alarak Türkiyenin en başarılı üniversitesi olan Akdeniz Üniversitesi İletişim Fakültesi öğrencileri için Hukuk Fakültesinde tören düzenlendi. 
Konferans Salonundaki törene, Antalya Vali Yardımcısı Recep Yüksel, AÜ Rektörü Prof. Dr. İsrafil Kurtcephe, Rektör Yardımcısı Prof. Dr. Muharrem Kılıç, İl Emniyet Müdür Yardımcısı Akif Aktuğ, Ak Parti İl Başkanı Mustafa Köse, Konyaaltı Kaymakamı Bayram Yılmaz, Antalya Gazeteciler Cemiyeti Başkanı Mevlüt Yeni, Antalyadaki medya temsilcileri ve çok sayıda davetli katıldı. 
ZİRVEDE KALMAK ZORDUR AMA 
Törende konuşan AÜ Rektörü Prof. Dr. İsrafil Kurtcephe, "Akdeniz Üniversitesi, son yıllarda her alanda elde ettiği başarılarla zoru başarabilecek bir kapasite ve birikimde olduğunu göstermiştir. Sizler her şeyi hak ediyorsunuz. Sizinle gurur duyuyorum. Geçen yıl zirveye çıktınız. Zirveye çıkmak zordur ama zirvede kalmak daha da zordur. O zirveye şans eseri çıkmadığınızı bu sene başarı alanınızı ve ödül sayınızı artırarak bütün Türkiyeye ispat ettiniz" dedi. 
İletişim Fakültesi öğrencilerine önümüzdeki yıl için fakülte binası sözü veren Prof. Dr. Kurtcephe, bu başarının ardından eksiklerinin giderilmesi için İletişim Fakültesine 50 bin liralık kaynak tahsis edildiğinin de müjdesini verdi. 
TARİHİN EN İYİ DERECESİ 
AÜ İletişim Fakültesi Dekanı Prof. Dr. Bilal Arık ise yarışmaya aylarca ciddi bir strateji ile çalıştıklarını kaydetti. Geçen yıl yarışmada kazanılan başarıyı bu yıl da devam ettirmeyi istediklerini anlatan Arık, "19 ödülle Akdeniz Üniversitesi İletişim Fakültesi, Türkiyenin en çok ödül kazanan fakültesi oldu. 19 ödül çok önemli. 24 yıllık yarışma tarihinin en iyi derecesiydi bu. Son yarışmaya 31 iletişim fakültesinden bin 350 öğrenci katıldı. Böylesine çetin bir rekabette Akdeniz Üniversitesi İletişim Fakültesi öğrencileri büyük bir başarıya imza attı" diye konuştu. 
BAŞARI BELGESİ VERİLDİ 
İstanbuldaki ödül töreninin ardından Akdeniz Üniversitesi yönetimi tarafından ikinci bir kez ödüllendirilen öğrencilere, çeşitli hediyeler ve başarı belgesi verildi. Törende ayrıca Uluslararası Reklamcılık Derneği (IAA), AB Yolunda Genç İletişimlciler TV kategorisi, Radyo Televizyon Yayıncıları Meslek Birliği (RATEM) radyo kategorisi ve Frankfurt Türk Film Festivali Kısa Metrajlı Film kategorisinde derece alan öğrenciler de ödüllendirildi. 
Ödül alan öğrenciler, daha sonra sahnede toplu fotoğraf çektirdi.  
Akdeniz Üniversitesinin kazandığı ödüller 
YAZILI HABER 
* Birincilik Ödülü: Gazetecilik Bölümü öğrencilerinden Merve Özbek, Türk Camisinde Çeçen Kampı adlı çalışmasıyla 
RÖPORTAJ 
* İkincilik Ödülü: Gazetecilik Bölümü öğrencilerinden Taner Yapku Hayatıma Açılmış Bir Parantez adlı çalışmasıyla 
* Üçüncülük Ödülü: Halkla İlişkiler ve Tanıtım Bölümü öğrencilerinden Hayal Maraşlı, Muavenetin Bıraktığı İzleri Ruhunda Taşıyor adlı çalışmasıyla 
ARAŞTIRMA-İNCELEME 
* İkincilik Ödülü: Gazetecilik Bölümü öğrencilerinden Nagihan Ünlü Amerikadaki İlk Türkler adlı çalışmasıyla, 
FOTOĞRAF 
* Birincilik Ödülü: Gazetecilik Bölümü öğrencilerinden Gizem Yayla, Rüzgarın Çocukları adlı çalışmasıyla 
* İkincilik Ödülü: Gazetecilik Bölümü öğrencilerinden Doğuş Yolcu, 2 Can Dost adlı çalışmasıyla 
MAGAZİN HABERCİLİĞİ 
* Birincilik Ödülü: Gazetecilik Bölümü öğrencilerinden Doğuş Yolcu, Hayata Yeniden Dönmek adlı çalışmasıyla 
SPOR HABERİ 
* İkincilik Ödülü: Gazetecilik Bölümü öğrencilerinden Serpil Baydağ, Mayınlı Arazilerin Milli Atleti adlı çalışmasıyla 
* Üçüncülük Ödülü: Gazetecilik Bölümü öğrencilerinden Ercan Karakoç, Doğubeyazıtta 5 Nijeryalı adlı çalışmasıyla 
TELEVİZYON JENERİĞİ 
* Birincilik Ödülü: Radyo Televizyon ve Sinema Bölümü öğrencilerinden, Oğuzhan Ceylan ve Yasin ALtıparmak Olmasaydı Sonumuz Böyle adlı çalışmalarıyla 
HABER PROGRAMI 
* Üçüncülük Ödülü: Halkla İlişkiler ve Tanıtım Bölümü öğrencilerinden Fatih Gül, Mehmet Köseoğlu ve Mikail Akyüz Kadının Fendi adlı çalışmalarıyla 
AÇIKHAVA REKLAMI 
* İkincilik Ödülü: Halkla İlişkiler ve Tanıtım Bölümü öğrencilerinden Oktay Namazov, Gülfem Kurt, Selin Koçan Destek Verin Bir Hayat Kurtarın/Uluslararası Af Örgütü adlı çalışmasıyla 
İNTERNET REKLAMI 
* İkincilik Ödülü: Halkla İlişkiler ve Tanıtım Bölümü öğrencilerinden Hülya Şan, Tolga Meriç, Yunus Özbek Sıradışı Saçlar Sanatsal Dokunuşlar Koleston adlı çalışmalarıyla 
* Üçüncülük Ödülü: Halkla İlişkiler ve Tanıtım Bölümü öğrencilerinden Bahadır Burak Solak, Ahmet Cengiz, ve Faruk Kayın Off Gelir Sinekler Kaçar/Off Sinek Kovucu Sprey adlı çalışmalarıyla 
RADYO REKLAM METNİ 
* Birincilik Ödülü: Halkla İlişkiler ve Tanıtım Bölümü öğrencilerinden Büşra Yorulmaz, Merve Çolakoğlu, Faruk Kayın, Ahmet Cengiz Sansüre Hayır Çağdaş Gazetecilik Cemiyeti adlı çalışmalarıyla 
KURUMSAL İLETİŞİM PROJESİ 
* İkincilik Ödülü: Halkla İlişkiler ve Tanıtım Bölümü öğrencilerinden Ayşe Keyik, Timuçin Kazan, Feriha Şahin, Sema Çelikkay Alzheimer Derneği Kurumsal İletişim Projesi adlı çalışmalarıyla 
SOSYAL SORUMLULUK PROJESİ 
* Üçüncülük Ödülü: Halkla İlişkiler ve Tanıtım Bölümü öğrencilerinden Büşra Yorulmaz, Timuçin Kazan, Gülfem Kurt, Merve Çolakoğlu Sana İhtiyacı Var Sosyal Sorumluluk Projesi adlı çalışmalarıyla 
SOSYAL MEDYA PROJESİ 
* Birincilik Ödülü: Halkla İlişkiler ve Tanıtım bölümü öğrencilerinden Ffaruk Kayın, Yunus Özbek, Bahadır Burak Sola www.birteksevginizeksik.com adlı çalışmalarıyla 
İNTERNET MEDYA SİTESİ 
* Üçüncülük Ödülü: Gazetecilik bölümü öğrencilerinden Büşra Arslan ve Tevfik Altın, Halkla İlişkiler ve Tanıtım bölümü öğrencilerinden Faruk Kayın ve Yunus Özbek www.akilhaber.net adlı çalışmalarıyla