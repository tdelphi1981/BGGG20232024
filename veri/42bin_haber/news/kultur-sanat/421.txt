"Keşke daha erken açıklasaydım"
Peter Jackson'ın yönetmenliğini üstlendiği "Yüzüklerin Efendisi" ve "Hobbit" serilerinde Büyücü Gandalf'ı canlandıran Sir Ian McKellen (73), Vanity Fair dergisine verdiği röportajda, eşcinsel olduğunu 49 yaşında açıkladığı için pişmanlık duyduğunu söyledi.
İngiltere'nin kuzeyindeki Burnley'de doğan ve Wigan'da büyüyen McKellen, Cambridge Üniversitesi'ndeki oyunculuk eğitimini başarılarından dolayı bursla ödüllendirilerek tamamladı. Öğrencilik yıllarında konsantrasyonu oyunculuktaydı ama bu okul arkadaşı Derek Jacobi'ye aşık olmasına mani olmadı. Jacobi de, McKellen gibi tanınmış bir oyuncu: 
 
Önemli bir eşcinsel hakları savunucusu da olan McKellen, bugüne dek yaptığı birçok şovun gelirini AIDS ile mücadele için bağışladı. Fakat yine de eşcinsel olduğunu açıklamak için 49 yaşına dek bekledi. Peki, bundan pişman mı? Vanity Fair'e şöyle dedi: 
"Evet çünkü açıklar açıklamaz kendimi her açıdan daha iyi hissettim. Yıllarca yalan söylüyormuş gibi hissettikten sonra nihayet bu his yakamı bıraktı. 1950'lerde İngiltere'de büyüdüm, biliyorsunuz. O zamanlar İngiltere'de hiçbir eşcinsel kulübü yoktu. Bar da yoktu. Eşcinseller ayıplanıyor ve hapsediliyordu. Tek başınıza bırakılıyor, sürekli arkanızı kolluyor ve bir insanın el sıkarken eşcinsel olduğunu umuyordunuz." 
Tiyatronun pek çok açıdan daha toleranslı olduğunu söyleyen McKellen, "Oyuncu olmak istememin sebeplerinden biri muhtemelen buydu. Oyuncu olduğunuzda diğer eşcinsellerle tanışabildiğinizi duymuştum. Ve gerçekten öyleymiş... Yakın arkadaşlarımdan ve meslektaşlarımdan hiçbir zaman eşcinsel olduğumu gizlemedim ama en yakın aile bireylerim bile bu yönümden habersizdi" ifadelerini kullandı. Yaptığı açıklamanın kariyeri üzerindeki etkisini ise şöyel açıkladı: 
"Hiçbir negatif tepki almadım. Fakat açıklama yaptıktan sonra canlandırdığım ilk karakter, öfkeli bir heteroseksüeldi. Yatak sahnelerinin altından kalkamamaktan korktum biraz..."