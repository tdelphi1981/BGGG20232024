Orhan Pamuk, İngiltere Yabancı Roman Ödülü adayı
İngiltere'de verilen Independent Yabancı Roman Ödülü'nün 15 yazar ve eserinden oluşan aday listesi açıklandı.
Sessiz Ev ("Silent House") adlı romanıyla Orhan Pamuk'un da yer aldığı"uzun" listedeki diğer yazarlar ve İngilizce'ye çevrilen eserleri şunlar oldu: 
 -Karl Ove Knausgaard, "A Death In the Family"
 -Gerbrand Bakker, "The Detour"
 -Laurence Binet,"HHhH"
 -Juan Gabriel Vasquez, "The Sound of Things Falling"
 -Diego Marani, "The Last of the Vostyachs"
 -Pawel Huelle, "Cold Sea Stories"
 -Ismail Kadare, "The Fall of the Stone City
 -Alain Mabanckou, "Black Bazaar"
 -Chris Barnard, "Bundu"
 -Enrique Vila-Matas, "Dublinesque"
 -Khalid Khalifa, "In Praise of Hatred"
 -Pia Juul, "The Murder of Halland"
 -Laszlo Krasznahorkai, "Satantango"
 -Andres Neuman, "Traveller of the Century"
 -Dasa Drndic, "Trieste"
 
Yarışmanın aday listesinde öne çıkan eserler arasında Khaled Khalifa'nın, Suriye'de yasaklanan "In Praise of Hatred" de yer alıyor.Suriye'de gizlice basıldığı ve yayımlandıktan 40 gün sonra yasaklandığı belirtilen kitap, 1980'lerin Halep'inde geçiyor ve ülkedeki baskıcı yönetimi 
anlatıyor. Aday listesinin öne çıkan diğer isimleri arasında, Independent Yabancı Roman Ödülü'nün 1990'da ilk kez verildiği Orhan Pamuk ile İsmail Kadere de 
bulunuyor.
 
 Kazanan Mayıs'ta belli olacak
 
Yazar Elif Şafak'ın da seçici kurulunda yer aldığı yarışmanın 6 kitaptan oluşacak "kısa" listesi 11 Nisan'da açıklanacak ve ödül Mayıs ayında sahibini bulacak.
Independent Bağımsız Roman Ödülü, İngiltere'nin yüksek tirajlı gazetelerinden Independent'ın desteğiyle 1990'da verilmeye başlamış, 1995-2001 yılları arasında verilen aranın ardından İngiltere Sanat Konseyi'nin desteğiyle 
yeniden hayata getirilmişti.Organizasyonu 2011'de "Booktrust" yardım kuruluşuna devredilen ve Independent gazetesinin desteğini sürdürdüğü yarışmada, yaşayan yazarların herhangi bir dilden İngilizce'ye çevrilmiş ve İngiltere'de basılmış eserleri dikkate alınıyor.
Eseri birinciliğe değer görülen yazar, 10 bin poundluk para ödülünü, yarı yarıya eserin çevirmeniyle paylaşıyor.
Nobel ödüllü Orhan Pamuk, 1990 yılında Independent Yabancı Roman Ödülü'nü Beyaz Kale ("The White Castle") romanıyla almıştı.