Tasarım Bienali yarın başlıyor
İstanbul Kültür Sanat Vakfı, Türkiyede bir ilke daha imza atarak, 40. yılında İstanbulun ilk Tasarım Bienalini hayata geçirdi.
İKSV tarafından, gerçekleştirilen İstanbul Tasarım Bienali, 13 Ekim-12 Aralık tarihleri arasında Galata Özel Rum İlköğretim Okulu ve İstanbul Modernde gezilebilecek.

Türkiyenin ilk Tasarım Bienalinin resmi açılışı önceki gün Galata Özel Rum İlköğretim Okulunda yapıldı. Başbakanlık Tanıtma Fonu Genel Sekreteri Süleyman Erdem, Avrupa Birliği Bakanı ve Başmüzakereci Egemen Bağış ve Kültür ve Turizm Bakanı Ertuğrul Günayın katılımıyla gerçekleştirilen açılışta, İKSV Yönetim Kurulu Başkanı Bülent Eczacıbaşı da konuşmasının ardından plaketleri takdim etti.

Kentsel tasarım, mimarlık, endüstri ürünleri tasarımı, grafik tasarım, moda tasarımı, yeni medya tasarımı gibi başlıca alanlar ve ilgili tüm yaratıcı ürün ve projeleri kapsayacak İstanbul Tasarım Bienalinin küratörleri Emre Arolat ve Joseph Grima. Kusurluluk (Imperfection) temasını, kendi bakış açılarıyla yorumladıkları iki farklı sergi mekânında 46 ülkeden 300e yakın tasarımcı ve mimarın 100ün üzerinde projesi yer alıyor.

İstanbul Tasarım Bienali, iki serginin yanı sıra 12 Aralık tarihine kadar, kentin farklı noktalarına yayılacak akademi programı, atölye sergileri, seminer programı, yaratıcı film kuşağı, paralel katılımcı programı ve tasarım yürüyüşleriyle iki ay boyunca İstanbulu bir tasarım kentine dönüştürecek.   
 
  
 