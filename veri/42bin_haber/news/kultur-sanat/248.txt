Dijital yayıncılığın müzik sektörüne etkisi
Müzik sektörünün bugünü ve yarınında "dijital yayıncılık" nerede?Müzik sektöründe dijital yayımcılığın etkisi geçtiğimiz günlerde Hayat Müzik Platformunda detaylı olarak incelendi. Sektörün bu alanda tecrübeli pek çok isminin görüşlerinin alındığı dosyada dijital müzik yayımcılığı hakkında ilginç açıklamalar yer aldı. 

Ahmet Ertenin editörlüğünde yayın yapan Hayat Müzikin söz konusu dosyasında Turkcell Müzik İçerik Yöneticisi Işıl Akgüney "Teknolojiyi iyi kullanan, müşteri deneyimine önem veren ve içeriğini doğru satın alan müzik servisi, kullanıcısını mutlu edebilir. İçeriğin önemi büyüdükçe de münhasır uygulamalar ayrıştırıcı olmaya başlamaktadır. Örneğin, yeni çıkan, beklenen bir içeriği, dijitalde ilk defa sunabilmek, kullanıcıya ulaştırabilmek artı bir değer kazandırmaktadır" şeklinde açıklamalar yaparak dijital müzik yayıncılığında içeriğin önemini vurguladı. 

Eski Dijital Müzik Platform Yöneticisi Deniz Değerli ise "Fiziksel ürün satışı giderek azaldığına göre müzik sektörü için çözüm platformların kataloğunu daha zengin hale getirerek, dijital müzik servislerini ücretli modellerle sunmak ancak elbette kullanıcıları da bu ücretin karşılığını alacaklarına ikna edecek bir yapı kurmaktır. iTunes, Spotify ve Deezer'ın önümüzdeki aylarda Türkiye pazarına girmesiyle rekabet epeyce kızışacak ve hali hazırdaki yerli müzik platformları da daha doğru modeller kullanarak süreci hızlandıracaktır" diyerek bu alanda yaşanacak gelişmelerin sinyalini verdi. 

Sektörde çok sayıda sanatçının yapımcı firması olan Seyhan Müzikin Dijital Platform Yöneticisi Ferhat Erzurum "Belki bugün değil ama yakında tüm müzik pazarı, dijital platformlar üzerinden yürüyecekmiş gibi gözüküyor. 

Eskiden albümleri satış tirajları konuşulurken artık dijital rakamları konuşur olduk. Buda sektörde edindiği yeri büyük ölçüde yansıtmaktadır. Her geçen gün fiziksel satışların giderek azaldığı bir dönemden geçiyoruz. Müzik firmalarının ve sanatçıların bu kayıpları amorte eden bir mecranın bulunması gerçekten sevindirici" cümleleriyle bugünün başarı kriteri arasında dijital mecranın önemini vurguladı.