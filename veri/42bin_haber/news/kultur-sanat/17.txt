Gangnam Style, dinlenme rekoru kırıyor
Türkiye’nin iletişim ve eğlence şirketi TTNET’in dijital müzik platformu TTNET Müzik’te yeni bir rekorun daha heyecanı yaşanıyor. Tüm dünyada günlerdir en çok konuşulan şarkı olan “Gangnam Style”, TTNET Müzik’te de kısa sürede1 milyondan fazla dinlenerek rekor kırdı.
 Türkiye’nin en büyük dijital müzik platformu TTNET Müzik, en yeni albüm ve şarkıları müzikseverlerle buluşturmaya devam ediyor. Komik ve alışılmadık dans figürleriyle son günlerde fenomen haline gelen Güney Koreli şarkıcı Psy, “Gangnam Style” isimli şarkısıyla rekorlara imza atmaya devam ediyor. TTNET Müzik’te kısa sürede 1 milyondan fazla dinlenen şarkı, büyük bir başarı elde ederek TTNET Müzik listesinde birinci sıraya yerleşti.
 Ritmik tarzıyla akıllarda kalan “Gangnam Style”, Psy’nin ilginç ve eğlenceli dans figürleriyle birleşince tüm dünyada büyük bir etki yarattı. Dünyaca ünlü sanatçılar ve işadamları tarafından taklit edilen Psy’nin “Gangnam Style” dansı ise sosyal medyada en çok konuşulan konular arasında yer aldı. TTNET Müzik’te en çok dinlenenler listesinin 1 numarasında yer alan şarkı, kısa sürede elde ettiği başarıyla dikkat çekiyor.
 Facebook’ta müzik, TTNET Müzik’ten dinleniyor
 TTNET Müzik dinleyicileri “Gangnam Style”ı Facebook üzerinden de dinlenebiliyorlar. TTNET Müzik, Facebook'un Türkiye’deki müzik içeriğini sağlayan ilk iş ortağı olarak çok özel bir uygulamayı hayata geçirdi. Müzikseverler bu özel uygulamaya, TTNET Müzik web sitesi üzerinden Facebook hesaplarına giriş yaparak ulaşabiliyor. Kullanıcılar dinledikleri tüm şarkıları, albümleri ve oluşturdukları listeleri arkadaşlarıyla paylaşıp yorum yapabiliyor. Ayrıca hesaplarına ait müzik sayfasından da “http://www.facebook.com/kullanıcı adı/music” adresi üzerinden ise tüm kullanıcılar arkadaşlarının dinlediği şarkıları görebiliyor ve dinleyebiliyor.
 
 Tek şarkı 1, albüm 4 TL
 Müzikseverler TTNET Müzik’te yer alan tüm şarkıları ücretsiz olarak dinleyebiliyorlar. TTNET Müzik’ten şarkı indirmek de çok kolay. TTNET Müzik’in hayata geçirdiği yeni hizmeti sayesinde kullanıcılar tek bir şarkıyı ya da albümü artık tek bir “tık” ile kolayca indirebiliyorlar. TTNET Müzik’te bir şarkı 1 TL’ye, yerli albümler ise 4 TL’ye satın alınabiliyor. Ücretlendirme ise kullanıcıların TTNET ADSL faturası üzerinden yapılıyor.
 
 TTNET Müzik’teki 100 şarkılık paket satın alma hizmeti ise yine aynı şekilde devam ediyor. TTNET Müzik paketine kullanıcılar ayda sadece 3 TL’ye üye olabiliyor ve 100 şarkı indirebiliyorlar. TTNET Müzik kullanıcıları mobil ödeme ile 4 TL’ye 100 şarkı paketi satın alabiliyorlar. Böylece müzikseverler, indirdikleri şarkı ve albümleri istedikleri cihaza aktararak diledikleri yerde dinleyebiliyorlar.
 TTNET Müzik’te yer alan 3 milyona yakın şarkı, TTNET Müzik internet sitesinin yanı sıra TTNET Müzik iPhone, iPad uygulamaları ile Android tabanlı cihazlar için geliştirilen TTNET Müzik Android uygulaması üzerinden de ücretsiz olarak dinlenebiliyor.
  