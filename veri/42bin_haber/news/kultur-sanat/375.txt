Türkiye'nin ilk maden müzesi
Zonguldak'ta, geçmişten bugüne madencilik faaliyetlerinde kullanılan araç, gereç ve malzemelerin sergileneceği Türkiyenin ilk maden müzesi, 2013te açılacak.
İl Kültür ve Turizm Bakanlığı, Zonguldak Valiliği ve Türkiye Taşkömürü Kurumu (TTK) Genel Müdürlüğü işbirliğinde, TTKya ait Eğitim Ocağının yanında 2009da yapımına başlanan maden müzesinin inşaatı tamamlandı. 2011de bitirilmesi planlanan ancak çeşitli nedenlerle yapımı uzayan müzenin iç tefrişatı için yeni bir ihale yapılacak. 
İl Kültür ve Turizm Müdürlüğü yetkilileri, 1800 metrekare alanda yaptırılan binanın inşaatının tamamlandığını ancak bazı eksiklikler nedeniyle müteaahhit firmanın kesin teslimi yapmadığını söyledi. Eksiklerin bitirilmesinden sonra bina teslim edilecek. Binanın iç tefrişatı için ayrı bir ihale yapılacağı, müze de 2013'te hizmete açılacak.

MADEN TURİZMİNE KATKI SAĞLAMASI BEKLENİYOR

Yaklaşık 6 milyon liraya mal olacak Türkiyenin ilk maden müzesinde, geçmişten bugüne madencilik faaliyetlerinde kullanılan araç, gereç ve malzemeler sergilenecek. 
Taş kömürü üretiminin 1848de başladığı kentte o yıllardan bugüne maden işçilerinin kömür çıkarmada kullandığı kazma, kürek, baret, fener, maske, çizme gibi araç-gereçler, madencilerin kullandığı diğer malzeme ve kıyafetler ile haberleşme cihazları müzede yer alacak. 
Kentin madencilik tarihini yansıtması hedeflenen müzede ayrıca yerin metrelerce altında çalışan madencilerin yaşadıkları olaylar ve kömürün çıkarılış anları efektlerle canlandırılacak. Yer altındaki üretim kültürünü yansıtacak olan maden müzesinin, kentin maden turizmine önemli katkı sağlaması bekleniyor.