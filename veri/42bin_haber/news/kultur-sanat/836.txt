Rihanna biletleri satışta
Rihanna Diamonds Dünya Turnesi biletleri satışa çıktı.
Vodafone İstanbul Calling Festival çatısı altında yer alan Rihanna'nın İstanbul konseri, 30 Mayıs akşamı  BJK İnönü Stadyumu'nda gerçekleşecek. 
6 Grammy ve 7 Billboard Müzik ödülü sahibi, bugüne kadar toplam 37 milyon albüm ve 146 milyon dijital albüm satışına imza atan günümüz pop müzik dünyasının 1 numaralı ismi Rihanna, Diamonds Dünya turnesi kapsamında İstanbullu seyirciler ile buluşmaya geliyor. 8 Martta Amerikada başlayacak turne kapsamında bu kıtada 28 şehirde sahne alacak Rihanna, Amerika  sonrasında Avrupayı ele geçirecek. Avrupa turnesi İspanyanın Bilboa şehrinde 26 Mayısta başlıyor ve sırasıyla Avusturya,Türkiye, Belçika, Finlandiya, Fransa, Almanya, Hollanda, Norveç, Portekiz, İşveç ve İngiltereyi kapsıyor.
 
Vodafone Istanbul Calling, Garanti Bankasının resmi sponsorluk desteğiyle üç aya yayılan, İstanbulun en uzun soluklu şehir festivali olmaya hazırlanıyor. 
 
Attığı her adımla tüm dünyada olduğu gibi Türkiyede de her daim konuşulan Rihanna, müzikal başarılarının yanı sıra giyim tarzı,her yeni albümü ile değişen saç şekli, 17 farklı dövmesi ve 11 ülkede yasaklanan müzik videosu S&M ile adından sıkça söz ettirmeyi başarıyor. Ayrıca 2011 yılında Amerikanın Vogue kapağında yer almayı başaran ilk siyahi kadın şarkıcı olma özelliğine sahip.
 
VODAFONE ISTANBUL CALLING RIHANNA KONSERİNİN BİLET FİYATLARI

Pozitif Live tarafından düzenlenen, 30 Mayıs Perşembe akşamı BJK İnönü Stadyumunda  gerçekleştirilecek Rihanna konserinin biletleri; Biletix satış noktaları, www.biletix.com , Garanti Paramatikleri ve Babylon gişelerinden satın alınabilecek. 

KATEGORİ ÜCRET

Diamond Stage ( Sahne Önü) 500 TL
Kategori 1 ( Oturma Düzeni) 285 TL
Kategori 2 (Oturma Düzeni) 227 TL
Kategori 3 ( Oturma Düzeni) 180 TL
Kategori 4 ( Saha İçi- Ayakta) 135 TL
Kategori 5 (Oturma Düzeni) 117 TL 
* bilet fiyatlarına biletix hizmet bedeli dahil değildir.