Nurullah Genç sevenleriyle buluşuyor!
Zeytinburnu Kültür Sanat Merkezinde Kültür Söyleşilerinin Şubat ayı konuğu Şair Nurullah Genç. Türkiye Yazarlar Birliği İstanbul Şube Başkanı Mahmut Bıyıklının yöneteceği Program 27 Şubat 2013 Çarşamba günü gerçekleşiyor.
Özellikle Yağmur şiiri ile birçok şiir severin beğenisini ve sevgisini kazanan Nurullah Genç, aynı şiirle 1990 Türkiye Diyanet Vakfı N'at-ı Şerif Büyük Ödülünü aldı. Lirik şiirin
günümüzdeki en güçlü temsilcilerinden biri olan Şair, şiirimize çok sayıda önemli eser kazandırmıştır. Ateş Semazenleri, Denizin Son Martıları, Çanakkale/Her Şey Yanıp Gül Oldu, Rüveyde, Bir Kaç Deli Güvercin, Yağmur, Yanılgı Satleri, Yürüyelim Seninle İstanbul'da,Siyah Gözlerine Beni De Götür, Gül ve Ben, Yankı ve Hüzün, Çiçekler Üşümesin gibi
kitapların sahibi olan Şair, sanat hayatına Kültür ve Turizm Bakanlığı Roman Teşvik Ödülü, Doğu Anadolu Gazeteciler Cemiyeti Kültür Hizmet Ödülü, Tuzla Belediyesi Gül Şiirleri
Armağanı Ödülü, Türkiye Yazarlar Birliği Yılın Şairi Ödülü gibi pek çok ödül sığdırmış bir şair. Şairin şiirlerini ve şiir serüvenini anlatacağı etkinlikte şiirler de okunacak. Etkinliğin başlama saati 19.00.