Kısa filmler 'Sevgili' için yarışacak!
Birlik Vakfı Bursa Şubesi, Kutlu Doğum Haftası'nda Hz. Muhammed'in(SAV) sünneti temalı, ulusal kısa film yarışması düzenliyor
Birlik Vakfı Bursa Şubesi tarafından düzenlenecek, "Hz.Muhammed'in(SAV) Hayatından Bir Kesit" konulu kısa film yarışmasına sinemaya gönül veren lise ve üniversite düzeyinde öğrenciler katılabilecek. Yarışmaya katılacak kişiler filmlerini en geç 15 Nisan tarihine kadar ve mesai saatleri içerisinde şartnamede bulunan eklerle birlikte 'Hüdavendigar Mah. 1. Murat Cad. No:13 Çekirge' adresine gönderebilecek.Birlik Vakfı Bursa Şubesi dereceye giren kısa filmlere toplamda 13 bin lira tutarında ödül dağıtırken, birinci olan filmin büyük ödülü ise 5 bin lira olacak. Yapımcı Fatih Ketancı, Uludağ Üniversitesi Öğretim Üyesi Akif Hayta, Uludağ Üniversitesi İlahiyat Fakültesi Prof.Dr. Tevfik Yücedoğru, Dumlupınar Üniversitesi İlahiyat Fakültesi Dekanı Prof.Dr. Bilal Kemikli, Şair Yapımcı İsmail Kılıçaslan, Birlik Vakfı Bursa Şubesi Yönetim Kurulu Üyesi Ersin Baykal'ın jüri üyeliğini yapacağı film yarışmasına Lise ve Üniversite düzeyinde bulunan her öğrencinin katılımlarını bekliyoruz.Birlik Vakfı'ndan yapılan konuya ilişkin yapılan açıklamada Kutlu Doğum'un önemine dikkat çekilirken şunlar kaydedildi: "İnsanlığa yeni bir hayat modeli getiren Peygamberimiz, hayatın her alanında olduğu gibi, sosyal hayatı da yenileyen ve şekillendiren prensipler getirmiştir. Hz. Peygamber teklif edeceği her konuyu önce kendisi bizzat tatbik ettiği gibi, -aynı zamanda Allah'ın razı olduğu hayat tarzı olan- kendi hayat tarzına ulaşılması konusunda da toplumu eğitmeyi ihmal etmemiştir.Peygamberimizin ortaya koyduğu esaslar, insan ilişkilerinin daha bir önem kazandığı günümüzde, başta insanları idare etme konumunda olan kimseler olmak üzere, bütün insanlar için örnek olacak prensiplerdir."