Türkiye 'örnek ülke'
Türkiye tarihi eserlerine sahip çıkma bakımından ''örnek ülke'' gösterildi.
 Türkiye'nin yurt dışına kaçırılan tarihi eserlerin iadesi için gösterdiği çabanın, Güney Kore'nin Başkenti Seul'de, Birleşmiş Milletler Eğitim, Bilim ve Kültür Örgütü (UNESCO) nezdinde düzenlenen uzmanlar toplantısında, ''örnek ülke'' olarak gösterilmesine neden olduğu bildirildi. 
 Kültür Varlıkları ve Müzeler Genel Müdürü Murat Süslü, ''Yorgun Herakles Heykeli, Truva Hazineleri'nin bir kısmı, Sinan Paşa Camisi'nden kaçırılan İznik çinileri gibi zenginliklerin yer aldığı 4 bine yakın tarihi eser son birkaç yılda ülkemize iade edildi. Türkiye'nin kaçırılan tarihi eserlere yönelik iade talebi sürecektir'' dedi.
  