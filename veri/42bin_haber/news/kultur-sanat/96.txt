Malt
İstanbul Bronx
09.11.2012
22:00
90'lı yıllarda "Bad Luck" grubunun solistliğini yapan, radyo ve televizyonların tanınan simalardan Cenk Durmazel; 2007'de Cenk Turanlı (Bas Gitar), Barış Ertunç (Gitar) ve Güray Gürsoy (Davul) ile birlikte Malt grubunu kurdu. 
Malt'ın ilk albümü "Kendi Adını Taşıyan Albüm" Pasaj Müzik etiketiyle müzik marketlerde yerini aldı. Yol albümü niteliğinde olan bu ilk albüm eğlenceli, hayatı sorgulayan ve ironi yüklü sözlerinin yanı sıra sert ve enerjik sounda sahip bir performans albümü. Cenk Durmazel, Malt ile 3 hafta gibi bir sürede kaydettiği ilk albümleri için; "Sek ve buzsuz oldu" benzetmesini yapıyor. 
"Kendi Adını Taşıyan Albüm"den; "Aşkın Gözü", "Gol", "Deprem" ve "Gezegen" parçalarına klip çekildi. 
Malt'ın 2 yılda tamamlanan "Arıza" albümü, Pasaj Müzik etiketiyle rock müzik dinleyicilerine sunuluyor. İlk  albümleriyle beraber 200'den fazla konser veren Cenk Durmazel (Vokal), Barış Ertunç (Gitar, Vokal) ve Cenk Turanlı'dan (Bas Gitar) oluşan Malt'a kayıt aşamaları ve sahnede davulda Mehmet Demirdelen eşlik ediyor. 
Kendine özgü tarzını koruyan Malt'ın, 1,5 ayda kaydettiği 2. stüdyo albümü "Arıza"da farklı tempolarda yazılmış 10 şarkı haricinde, albümle aynı adı taşıyan şarkının piyano versiyonu da yer alıyor. İlk albüme göre geniş bir müzikal çeşitliliğe sahip Malt şarkılarında daha az ironi ve yoğun bir duygusallık hissediliyor. Tüm sözlerini Cenk Durmazel'in yazdığı, müziklerini ise Barış Ertunç ile beraber hazırladığı albümün prodüktörlüğünü Malt grubu yaptı. Kayıt ve mixleri Noiseist Stüdyolarında Çağan Tunalı ve ekibi tarafından yapılan albümün masteringi Pink Floyd'dan David Gilmour ile çalışan Andy Jackson'a ait. 
Ne kadar: 34.00 TL