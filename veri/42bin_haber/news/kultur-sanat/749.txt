'Star Wars'un yönetmeni belli oldu
 
 Merakla beklenen yeni 'Star Wars' filmi J.J. Abrams’a emanet edildi.
 
 Hollywood Reporter ve The Wrap sitelerinin haberine göre, Disney yeni 'Star Wars'u yönetmesi için J.J. Abrams’ı seçti. 'Stars Wars Bölüm 7', 2015’te vizyona girecek. Daha önce 'Star Wars’la ilgilenmediğini açıklayan Abrams fikrini değiştirmişe benziyor.
 
 Emmy ödüllü yönetmen, en son rakip şirket Paramount Pictures’la yeni 'Star Trek: Into Darkness' filminin yönetmenliğini yaptı. 
 
 Daha önce 'Star Wars Bölüm 7'nin senaryosunu ‘Oyuncak Hikayesi 3'ün senaristi Oscarlı Michael Arndt’ın yazacağı açıklanmıştı.
 
 Disney, LucasFilm şirketini Ekim ayında 4,05 milyar dolara satın almıştı. 
 
 ntvmsnbc
  