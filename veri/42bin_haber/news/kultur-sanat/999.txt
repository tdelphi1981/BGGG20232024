Yaşar Kemal öğrencilerden umutlu!
Kabataş Erkek Lisesi öğrencilerinin, Kabataş Yaşar Kemal Okuyor' etkinliği kapsamında yaptığı çalışmalar, Yaşar Kemal'in onur konuğu olarak katıldığı programda sergilendi.
Lisenin Hamdi Saver Salonu'nda düzenlenen programda konuşan Zülfü Livaneli, Yaşar Kemal gibi 'halkın sanatçısı' olmanın önemli olduğunu söyledi. Livaneli, Yaşar Kemal'in ilk kitabını okuduğunda ortaokulda olduğunu belirterek, bitirdiğinde kitabı öptüğünü anlattı.Yaşar Kemal'in çok önemli bir yazar olduğunu vurgulayan Livaneli,'Yaşar 
Kemal'den önceki Türkiye ayrı, Yaşar Kemalli Türkiye ayrı. Yaşar ağabey, gerçekten hem Türkiye hem de insanlık için sen olmasaydın farklı bir dünyada yaşıyor olurduk. Bize kattıkların için çok teşekkürler' diye konuştu. Okulun öğrencilerinden Ceren Mengi, duygusal konuşmasının ardından Yaşar Kemal'in yanına giderek elini öptü.Yaşar Kemal, öğrencilerin sahneye çıkarak eserlerindeki karakterleri 
canlandırmasını ayakta alkışladı.Öğrencilerin Türkiye'den ve dünyadan ünlü isimlerin yazarla ilgili duygu ve düşüncelerini okudukları programda, 'Deniz Küstü' romanının geçtiği yerlerde yapılan röportajlar gösterildi.
'Romandan Sinemaya Yaşar Kemal' isimli seçkinin sunulduğu programda,yazarın eserlerinin resimlere yansıtıldığı sergi de açıldı. Yaşar Kemal, etkinliği beğendiğini, Türkiye ile ilgili ümitlerinin olmadığını ancak öğrencilerin çalışmalarının kendisini umutlandırdığını ifade ederek, yeni romanlar yazacağını söyledi. Kemal, 'çözüm süreci' ile ilgili soruya da 'Bununla ilgili bir tek kelime söylemiyorum' yanıtını verdi.