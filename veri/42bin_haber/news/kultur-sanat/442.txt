AB'nin 2012 İnsan Hakları Film Günleri
AB Delegasyonu tarafından Türkiye'deki AB Üye Devlet temsilcilikleri ve kültür merkezleri ile işbirliği içerisinde düzenlenen 2012 AB İnsan Hakları Film Günleri 10 Aralık İnsan Hakları Günü'nde başlıyor. Festival, 10- 12 Aralık arasında Türkiye'nin 10 ilinde eşzamanlı olarak düzenlenecek.
Film severler, öğrenciler, insan hakları aktivistleri ile AB ve Türk sineması ile ilgilenen herkes Ankara, İstanbul, İzmir, Antalya, Kayseri, Eskişehir, Trabzon, Konya, Gaziantep ve Diyarbakır'da ücretsiz halka açık gösterilecek filmleri izlemeye davetli.   
Avrupa Birliği, Avrupa'da ve dünya genelinde barış, uzlaşma, demokrasi ve insan haklarının ilerletilmesine yaptığı katkılardan ötürü 2012 Nobel Barış Ödülü'ne layık görüldü. Ödül töreni 10 Aralık'ta Oslo'da yapılacak. Ödül töreni münasebetiyle ve İnsan Hakları Günü'nün (10 Aralık) önemine istinaden 2012 "AB İnsan Hakları Film Günleri" 10- 12 Aralık arasında düzenlenecek. 
Festival kapsamında, AB'ye üye 11 ülkeden 11 film gösterilecek. Bizim insan haklarımız, bizim bireysel haklarımız ve bizim insani deneyimimizi konu alan AB filmlerinin gösterileceği Festival, yaşamın tüm kesimlerinden izleyicileri düşündürmeyi, etkilemeyi ve onlara ilham vermeyi amaçlıyor. Burada amaç kimlik, hoşgörü, saygı, haysiyet ve kültürler arası diyalog gibi çeşitli konulara ilişkin farkındalığın yaratılması ve basmakalıp düşüncülere meydan okunması için en iyi AB filmlerinin paylaşılması...  
AB İnsan Hakları Film Günleri Gösterim Programı: 
10 Aralık, Pazartesi
12:30 Lotte ve Aytaşının Sırrı, ESTONYA
15:00 Denizdeki Adam, YUNANİSTAN
17:30 Islık Calmak İstersem Calarım, ROMANYA
19:30 Daha İyi Bir Dunyada, DANİMARKA
11 Aralık, Salı
12:30 Lotte ve Aytaşının Sırrı, ESTONYA
15:00 Kano, FRANSA
17:30 Sadece Ruzgar, MACARİSTAN
19:30 Cennetteki Copluk, ALMANYA 
12 Aralık, Çarşamba
12:30 Umut Liman, FİNLANDİYA
15:00 Görünmez Adamlar, HOLLANDA
17:30 Adalar, İTALYA
19:30 Kuma, AVUSTURYA 
Filmler aşağıda belirtilen sinema salonlarında vizyona girecek:  
İstanbul: Meydan Ümraniye Salon 10, Fitaş Salon 8
Ankara: Ankara Cinemaximum (Cepa) Salon 7 
İzmir: İzmir Cinemaximum (Optimum) Salon 3
Antalya: Antalya Cinemaximum (Migros) Salon 7
Kayseri: Kayseri Cinemaximum (Forum Kayseri) Salon 9
Eskişehir Eskişehir Cinemaximum (Espark) Salon 4
Trabzon: Trabzon Cinemaximum (Forum Trabzon) Salon 2
Konya: Konya Cinemaximum (Oval Çarşı Bosna) Salon 1
Gaziantep: Sankopark
Diyarbakır: N-City