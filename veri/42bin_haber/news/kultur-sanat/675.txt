Bu kapı artık açık
Ünlü İngiliz yazar Charles Dickens'ın Londra'da müze olarak kullanılan evi, restorasyon çalışmasının ardından yeniden açılıyor.
Dickens'in ailesiyle birlikte yaşadığı 4 katlı tuğla ev, yıllardır bakımsız bir biçimde müze olarak kullanılmasının ardından 4 milyon 800 bin dolarlık restorasyon çalışmasıyla yenilendi. 
Eski haliyle hayranlarının akınına uğrayan ancak Londra'ya gelen birçok ziyaretçi tarafından fark edilmeyen evde, Dickens'in 1837 ve 1839 yılları arasında yaşadığı, Nicholas Nickleby ve Oliver Twist gibi eserlerini yazdığı odalar ziyaret edilebilecek. 
Müze müdürü, restorasyon sırasında evin, sanki Dickens biraz önce çıkmış gibi görünmesini amaçladıklarını söyledi. 
10 Aralık Pazartesi ziyaretçilere açılacak olan Dickens Müzesi'ni yılda yaklaşık 50 bin kişinin ziyaret etmesi bekleniyor.