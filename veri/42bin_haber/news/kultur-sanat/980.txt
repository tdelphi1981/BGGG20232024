Sultanbeyli'de çiçek gibi şiir festivali!
Sultanbeyli Belediyesi'nce düzenlenen '2.Uluslararası İstanbulensis Şiir Festivali', Türkiye'den ve dünyadan 52 söz ustasının katılımıyla 6-9 Mart'ta gerçekleştirilecek.
Adını dünyada sadece Sultanbeyli sınırları içerisindeki Aydos Ormanları'nda yetişen 'İstanbulensis' çiçeğinden alan festival,düzenlenen toplantıyla tanıtıldı. Toplantıda konuşan Sultanbeyli Belediye Başkanı Hüseyin Keskin, çalışmalarla ilçenin fiziki ve kültürel çehresini değiştirmeyi hedeflediklerini söyledi.Keskin, belediye başkanlarının genellikle ilçelerini sanayi ve ticaret merkezi yapmayı amaçladıklarını belirterek, 'Hayalimiz Sultanbeyli'yi eğitim ve kültür vadisi haline getirmek. Bunun için zamana ihtiyaç var. Bu nedenle şiir 
festivali gibi programları düzenlemeye devam edeceğiz' dedi.Festivalin Koordinatörü Özcan Ünlü, İstanbul'a ve şiire yakışır bir etkinlik düzenlemek istediklerini ifade etti.
Türkiye'nin birçok yerinde şiir festivallerinin düzenlendiğini dile getiren Ünlü, 'İddialı programlar ve büyük ödüllerle festivali anlamlı hale getirmek istedik. Hem Türkiye'nin hem de dünyanın çok önemli şairlerini aynı 
salonlarda buluşturmayı arzu ettik. Dünyanın ve Türkiye'nin farklı şiir anlayışlarına sahip şairlerini konuk olarak davet ettik.Festivale katılan bir şair, bir daha 3 yıl katılamıyor.Böylece farklı şairleri davet etmeye çalışıyoruz'diye konuştu.
 
 Uluslararası İstanbulensis Şiir Festival Festival adını, dünyada sadece Sultanbeyli sınırları içerisindeki Aydos Ormanları'nda yetişen ve 1982 yılında İngiliz bilim insanı Brian Mathew tarafından yeni bir 'çiğdem' çeşidi olarak dünyaya tanıtılan 'İstanbulensis' 
çiçeğinden alıyor.Festivalin 6 Mart'ta Cemal Reşit Rey (CRR) Konser Salonu'nda yapılacak açılışında, şiir okumalarının ardından Bülent Ortaçgil ile Birsen Tezer sahne alacak.
'Dört Kıta Tek Mısra İstanbul' sloganıyla gerçekleştirilecek festivalde, dünyadan ve Türkiye'den 52 söz ustası şiirlerini sunacak.Okullarda özel etkinliklerin düzenleneceği festival kapsamında, ayrıca Türkiye'den çocuk edebiyatı şairleri ve yazarları da eserlerini seslendirecek.
 
 Kadınlara özel etkinlik
 
Festival kapsamında, ayrıca 8 Mart Dünya Kadınlar Günü'nde Sultanbeyli Belediyesi Kültür Merkezi'nde kadınlara özel düzenlenecek 'Dünya Kadınlarından Şiir ve söz'etkinliğinde, yerli ve yabancı kadın şairler şiirlerini 
seslendirecek. Etkinlikte, şiirlerini okuyacak Ayşe Sevim, Gonca Özmen, Hayriye Ünal, Anna Santoliquido, Fatma Sadık, Sharerh Kamrani, Çulpan Zaripova, Ferqane Mehdiyeva, Tanagöz İlyasova ve Fatena Al-Ghorra, kadın dinleyicilerin şiirle ilgili sorularını yanıtlayacak.Festivalin 9 Mart'ta Sultanbeyli Belediyesi Kültür Merkezi'nde gerçekleştirilecek kapanış programında, şiir okumaları, plaket ve ödül töreninin ardından sanatçı Feridun Düzağaç konser verecek.