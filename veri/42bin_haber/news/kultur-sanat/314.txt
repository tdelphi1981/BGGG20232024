Şafak Vakti Bölüm 2'den rekor açılış
Tüm Dünya'da kitapları, filmleri ve soundtrack albümleri ile fenomen haline gelen Alacakaranlık serisinin final filmi "Şafak Vakti Bölüm 2" 16 Kasımda Amerika ile aynı anda Türkiye'de vizyona girdi.
Ülkemizde, toplam 310 sinema 523 salonda gösterime giren "Şafak Vakti Bölüm 2"  vizyona girdiği ilk haftasonu hayranlarının yoğun ilgisi sonucu 410.761 izleyici, 4.180.645,95 TL gişe hasılatına ulaşarak "Tüm Zamanlar Yabancı Film Açılış Haftasonu Hasılat" rekorunu kırdı. 
 Serinin bir önceki filmi Şafak Vakti Bölüm 1 Türkiye'de Kasım 2011'de vizyona girmiş ve 1.379.487 toplam izleyiciye ulaşmıştı.  
 