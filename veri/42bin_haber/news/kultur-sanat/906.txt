"Sineklik" Akbank Sanat'ta...
Akbank Sanat, İspanyol Cervantes Enstitüsü ve AECID'in (Ministerio de Asuntos Exteriores y de Cooperacion) işbirliğiyle gerçekleştirilen "Yakın Dönem Katalan Sineması'na Bir Bakış" etkinliği Sineklik (La Mosquitera) ile sona eriyor. 47. Altın Portakal Film Festivali'nde Emma Suares'in Uluslararası En İyi Kadın Oyuncu ödülünü kazandığı Sineklik (La Mosquitera), 23 Şubat Cumartesi günü Akbank Sanat'ta izleyicilerle buluşacak.

Agusti Vila'nın yönetmenliğindeki 2010 yapımı filmin konusu; alzheimer hastası Maria genellikle çok suskundur.

15 yaşındaki torunu Luis de fazla konuşmaz, anne babasının arasındaki sorunlardan kurtulmak için içine kapanmıştır. Kendi sessiz dünyasında yaşar, vaktini eve sokak kedileri ve köpekleri toplayarak geçirir.

Babası Miguel oğlunun bu davranışına engel olmaya çalışırken, himayeci annesi Alice buna müsaade eder. Sayıları giderek artan sokak hayvanları ev hayatında kargaşa yaratır.

Bu iyi halli, şehirli ailenin mensupları kendilerine kurdukları dünyada tutsak kalmıştır. Birbirlerini inatla yanlış anlamaları karışıklıklara yol açar, kendilerini soktukları haller hem komik, hem trajiktir.

Yer: Akbank Sanat
Tarih: 23 Şubat 2013, Cumartesi
Saat: 15.00