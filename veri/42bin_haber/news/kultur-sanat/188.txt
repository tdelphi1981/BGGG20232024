"Esas hainlik açlık grevlerini inkar etmek"
Oyuncu Ayça Damgacı ise 65 gündür devam eden açlık grevlerinden başka bir şey düşünemediğini belirtip, "Vatan hainliği '70 milyon insanın' sokağa dökülüp, 'Ölüm değil, çözüm' diye bağırmaması bence" dedi.
Fazıl Say'ın "Arabesk sevmek vatan hainliğidir" ifadelerini değerlendiren Damgacı, Hürriyet Dünyası'na şunları söyledi: 
"Bu konudan önce 1000 kişiye yakın insanın 65 günden beri açlık grevi yapmakta olduğu, ölüm sınırına çoktan geldikleri, aileleriyle bile zar zor görüştükleri, desteklemek amacıyla yapılan gösterilerdeki insanlara şiddet uygulandığı gerçeğiyle yaşarken hükümetin ve Başbakanın inkar bir yana bu konuyla ilgili hakaret dolu, küçümseyici sözleri hayatımızı kapkaranlık hale getirdi. Bu acıyla nasıl yaşanacak? Ben utancımdan ve elimin kolumun bağlı kalmasından kötürüm halde hissediyorum. Şimdi gelin vatan hainliğini tartışalım bu gündemde. Vatan hainliği hâlâ '70 milyon insanın' sokaga dökülüp, ölüm değil çözüm, diye bağırmaması bence. Hepimiz hainiz ve hepimiz cinayetlerin suç ortağıyız. 100 yıllardır kuşaktan kuşaga şu ortağı olduğumuz katliamlardan başka bir şey düşünemiyorum bu son günlerde."