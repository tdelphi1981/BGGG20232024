SİYAD ödülleri sahiplerini buldu
Türk Sinema dünyasında alanının en önemli ödüllerinden biri olan 45. SİYAD Türk Sineması Ödülleri, düzenlenen görkemli bir törenle sahiplerini buldu.
Sinema tutkunlarının heyecanla izlediği özel gecede Usta Yönetmen Zeki Demirkubuzun 'Yeraltı' filmi geceden toplam beş ödülle ayrılırken, Emin Alperin senaryosunu yazıp yönettiği Tepenin Ardı ise, toplam üç ödülün sahibi oldu. Arafın toplam iki ödül aldığı SİYAD Ödülleri Töreninden Zenne ise bir ödül ile ayrıldı.

Sinema dünyasının merak ve ilgiyle sonuçlarını beklediği 45. SİYAD Türk Sineması Ödülleri Gecesinde ödüller sahiplerini buldu. SİYAD Ödülleri Gecesinde 2012 yılında sinema salonlarında gösterime giren toplam 61 Türk sinema filmi arasından çeşitli dallarda aday gösterilen 11 film değerlendirilerek ödüllendirildi.
 
En İyi Film dalında Tepenin Ardı birinci olurken, En İyi Yönetim ödülünü ise, Yeraltı filmi ile usta yönetmen Zeki Demirkubuz aldı.

En iyi erkek oyuncu dalında Engin Günaydın Yeraltı filmindeki rolüyle ödülün sahibi oldu. Cahide Sonku En İyi Kadın Performansı dalında Neslihan Atagül Araftaki başarılı oyunu ile ödülü kazanırken, En İyi Senaryo ödülü ise, Tepenin Ardı filminin senaristi Emin Alpere gitti.

En İyi Müzik ödülünü Zenne filminin müziklerini hazırlayan ünlü müzisyen Demir Demirkan kazanırken, En İyi Yardımcı Kadın Oyuncu Performansı dalındaki birincilik ödülü Yeraltı filmindeki oyunculuğu ile göz dolduran Nihal Yalçının oldu. En İyi Yardımcı Erkek Oyuncu Performansı ödülünü ise, Tepenin Ardı filmi oyuncularından Mehmet Özgür aldı.

En İyi Görüntü Yönetimi ödülü Yeraltı filmindeki çalışması ile Türksoy Gölebeyine verilirken, Zeki Demirkubuz, En İyi Kurgu ödülünün de sahibi oldu. En İyi Sanat Yönetimi ödülünü, Araf filmindeki yönetimi ile Osman Özcan kazandığı ödül töreni gecesinde En İyi Belgesel Film ödülünü ise Ben Uçtum Sen Kaldın filmi ile Mizgin Müjde Arslan aldı. En İyi Kısa Film dalında Rezan Yeşilbağ, Sessiz adlı filmi ile ödülü kazanan isim oldu. 

Gecede ayrıca Sevin Okyay, Feyzi Tuna, Necla Nazır, Arif Erkine Onur Ödülü verilirken, Dilan Aksüte ise Lal Gece adını taşıyan filmdeki başarılı oyunculuk performansı nedeniyle Ahmet Uluçay Umut Ödülü verildi. 

Ayrıca SİYADın her yıl geleneksel olarak açıkladığı en iyi yabancı film dalındaki ödülü Michael Hanekenin Aşkı (Amour) aldı. SİYAD En İyi Yabancı Film dalında Steve McQueenin yönettiği Shame ikinci, Paul Thomas Anderson imzalı The Master ise üçüncü oldu.