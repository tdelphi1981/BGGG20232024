11. Uluslararası Filmmor Kadın Filmleri Festivali
İstanbul Modern Sinema, 16-23 Mart tarihleri arasında bu yıl 11. yaşını kutlayan Uluslararası Gezici Filmmor Kadın Filmleri Festivaline ev sahipliği yapıyor.
Bu yıl susturulan, görmezden gelinen kadınlara ithaf edilen festival, 19 ülkeden kadınlar ve filmlerine yer veriyor. Filmmorun İstanbul Moderndeki programında, Bedenimiz Bizimdir, Kendine Ait Bir Cüzdan ve Kadınların Sineması adlı tema bölümlerinden filmlerin yanı sıra kadınların sinemasının ilham ve güç veren iki özgün yönetmeni, Yeni Türkiye sinemasının auteurlerinden Yeşim Ustaoğlu ve modern Alman sinemasının önemli temsilcilerinden Doris Dörrie toplu gösterimleriyle festivalde yer alacaklar. 

Yeşim Ustaoğlu, programda yer alan Araf, Bulutları Beklerken, Güneşe Yolculuk, İz ve Pandoranın Kutusu filmlerinin gösterimlerine katılacak. Doris Dörrie ise 19 Mart Salı günü saat 17.00de izlenebilecek Erkekler filminin gösteriminde bulunacak.