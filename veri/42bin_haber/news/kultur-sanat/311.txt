Yüzüklerin Efendisi davalık oldu
The Hobbit filminin Oscar ödüllü yönetmeni Peter Jacksonın şirketine çekimler sırasında 27 hayvanı telef ettiği gerekçesiyle soruşturma başlatıldı.
OSCAR ödüllü Yeni Zelandalı yönetmen Peter Jacksonın şirketi hakkında soruşturma açıldı. Jackson, 14 Aralıkta gösterime girecek The Hobbit-Unexpected Journey filminde 27 hayvanın ölümünden sorumlu tutuluyor. Genelde film ve dizilerde çocuklara ve hayvanlara zarar verilip verilmediğini araştıran The American Humane Associationın raporuna göre, Yeni Zelandanın Wellington kentindeki dev stüdyoda çekilen film sırasında kullanılan 150 hayvandan 27si öldü. 
  TOLKIENIN MİRASÇILARI DA DAVACI  
Örgütün gözlemcisi Chris Langridge 3 at, 6 keçi, 6 koyun ve bir düzine kümes hayvanının çekimler sırasında uçuruma yuvarlanarak veya derin çukurlara düşerek öldüğünü söyledi. Langridge, Halen 3 at ve 2 koyun tedavi altında dedi. Olayla ilgili Yeni Zelandalı yetkililer Jacksonın sahibi olduğu film şirketinden savunma istediler.  
İDDİALARI YALANLADI 
Yönetmen Peter Jackson ve The Hobbit üçlemesinin yapımcıları iddiaları kesin bir dille yalanladı. Yönetmenin sözcüsü, hayvan ölümleri yaşandığını, ancak film çekimi sırasında hiçbir hayvana zarar verilmediğini, bazılarının doğal sebeplerle öldüğünü söyledi. APye konuşan 4 at bakıcısı, hayvanların tutulduğu çiftlikte çukurlar ve setler gibi atlar için tehlikeler barındırdığını söyledi. 
Bakıcılar konuyu patronlarıyla ve Warner Brosla paylaştıklarını ancak hayvanların çiftlikte kalmaya devam ettiğini anlattı. İki atın önlenebilir sebeplerle ölümünden sonra, Jacksonın sözcüsü 2011 başlarında koşulların iyileştirilmesi için yüz binlerce dolar harcandığını söyledi. PETA, filmin 28 Kasımdaki Yeni Zelanda galasını protesto etmeye hazırlanıyor.