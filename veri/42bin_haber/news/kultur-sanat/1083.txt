100. yılı kartpostallarla sergileniyor
Kartpostallarla Balkan Savaşı Sergisi, 13 Mart-6 Nisan tarihleri arasında Kadıköy Belediyesi Caddebostan Kültür Merkezi Sanat Galerisi (CKM)’de olacak. 
Bulgar devletinin bakış açısını yansıtan kartpostallar, Yapı Kredi Kültür Sanat Yayıncılık ve Kadıköy 
Belediyesi Caddebostan Kültür Merkezi Sanat Galerisi işbirliği ile sergilenecek. 

Sergi, 20. yüzyılın başında yaşanan ve savaşta subay olarak görev yapan Mehmet Nail Bey’in Sofya’daki tutsaklığı sırasında topladığı 221 adet kartpostaldan oluşuyor. 

Bu kartpostallar arasında Balkan Savaşı ile ilgili fotoğraflar, temsili resimler ve karikatürler bulunuyor. 

Kartpostallar bir bütün olarak ele alındığında; savaşın çirkin yüzünü, suçsuz insanların çektiği acıları ve dönemin kapitalist güçlerinin ürettikleri ölüm makinelerini tüm çıplaklığıyla gözler önüne seriyor. 

Nasıl giderim? 

100. yılında Kartpostallarla Balkan Savaşı (1912-1913) Sergisi'ne; 13 Mart-6 Nisan tarihleri arası, Kadıköy Belediyesi Caddebostan Kültür Merkezi Sanat Galerisi'ne giderek katılabilirsiniz. 

 