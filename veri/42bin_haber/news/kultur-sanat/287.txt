AİHM davasına sanatçı desteği
British Museum'daki dünyanın yedi harikasından biri olan Mausolleum'un Türkiyeye iade edilmesi için Ocak'ta Avrupa İnsan Hakları Mahkemesi'nde (AİHM) açılacak dava öncesinde başlatılan imza kampanyası internet ortamına taşında. www.askinmabedi.com sitesindeki kampanyaya en büyük destek ünlülerden geldi.
Ferhan Şensoy, Ali Poyrazoğlu, Merve İldeniz, Fedon ve Suavi başta olmak üzere birçok sanatçı Türkiye topraklarından götürülen tarihi hazinenin getirilmesi için dijital imza verdiler. Eski Kültür ve Turizm Bakanı Ercan Karakaş, eski ANAPlı bakanlardan İmren Aykutun da katıldığı uluslararası kampanya bütün hızıyla sürüyor. Toplanan imzalar, Avukat Remzi Kazmaz'ın AİHMde 30 avukat arkadaşıyla açacağı davanın dosyasına konulacak.  
BU FİLMİ AİHM YARGIÇLARI DA İZLEYECEK 
AİHMe gidecek dava dosyasında bir de belgesel yer alacak. Yönetmenliğini Kazmazın yaptığı Aşkın Mabedi Maussolleion isimli filmde antik çağın hazinesi ve Türkiyeden götürülüşünün hüzünlü hikayesi anlatılıyor. 32 dakikalık belgeselin en dramatik sahnelerden birini eserin Anadoluya getirilmesi için Halikarnas Balıkçısı'nın (Cevat Şakir) yaptığı girişimin anlatıldığı bölüm oluşturuyor.  
Dünyanın yedinci harikasının kendi doğal atmosferleri yerine, Londra'da olmasından büyük üzüntü duyan Şakir, İngiltereye Kraliçeye bir mektup gönderiyor. Şakir mektubunda Londradaki parçalar, Bodrumun mavisiyle bütünleşmektedir. Londrada kalmamaları gerekmektedir. Onları bütünleştikleri maviyle buluşturmak gerek diyor. Türkiyeden gelen mektubu okuyan Kraliçe, daha sonra müze müdürüne havale ediyor. Birkaç ay sonra müze müdüründen Şakire şu yanıt geliyor: 
"Önerinizi çok ciddiye aldık. Bilim insanlarına taşların yapısını incelettik; gerçekten de eserlerin maviyle bütünleştikleri doğrudur. Bu yüzden eserlerin müzede sergilendiği salonu Bodrum mavisine boyadık. Yakın ilginize teşekkür ederiz!" 
SATIŞA SUNULDU 
İngilizce versiyonu da bulunan filmde aşkın, acının, sadakatin, sanatın abidesi anlatılırken canlandırılan sahneler ve efektler izleyiciyi antik dönemin atmosferinde bir yolculuğa çıkarıyor. Tüm müzik marketlerde satışa sunulan filmi Ocak'ta AİHM yargıçları da izleyecek. 
ROMANIN BASKISI TÜKENDİ 
Yine Remzi Kazmaz tarafından kaleme alınan Kral Mausolos tarafından karısı Artemisiaya duyduğu aşkı ölümsüzleştirmek amacıyla yapılan Mausolosun Aşkın Mabedi isimli romanın 2'nci baskısı da tükendi. İngilizce ve Türkçe olmak üzere iki dilde yeniden baskıya giren roman, yakında bir kez daha okurlarıyla buluşacak.