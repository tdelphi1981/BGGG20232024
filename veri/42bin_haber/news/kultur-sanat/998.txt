Operanın dekorları resim sergisinde
Türk opera-bale tarihinin duayen dekoratörlerinden tasarım seçkilerinin yer alacağı 'Türk Operasında Dekor Resimleri' sergisi, 2 Mart'ta açılacak.
Konuya ilişkin yapılan açıklamaya göre, Kadıköy Belediyesi Süreyya Operası'nda sanatseverlerin beğenisine sunulacak sergide,opera ve balenin ayrılmaz parçası olan dekorlar yer alıyor. Sergide, Devlet Tiyatrosu, Opera ve Balesi'nin sahnelediği opera ve bale temsillerinin dekorlarını yapmış duayen sahne tasarımcılarının çalışmalarından derlenilen dekor örnekleri, sanatseverlerin beğenisine sunulacak.
'Orijinal çizimler', 'dekor resimlerinin orijinallerinden 
fotokopiler' ve 'fotoğraflar' olmak üzere üç grupta opera ve baleseverlerle buluşacak dekorlar, toplu/karma retrospektif olarak Türkiye'de ilk defa sergilenecek.
Sergi, 30 Nisan'a kadar gezilebilecek.