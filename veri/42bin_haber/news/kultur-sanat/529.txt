Nisvan için bir araya geldiler
Türkiyenin ünlü kadın oyuncularını bir araya getiren ve mesleklerinde ilk ve öncü 19 kadının yaşam öykülerini beyazperdeye taşıyan 'Nisvan' isimli belgeselinin galası 27 Aralık'ta gerçekleştirilecek.
Hülya Koçyiğit, Hale Soygazi, Elif Tayhan ve Duygu Yetiş gibi Türk İzleyicisinin beğeniyle takip ettiği oyuncuların yer aldığı, geçen yıl Eylül ayında TRT 1 ekranlarında yayınlanması planlanan 'Tarihe Adını Yazdıran Kadınlar' belgeseli, gecikmeli de olsa seyirciyle buluşmaya hazırlanıyor. 
Adını, Osmanlıcada "kadınlar" anlamına gelen "nisvan"dan alan ve yapımcılığını Mustafa Karadiş'in üstlendiği 17 bölümlük belgesel, Aile ve Sosyal Politikalar Bakanlığı'nın kadına şiddet ile mücadele programı kapsamında, Bakanlık sponsorluğunda hayata geçirildi. 
'İLK'LER BELGESELDE 
Belgeselde Türkiyenin ilk kadın sinema oyuncusu Bedia Muvahhid, ilk kadın yönetmeni Cahide Sonku, ilk kadın avukatı Süreyya Ağaoğlu, ilk kadın beyin cerrahları Aysima Altınok ve Yıldız Yalçınlar, ilk ehliyetli kadını ve ilk otomobil yarışları şampiyonu Samiye Morkaya, ilk kadın emniyet müdürü Feriha Sanerk, ilk kadın belediye başkanı Müfide İlhan, ilk akademik kadın fotoğrafçısı Yıldız Moran, ilk kadın savaş fotoğrafçısı Semiha Es, Cumhuriyetin ilk kadın öğretmenleri Refet Angın, Perihan Ongan, Perihan Bakanoğlu, ilk kadın makinisti Seher Aytaç, ilk FİFA kokartlı kadın hakemi Lale Orta, ilk kadın milletvekili Satı Kadın, ilk romancısı, felsefecisi Fatma Aliye Hanım, ilk kadın orkestra şefi İnci Özdil, ilk kadın heykeltıraşı Sabiha Bengütaşın hayat hikayelerine yer verildi. 
NİSVAN KADINLARI VE ROLLERİ  
Belgeselde ilk kadın belediye başkanı Müfide İlhan'ı Hülya Koçyiğit, ilk kadın Yönetmen Cahide Sonkuyu Hale Soygazi, ilk Kadın Emniyet Müdürümüz Feriha Sanerki Elif Tayhan ve ilk kadın akademik fotoğrafçı Yıldız Moranı Duygu Yetiş canlandırdı.