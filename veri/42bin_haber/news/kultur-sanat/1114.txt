İKSV Aydin Gün Tesvik Ödülü Hande Kuden'in
İstanbul Kültür Sanat Vakfının, 40. yılında, geleceğin sanatçılarının yetişmesine katkıda bulunmak amacıyla başlattığı ve her yıl klasik müzik alanında gelecek vadeden bir genç müzisyene verilecek Aydın Gün Teşvik Ödülünün bu yılki sahibi belirlendi.
Vakfın kurucuları arasında yer alan ve Türkiyede operanın gelişmesine büyük katkıda bulunan Aydın Gün anısına başlatılan Aydın Gün Teşvik Ödülünün ilkini, genç keman sanatçısı Hande Küden kazandı.
Hande Küdene 15 bin TL değerindeki Aydın Gün Teşvik Ödülünü, 11 Mart Pazartesi günü İKSV Yönetim Kurulu Başkanı Bülent Eczacıbaşı takdim etti. Takdim törenine ödülün seçici kurulunda bulunan İstanbul Teknik Üniversitesi Müzik İleri Araştırmalar Merkezi Eş-Başkanı keman sanatçısı Cihat Aşkın ile İstanbul Müzik Festivali Direktörü Yeşim Gürer Oymak da katıldı. Bülent Eczacıbaşı Hande Küdene ödülünü takdim ederken; Türkiyede operanın gelişmesine büyük katkılarda bulunan, İstanbul ve Ankara Operalarının kurucusu Aydın Gün, 1974 yılından 1993 yılına kadar İKSVnin genel müdürlüğünü üstlenerek vakfın gelişimine son derece önemli katkılarda bulunmuş, İstanbul Bienalinin ilk yılları sayılan Çağdaş Sanat Sergilerini başlatmış, Uluslararası Leyla Gencer Şan Yarışması'nın da kurucuları arasında yer almıştı. Biz, İstanbul Kültür Sanat Vakfı olarak, Aydın Güne olan teşekkürümüzü, geleceğin sanatçılarının yetişmesine, genç yeteneklerin kendilerini geliştirmesine katkıda bulunarak ifade etmek istedik. Bu amaçla başlattığımız Aydın Gün Teşvik Ödülünün ilkini genç keman sanatçısı Hande Küdene takdim etmekten mutluluk duyuyoruz. Sevgili Handeyi yurtiçi ve yurtdışındaki başarılı müzikal faaliyetleri ve eğitimindeki istikrarlı ilerleme için tebrik ediyor ve başarılarının devamını dilerken Aydın Günü bir kez daha saygıyla anıyoruz yorumlarında bulundu.