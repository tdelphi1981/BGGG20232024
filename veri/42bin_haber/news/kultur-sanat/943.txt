CNN TÜRK Oscar töreninde
Dünyanın gözü 24 Şubat Pazar akşamı Los Angeles'taki Dolby Tiyatrosu'nda gerçekleşecek olan Oscar ödül töreninde olacak. Hürriyet'ten Reha Erus ve CNN TÜRK'ten Barbaros Tapan, Oscar günü tanıtımlarına katılarak, izlenimlerini aktardı. 

Yaklaşık 18 yıldır her sene Los Angeles'a gelerek Oscar ödül törenlerini takip eden Reha Erus, bu sene yabancı filmler dalında ödüle en yakın filmin "Aşk" olduğunu söylüyor. 

Ayrıca en iyi direktör dalında ise Steven Spielberg'i Oscarlara yakın gören Erus, bu seneki Oscarların çok çekişmeli olacağı kanısında. 

"Türk ahçı gönderin"

Oscar menüsünü hazırlayan ve yıldızların ahçısı olarak bilinen Wolfgang Puck, şöyle konuştu:

"Geçen yaz ayında İstanbul'da sevgili dostum Ali Koç'un davetlisi olarak bulundum. Beni çok güzel ağırladılar. Özellikle Türk mutfağını yakından tanıma fırsatına kavuştum. Eğer bana iyi bir Türk ahçısı getirirseniz seneye Oscar'ların menüsünde Türk mutfağını görebilirsiniz."



Bu seneki Oscar menüsünde daha çok çeşitliliğe önem verildiğini ifade eden Puck, yıldızların beğenisine şu yemeklerin sunulacağını söyledi.

Başlangıç:
* Peynirli makarnalar,
* Mini burgerler,
* Salmon füme,
* Spago pizza,
* Çin usulü sigara börek
* Buratta.

Ana yemek:
* Çin usülü istakoz,
* Kuzu etinden sarma,
* Çeşitli mevsim sebzeleri.

Tatlı:
* Mangolu crumble,
* Ahududulu macarons,
* Böğürtlen soslu-çikolatalı marpizan
* Kiraz-çikolata-vanilya karışımdan oluşan puding

And the Academy goes too...

Oscar gecesinde en çok merakla beklenen kazananların isimlerinin açıklandığı zarfların yaratıcısı Marc Friedland da, bu sene hazırlanan zarfların geçmişte kullanılan klasik Oscar zarflarından esinlenerek hazırlandığını söyledi.

Friedland, "Geçen seneki zarflardan pek bir farkı bulunmuyor. Sadece farklı tarafı kazananların isimlerinin açıklandığı zarfların içerisinde bulunan kartların zarflardan çıkartırken daha rahat çekilebilmesine özen gösterdik" dedi. 

Yaklaşık bin 500 davetli ve bin servis görevlisi

Oscar ödül törenlerinin dekorlarından sorumlu, Hollywood'ta organize ettiği partilerle ünlü olan Lauren Ashemalla, "Bu sene yıldızlara sürprizlerimiz olacak" dedi. 

Ashemalla, "Bu konuda çok tecrübeli olmama rağmen her sene törenin öncesi ve sonrasına kadar inanın çok büyük heyecan yaşıyorum. Yaptığımız iş büyük bir ekip çalışması. Herkesin kendisine düşen işin en iyisini yapması çok önemli. Özellikle yemek sırasında zamanlamaya çok dikkat ediyoruz. Yaklaşık bin 500 davetli var ve bin kişilik servis personelimiz gecenin kusursuz olması için aylar öncesinden eğitimler alıyor" diye konuştu. 

Pazar günü Los Angeles'ta hava durumu güneşli olacak ve Oscar ödülleri Hollywood Highland Bulvarı üzerinde bulunan Dolby Tiyatrosu'nda kapılarını dünyanın film dünyasındaki yıldızlarına açacak.