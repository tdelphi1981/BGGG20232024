100. yılda şehitlerimiz için 1 milyon kitap
Çanakkale Onsekiz Mart Üniversitesi, başlattığı büyük kampanya ile Türkiyenin en büyük kütüphanesini oluşturmak için harekete geçti.
Şehitlerimize yakışır bir Çanakkale için 100.Yılda Şehitlerimiz için 1 Milyon Kitap adlı bir bağış kampanyası başlatan Onsekiz Mart Üniversitesi, büyük bir üniversite kütüphanesi oluşturma yolunda emin adımlarla ilerliyor. 
Çanakkale Savaşlarının 100.yılı olan 2015e kadar 1 milyon kitap hedefine ulaşmak isteyen Üniversitenin rektörü Prof.Dr. Sedat Laçiner, Şehitler için çiçekler sunuldu, dualar edildi, marşlar söylendi. Bizim önerimiz ise bir kez de kitaplar alınması, şehitlerimize yakışır bir nesil oluşturabilmek için en az 1 milyon kitaptan oluşan bir üniversite kütüphanesi kurulabilmesidir. Bu bağlamda herkesi kampanyamıza destek veremeye çağırıyoruz sözleriyle tüm Türkiyenin bu anlamlı kampanyaya destek vermesini istedi. DESTEK VERMEK İÇİN  
Şehitlerimiz için 1 Milyon Kitap kampanyasına katkıda bulunmak isteyenler PTT Kargo 401287314 veya MNG Kargo 53076200 müşteri numarasıyla karşı ödemeli olarak Çanakkale Onsekiz Mart Üniversitesi Rektörlüğüne kitaplarını gönderebilirler. ÇOMÜ İrtibat: 0286 218 00 18 - 1986  
Kampanya için 7/24 çalışan kütüphaneye ülkenin dört bir yanından çeşitli kişi ve kurumlar bağışta bulunmaya devam ederken, ÇOMÜ Kütüphanesi kitap sayısını bir yıl içinde yaklaşık yüzde 300 artırdı. Yapılan bağışlar sayesinde ÇOMÜ Kütüphanesi şimdiden İstanbul dışında Marmara Bölgesinin en büyük kütüphanesi haline geldi.