Haliç'te kadın cesedi bulundu
HALİÇ'te, deniz yüzeyinde 30-35 yaşlarında kimliği henüz belirlenemeyen kadın cesedi bulundu.
Beyoğlu Sütlüce İskelesi açıklarında, saat 15.00 sıralarında denizde ceset olduğu ihbarını alan deniz polisi, yaptığı arama sonrası cesede ulaştı. Sütlüce İskelesi'ne çıkartılan cesedin yaklaşık 2 günlük olduğu ve 30-35 yaşlarında bir kadına ait olduğu belirlendi. Polis, üzerinde kimliğini belirleyecek bir belge çıkmayan cesette yapılan ilk incelemede yara ve darp izine rastlanılmadığını belirtti. Ceset, otopsi için Adli Tıp Kurumu'nun morguna kaldırıldı.