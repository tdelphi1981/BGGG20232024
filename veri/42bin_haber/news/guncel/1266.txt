Yüzde 50’nin altına düşmedik
Ak Parti Genel Başkan Yardımcısı Hüseyin Çelik, Ak Parti'nin yaptırdıkları son anketlerde partinin son oy oranlarını açıkladı.
 Çelik, ANAR’ın Türkiye çapında bir anket yaptığını belirterek, ankette ”Hükümetin performansını nasıl buluyorsunuz?” diye sorulduğunu söyledi. Çelik, şöyle devam etti: ”Başarılı diyenler, yüzde 55’tir. AK parti’ye oy vermeyen bir kısım insanlar da Hükümetin performansını başarılı buluyorlar. Sayın Başbakan’ın lider olarak, Başbakan olarak performansını nasıl buluyorsunuz sorusuna karşı vatandaşın yüzde 56,6’sı Başbakan’ı çok başarılı buluyor. AK Parti’nin oyu da 12 Haziran 2011 seçimlerindeki oy oranıdır, yüzde 50. Yüzde 50 oyumuz duruyor. Bu, yüzde 51 oluyor, 52 oluyor ama çok şükür bugüne kadar yüzde 50’nin altına düşmedik.”