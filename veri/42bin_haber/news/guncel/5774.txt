Siyonizm gerçekte ne demek?
Başbakan Erdoğan'ın, "İslamofobi de Siyonizm gibi, faşizm gibi, antisemitzm gibi insanlık suçu görülmeli" sözleri ABD ve İsrail'i neden kızdırdı. Siyonizm neydi ve kaynağını nereden alıyordu? İşte cevabı:
ABD VE İSRAİL NE KADAR HAKLI?

Başbakan Recep Tayyip Erdoğan Türkiyenin eşbaşkanı olduğu 5inci Medeniyetler İttifakı zirvesindeki konuşmasında "İslamofobi de Siyonizm gibi faşizm gibi, anti semitizm gibi bir insanlık suçu olarak görülmelidir. Tıpkı siyonizm gibi, tıpkı antisemitizm gibi, tıpkı faşizm gibi, İslamofobinin de bir insanlık suçu olarak görülmesi kaçınılmaz hal almıştır..." dedi. Başbakan Erdoğan'ın siyonizmle ilgili bu sözleri deprem etkisi yarattı. BM, Beyaz Saray ve İsrail tepki gösterdi. 

İsrail, Siyonizm ile faşizmin aynı kefeye konulduğunu iddia ederek Erdoğana çok ağır sözlerle yüklendi. İsrail medyasının Erdoğanın açıklamalarını flaş haber olarak duyurmasının ardından Başbakan Netanyahu, hem twitterdan hem de internet sitesinden yazılı bir açıklama yayınladı.
Netanyahu, Bu karanlık ve yalan ifade, dünyada artık var olmadığını zannettiğimiz bir düşüncedir. Şiddetle kınıyorum dedi. Tepkiler bununla da kalmadı. Beyaz Sarayın günlük basın toplantısında da konu gündeme geldi.
Beyaz Saray Sözcüsü Tommy Vietor, Erdoğanın Siyonizmin bir insanlık suçu olduğu yorumunu reddediyoruz. Bu yorum saldırgan ve hatalıdır dedi.

Bunlarla da sınırlı kalınmadı

ABD Kongresi üyeleri, Başbakan Recep Tayyip Erdoğan'a siyonizmle ilgili sözlerini geri alması için mektup yazdı.
ABD Kongresi'nin 89 üyesi tarafından imzalanan mektupta, Başbakan Recep Tayyip Erdoğan'a "siyonizm" ile "faşizm"i bir tutan sözlerini geri alması çağrısında bulunuldu.

ABD Kongresi üyelerinin gönderdiği mektupta, Türkiye ve Başbakan Erdoğan adeta üstü kapalı olarak tehdit edildi. 
Mektupta, "Türkiye'yle tarihsel ilişkimiz ve ülkenizin NATO ve BM'deki önemli konumundan, uluslararası barış ve güvenliği sağlama konusunda ciddi bir taahhüdünüz olduğunu biliyoruz. Bu anlayış içinde siyonizmi, faşizm ve antisemitizm ile bir tutan ve "insanlığa karşı suç" diye nitelediğiniz beyanınızı geri çekmenizi sabırsızlıkla bekliyoruz" denildi.

Peki gerçekte Siyonizm ne anlama geliyordu? 

Siyonizm, Kudüs'teki Siyon Tepesinin adından gelir. Yahudi halkının Filistin'e dönme umudu, Yahudi düşüncesinin sürekli bir yönüdür; bu düşünce Mesih'in geri gelme düşüncesinden ayrılmaz. Mesih'in gelme amacı, dünyada bir Yahudi devleti kurmaktır. Hatta İsrail kurulduğu zaman Yahudi gazeteleri "Mesih'in Ayak Sesleri" başlığını atmışlardır. 

Siyonizm 19.yy sonlarında Avusturyalı gazeteci Theodor Herzl(1860-1904) tarafından siyasi bir ideolojiye de dönüştürüldü. Yahudi camiası tarafından da kabul gördü. Herzl'in 1896 yılında yazdığı kitabı Der Judenstaat (Yahudi Devleti) ve 1897 yılında yazdığı, Die Welt(Dünya) gazetesi, 1897 yılında Basel'de toplanan 1.Dünya Siyonist kongresi'nde savunulan düşüncelerin kaynağı oldu. Herzl için Siyonizm'in babası desek, herhalde yanlış bir şey söylemiş olmayız. Peki Siyonizm aslında Theodor Herzl tarafından mı ortaya çıkarıldı? Elbette Bunun Tevrat, Talmud merkezli dini kaynakları vardı. Herzl Siyonuzmi tam anlamıyla ideolojiye büründüren isimdi.

Vikipedi ise Siyonizm hakkında şunları yazıyor; "Terminoloji "Siyonizm" kelimesi, Siyon (İbranice: Tzi-yon ציון) kelimesinden türetilmiştir. İsim esas olarak, Kudüs yakınlarında bulunan Siyon Dağı ile bu dağ üzerindeki Siyon Kalesi'ni belirtmek için kullanılmaktaydı. Sonraları, Kral Davud döneminde, "Siyon" tüm Kudüs şehrine ve İsrail Diyarı'na atıfta bulunan bir kapsamlama haline geldi. Tevrat'taki birçok ayette, İsrailoğullarından Siyon halkı, Siyon'un oğulları ya da kızları olarak bahsedilir. Yahudi milliyetçiliğini tanımlamak için kullanılan bir terim olarak "Siyonizm," ilk milliyetçi Yahudi öğrenci hareketi Kadimah'ın kurucusu Avusturyalı Yahudi yayımcı Nathan Birnbaum tarafından, kendi çıkarttığı Selbstemanzipation adlı gazetede, 1890 yılında ortaya atılmıştır. Siyonizm, Filistin'de Yahudiler için yeniden bir vatan kurulmasına destek veren uluslararası Yahudi siyasi hareketi. Söz konusu alan, Tevrat'ta bahsi geçen ve İsrail Diyarı (İbranice: Eretz Yisra'el) adı verilen topraklardır. İsrail'in kurulmasından bu yana, Siyonist hareket de şekil değiştirerek öncelikle Modern İsrail devletinin desteklenmesi amacı ile varlığını sürdürmektedir." 

Abdülhamit'in reddetiği teklif

Vikipedi'den okumaya devam ediyoruz: "1890'lı yıllarda, Theodor Herzl Siyonizme yeni bir ideoloji ve fiili aciliyet katarak, Dünya Siyonist Örgütü'nün (WZO) oluşturulduğu 1897 yılında İsviçre'nin Basel şehrinde düzenlenen ilk kongrenin toplanmasını sağladı.[15] Herzl'in amacı, Yahudi devleti hedefinin elde edilmesi için gerekli hazırlık niteliğindeki adımları başlatmaktı. Herzl'in Filistin'i hakimiyeti altında tutan Osmanlı yöneticileri ile bir siyasi anlaşma yapma teşebbüslerinin başarısızlıkla sonuçlanması üzerine başka hükümetlerin desteği arandı. Theodor Herzl, dönemin sultanı II. Abdülhamid'e Kont Nevlinski (bir Leh soylusu, II. Abdülhamit'in şahsi dostu) aracılığla Filistin'e özerklik ve Musevi ikametliği ister. Buna karşılık şu taahhütlerde bulunur:

1.Osmanlı Devletinin 33 milyon İngiliz altınına ulaşan borçlarının tamamını ödeyelim.
2.İmparatorluğu korumak için 120 milyon altın Franka mal olacak deniz filosu yaptıralım.
3.Devletin mali durumunu canlandırmak için 35 milyon altın lira faizsiz borç verelim.
Ancak, II. Abdülhamit teklifi kabul etmez ve şu yanıtı verir:

"...Bu meselede (Theodor Herzl) ikinci bir adım daha atmasın. Ben bir karış toprağı dahi satmam. Zira bu vatan bana ait değil, milletime aittir. Milletim bu vatanı kanlarıyla mahsûldar kılmıştır. O, bizden ayrılıp uzaklaşmadan tekrar kanlarımızla örteriz..."

SİYONİZMİN KAYNAĞI BU AYETLER Mİ?

İslam inancına göre muharref (tahrif edilmiş) sayılan Tevrat'ta şu ayetler dikkat çekicidir;

*"Et yiyin ve kan için.Yiğitlerin etini yiyeceksiniz ve dünya beylerinin kanını içeceksiniz. Sarhoş oluncaya kadar kan içeceksiniz." (Tevrat,Hezekiel Bölümü 39/18-20)

*"Onları kasaplık koyunlar gibi ayır ve öldürme günü için onları hazırla." (Tevrat, Yeremya Bölümü, 12/3) 

Yaratilis merdiveninde farkli basamaklar oldugunu herkes dogal olarak kabul eder; önce inorganik nesneler, bitkiler ve hayvanlar âlemi, sonra konusan, yaratiklar ve hepsinin üstünde Yahudiler. ("Siyonizm ve Irkçilik" Ankara Üniversitesi Siy. Bilg. Fak. Yay. (Sources de la pensée Juive contemporaine) Sf:49 dan alinti) 

Peki Yahudiler neden üstün ırk olduklarına inanıyorlar Şu ayetleri de okuyalım:
- Siz Allahınız Rabbin ogullarisiniz." Çünkü sen Allah'ın Rabbe mukaddes bir kavimsin, ve Rab yer üzerinde olan bütün kavimlerden üstün olarak kendisine has bir kavim olmak üzere seni seçti. (Tensiye Bab:14 Ayet 12S:191)
- Ve aranızda yürüyeceğm ve sizin Allahınız olacağım ve siz benim kavmim olacaksınız. (Levililer Bab:26 Ayet 12 S:127)
- ... ve onlardan nefret ettim. Fakat size dedim: Siz onların topraklarını o miras olarak alacaksınız ve ben size onu mülk olmak üzere vereceğim, ben sizi milletlerden ayırt eden Allahınız Rabbim, . ve bana mukaddes olacaksınız, benim olmanız için sizi kavimlerden ayırt ettim (Levililer Bab:2Ayet24-26 S:120)
- Saf altında tartilan Sionun degerli ogullari (Yeremyanın Mersiyeleri Bab:4 Ayet:2 S:785)
- Ve o kralların günlerinde göklerin Allahı (Yehova) ebediyen harap olmayacak bir krallık kuracak ve onun hakimiyeti başka bir kavme bırakılmayacak; ancak bu krallıkların (devletlerin) hepsini o parçalayacak ve bitirecek. (Daniel Bab 2 Ayet 44 S.342)
- O zaman Rab Yehova bütün bu milletleri önünüzden kovacak ve sizden büyük bir kuvvetli milletlerin mülkünü alacaksınız. Ayak tabanınızın basacağı her yer sizin olacak. ( Tensiye Bab 14 Ayet 23-24 S.139)
- İşte, şimdi bildim ki bütün dünyada allah yoktur, ancak İsrail'de vardir." (2.Krallar Bab:5 Ayet.15)

-  Kızlarınızı onların oğullarına vermiyeceksiniz ve oğullarınıza ve kendinize onların kızlarından almayacaksınız. (Nehemya Bab:13 Ayet:25 S.)

Altındal: 'Filistinliler'e yapılanlar Siyonizmin göstergesi
Araştırmacı Yazar Aytunç Altındal STAR'a yaptığı açıklamada şunları söyledi: "Siyonizm bir ideolojidir. 'Ateavizm' yani 'ceddiyetçilik' demektir. Başbakan antisemitzm değil, antisiyonizm yapmaktadır. Ve çok doğru bir ifade kullanmıştır. Siyonizm; Dini, siyasi ve ekonomik şekilde İsrail devlet politikası olarak günümüzde uygulanmaktadır. Adam öldürüyorlar. 'Niye öldürdün' deyince, 'Tevrat böyle diyor' diye savunuyorlar. İsrail'in kurulduğu günden bugüne Filistinlilere uyguladığı, göç ettirme, toprak işgali, katletme, ev yıkma fiillerinin altında bu siyonist ideoloji yatmaktadır."

Garaudy: Siyonizm ırkçı ve sömürgeci

Ünlü Müslüman Fransız düşünür Roger Garaudy de bu konuda şunları yazmıştır:

"Peygamberlerden miras olan Yahudi inancının en büyük düşmanı, Siyonizm'in ırkçı ve sömürgeci mantığıdır ki, 19. yüzyıl Avrupası'nın ırkçılığından ve sömürgeciliğinden doğmuştur. Bu mantık, Batı'nın tüm sömürgeciliklerine ve farklı milliyetçilikler arasındaki savaşlara ilham kaynağı olmuştur. İsrail, Siyonizm'den uzaklaşmadıkça ve Hz. İbrahim'in inancına geri dönmedikçe, İsrail için bir güvenlik ve gelecek yoktur ve Ortadoğu'da da barış olmayacaktır. Hz. İbrahim'in o inancı ki, vahyedilmiş her üç din arasında ruhsal bir kardeşlik bağı ve ortak bir mirastır." (Roger Garaudy, "Right to Reply: Reply to the Media Lynching of Abbe Pierre and Roger Garaudy", Samizdat, June1996)

Türkiye kamuoyunun gündemine en ayrıntılı şekilde getiren siyasilerden Milli Görüş lideri Prof. Dr. Necmettin Erbakan da Siyonizmi 'Irkçı Emperyalizm'in idelojisi ve beyni olarak tarif ediyordu.