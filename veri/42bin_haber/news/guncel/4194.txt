Gurbetçiler tek yürek
New York'ta bir sürücünün ihmali nedeniyle yaşanan kazada ağır yaralanan Türk kardeşleri yaşatabilmek için gurbetçiler buluştu. Maddi sıkıntıları olan Kaya ailesine destek için yardım kampanyası başlatıldı.
ABD'nin New York eyaletine bağlı Long Island'da geçtiğimiz hafta trafikte cep telefonu ile mesajlaşan bir sürücünün hatası nedeniyle iki Türk genç kız ölümden döndü. AmerikalıTürk.com'un haberine göre 23 yaşındaki Neşe Kaya'nın kullandığı araca arkadan başka bir aracın çarpması sonucu Neşe Kaya ile yanında bulunan kızkardeşi Bahar Kaya (25) ağır şekilde yaralandı. Kazanın meydana geldiği anda olay yerinde yol güvenliğini sağlayan polislerin bulunması daha büyük bir facianın önledi. Kazaya anında müdahale edilerek iki kızkardeş hızlı bir şekilde ambulans helikopter ile hastaneye sevkedildi. Ancak Kaya ailesinin gözyaşları dinmedi. Neşe Kaya hayata tutunmayı başarırken, kazada beli kırılan ve beyin kanaması geçiren Bahar Kaya'nın durumu ciddiyetini koruyor. 
Anne Nevim Kaya çalışmıyor, iş arıyor. Baba Mehmet Kaya ise günü birlik işlerde işçi olarak çalışıyor. Publishing Basım Evi Şirketinde çalışan Neşe ve Bahar Kaya'nın ise sigortaları yok. Ancak Kaya ailesinin maddi durumunun genç kızların tedavisinde yetersiz gelmesi üzerine, ABD'deki gurbetçiler yardım kampanyası başlatarak, Chase Bank'ta Bahar Kaya adına bir hesap oluşturdu. Giresun Yağlıdereli gurbetçi ailenin tek dileği iki kızının da tamamen sağlığına kavuşması. Kazaya arkadan vuran ABD'li bir kadın sürücünün olay anında telefonuyla mesajlaşması sonucu neden olduğu açıklandı. Olayla ilgili soruşturma devam ederken ABD polisi yetkilileri kazayla ilgili raporun birkaç güne kadar hazırlanacağını kazaya başka üç aracın daha çkarıştığını belirtiyorlar.