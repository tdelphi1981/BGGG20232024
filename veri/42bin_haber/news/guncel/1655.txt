KCK'da 13 tutuklama daha
Malatya'da PKK'nın şehir yapılanması KCK'ya yönelik operasyonda gözaltına alınan, BDP Merkez İlçe Başkanı Zeyat Toptaş'ın da aralarında bulunduğu 13 kişi tutuklandı.
 Malatya Terörle Mücadele Şube Müdürlüğü ekiplerinin dün kent merkezinde KCK'ya yönelik düzenlediği operasyonda 14 kişi gözaltına alındı. Çoğu üniversite öğrencisi olan şüpheliler, Emniyet'teki sorgularının ardından Malatya Adliyesi'ne sevk edildi. Savcılık sorguları tamamlanan 14 kişi Malatya 4'üncü Ağır Ceza Mahkemesi'ne sevk edildi.
 Gece geç saatlere kadar süren yargılama sonucunda, BDP Merkez İlçe Başkanı Zeyat Toptaş ile 12 kişi tutuklandı, 1 kişi ise adli kontrol ile serbest bırakıldı.
 Eski polis, PKK kuryesi çıktı
 Kentte bazı kişilerin cezaevindeki örgüt üyelerine kuryelik yaptığını tespit eden polis Ş.S.'nin (62) kimliğini belirledi. Bunun üzerine harekete geçen Terörle Mücadele ekipleri, aldığı mesajları iç çamaşırının içinde güvenlik kapılarından geçirip içeri soktuğu öne sürülen Ş.S. ve yanında bulunan Ş.U. adlı kadını gözaltına aldı. İşlemlerin ardından adliyeye sevk edilen şüphelilerden Ş.S. tutuklandı, Ş.U. ise serbest bırakıldı. 
 Seyhan'In 1979 yılında polis olarak göreve başladığı, ancak bir yıl sonra ihraç edildiği ortaya çıktı. DHA
 
  