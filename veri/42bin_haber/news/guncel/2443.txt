Gitmedi ama 16 yıl hapis
Deniz Kurmay Albay Koray Eryaşa, Balyoz davasında 16 yıl hapis cezası aldı.
İddianamaye göre Eryaşa darbe sonrası tutukluların götürüleceği İmralı Adasında 5-7 Kasım 2002 tarihinde komutanı olduğu TCG Kılıç gemisi ile ön keşif yapmıştı. Eryaşa, Hürriyete gönderdiği mektupta O günlerde meteoroji kayıtlarına göre poyraz  var, sefer yapılamaz. Ayrıca geminin Çanakkalede olduğu Deniz Kuvvetlerince resmi yazıyla mahkemeye bildirildi, ancak itibar edilmedi  diye yazdı. 
BALYOZ ve Askeri Casusluk davalarının hükümlü sanığı Deniz Kurmay Albay Koray Eryaşa, Mahkeme Türkiye Cumhuriyeti devletinin mühürlü belgeleri yerine, kimin tarafından yazıldığı belli olmayan 1 sayfa imzasız dijital veriye itibar ederek 16 yıl hapis cezası verdi dedi. 
Deniz Kurmay Albay Koray Eryaşa, Balyoz davası kapsamında yargılandı ve 16 yıl hapis cezasına çarptırıldı. 
İDDİA: İMRALIDA KEŞİF YAPTI
Balyoz davasında mahkemenin delil olarak değerlendirdiği Suga Harekat Planına göre, Deniz Kurmay Albay Koray Eryaşa, darbe sonrası jandarma tarafından tutuklanacak kişileri komutanı olduğu TGC Kılıç gemisi ile  İmralıya götürecekti. 5-7 Kasım 2002de de Albay Koray Eryaşa, TCG Kılıç gemisi ile İmralıya giderek ön keşif yapmıştı. Savcılığın iddiası buydu. Davayı yürüten İstanbul 10uncu Ağır Ceza Mahkemesi de bu iddiaları doğru kabul etti. Deniz Kurmay Albay Koray Eryaşa 16 yıl hapis cezasına çarptırıldı. 
SAVUNMA: O GÜNLERDE POYRAZ VARDI
Koray Eryaşa Hürriyete gönderdiği mektupta bu duruma isyan etti. İsyanını şu sözlerle anlattı: 14 Ocak 2011 tarihli bilirkişi raporuna göre komutanı olduğum TCG Kılıç gemisinin 5-7 Kasım 2002 tarihinde İmralıya gitmediği jurnal kayıtlarının incelemesiyle sabittir. Bilirkişi raporunda böyle bir görev icra etmediğim hiç bir şüpheye yer bırakmayacak şekilde belirtilmiştir. Meteoroloji Müdürlüğünden o tarihlerle ilgili aldığımız hava durum raporları da 5-6-7 Mart 2002 tarihlerinde Marmara ve İmralı çevresinde poyraz fırtınasının hâkim olduğunu yazmaktadır. Yani 5-7 Mart 2002 tarihlerinde İmralı -Mudanya çevresine keşif seyri yapmak doğa şartları açısından da olası değildir. 
Komutanlık: Gemİ ÇANAKKALEDE
Deniz Kuvvetleri Komutanlığının resmi yazısı da TCG Kılıçın belirtilen tarihlerde Çanakkalede olduğunu teyid etmektedir. Mahkeme gerekçeli kararında hem benim savunmalarıma hem de Türkiye Cumhuriyeti devletinin kendisine ait gemisinin o tarihlerde orada olmadığını söyleyen belgelere itibar etmemiştir. Özel yetkili mahkeme Türkiye Cumhuriyeti devletinin mührünü taşıyan belgelere itibar etmeyerek, adli bilişim uzmanı olarak atanmış uzman kişilerin raporlarıyla sahteliğini belgelediği 1 sayfalık imzasız dijital veriye itibar ederek 16 yıl hapis cezası vermiştir.                                                        

 