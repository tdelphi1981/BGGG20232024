Başbakan Erdoğandan hasta ziyareti
Başbakan Recep Tayyip Erdoğan, Dr. Siyami Ersek Göğüs Kalp Damar Cerrahisi Eğitim ve Araştırma Hastanesi'nde tedavi gören bir aile dostunu ziyaret etti. Erdoğan hastaneden ayrıldığı sırada bir vatandaş ile sohbet etti.
Marmara Üniversitesi'ndeki kuruluş yıl dönümü etkinliklerine katılan Başbakan Erdoğan, buradan üniversitenin karşısında bulunan hastaneye geçti. Hastanede başhekimlik binası önünde karşılanan Erdoğan, daha sonra hasta ziyaretinde bulundu. Erdoğan'a hastane ziyareti sırasında Milli Eğitim Bakanı Nabi Avcı da eşlik etti. 

Bir aile dostunu ziyaret ettiği öğrenilen Erdoğan aracına binmeden önce vatandaşlara el salladı. Kendisine sevgi gösterisinde bulunan bazı vatandaşlarla bir süre sohbet eden Erdoğan, daha sonra Başbakanlık çalışma ofisine geçti.