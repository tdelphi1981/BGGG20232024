Şofben ağabeyi zehirledi kardeş tedavi altında!
Ankara'nın Elmadağ ilçesinde şofben gazından etkilenen 2 kardeşten biri hayatını kaybetti, diğeri hastanede tedavi altına alındı.
İlçesinde merkezinde ikamet eden Elber ailesinin çocuklarından Eren Elber (9) ihtiyacını gidermek üzere tuvalete girdi. Ağabeyin bir türlü çıkmaması üzerine durumdan şüphelenen kardeşi Efekan Şinal de kapıyı zorlayarak içeri girdi. İçeri girdiğinde ağabeyini yerde yatarken bulan Şinal de ortama yayılan gazdan etkilendi. Yakınları tarafından Elmadağ Devlet Hastanesi'ne kaldırılan kardeşlerden Eren Elber, yapılan tüm müdahalelere rağmen kurtarılamadı. Durumu iyi olduğu belirtilen kardeşi Efekan Şinal ise tedavi altına alındı.Polis tarafından yapılan incelemede şofben tesisatının takıldığı tuvalette, gaz tahliye borusu ve baca olmadığı belirlendi. Polis olayla ilgili soruşturma başlattı.