ABD askeri hangi yetki çerçevesinde ülkemizde?
CHP İstanbul Milletvekili Ali Özgündüz, Dışişleri Bakanı Ahmet Davutoğlu ile Milli Savunma Bakanı İsmet Yılmaz’a, “ABD’li askerler hangi anlaşma ya da yetki çerçevesinde ülkemizde bulunmaktadır?” diye sordu.
 CHP İstanbul Milletvekili Ali Özgündüz, Dışişleri Bakanı Ahmet Davutoğlu ile Milli Savunma Bakanı İsmet Yılmaz’a, “ABD’li askerler hangi anlaşma ya da yetki çerçevesinde ülkemizde bulunmaktadır?” diye sordu. 
 Özgündüz, TBMM Başkanlığı’na, Dışişleri Bakanı Ahmet Davutoğlu ile Milli Savunma Bakanı İsmet Yılmaz’ın yanıtlaması istemiyle iki ayrı soru önergesi verdi.
 İngiliz The Times gazetesinin Amerikan yönetiminin Türkiye’nin Suriye sınırına da özel birlikler konuşlandırdığını öne sürdüğünü belirten Özgündüz, şu soruları yöneltti:
 “Bahsi geçen haberlerden ABD Genelkurmay Başkanlığı’nın açıklamaları mı Türk Genelkurmay Başkanlığı’nın açıklamaları mı doğrudur? Eğer ABD Genelkurmay Başkanlığı’nın açıklaması doğruysa Türk Genelkurmay’ı bunu neden yalanlamıştır? Ülkemizden yapılan açıklama doğru ise ortada bir neden yokken, ABD’li yetkililer niçin böyle bir açıklama yapmışlardır? Bu konuyla ilgili ABD’li yetkili makamlarla herhangi bir görüşme yapılmış mıdır? 
 ABD’li yetkililerin yolladık dediği askerler, ne zaman ve neden ülkemize gelmiştir? 
 Kaç ABD’li asker bahsi geçen haberde yer alan kapsamda ülkemize gelmiştir? 
 ABD’li askerler hangi anlaşma ya da yetki çerçevesinde ülkemizde bulunmaktadır?
 Gelen ABD’li askerlerin Suriyeli muhaliflerle işbirliği yaptığı; Suriye’ye veya İran’a düşünülen olası bir müdahale için hazırlıkta bulunduğu iddiaları doğru mudur?
 ABD’li askerler Diyarbakır’da hangi incelemelerde bulunmuştur? Bu incelemeler hangi anlaşma ya da yetki çerçevesinde yapılmıştır? Bu ABD’li askerler bahsi geçen ve ABD Genelkurmay Başkanı Martin Dempsey tarafından da doğrulanan amaçlarla mı ülkemize gelmiştir? Bu ziyaretle Suriye’ye veya İran’a düşünülen olası bir müdahale arasında ilişki var mıdır?
 ABD’li askerlerin Diyarbakır’da yaptığı incelemelerle ilgili kamuoyuna herhangi bir açıklama yapılacak mıdır? 
 ABD’li askerlerin Diyarbakır’da yaptığı incelemelere benzer olarak başka herhangi bir ülkenin askerleri ülkemizde inceleme yapmış mıdır?”
 ANKA
  