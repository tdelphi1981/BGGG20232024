Ekonomide 'first class' yolculuk
Uçaklarda önünüzdeki kişinin koltuğunu geri yatırıması kabusu sona eriyor. Malezyalı Yaghoubi'nin tasarladığı uçak koltuğu kişiye özel bir alan yarattığı gibi, yolculukları keyifli kılıyor.
GELECEKTE ekonomi sınıfı yolcuları uçaklardaki yeni iç dizayn tasarımları sayesinde first class ile neredeyse aynı lüks içinde seyahat edecek. Malezyalı mühendislik öğrencisi Alireza Yaghoubi'nin ekonomi sınıfı için tasarladığı kabin hem düşük maliyetli hem de fazlasıyla ergonomik. Şu andaki sistemde öndeki yolcu koltuğunu yatırmak isterse arkadaki yolcuyla arasında küçük bir mesafe kalıyor. AirGo adlı tasarımda ise her koltuğun üzerinde kendine ait bagaj bölümünün yanı sıra kişiye özel servis masası ve ekran da bulunuyor. Bu koltuk tasarımı yolcularda odadaymış hissi yarattığı gibi ön koltuktaki yolcunun koltuğu yatırma kabusunu da ortadan kaldırıyor. 

8 saatlik yolculuk ilham kaynağı

Tasarım ayrıca halihazırdaki koltuklara kıyasla sadece yüzde 16 oranında daha fazla yer kaplıyor. Tasarımıyla pek çok ödül alan mucit Yaghoubi, ailesini ziyaret etmek için geçirdiği sekiz saatlik sıkıntılı bir uçuşun kendisine ilham kaynağı olduğunu söyledi. Yahoubi, tasarımını ise şöyle anlattı: "AirGo'da sırt desteği esnek ve vücudun şeklini alıyor. Buna ek olarak naylon örgü de terlemeyi engelliyor. Her yolcunun kendi oturma tercihine göre koltuğu ayarlayabilmesi için 3 kademe bulunuyor. Öndeki kişinin koltuğunun arkasındaki ayaklık da konforun bir diğer parçası. Sistem içine sabitlenmiş dokunmatik ekran ise yolculuğu keyifli kılıyor."