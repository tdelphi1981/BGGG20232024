Tecavüz odasından davullu zurnalı düğüne
Muğlanın Fethiye İlçesinde, evlenmekten vazgeçtiği gerekçesiyle 18 yaşındaki Özge A.yı bir odaya kapatıp tecavüze zorladığı iddiasıyla bir süre tutuklu kalan 28 yaşındaki Taşkın G., tahliyesinin ardından cezaevinde evlendiği nişanlısıyla davullu zurnalı düğün yaptı.
Fethiyede geçen Ağustos ayında Özge A. ve Taşkın G., ailelerinin rızasıyla nişanlandı. Ancak bir süre sonra Özge A., Taşkın G.ye ayrılmak istediğini söyledi. Hem genç kızın, hem de nişanlısının ailesi bu duruma karşı çıktı. Bir araya gelen aileler, genç kıza büyü yapılmış olabileceği gerekçesiyle hocaya götürdü. Ancak Özge A. kararından dönmeyince 2 Ağustos günü hocaya götürme bahanesiyle Fethiyeye bağlı Gökben Köyündeki Taşkın G.nin teyzesi H.C.nin evine götürüldü. Burada bir odaya kilitlenip, iddiaya göre 3 saat boyunca nişanlısı Taşkın G. tarafından cinsel ilişkiye zorlanan Özge A., pencereden atlayarak kaçtı.  
DAVULLU ZURNALI DÜĞÜN / FOTO GALERİ

Jandarmaya sığınan Özge A.nın şikayeti üzerine gözaltına alınan nişanlısı Taşkın G. cinsel istismar, saldırı ve alıkoyma, babası N.G., ağabeyi Y.G., ablası S.G., ablasının eşi H.G., teyzesi H.C., teyzesinin oğlu Ç.C. ile genç kızın annesi S.A. ile babası S.A. tecavüze yardım ve yataklık suçundan çıkarıldıkları mahkemece tutuklandı. Üst mahkemeye yapılan itirazla Taşkın G. dışındaki 8 kişi tutuksuz yargılanmak üzere serbest bırakıldı. 
  TAHLİYE OLURSAM DÜĞÜN YAPARIM 
NİKAH CEZAEVİNDE KIYILDI 

Fethiye Ağır Ceza Mahkemesinde görülen davanın son duruşmasında ilginç bir gerçek ortaya çıktı. Duruşmada şikayetçi Özge A. nişanlısı Taşkın G. ile cezaevinde evlendiğini söyleyince duruşma tutanağına da adı Özge G. olarak geçti. Çiftin, cezaevinde 3 Eylül 2012de kıyılan nikahla evlendikleri ortaya çıktı.

DAMAT TAHLİYE OLDU, DÜĞÜN YAPTILAR

Taşkın G., Özge G.nin ifadesinin ardından tahliye oldu. Taşkın G.nin tahliye olmasının ardından çift, Fethiye Esenköyde düğün yaptı. Özge G. ile Taşkın G., hareketli müzikler eşliğinde bol bol dans edip oynadı. Çiftin oynaması sırasında havada dolarlar uçuştu.

Özge G., "Bundan sonra mutluluk var. Ayrılık yok. Bugüne kadar yanlış anlaşılma oldu. Olay çok büyüdü. Araya bazıları girdi. Bu duruma düştük. Artık bundan sonra günler bizim için daha güzel olacak" dedi. 

Taşkın G. ise yanlış anlaşılma olduğunu belirterek, "Gazetecilerin ve ailelerin abartması oldu. Şimdi çok mutluyuz" diye konuştu.