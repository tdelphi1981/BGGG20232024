Tarihi cezaevi aracı yok olmak üzere
Birçok ünlüyü ağırlayan Sinop Cezaevi'nin içindeki ring aracı kendi haline terk edildi. Zamanında çok sayıda mahkûm taşıyan araç yok olmak üzere.
 Boşaltıldıktan sonra Adalet Bakanlığı'ndan Kültür Bakanlığı'na devredilen Sinop Cezaevi'nde dökülmeler başladı. Vatandaşlar yeterince tanıtılmadığı ve gerekli düzenlemeler yapılmadığı için cezaevinin rağbet görmediğini söyledi. Ring aracının çürümeye terk edildiğini belirten ziyaretçiler, aracın hurda yığınına döndüğünü söyledi. Yetkililerin tarihi cezaevi ile acilen ilgilenmesini isteyen ziyaretçiler, cezaevi içerisinde rehberlik hizmeti verilmemesinden dert yandı.
 CİHAN