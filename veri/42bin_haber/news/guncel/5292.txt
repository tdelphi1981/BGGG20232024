Diyarbakırda karakola roketli saldırı
Diyarbakır'da, terör örgütü PKK tarafından bir karakola roketli ve uzun namlulu silahlarla saldırı düzenlendi. Dün geceki saldırıda ölen ya da yaralanan olmadı. Çıkan çatışmada teröristlerin kaçtığı belirtildi.
Hani ilçesi Topçular Jandarma Karakolu'na bir grup PKK'lı tarafından saldırı düzenlendi. Güvenlik güçlerinin hemen karşılık vermesiyle çatışma çıktı. Teröristler, gecenin karanlığından faydalanıp kaçtı. Olaydan sonra güvenlik güçlerinin operasyon başlattığı bildirildi.