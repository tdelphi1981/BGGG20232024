Cumhurbaşkanlığı için uzlaşı yok
Anayasa Uzlaşma Komisyonu'nda, yürütme maddelerinin yazımına geçildi. Ak Parti'nin başkanlık önerisinin alınan karar uyarınca, müzakere edilmemesi nedeniyle ilk madde CHP, MHP ve BDP önerileri doğrultusunda değerlendirildi. 
Yazım komisyonu toplantısında, cumhurbaşkanının nitelikleri ve tarafsızlığı maddesi gündemdeydi. Toplantıda, CHP ve MHP cumhurbaşkanının 7 yıl için meclis tarafından seçimini talep etti. 
MHP cumhurbaşkanı, "Türkiye cumhuriyeti vatandaşları arasından seçilir" ifadesine karşı çıktı. "Türk vatandaşları" yazılmasını istedi. 
BDP ise, cumhurbaşkanının halk tarafından yüksek öğretim şartı olmadan 5 yıllık iki dönem için seçilebilmesini önerdi. 
Müzakere edilmeyen Ak Parti önerisinde, başkanın en fazla iki dönem için 5 yıllığına halk tarafından seçilmesi yer alıyor.