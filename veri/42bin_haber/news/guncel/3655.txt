Kabin memurunu 'çeçe sineği' ısırdı, uyku hastalığına yakalandı
GÖREV için gittiği Afrika'da çeçe sineğinin ısırması sonucu uyku hastalığına yakalanan Türk Hava Yolları'nda görevli kabin memuru Ece Taşan yattığı hastanede, hastalığına çare olacak ilacın Türkiye'ye getirilmesini bekliyor.
TWITTER 'DAN YARDIM ÇAĞRISI YAPTI

THY'de görevli Kabin Memuru Ece Taşan geçtiğimiz günlerde görev için Afrika'ya gitti. Kabin memuru Taşan'ı burada çeçe sineği ısırdı. Sineğin ısırması sonucu uyku hastalığına yakalanan kabin memuru Taşan, ailesi tarafından Taksim'deki Özel Alman Hastanesi'ne kaldırıldı. Hastaneye kaldırılan Ece Taşan, sosyal paylaşım sitesi Twitter'den hastalığına ilişkin bilgi vererek hastalığına çare bulunacak ilacın bulunması için yardım istedi.

GANA'DA İLAÇ BULUNDU AMA !..

Ece Taşan ve ailesi bir sineğin ısırması sonucu başlayan uyku hastalığı için Türkiye'de ilacı bulunmadığı için başta Afrika olmak üzere Avrupa'da ilaç bulmak için yakınlarıyla irtibata geçti. Aile, hastalığa çare olacak ilacı Gana'da buldu ancak ilaç uçağa alınmayınca ilaç İstanbul'a gelemedi. Aile bu sefer Fransa'da da bu ilacın olduğunu öğrendi. Taşan ailesi şimdi bu ülkeden gelecek ilacı beklemeye başladı.

"ACİL İLACIMI BULUN"

Uyku hastalığına yakalanan ve sağlık durumu hakkında sosyal paylaşım sitesi Twitter'den bilgi veren kabin memuru Ece Taşan, şöyle yardım çağrısında bulundu:"Yıllarca 'uyku böceği mi ısırdı, yok efendim uyku böcegi oldun' diye diye kendimi ısırttırdım.Ama bu kadar kötü birşey olduğunu bilsem demezdim" "Suramin veya pentamidin ilaclarini bulabilen bana acil olarak ulassin lutfen. RT!"

"Acil ilacimin bulunmasi gerekmektedir. Fransa'da bulundugu soyleniyor.Hangi sehir nerdedir bu yarin netleşicek.Afrika ulkelerinde daha yaygın Afrika'dan aldığım bi parazit vucuduma yayılmadan engellemek lazım. Zamanla yarış"

ÇEÇE SİNEĞİ

Çeçe sineği ilk bakışta karasineğe benzeyen, küçük ama çok zararlı bir sinek . Uyku hastalığını bulaştırmasıyla bilinen bu kan emici sineğin,Glossina cinsini oluşturan yaklaşık 21 türü vardır. Türlerin çoğu Afrika'da, Sahra Çölü'nün güneyinde yaşar ve uyku hastalığını yapar.