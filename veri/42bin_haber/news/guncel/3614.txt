Anne yüreği silahı susturur
Başbakan Tayyip Erdoğanın eşi Emine Erdoğan, hükümetin terörü sona erdirmek için yaptığı çalışmalara destek isteyerek, Türkiyede terör sorunu annelerin yüreklerini ortaya koymasıyla çözüme kavuşabilir ve kavuşacaktır. Anneler, tüm kadınlar, eğer bu sürece yüreklerini koyarsa, eğer bu süreçte görev alırsa inanın o silahlar artık susacaktır dedi.
Ak Parti Genel Merkez Kadın Kolları Başkanlığınca düzenlenen AK Parti 24. Dönem Milletvekili Eşleri Toplantısında konuşan Emine Erdoğan şunları söyledi: Milletçe gençlerin kanı kadar, annelerin, kadınların gözyaşının ıslattığı topraklarda acıya kavrulduk. Anneler açıkçası artık rahat bir nefes almak istiyor. Hükümetimiz, Milli Birlik ve Kardeşlik Projesi adı altında terör sorununu bitirmeye yönelik bir süreci başlatmış durumda. Bu süreç son aylarda yeni bir evreye girdi, çok daha kararlı şekilde ilerlemeye başladı. Sizlerden milletvekili eşleri, anneler, hanımlar olarak bu sürece mümkün olan en büyük katkıyı vermenizi rica ediyorum. Silahların susması, akan kanın durması, annelerin gözyaşlarının artık dinmesi için samimiyetle, kararlılıkla, cesaretle meseleye eğilmenizi istiyorum. Bizler susarsak savaş çığırtkanları konuşur, silahların dili süreçlere egemen olur. Annelerin güldüğü, tebessüm ettiği, annelerin yavrularını hasretle muhabbetle kucakladığı, bağrına bastığı, saçını okşadığı bir Türkiye inanın imkansız değil. Siz isterseniz, biz böyle bir Türkiyeye kavuşuruz ve inşallah kavuşacağız.  
 