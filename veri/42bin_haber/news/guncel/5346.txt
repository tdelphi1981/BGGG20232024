Aksaray'da fuhuş operasyonu
AKSARAY'da bir eğlence mekanında fuhuş pazarlığı yapıldığı ihbarı üzerine baskın düzenleyen polis, 19'u kadın 22 kişiyi gözaltına aldı.
Edinilen bilgiye göre, Aksaray'da bir eğlence mekanında fuhuş pazarlığı yapıldığı ihbarını alan Asayiş Şube Müdürlüğü Ahlak Kumar Büro Amirliği'ne bağlı ekipler harekete geçti. Müşteri kılığında içeri giren iki polis memuru, iki kadınla fuhuş pazarlığı yaptı. 300 TL karşılığında yapılan anlaşmanın ardından operasyon başlatıldı. Ekipler, içeri girerek fuhuş pazarlığı yaptığı belirlenen 15'i yabancı uyruklu 19 kadın ile iş yeri sorumlusu 3 kişiyi gözaltına aldı. Gözaltına alınanlar Şişli Etfal Eğitim ve Araştırma Hastanesi'nde sağlık kontrolünden geçirildikten sonra Asayiş Şube Müdürlüğüne getirildi. Kadınlar tanınmamak için çanta ve elleriyle yüzlerini gizlemeye çalıştı. Baskında gözaltına alınan yabancı uyruklu 15 kadının, emniyetteki işlemlerinin tamamlanmasının ardından sınırdışı edilecekleri öğrenildi.