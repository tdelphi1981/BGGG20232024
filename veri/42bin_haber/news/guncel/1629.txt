Yeni anaysada son durum
Anayasa Yazım Komisyonu, Meclis'in görev ve yetkileri ile ilgili maddeyi kabul etti. Ak Parti, başkanlık sistemi ile ilgili önerisi olduğu için maddenin müzakerelerine katılmadı. 
Mevcut anayasanın, Meclis'in görev ve yetkilerini düzenleyen 87. Maddesi CHP- MHP ve BDP'li üyelerin uzlaşmasıyla kabul edildi. 
MHP, cumhurbaşkanının Meclis tarafından seçilmesine ilişkin bir hükmün de bu maddede yer almasını istedi. BDP'nin, parti grupları ve kayıtlı üç yüz bin seçmenin imzasıyla halkın da Meclis'e yasa teklifi verebileceğine ilişkin önerisi kabul edilmedi.   İkinci yazım komisyonu ise, basın özgürlüğü ile ilgili düzenlemeyi görüştü. Gazetecilik mesleği ile ilgili düzenlemelerin, sendikal hak ve özgürlüklerin serbestçe kullanılmasıyla hakların kanunla belirlenmesine karar verildi. 
CHP ve BDP, süreli ve süresiz yayınların sadece şiddet ve nefretin teşviki, demokratik, laik anayasal düzene açık saldırı ve çocukların cinsel istismarıyla ilgili haberler nedeniyle hakim kararıyla toplanılabilmesini önerdi. AK Parti ve MHP ise, "kamu düzeni" hükmünün tüm bunları kapsadığını belirtti. Fıkra üzerinde uzlaşma sağlanamadı.