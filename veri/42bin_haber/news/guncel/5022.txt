El yapımı patlayıcı ele geçirildi
ŞIRNAK'ın İdil İlçesi Bağdere Mevkii'nde yağ tenekesi içerisinde 13 kilo amonyum nitrat, 2 pil ve elektrikli fünye ile desteklenmiş basma düzenekli el yapımı patlayıcı ele geçirildi.
Şırnak Valili, İdil İlçesi'nin Bağderesi Mevkii'nde halkın verdiği bilgiler doğrultusu ve yapılan istihbari değerlendirmeler ışığında Midyat-İdil-Şırnak karayoluna bölücü terör örgütü mensupları tarafından el yapımı patlayıcı yerleştirildiğinin tespit edildiğini açıkladı. Açıklamada, "Yapılan araştırmalar sonucunda iki kaya arasına gizlenmiş vaziyette 1 büyük yağ tenekesi içerisinde 13 kilo amonyum nitrat, 2 akım kaynağı pil ile desteklenmiş, 1 adet elektrikli fünye ile basma düzenekli hazırlanmış el yapımı patlayıcı düzeneği ele geçirilmiştir" denildi.

Ele geçirilen patlayıcının bilgi verilen Cumhuriyet Savcısının talimatı doğrultusunda uzmanlar tarafından imha edildiği belirtilen açıklamada, "Şırnaklı hemşerilerimizin huzurlu bir şekilde yaşamasına, halkımızın seyahat özgürlüğünü engelleyen, bölgenin gelişmesine ve refahın artmasına devamlı engel olmaya çalışan, bölge halkını, kamu görevlilerini ve güvenlik güçlerini hedef alan bölücü terör örgütü mensuplarına yönelik operasyonlara bölge halkının desteği ile kararlılıkla devam edilecektir denildi.