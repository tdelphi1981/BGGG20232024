Suriye cuması
Türkiye genelinde dün bütün camilerde, bu yılın son cuması, Suriye cuması olarak kılındı.
Diyanet İşleri Başkanı Mehmet Görmez, AFAD, Türk Kızılayı ve Türkiye Diyanet Vakfı ve sivil toplum kuruluşlarınca başlatılan Kış geldi... Suriye için bir ekmek, bir battaniye kampanyasının önceki gün Haliç Kongre Merkezinde yapılan tanıtım toplantısında, dünkü cuma namazını Suriye cuması olarak ilan etmişti. Camilerde Dün Eylediğimiz Günler başlıklı Suriye konusunun da ele alındığı hutbe okundu, Suriyeli masum ve mağdur sivil halk için, cami girişlerine yerleştirilen şeffaf kutularda, bazı yerlerdeyse kovaların, leğenlerin içinde yardım toplandı. Binlerce kişi yardım için sıraya girdi. Toplanan yardımların 31 Aralık gününe kadar Diyanet İşleri Başkanlığının hesabına yatırılacağı belirtildi. Dün okunan hutbede Suriyeye ilişkin özetle şöyle denildi: Suriyede iki ateş arasında kalmış çocuklara, kadınlara, yaşlılara, ilaçsız ve dermansız insanlara duyarsız kalmamalıyız. Bugün Suriyedeki kardeşlerimiz ve akrabalarımız bir insanlık trajedisi yaşamaktadır. Savaşın acımasız şartları içerisinde her gün ölümle yüzleşmektedirler. Mezhebi, meşrebi, inanışı, dünya görüşü ne olursa olsun Müslümanlar, hatta bütün insanlık, sivil toplum örgütleri, kurum ve kuruluşlarıyla bu yarayı sarmak durumundadır. Cenab-ı Hak, yaptığınız ve yapacağınız yardımları kabul eylesin!