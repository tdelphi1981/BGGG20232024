Ankara'da hırsıza karşı promosyon dönemi
Ankara Emniyeti, bugün internet sitesini ziyaret edecek ilk 100 kiyişe güvenli kilit hediye edecek
 ANKARA
  
 Ankara Emniyeti hırsıza karşı 'promosyonlu mücadelede' başlattı. Hırsızlara karşı alınacak önlemlerin sergilendiği bir oda oluşturan polis, internet sitesini bugün ziyaret eden ilk 100 kişiye 'güvenli kilit' hediye edecek.
 POLİSLER HIRSIZLIK ÖNLEMLERİNİ ANLATACAK
 Güvenli Hayat Projesi hırsızlıkla mücadeleye vatandaşın katılımını hedefliyor. Polisler, hırsızlık olaylarının en sık yaşandığı mahallelerde ev ve işyerini ziyaret ederek vatandaşlara olası hırsızlık olaylarına karşı alabilecekleri önlemleri anlatacak.
 Proje kapsamında Hırsızlık Büro Amirliği bünyesinde de bir sergi odası oluşturuldu. Asayişten sorumlu Ankara Emniyet Müdür Yardımcısı Arif Canlı tarafındantörenle açılan odada, hırsızların kullandıkları yöntemler ve alınabilecek önlemler sergilenecek. Dileyen vatandaşlar, odayı ziyaret ederek hırsızlık yöntemlerini; hırsızları ev ve işyerlerinden uzak tutacak önlemleri yerinde görme şansı bulacak. Projenin ilerleyen aşamalarında şehir merkezlerinde bulunan alış veriş merkezlerinde de benzer sergiler açılacak.
 Emniyet, resmi internet sitesi olan www.ankara.pol.tr adresini bugün ziyaret edecek ilk 100 kişiye, hırsızların korkulu rüyası olan 'güvenlikli tuzak kilit sistemi' hediye edilecek.