Kitap isteyen mahkumlara dünya klasikleri
Nazilli Kapalı Cezaevi'nde yatan Arif Okat, Bağcılar Belediye Başkanı Lokman Çağırıcı'dan talep ettiği kitaplara kavuştu. Okat, bir süre önce Çağırıcı'ya mektup göndererek, kitap istemişti. Çağırıcı da Okat'ın talebi üzerine cezaevine Türk ve Dünya Klasikleri'nden oluşan kitap seti gönderdi.
Yazdığı mektupta yaklaşık 5 yıldır cezaevinde bulunduğunu ifade eden Okat, sosyal aktivite olarak kitap okumak istediklerini fakat maddi sıkıntılar yüzünden alamadıklarını anlatmıştı. Cezaevi'ne gönderilen kitaplar arasında Mehmet Akif Ersoy'un, Sait Faik Abasıyanık'ın ve Dostoyevski'nin meşhur eserleri bulunuyor.