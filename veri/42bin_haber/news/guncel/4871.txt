Siyonizm gerginliği
John Kerry, ABD Dışişleri Bakanı olarak ilk kez geldiği Türkiyede dün ziyaretini tamamlayarak Mısıra geçti.
Önceki gün Cumhurbaşkanı Abdullah Gül ve Başbakan Erdoğan tarafından kabul edilen, mevkidaşı Ahmet Davutoğlu ile de görüşen Kerrynin, Ankaradan ayrılırken elinde kalın bir dosya vardı. ABD medyası ise Kerry-Erdoğan görüşmesinde gergin anlar yaşandığını yazdı. Washington Post, Bazen fevri davranıyor diye nitelediği Erdoğanın, Kerrynin görüşmeye geç kalmasını soğuk karşıladığını vurguladı. Kerry özür dileyip, Davutoğlu ile yararlı bir toplantı yaptık deyince, Erdoğan Herhalde her şeyi konuştunuz, bize konuşacak bir şey kalmadı dedi. New York Times gazetesi bu sözlere ek olarak Kerrynin, Konuşacak çok şey var. Aslında (Davutoğlu ile) her şeyi konuşmuş değiliz dediğini yazdı. NYTye göre gerginliğin nedeni, Erdoğanın Viyanadaki Tıpkı siyonizm gibi, tıpkı antisemitizm gibi, tıpkı faşizm gibi, İslamofobinin de insanlık suçu olarak görülmesi kaçınılmaz hal almıştır sözleri. Washington tepki göstermiş, Kerry görüşmesinde gündeme geleceği yazılmıştı. 

MODEL ORTAKLIĞA YAKIŞMADI 

Erdoğan ise kendisini eleştiren Kerryye, Bu açıklamalar model ortaklığa ve stratejik işbirliğine yakışmadı diye tepki verdi. Erdoğan, şunları söyledi: İsrail, 1i ABD vatandaşı, 9 sivili öldürdüğünde bu kadar sert açıklama yapmadınız, bu kadar peş peşe saldırıyı kınamadınız. Biz İsrailin varlığına karşı değiliz ama Filistinin varlığı konusunda da son derece duyarlıyız. Uluslararası sularda sivillere yönelik saldırıya rağmen ilişkimizi kesmedik, dondurduk. Çözüm için görüştük, ilişkilerin tamiri için imkan tanıdık. Ancak İsrail adım atmadı. Aksine yaptığının meşru olduğunu göstermeye çalıştı.   

Bağımsızlığın öncüsü Atatürke 
ABD Dışişleri Bakanı John Kerrynin Ankarada son durağı Anıtkabir oldu. Aslanlı Yoldan yürüyen Kerry ve beraberindeki heyet Atatürkün mozolesine çelenk bıraktı. Kerry, 
mozolede saygı duruşunda bulunurken bir elini göğsünün üzerine koydu. Daha sonra Misak-ı 
Milli Kulesine geçen Kerry, Anıtkabir Özel Defterine, Eğitim ve bağımsızlığın öncüsü bir asker ve devlet adamı Mustafa Kemal Atatürke en derin saygılarımla. Türk halkına ve bu büyük lidere Amerikan halkının temsilcisi olarak saygılarımı sunmaktan onur ve gurur duyuyorum yazdı. Kerry, buradaki askerleri de asker selamıyla selamladı.     Fahir ARIKAN/ANKARA