Kabak çiçeğinin Meclis zaferi
Milletvekillerinin mönüsü yeni çeşitlerle renklendi. TBMM Üyeler Lokantasında Egeli milletvekillerinin talebi üzerine mönüye giren şevketi bostan, arapsaçı ve rezene gibi zeytinyağlıların arasına kabak çiçeği dolması eklendi.
Bu zeytinyağlının yanı sıra mönüye yeni giren karides güveç, Mecliste günün en fazla tercih edilen yemeklerinden oldu. 

PORSİYONU 3 LİRADAN SERVİSE ÇIKTI

Mecliste daha önce en pahalı yemek 7 lirayla fırında bıldırcın iken, karides 9 liralık fiyatıyla bıldırcını geçti. 3 liradan servise çıkan kabak çiçeği dolması, zengin çam fıstığı içeriği ve tarçın aromasıyla büyük beğeni gördü. TBMM aşçıları, etsiz yemekler bölümünde ise yoğurtlu karnabahar pane ile yenilik yaptı. 
 