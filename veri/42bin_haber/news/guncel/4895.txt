Kastamonu'da trafik kazası: 1 ölü, 2 yaralı
Kastamonu'da meydana gelen trafik kazasında 1 kişi öldü, 2 kişi yaralandı.
Şerafettin Kuru (39) yönetimindeki 37 PT 925 plakalı otomobil, Ahmet Dede Mezarlığı mevkisinde sürücünün direksiyon hakimiyetini kaybetmesi sonucu şarampole düştü.

Kazada Adem Keşkek (24), olay yerinde hayatını kaybetti, sürücü ve Erkan İnceoğlu (25) yaralandı.

Yaralılar, 112 Acil Servis ekiplerinin ilk müdahalesinin ardından Dr. Münif İslamoğlu Devlet Hastanesi'ne kaldırıldı.

Otomobil sürücüsünün sağlık durumunun ciddiyetini koruduğu öğrenildi.