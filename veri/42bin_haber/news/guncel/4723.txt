BDP ve DTK heyeti Süleymaniyede
Abdullah Öcalanla, İmralı Adasında görüşenlerin de aralarında olduğu BDP ve DTK heyeti, dün uçakla Kuzey Irakın Süleymaniye kentine geçti.
Türkiye saatiyle 03.30 sıralarında Süleymaniyeye giden heyette, BDP Genel Başkanı Selahattin Demirtaş, Yardımcısı Gültan Kışanak, Demokratik Toplum Kongresi Başkanı Mardin Bağımsız Milletvekili Ahmet Türk, Van Bağımsız Milletvekili Aysel Tuğluk, cumartesi günü İmralıya giderek Öcalan ile görüşen BDP Diyarbakır Milletvekili Altan Tan ile BDP İstanbul Milletvekili Sırrı Süreyya Önder yer aldı. Heyeti, Süleymaniye Havalimanında Irak Devlet Başkanı ve Kürdistan Yurtsever Birliği (KYB) Lideri Celal Talabaninin eşi Hiro Talabani, KYB Politbüro üyesi Mele Bahtiyar, uçak korkusu olduğu için Habur Sınır Kapısından karayoluyla Kuzey Iraka geçen BDP İstanbul Milletvekili Önder ile BDPnin Erbil Temsilcisi Cemal Coşkun karşıladı. BDP heyeti, dün KYB Politbüro üyeleriyle bir araya geldi.Görüşmenin ardından Türk ve Bahtiyar basın toplantısı yaptı. Türk Silahlı Kuvvetlerinin sınır ötesi operasyonlarını eleştiren Türk, Kürdistan olarak nitelediği bölgeye gelmekten mutluluk duyduklarını belirterek şöyle konuştu:

KANDİLE BOMBALAR UMUTLARI AZALTIYOR

İmralıda bulunan Abdullah Öcalan hazırladığı projelerle sadece Kürt halkı ve Türk halkı için değil, bütün Ortadoğuya barış gelmesi için çaba sarf ediyor. Öcalanla yaptığımız görüşmeleri ve Öcalanın mektuplarında yer alan çözüm projelerini bütün Kürt siyasi taraflara anlatıyoruz. Bu dönemde Kandilin bombalanması Kürt halkının çözüm sürecinde umutlarını azaltıyor. Bahtiyar da Kandilin bombalandığı bu günlerde bu heyetin buraya gelmesi çok anlamlıdır. Çatışmasızlık süreci çift taraflı olmalıdır dedi.