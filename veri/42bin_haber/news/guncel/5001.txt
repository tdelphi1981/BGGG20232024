Derbide kaleler yine şaştı!
Süper Lig'de derbilerde süregelen kendi kalesine gol atma alışkanlığının bu defaki kurbanı Kuyt oldu. 
Spor Toto Süper Lig'de BJK İnönü Stadı'ndaki son derbide Beşiktaş, Fenerbahçe'yi 3-2 yenerken, Fenerbahçeli Kuyt son derbilerin ''modasına uyarak'', kendi kalesine gol atma şanssızlığı yaşadı. 
Hollandalı futbolcu, maçın 40. dakikasında kullanılan serbest vuruşta topu kafayla, Beşiktaş'ın golü olarak, kendi ağlarına gönderdi ve skor 1-1 oldu. 
Süper Lig'in son 2 sezonunda oynanan derbilerde, 7 futbolcu meşin yuvarlağı yanlışlıkla kendi filelerine gönderdi. 
Galatasaraylı futbolcular 3, Beşiktaşlı ve Fenerbahçeliler de 2'şer kez kendi kalesine gol attı.

Süper Lig'in son iki sezonunda oynanan derbilerde kendi kalelerine gol atan futbolcular, şunlar: 
2011-2012 sezonu:
Galatasaray-Beşiktaş: 3-2 (Lig Grubu) Semih Kaya (Galatasaray)
Galatasaray-Beşiktaş: 2-2 (Süper Final) Almeida (Beşiktaş), Ujfalusi (Galatasaray)
Fenerbahçe-Beşiktaş.: 2-1 (Süper Final) Egemen Korkmaz (Beşiktaş) 
2012-2013 sezonu:
Beşiktaş-Galatasaray..: 3-3 Melo (Galatasaray)
Galatasaray-Fenerbahçe: 2-1 Bekir İrtegün (Fenerbahçe)
Beşiktaş-Fenerbahçe...: 3-2 Kuyt (Fenerbahçe)