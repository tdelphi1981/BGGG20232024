Mağdur var sanık yok
Askeri Casusluk iddianamesinde istifa eden Oramiral Nusret Güner ve kızı mağdur olarak görülüyor. Ancak dijital verilerdeki fişleme bilgilerinin altında ismi bulunan Hâkim Murat Ataman ile Donanma Komutanının evine girerek gizli kamera yerleştirdiği öne sürülen astsubay Mustafa Koç iddianamede sanık olmadı.
DENİZ Kuvvetleri Komutanı olması beklenirken istifa eden Donanma Komutanı Oramiral Nusret Güner ve kızı, Askeri Casusluk iddianamesinde mağdur olarak yer aldı. Mağduriyetin gerekçesiyse davanın tutuklu sanıklarından İzmirde görev yapan Deniz Astsubay Sunay Akkayadan ele geçirildiği öne sürülen dijital verilerdeki fişleme bilgileri. İddianamede Günerin henüz 16 yaşındaki kızı ile ilgili yapıldığı öne sürülen fişleme kayıtlarına da sansürsüz olarak yer 
verildi. İddianamede Oramiral Nusret Güner ve kızı ile ilgili bölümde, Örgüt mensubu şüpheli Sunay AKKAYAdan elde edilen SUNAY isimli 
dijital materyal içerisinde \\CENGİZ CAN EROL\HAKİM MURAT ATAMAN - MUSTAFA KOÇ klasörü içerisindeki Nusret Güner Hakkında.doc isimli office belgesinde denilerek devam ediyor ve özel hayata ilişkin bilgilere yer veriliyor.  
Her İKİ İSİM DE İDDİANAMEDE YOK 
Nusret Güner ve kızı ile ilgili, tarih düşülerek yapılan özel hayata ilişkin fişleme bilgilerinin altında ise Hâkim Murat Ataman ismi yer alıyor. Donanma Komutanı Nusret Günerin evine girerek video kayıt cihazı yerleştirdiği ileri sürülen kişi ise Astsubay Mustafa Koç olarak yer buluyor. Ancak fişlemelerin altında ismi bulunan Hâkim Murat Ataman da, Donanma Komutanının evine girerek gizli kamera yerleştirdiği öne sürülen astsubay Mustafa Koç da iddianamede sanık olarak yer almadı. Gizli kamera yerleştirdiği iddia edilen astsubay Mustafa Koç ile ilgili başka bir dijital dokümanda fişleme kaydı ortaya çıktı. Bu fişleme kaydında Mustafa Koçun Kara Kuvvetleri Komutanlığında görevli olduğu belirtilerek, Annesi babası ayrıymış. Psikolojisi bozuk. Eskişehirli ibaresi yer aldı.  
TSKdan 7. günde açıklama 
GENELKURMAY Başkanlığı, Oramiral Nusret Günerin emeklilik isteminin kabul edildiğini, 7 gün sonra doğruladı. Genelkurmay Başkanlığından yapılan açıklamada şöyle denildi: TSK; teşkilatımız ile ilgili konuların tarafımızdan medya aracılığı ile gündeme getirilmesini uygun bulmamaktadır. Son günlerde medya organlarında yer alan Donanma Komutanımızın emeklilik istemi kabul edilmiştir.    
Komutanın istifası kızı ile ilgili

HÜKÜMET Sözcüsü Bülent Arınç, Oramiral Nusret Günerin istifasıyla ilgili, İzmirde açılan bir davanın iddianamesi kabul edildi. Bu iddianamede, komutanımızın evladına karşı çok çirkin, çok edepsiz, çok büyük bir suç işlendiği yazılı. Şahsıyla ilgili suçlayıcı bir ifade yok. Aksine olayın tertipçilerinin ona yönelik böyle bir komplo haline getirilmiş organizasyonlarından bahsediyor. İddianamede çirkin bir şekilde yer almayı kendisine yedirememiş kabul ettirememiş olmalı. Ben bunu saygıyla karşılıyorum dedi. Arınç Bakanlar Kurulu sonrası şunları söyledi: Her göreve atanacak güçlü generaller, amiraller bulunabilir. Dolayısıyla, Oramiral Nusret Günerin emekli olmasıyla yerine geçecek başka bir kimse kalmadı iddiası çok yanlış ve çok yersiz bir iddiadır. TSK, komuta kademesinde herhangi bir açığa düşecek bir zaafiyetin içinde değildir. Arınç, Başbakanın tutuklu askerler ile ilgili sözleri için de şöyle dedi: Yargı paketinin çıkarılmasının tek amacı haksız tevkiflerin, uzun tutuklulukların asgariye indirilmesiydi. Yani yargıda görev alanlar, eğer özgürlükçü bir anlayışla olaya bakabilseler, bugünkü sıkıntılarımızın çoğundan kurtulurduk. Arınç, Batı Trakyada müftülerden sonra öğretmen atamalarının üzücü olduğunu söyleyerek Başbakan ve Dışişleri Bakanının konuyla ilgili Yunan muhataplarıyla görüştüğünü belirtti. ANKARA

 

 