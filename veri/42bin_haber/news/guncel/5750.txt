Hekim, hasta ve esnafın tıp bayramı klibi!
Tekirdağ'da 14 Mart Tıp Bayramı etkinlikleri kapsamında alışılmışın dışında bir projeye imza atan özel bir hastane, tedavi gören hastaları, balıkçı ve sanayi esnafını ziyaret ederek çiçek verdi. Vatandaşların Tıp Bayramı mesajlarını kameraya çeken hastane personeli, görüntülerden klip hazırladı.
Tekirdağ'da hizmet veren Özel Yaşam Hastanesi, 14 Mart Tıp Bayramı dolayısıyla kentte farklı sağlık kuruluşlarında görev yapan hekimlerden, tıp bayramına özel mesajlarını aldı.

Hastanede tedavi gören hastaları da ziyaret eden personel, hastaların doktorları hakkındaki düşüncelerini de kameraya kaydetti.

Kent merkezinde gezerek vatandaşlara tıp bayramı dolayısıyla çiçek veren hastane personeli, başta balıkçı ve sanayi esnafı olmak üzere halkın 14 Mart Tıp Bayramı'na ilişkin duygu ve düşüncelerini sordu.

Vatandaşların, sağlık çalışanlarının bayramını kutladığı görüntüleri harmanlayarak klip hazırlayan yönetim, yapılan özel çalışmayı 14 Mart Tıp Bayramı'nda gazetecilerce paylaştı.