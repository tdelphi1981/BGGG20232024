Üniversite öğrencisi evinde ölü bulundu
Muğla'da üniversite öğrencisi, evinde tüfekle vurulmuş halde ölü bulundu.
Pamukkale Üniversitesi İngilizce Öğretmenliği Bölümü 3. sınıf öğrencisi Hakan Öztürk (22), öğleden sonra anne babasının zeytin bahçesinde olduğu anda Milas ilçesine bağlı Beçin beldesindeki evine gitti.

Evlerinin yan tarafında evi bulunan babaannesiyle görüşen Öztürk, daha sonra yatak odasına geçti. Tüfek sesi gelmesi üzerine eve giren babaanne, torununu ölü buldu.

Yakınlarının haber vermesi üzerine gelen polis ekipleri ve Cumhuriyet Savcısı'nın incelemesinin ardından Öztürk'ün cesedi 75. Yıl Milas Devlet Hastanesi morguna kaldırıldı.

Olayla ilgili soruşturma sürdürülüyor.