Sayısal Loto çekiliş sonuçları belirlendi! (6 bilen 1 kişi)
Sayısal Loto'nun bu haftaki çekilişi yapıldı.
Milli Piyango İdaresi'nce düzenlenen şans oyununun 852. hafta çekilişinde, şanslı numaralar 19, 20, 21, 40, 41, 45 olarak belirlendi.

Sayısal Loto'nun bu haftaki çekilişinde 6 bilen 1 kişi, 3 milyon 314 bin 40 lira 75 kuruş ikramiye kazandı.

Milli Piyango İdaresi'nden yapılan açıklamaya göre, bu haftaki çekilişte 5 bilen 296 kişi 2 bin 491 lira 35'er kuruş, 4 bilen 13 bin 682 kişi 40 lira 85'er kuruş ve 3 bilen 262 bin 144 kişi 5 lira 95'er kuruş ikramiye kazandı.

Çekilişte, 6 milyon 170 bin 146 lira 85 kuruş ikramiye dağıtıldı.

Büyük ikramiyeyi kazanan talihlinin, kuponunu Ankara'nın Yenimahalle ilçesinde yatırdığı belirtildi.

Hasılattan, Türkiye'nin tanıtımı, Çocuk Esirgeme Kurumu, Olimpiyat Oyunları, Savunma Sanayi ile Yüksek Öğrenim Kredi ve Yurtlar Kurumu'na 2 milyon 763 bin 974 lira 10 kuruş, KDV olarak 1 milyon 832 bin 391 lira 15 kuruş, Şans Oyunları Vergisi olarak da 1 milyon 23 bin 694 lira 11 kuruş aktarılacak.