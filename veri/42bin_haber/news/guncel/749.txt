2030 'mega insan' dönemi
ABD'li istihbarat kurumlarının gelecekle ilgili kehanet raporuna göre 18 yıl sonra, ülkeler arasındaki güç dengesi değişecek, mega trendlerin ortaya çıkacağı bir mega-insan dünyası doğacak.
ABDDEKİ 17 istihbarat kurumunu bünyesinde barındıran Ulusal İstihbarat Konseyi (NIC), geleceğe yönelik kehanetler içeren Global Trends 2030: Aternative Worlds (Küresel Trendler 2030: Altefnatif Dünyalar) başlıklı bir rapor hazırladı. Konseyin 140 sayfalık raporunda sadece 18 yıl sonra gelişmiş ve gelişmekte olan ülkeler arasındaki dengenin tamamen değişeceğini ve mega trendlerin ortaya çıkacağı bir mega-insan dünyasının doğacağı öne sürüldü. Tahminlere göre, 2030 yılına gelindiğinde Asya gelişmişlik Kuzey Amerika ve Avrupayı geride bırakacak ve Orta Çağda olduğu gibi dünyanın ekonomi ve güç merkezi olacak. Bulaşıcı hastalıklardan ölümler yüzde 40 azalacak, dünya nüfusunun büyük bir kısmı fakirlikten kurtulacak, dahası damarlarında nörofarmakolojik ilaçlar dolaşan süper insanlar doğacak. 

Süper insanın profili 

2030 dünyasının herkesin aklındaki gibi olmayacağını ifade eden rapor, süper insanlar hakkında da not düşüyor: Kasların teknolojik nakillerle değiştirilmesi geliştikçe, insanlar fiziksel hallerini kozmetik ameliyatlarla yaptıklarının daha ötesinde değiştirmek isteyebilir. Gelecekte yapılacak retina nakilleri, karanlıkta görmeye, sinirsel gelişimler ise süper hafıza veya hızlı düşünme yeteneği kazandırabilir. Tahminlere göre 8 milyara çıkacak nüfus mega şehirlere yerleşecek. Küresel alanda gıda talebi yüzde 35 artarken, enerji ihtiyacı yüzde 50 yükselecek. Dünya nüfusunun yarısı, ciddi su sıkıntısı altında yaşayacak.