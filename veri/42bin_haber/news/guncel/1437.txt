Eyüp Sultan rutubetten perişan
Restorasyonuna, 6 ayda bitirilmek üzere başlanan İstanbuldaki Eyüp Sultan Türbesi, ortaya çıkan beklenmedik detaylar ve ince işçilik gerektiren çiniler nedeniyle yıl sonunda tamamlanabilecek.
Türbe ramazanda kısmen ziyarete açılabilecek. Türbenin restorasyon çalışmalarını yürüten Hassa Mimarlık şirketinden yüksek mimar ve restoratör Hilmi Şenalp, türbenin inşası sırasında yapılan havalandırma kanallarının, daha önceki restorasyonlarda kapatılması nedeniyle, türbede rutubet olduğunu belirterek çinilerin de bu nedenle duvardan ayrıldığını anlattı.