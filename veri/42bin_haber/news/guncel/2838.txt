ABD elçiliğinde bayrak yarıya indirildi
Amerika Birleşik Devletleri (ABD) Ankara Büyükelçiliği'ne düzenlenen intihar saldırısının ardından elçilikte bayrak yarıya indirildi.
Elçilik binasında dün terör örgütü DHKP-C üyesi Ecevit Şanlı tarafından saldırı gerçekleştirmiş, terörist üzerindeki bombayı nizamiye içinde patlatmıştı. Patlama sırasında canlı bomba ile güvenlik görevlisi Mustafa Akarsu hayatını kaybederken, iş görüşmesi için geldiği öğrenilen eski NTV muhabiri Didem Tuncay ise yaralanmıştı. 

Yaşanan olayın ardından olay yerindeki incelemeler gecenin ilerleyen saatlerinde sona erdi. Patlamanın ardından ABD elçilik binasındaki bayrak yarıya indirildi. 

Patlamanın yaşandığı caddede ise sessizlik hakim. Polis ekiplerinin yoğun güvenlik önlemleri aldığı caddede araç ve yaya geçişine izin verilmiyor.