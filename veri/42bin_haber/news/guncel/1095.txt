Acımız dinmez
Bombardıman sonucu 34 kişinin öldüğü Uluderenin Ortasu köyündeyiz. Şerafettin Elçinin cenazesi nedeniyle dün beklenen on binler yoktu.
Bugünkü anmaya büyük katılım bekleniyor.  Ölen 34 kişiden biri olan Seyyithan Ençin ablası Ayten Enç faillerin bulunamamasından kızgın, Adalet arayışımız sonsuza kadar sürecek. Ak Parti özür dilese de artık acımızı dindiremez diyor. 
ULUDEREnin Ortasu Köyünde geçen yıl 28 Aralıkta 34 gencin öldüğü olayın yıldönümü için Mardinden yola çıkıyoruz. Cizre girişinden itibaren Ortasu Köyüne girene kadarki yolda kontroller başlıyor. Normal günlerde sadece Cizre-Şırnak arasındaki Kasrik Boğazında kontrol noktası bulunduğu halde dün 130 kilometrelik yolda tam altı ayrı kontrol noktasından geçtik. Gazeteci kimliğimi gösterince bütün kontrollerden geçip yoluma devam ediyorum.
Geçen yıl 28 Aralıkta, saat 21.20 civarında, Ortasu Köyünden sınır ticaretiyle uğraşan (kaçakçı) 34 kişi F-16ların bombalaması sonucu hayatını kaybetmişti. Bu yıl iki gün sürecek anma törenleri için on binlerce kişinin Türkiyenin dört bir yanından Ortasuya gelmesi bekleniyordu. Ancak, Kürt siyasetçi Şerafettin Elçinin aynı gün Cizrede toprağa verilmesi sebebiyle dünden itibaren beklenen on binler gelmedi. Dün köydeki taziye çadırında birkaç yüz köylü bulunuyordu. Mezarlıkta 21.20deki anmaya Cizre, Şırnak, Hakkâri ve Vandan gelecek otobüsler dolusu katılımcı bekleniyordu. Bu arada köyde, anmaya katılmak isteyenlerin kontrol noktalarında engellenip bekletildiği söylentileri çıktı. Bugün içinse 34 kişinin toprağa verilişinin yıldönümünde çok büyük katılım olması bekleniyor. Şırnak emniyeti ise Elçinin cenazesinin Diyarbakırdan gecikmeli gelmesi sebebiyle defin işleminin geciktiği anma toplantısına katılması beklenenlerin henüz Ortasuya ulaşamadığını söyledi. Kesinlikle yasaklama yok. Provokasyon gruplarına, sopalı, taşlı ve silahlılara izin verilmeyecek. 
MECLİS SÖZÜNDE DURMADI 
Geçen yıl öldürülen Seyyithan Ençin (22) ağabeyi Nimet (35) ve ablası Ayten Enç (26)  siyahlar içinde kardeşlerinin fotoğrafıyla taziye çadırının içinde oturuyorlar. Nimet Enç Üzerinden bir yıl geçmesine karşın devletimiz failleri ortaya çıkarmadı. Meclis Araştırma Komisyonu bize Failler bir-iki ay içinde ortaya çıkaracağız dedi. Ama korkudan sözlerinde duramadılar. Onlar da bir gün vicdan azabı çekecekler. Basına şükrana borçluyuz, katliamı hep gündemde tuttular. Kürt-Türk acımız paylaşan herkese teşekkür ediyoruz. Bir yıldır her cuma hayatını kaybeden 34 evladımızın aileleri olarak mezarlığa gidiyoruz. Onları sanki bugün kaybetmişiz gibi acı çekiyoruz. Eğer bu failler ortaya çıkarılmazsa madem Türkiyede adalet yok, bütün aileler başka ülkeye iltica edeceğiz. diyor ve ekliyor Gençlerimize iş imkanı verilseydi ne dağa çıkarlar ne kaçakçılık yaparlardı. Ayten Enç de Size katliamı mı, yaşadığımız işkenceyi mi, yoksa aç kalan karnımızı mı anlatayım? Onların suçu aç karınlarımızı doyurmaktı. Asla unutmayacağız. Adalet arayışımız sonsuza kadar sürecek. AK Parti özür dilese de artık acımızı dindiremez. Bir kasap günde 34 koyun kesemez. Ama AK Parti tek bir günde 34 canımızı katletti dedi. 
Köylüler: Sınır ticaretini sürdürüyoruz 
Ortasu köyü sakinleri Biz kesinlikle burada olay çıkmasını istemiyoruz. Kaybettiklerimizi anmak istiyoruz. Sınır ticaretini sürdürüyoruz. Kimse bize engel olmuyor. Tek isteğimiz evlatlarımızı öldürenlerin adalet önüne çıkarılması diyor. Bir grup genç yanımıza yaklaşıyor. Sağolsun devlet kaçakçılığa müsaade ediyor. Günde altı saatlik bir yürüyüp bu işten 30-40 lira kazanıyoruz. En düşük nüfuslu ev sekiz kişi. Bu bile haneye yetmiyor. Geçen yılki olaydan sonra devlet 150 kişilik korucu kadrosu çıkardı. Ama bu rakama sadece bizim köy değil, Uluderenin diğer köyleri de dahil diyerek yakınıyorlar. Ve köyün dört bir yanını saran dağları işaret ediyorlar. Söyleyin karnımız nasıl doyuralım! 
CHP duası 
ŞIRNAKın Uludere İlçesi Irak sınırında, 28 Aralık 2011 gecesi düzenlenen hava operasyonunda ölen 34 kişi, ölümlerin birinci yılında anılıyor. Anma etkinlikleri kapsamında CHP Genel Başkan Yardımcıları Sezgin Tanrıkulu, Gülseren Onanç ile milletvekilleri Levent Gök, Alaattin Yüksel, Mustafa Moroğlu, Hüseyin Aygün, CHP Gençlik Kolları Genel Başkanı Emre Doğan ve  partinin Diyarbakır, Şanlıurfa, Mardin, Siirt, Şırnak il örgütleri Gülyazı Köyünde ölenlerin yakınlarını ziyaret etti. Köylüler CHP heyetinin ellerini tek tek sıkarak karşılarken, Genel Başkan Yardımcısı Sezgin Tanrıkulu, Onların acılarına ortak olmak için buradayız. Bir yıldır bu acı maalesef dinmedi, bu yaraya kabuk bağlanmadı. Aksine bir yıldaki siyasi gelişmeler, bir yıldaki açıklamalar bu yarayı daha da kanatmaya devam ediyor diye konuştu. Daha sonra ölen 34 kişinin çiçeklerle donatılmış mezarları ziyaret edilerek dualar okundu. Yakınlarını kaybedenler mezar başında gözyaşlarına boğulurken, ölen Vedat Encünün annesi Mercan Encü, Biz terörist değiliz, Başbakan bize sahip çıksın. Oğlum ekmek teknesi için gitmişti. Kardeşi askerdeydi, para istemişti ona para göndermek için gitmişti. Ancak dönemedi, adaletin yerini bulmasını istiyoruz dedi.