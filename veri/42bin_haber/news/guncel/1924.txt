Avukatlara DHKP-C operasyonu
İstanbul Cumhuriyet Başsavcılığının DHKP-C operasyonu çerçevesinde nöbetçi mahkemeden aldığı izinle, dün saat 04.00te, İstanbul, Ankara, İzmir, Kocaeli, Antalya, Muğla ve Bursada belirlenen adreslere eşzamanlı operasyon düzenlendi. Çağdaş Hukukçular Derneği ve Halkın Hukuk Bürosunda arama yapılarak 15 avukat ile 4 Grup Yorum üyesinin de aralarında bulunduğu 90 kişi gözaltına alındı.
GÖZALTINA alınanları polis şiddetinden korumak için İmdat Polis hattını kurmuşlardı. Bir gün herkes gözaltına alınabilir sloganıyla yola çıkarak Olağan Şüpheliler Eğitimi başlatmışlardı. İki projeyi gönüllü yürüten Çağdaş Hukukçular Derneği, dün sabaha karşı polisin hedefindeydi. DHKP-Cye yönelik 7 ilde düzenlenen şafak operasyonunda 15i avukat 90 kişi gözaltına alındı. Çağlayandaki Halkın Hukuk Bürosunda gözaltına alınan ve DHKP-Cnin Türkiye sorumlusu olduğu iddia edilen Kamile Kayırın bürodaki gizli bir bölmede yakalandığı iddia edildi. 
POLİSE SALDIRILAR
DHKP-C örgütü uzun süren eylem sessizliğinin ardından geçen yıl haziran ayında polise yönelik saldırı başlattı. Saldırılar peş peşe devam etti. 
3 polis şehit oldu, 2 polis yaralandı. 1i canlı bomba 4 örgüt üyesi ölü ele geçerken, 12 örgüt üyesi yakalandı. Örgüt intikam saldırıları düzenlediğini ve düzenlemeye devam edeceğini ilan etti. 
Milli İstihbarat Teşkilatı (MİT), İstanbul Emniyet Müdürlüğü İstihbarat ve Terörle Mücadele Şube Müdürlüğü ekipleri, örgüt üyelerine yönelik kapsamlı bir çalışma başlattı. Eylem yapacak ya da aranan örgüt üyelerini yasadışı yollardan Yunanistandaki Lavrion Kampına gönderdiği belirlendi. Burada bir süre eğitim alan örgüt üyelerinin Türkiyeye dönerek eylem yaptıkları belirlendi. Emniyet, eylem yapacaklarından şüphelendiği örgüt üyelerinin listesini bütün birimlere dağıttı. Ekipler, eylem yapan kişilerle bağlantılı kişileri de telefon ve fiziki takip altına aldı.
7 İLDE EŞZAMANLI
İstanbul Cumhuriyet Başsavcılığının nöbetçi mahkemeden aldığı izinle, dün saat 04.00te, İstanbul, Ankara, İzmir, Kocaeli, Antalya, Muğla ve Bursada belirlenen adreslere operasyon düzenlendi. İstanbuldaki operasyonlara helikopter desteğindeki terörle mücadele, Özel Harekât, Çevik Kuvvet ve asayiş şube ekipleri katıldı. Operasyonların ilk hedefi Beyoğlundaki Çağdaş Hukukçular Derneği İstanbul Şubesi ve Çağlayandaki Halkın Hukuk Bürosu oldu. 
SAVCI YOLU BULAMAMIŞ
Çağdaş Hukukçular Derneği İstanbul Şubesi Başkanı Taylan Tanay gözaltına alınmadan önce, Gece 04.00te kapımızı kırdılar. Saat 05.00de savcı geldi. Yasaya göre savcı olmadan arama yapılamaz. Savcıya sorduk, Yolu karıştırdım o yüzden dedi. Bizim yasal korunağımız savcının yol bilmezliğine kurban edildi. Şimdi saat 07.00. Arama için baro temsilcisi bekliyoruz mesajı attı. 
GÖZETMEN AVUKAT DA ALINDI
İstanbul Barosu temsilci olarak avukat Efkan Bolaçı görevlendirdi. Efkan Bolaç kendi bürosundan çıktıktan sonra gözaltına alındı. Gözaltına alınanlar isimler arasında ÇHD İstanbul Şubesi Başkanı Taylan Tanay, ÇHD üyesi avukatlar Efkan Bolaç, ÇHD İstanbul Şubesi Genel Sekreteri Güçlü Sevimli, Gülvin Aydın, Naciye Demir, Şükriye Erden, Günay Dağ, Ebru Timtik, Barkın Timtik, Serhan Arıkanoğlu, ÇHD Ankara Şube yöneticisi avukat Betül Vangölü Kozağaçlı, ÇHD Antalya Şubesinden Avukat Zeki Rüzgar bulunuyor. ÇHD Öğrenci Hakları Komisyonundan İstanbul Üniversitesi Hukuk Bölümü son sınıf öğrencisi Umut Karakaya ile Yurt Gazetesi muhabiri Sami Menteş de gözaltına alındı. Adreslerinde bulunamayan ÇHD Genel Başkanı Selçuk Kozağaçlı ile ÇHD Genel Merkezi Yönetim Kurulu Üyesi avukat Oya Aslan hakkında yakalama kararı çıkarıldı. 
GRUP YORUM DA GÖZALTINDA
Operasyon düzenlenen diğer adresler, Grup Yorumun çalıştığı İdil Kültür Merkezi ve Yürüyüş Dergisinin Mecidiyeköydeki bürosuydu. Polis operasyon sırasında Grup Yorum üyeleri İnan Altın, Selma Altın, Caner Bozkurt ve Ali Aracıyı da gözaltına aldı. Halkın Hukuk Bürosundaki yapılan aramalarda, gizli bir bölmede saklanan DHKP-Cnin Türkiye sorumlusu Kamile Kayırın da yakalandığı iddia edildi. Avukatlar hakkındaki suçlamanın da, örgütün Yunanistanda yaşayan elebaşı Hüseyin Fevzi Tekinle yüz yüze görüştükten sonra, aldıkları talimatları Türkiyedeki hücrelere iletmek olduğu öne sürüldü. 
İZMİRDE 17 KİŞİ 
İzmirde operasyon kapsamında 17 kişi
 gözaltına alındı. 20 adreste düzenlenen operasyonlarda gözaltına alınanlar arasında 2 öğretmen, 
1 belediye işçisi ile üniversite öğrencilerinin bulunduğu öğrenildi.  Antalya Barosuna kayıtlı avukat Zeki R.nin Güllük Caddesindeki bürosuna gelen Terörle Mücadele Şubesi ekipleri, büroda arama başlattı, ancak avukat Zeki R.nin il dışında olduğu öğrenildi.           
Panelin uygulaması gibi oldu
İSTANBULdaki operasyonlara helikopter desteğindeki terörle mücadele, Özel Harekât, Çevik Kuvvet ve asayiş şube ekipleri katıldı. İstanbul Barosu Avukat Hakları Merkezi, 2013 eğitim programı kapsamında dün Avukat Büro ve Konutunun aranması konulu panel düzenledi. Panelde avukatların büro ve konutu arandığında uygulanacak prosedür ve dikkat edilecek noktalar üzerinde duruldu. Dün 04.00te düzenlenen operasyonla panel uygulamalı eğitime dönüşmüş oldu.  
Gündemi oluşturan davalara bakıyorlardı
ÇAĞDAŞ Hukukçular Derneği ve Halkın Hukuk Bürosu avukatları, Türkiyenin gündemine oturan davalarda hep başroldeydiler. Avukatlar Taylan Tanay, Oya Aslan, Güray Dağ, Gülvin Aydın, Ebru Timtik, Barkın Timtik, Naciye Demir, Güçlü Sevimli, Selçuk Kozağaçlı ve Efkan Bolaçın baktığı davalardan bazıları şöyle:  
Beyoğlu Polis Merkezinde polis kurşunuyla hayatını kaybeden Nijeryalı Festus Okey.
Karakolda ve Metris Ceza-evinde gördüğü işkence sonucu hayatını kaybeden Engin Çeber.
19 Aralık 2000deki hayata dönüş operasyonuyla ilgili Bayrampaşa ve Ümraniye davaları.
Polis kurşunuyla felç olan Ferhat Gerçek.
KKTCde gördüğü işkence sonucu hayatını kaybeden er Uğur Kantar.
Siirtte şiddet gördüğü eşine açtığı boşanma davası sürerken, uçurumun dibinde cesedi bulunan ve kazayla düşüp öldüğü iddia edilen öğretmen 25 yaşındaki Esin Güneş.
Terör örgütü propagandası yapmak suçundan yargılanan türkücü Pınar Sağ, Fazıl Say.
Ayhan ve Ali Efeoğlunun gözaltında kaybedilmesi.
Roman Kurultayında parasız eğitim için pankart açıp tutuklanan Berna Yılmaz ve Ferhat Tüzerin yargılaması.
İşten atılan tekstil işçilerinin hak davaları.
Avukat Güçlü Sevimlinin Hayata Dönüş Operasyonunu konu alan ve aynı adı taşıyan bir kitabı bulunuyordu. Avukat Güray Dağ da Festus Okey Davasında hâkime hakaret ettiği iddiasıyla yargılanıyordu. 
Meslektaş protestosu 
AVUKATLAR, meslektaşlarının şafak baskınıyla gözaltına alınmasını İstanbul Adliyesi önünde protesto etti. Avukatlar Düşman ceza hukukunu uygulamaya koyan siyasi iktidar, toplumsal muhalefeti hukuki açıdan savunmasız bırakmak için saldırılarını özel olarak avukatlara da yöneltmektedir. Ankarada müdafilik yapan ÇHD Genel Merkez yöneticisi avukat meslektaşımız da bir polis tarafından Siz de göreceksiniz, sizin de ipinizi çekeceğiz diye tehdit edilmişti. Avukat bürolarında dinleme cihazı ve kamera kayıt cihazı da bulunmuştu dediler. Açıklamanın ardından Çağlayandaki Halkın Hukuk Bürosuna yürüyüş yapıldı. Eyleme, gözaltına alınan Avukat Taylan Tanay, Gülvin Aydın ve Şükriye Erdenin müvekkilleri HeyTekstil ve Roseteks işçileri katıldı.