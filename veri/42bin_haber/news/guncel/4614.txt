Fransa'da "Hocalı"yı hatırlatan gençlere darp!
Fransa'da yaşayan Ermeniler, Fransız Ulusal Meclisi'nde Sumget olayları ve Dağlık Karabağ sorunu ile ilgili yaptıkları bir toplantıda soru soran ve "Bugün Hocalı katliamının yıldönümü" diyen iki Azeri'yi darp etti.(DHA) -- Irkçı Ermeni partisi Federation Revolutionnaire Armenienne Dasnaksutyun üyesi 40 kadar Ermeni, konuşmayı dinlemeye gelen ve 26 Şubat'ın Hocalı katliamının yıldönümü olduğunu hatırlatmak isteyen Paris'teki Azerbaycan Evi'nin idarecisi Mirvari Fataliyeva (29) ve Paris'te öğrenci olan Vüsal Hüseynov (25)'u linç etmeye kalktı.

DHA muhabirinin telefon ile ulaştığı Azerbaycan'ın Paris Büyükelçisi Elçin Amirbayov, olayı duyar duymaz meclise gittiğini, güvenlik görevlilerinin Fataliyeva ve Hüseynov'u linçten kurtardıklarını gördüğünü, darp edilmiş gençlere ilk sağlık müdühalesinin mecliste yapılığını ardından kendisinin iki genci en yakındaki hastaneye götürdüğünü söyledi.

Büyükelçisi Amirbayov, Vüsal Hüseynov'un iç organlarının zarar gördüğünü, kaburga kemiğinin kırıldığının, Mirvari Fataliyeva'nın ise yüzünde darp sonucu ezilmeler olduğunun tespit edildiğini belirtti.

Azeri haber ajansı APA, Vüsal Hüseyinov'un darp edildiği sırada kadın gösterici Mirvari Fataliyeva'nın kaçmayı başararak diğer salonda toplantı yapanlardan yardım istediğini; bu sayede ölümden döndüklerini yazdı.



Ajans Ermenilerin yaptığı toplantıya sözde Yukarı Karabağ devleti Fransa temsilcisi Hovhannes Kevorkian, Ermenistan'ın Paris Büyükelçisi Viken Tchitetchian, sözde Yukarı Karabağ devleti eski dışişleri bakanı Georgi Petrossyan, Fransa Val de Marne bölgesi milletvekili René Rouquet, Fransa Loire bölgesi milletvekili François Rochebloine, Irkçı Ermeni partisi Dasnaksutyun'un batı Avrupa temsilcisi Mourad Papazian ve 40 kadar aktivist ve Daşnak sempatizanın katıldığını yazdı.

Yaşadığı olaya dair Fransız milletvekillerinin sadece seyirci kaldıklarını söyleyen Mirvari Fatalyeva, adli tıptan rapor alıp olayı Fransız mahkemelerine taşıyacaklarını belirtti.