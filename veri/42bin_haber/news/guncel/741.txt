Cübbeli Ahmet Hoca tahliye edildi
İhbar mailindeki bilgileri araştıran emniyet, kadınların Fas’ta ifade verdiği tarihte avukat F.O.’nun Fas’ta olduğunu ve o gün avukat F.O.’ya aynı hukuk bürosunda görev yapan O. K. adlı kadın tarafından 18 bin dolar gönderildiğini tespit etti. Emniyet bu bilgileri mahkemeye gönderdi.
 MAHKEMEYE RAPOR EDİLDİ
  
 Kamuoyunda "Cübbeli Ahmet Hoca" olarak bilinen Ahmet Mahmut Ünlü’nün de sanıkları arasında bulunduğu Karagümrük Çetesi’ne yönelik açılan davanın görüldüğü İstanbul 16. Ağır Ceza Mahkemesi’ne emniyetten bir rapor gönderildi.
  
 KADINLAR ŞİKATEYETİNİ GERİ ÇEKTİ
  
 Ünlü’nün, ‘cinsel saldırı, haksız kazanç sağlamak amacıyla kurulan örgüte bilerek ve isteyerek yardım etmek, kişiyi hürriyetinden yoksun kılmak’ iddiaları ile yargılandığı davanın müştekilerinden Faslı İmanee Lemghari ve Fatma Zohra ifadesini değiştirdi. Emniyetteki ifadelerinde şikayetçi olan iki kadın, Fas’ta avukatları ve noter aracılığıyla verdiği ifadede ise şikayetçi olmadığını belirtti. Bu ifade değişikliği geçtiğimiz aylarda dava dosyasına girdi.
  
 İHBAR MAİLİ GELDİ
  
 Ancak bunun ardından İstanbul Emniyeti’ne 6 Kasım 2012 tarihinde bir ihbar maili gönderildi. İhbar mailinde Cübbeli Ahmet Hoca’nın cemaatine yakın birisi olduğunu, sık sık toplantılarına katıldığını belirten ihbarcı, kadınların ifadesini değiştirmesi için avukat F. O’nun Fas’a giderek baskı yaptığını, kadınlara 18 bin dolar para vererek şikayetlerini geri çektirdiğini söyledi.
  
 EMNİYET İHBAR MAİLİNDEKİ BİLGİLERİ DOĞRULADI
  
 Bu ihbar maili üzerine harekete geçen emniyet, ihbarda adı geçen avukat F. O.’nun yurtdışı çıkış giriş tarihlerini inceledi. Emniyet, avukat F. O.’nun 16 Temmuz tarihinde Fas’a gittiğini ve 20 Temmuz’da da Türkiye’ye döndüğünü tespit etti. İncelemesini daha da detaylandıran emniyet, ilginç bir bilgi daha tespit etti.
  
 KADINLARIN İFADE DEĞİŞTİRDİĞİ GÜN TÜRKİYE’DEN AVUKATA 18 BİN DOLAR
  
 Kadınların ifadesini değiştirdiği tarih olan 18 Temmuz’da, avukat F. O’ya, hukuk bürosunda çalışan O. K isimli kadın tarafından 18 bin dolar gönderildiğini belirledi. Paranın banka aracılığıyla gönderilmediğini belirleyen emniyet, bir süre paranın nasıl gönderildiğini araştırdı. Araştırma sonucu 18 bin doların Western Union (Banka kullanılmadan acente sistemi üzerinden hızlı para gönderme şekli) sistemi ile gönderildiğini belirledi.
  
 BİLGİLERİ MAHKEMEYE GÖNDERDİ
  
 Bu bilgileri klasör halinde davanın görüldüğü İstanbul 16. Ağır Ceza Mahkemesi’ne gönderen emniyetin, söz konusu paranın kadınların ifadesini değiştirmesi için kullanıldığı yönünde bir değerlendirme de mahkemeye sunduğu öğrenildi.