İstanbul Ankara uçağında bomba ihbarı!
İstanbul'dan yolcusu ile havalanan THY uçağı için kimliği belirsiz bir kişi 'bomba ihbarı' yaptı.
Durumun kaptan pilota bildirilmesi üzerine Ankara Esenboğa Havalimanı'nda emniyet güçleri ile Devlet Hava Meydanları İşletmesi (DHMİ) görevlileri önlem aldı. Uçak inişi sonrası apronda güvenli bir noktaya park edildi. Yolcular indirilip belli bir noktada toplandı, bagajlar ve uçak detaylı cihazlarla aramadan geçirildi.

İncelemeler sonrası ihbarın asılsız olduğu ortaya çıktı.