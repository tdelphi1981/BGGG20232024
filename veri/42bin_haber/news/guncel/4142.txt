Çalıkuşu için sanal imece
Vanın Gürpınar ilçesine bağlı Ortaköyde 2 yıldan bu yana görev yaparken Çalıkuşu olarak haber olan öğretmen Sibel Garip, eş durumundan Bursaya tayinini istedi.
Köylülerin tayini durdurmak için harekete geçmesi, Milli Eğitim Müdürlüğüne peş peşe dilekçe vermesi üzerine Sibel öğretmen, tayininin eğitim yılı sonuna kadar durdurulmasını istedi. Bu istek kabul edilmeyince köylüler, sosyal medya üzerinden Sibel öğretmenin tayinini durdurmak için kampanya başlattı.  
KLİP HAZIRLADILAR 
Sibel öğretmenin okulda yaptığı hizmetleri, köy için yaptığı çalışmaları klip haline getiren köylüler bunu internetteki sosyal paylaşım sitesi üzerinden paylaştı. Ortaköylüler öğretmenlerinin başlattığı kampanyayla köye 2 ek derslik, çeşme, okulun bahçe duvarını yaptırdığını ve hâlâ köy için projelerinin bulunduğunu anlattı. Eş durumundan tayini çıkan Sibel öğretmenin yıl sonuna kadar köylerinde kalması için her türlü girişimi yapacaklarını belirten köylüler, yetkililerin seslerine kulak vermesini istedi.