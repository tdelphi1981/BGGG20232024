Lise öğrencisi kızdan haber alınamıyor
Rize'de okul servisinden inerken görüldükten sonra 2 günden bu yana akıbetinden haber alınamayan lise 2'inci sınıf öğrencisi 16 yaşındaki Edanur Fındık'ın ailesi, kızlarının kaçırıldığı iddiasıyla polise başvurdu.
Rize Anadolu Ticaret Lisesi Meslek Lisesi 2'inci sınıf öğrencisi Edanur Fındık, iki gün önce okuldan çıktıktan sonra servis minibüsüne bindi Cumhuriyet Meydanı'nda inerken görüldü. Aile, eve dönmeyen kızlarının kaçırıldığını öne sürerek Cumhuriyet Polis Merkezi ve Cumhuriyet Başsavcılığı'na başvurdu. Kızının 6 ay önce de aralarında husumet bulunan bir kişi tarafından kaçırılmak istendiğini öne süren babası Yakup Fındık, "Hayatından endişe ediyorum. İnsanlık namına gören, duyan varsa bildirsin" dedi.

Rize Ticaret Meslek Lisesi Müdürü Selahattin Gemici de, öğrencileri Edanur Fındık'ın salı günü ders bitleri bitince okuldan ayrıldığını, ertesi gün gelmediğini eve de gitmediğini ailesinden öğrendiklerini söyledi.