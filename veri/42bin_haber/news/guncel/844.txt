Fabrika'da korkutan yangın
Ümraniye'de bir kereste fabrikasında çıkan yangın paniğe neden oldu.
 Fabrika içinde yanan kereste ve kontraplakları söndürmek için olay yerine çok sayıda itfaiye ekibi sevk edildi. Yangın itfaiyenin 2 saat süren çalışması sonunda söndürüldü.

Yangın saat 15.30 sıralarında Dudullu Bostancı yolu caddesi üzerindeki kereste fabrikasında çıktı. İçinde kereste ve kontraplak bulunan fabrikadan dumanlar yükseldiğini gören işyeri çalışanları hemen itfaiyeye haber verdi. Alevler kısa sürede büyürken olay yerine çok sayıda itfaiye ekibi sevk edildi. İtfaiye ekipleri yangına üç ayrı noktadan müdahale ederken, işçilerde kontraplakları yangından kurtarmak için büyük çaba harcadı. Alevler itfaiyenin yoğun çabası sonucu kontrol altına alınırken herkes rahat bir nefes aldı. Çıkış nedeni henüz tespit edilemeyen yangınla ilgili polis ekipleri soruşturma başlatırken, fabrikada maddi hasar meydana geldi.