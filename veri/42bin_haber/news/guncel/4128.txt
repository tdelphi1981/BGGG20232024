Ev sahibinden hırsıza not...
Konya'da evine 4 kez hırsız girince, ''Bu binada çalınacak eşya kalmamıştır. Lütfen polisi de meşgul etmeyin'' yazılı pankart asan kişinin evine 5'inci kez hırsız girdi.(AA) -- Merkez Meram ilçesindeki evine farklı tarihlerde 4 kez hırsız girince, ''Bu binada çalınacak eşya kalmamıştır. Lütfen polisi de meşgul etmeyin'' yazılı pankart asan Mehmet Peker'in evine 5. kez hırsız girince yeni pankart astı.

Ev sahibi Mehmet Peker, pankarta bu kez ''Hırsız! Ne yürek varmış sende. Ben yazmaktan bıktım, sen çalmaktan bıkmadın!'' yazdı.

AA muhabirine konuşan Peker, ''Benden ne istiyor onu anlayamadım. Not bıraksın gitsin, geldiğinde ne istiyorsa onu vereyim'' dedi.