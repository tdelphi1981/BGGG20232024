Sivas'ta trafik kazası: 1 ölü, 1 yaralı
Sivas'ın Ulaş ilçesinde meydana gelen trafik kazasında 1 kişi öldü, 1 kişi yaralandı.
Malatya istikametinden Sivas yönüne giden ve sürücüsünün kimliği henüz tespit edilemeyen 27 U 0327 plakalı otomobil, Malatya-Sivas Karayolu'nun Yenikarahisar Beldesi Kavşağı yakınlarında buzlanma nedeniyle kontrolden çıkarak, yolun sol tarafındaki tarlaya devrildi.

Kazada, araçtan tarlaya savrulan Mehmet Karayılan (36) olay yerinde hayatını kaybetti. Kazada yaralanan Orhan Armağan (19) ise ambulansla Cumhuriyet Üniversitesi Araştırma ve Uygulama Hastanesi'ne kaldırıldı. Armağan'ın tedavisi sürüyor.

Otomobilde, yazlık lastik takılı olduğu belirtildi.