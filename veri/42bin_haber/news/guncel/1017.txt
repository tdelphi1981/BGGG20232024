Tuğgeneral bize Konuşma dedi

DİYARBAKIR Silvanda 14 Temmuz 2011 günü 13 askerin şehit olduğu, 7 askerin yaralandığı PKK saldırısında ihmalleri bulunduğu iddiasıyla Silvan 4üncü Taktik Jandarma Alay Komutanı Albay Mehmet Toprak, 4üncü Taktik Jandarma Tabur Komutanı Binbaşı Milbay Şahin, 1inci Bölük Komutanı Üsteğmen M. Emin Karayüz ve 2nci Bölük Komutanı Üsteğmen Necmettin Erdoğanın tutuksuz yargılanmasına Diyarbakır 7nci Kolordu Komutanlığı Askeri Mahkemesinde devam edildi. Tanık askerler, bazıları talimatla alınan ifadelerinde şunları anlattı:
ÖZEL HAREKÂT GİTSEYDİ
 Mehmet Çeltikoğlu Çatışmadan sonraki gün Tuğgeneral Ünal Karaosmanoğlu, bizi askeri gazinoda topladı. Olayla ilgili buraya bir heyet geleceğini, çok konuşmamamız gerektiğini ve bu olayın bir an önce unutulması gerektiğini söyledi. Olayın sorumlusu Ünal Karaosmanoğludur. Oraya özel harekât birlikleri gitseydi bu olay olmazdı. 
 Aydın Zorlu Durduğumuz yer pusuya uygun bir yer değildi. Helikopter saldırıdan bir saat sonra olay yerine geldi. 
 Ramazan Özkan Hepimiz yorgunduk. Dinlenmemiz gerekirken akşam yeniden göreve gönderildik. Suyumuz bitmiş, kumanyamız çok azalmıştı. 13 arkadaşımız şehit düştü. Olay günü çok yorgun olmamıza rağmen göreve gönderildik diye ifade verdi. 
HELİKOPTER GEÇ GELDİ
Adnan Çam Hepimiz çok yorgunduk. Ben olay sırasında istirahatliydim. Silah seslerine uyandım. Bir arkadaşımız yanan otların içinde kalarak şehit oldu. 4 kişide çelik yelek vardı. Çatışmada silahım tutukluk yaptı. Cep telefonu ile fotoğraf çeken askerler vardı. Helikopter çatışma bittikten 45 dakika sonra geldi. 
? Abbas Özkan: Bize istirahat edeceğimiz söylenmesine rağmen göreve çıkarıldık. Dinlenmiş tabur olduğu halde bizi gönderdiler. Yiyecek ve içecek sıkıntımız olduğu halde biz gönderildik. Çok yorgunduk.
ŞEHİT BABASI: GÖREVDEN ALIN
Duruşmada söz alan şehit Aykut Velimehmetoğlunun babası Beytullah Velimehmetoğlu, Üsteğmen Mehmet Emin Karayüz komutanlık vasfı taşımıyor. Bu adamın görevden alınmasını istiyorum dedi. Talebi idari olduğu için reddeden mahkeme, mahkumiyet kararı verilmesi durumunda 1inci Bölük Komutanı Üsteğmen M. Emin Karayüzün TSKdan ihracının değerlendirilmesine karar verdi.