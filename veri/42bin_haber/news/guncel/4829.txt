Hayırlı evlatlar anne ve babaları adına okul yaptıracak
Denizlide kendileri ortaokula kadar okuyabilen üç hayırsever kardeş, "Biz okuyamadık, çocuklarımız okusun." diyerek 1 milyon 500 bin liraya mal olacak ortaokul ve lise yaptırıyor.
Elektrik ve mermer sektöründe faaliyet gösteren Özçınar şirketinin kardeş ortakları Mehmet, Selahattin ve Hüseyin Çınar, 1994 yılında vefat eden anne ve babaları Kezban ile Ali Çınar adına, Kınıklı mahallesinde okul yaptırmak için valilikte protokol imzaladı. 

Protokol törenine AK Parti Milletvekili Bilal Uçar, Vali Abdülkadir Demir, İl Genel Meclisi Başkanı Hüseyin Gürlesin, İl Milli Eğitim Müdürü Sebahattin Akgül,İl Özel İdare Müdürü Adem Oklu ve hayırsever Çınar kardeşler katıldı.

Törende konuşan Mehmet Çınar, Anne ve babamız adına, çocuklarımız daha iyi yerlerde okusun diye okul yaptırmaya karar verdik. Kendimiz 1984 yılından bu yana elektrik işi yapıyoruz. 1999da mermere başladık. Birçok ülkeye ihracat yapıyoruz. Kendimiz ortaokula kadar okuyabildik ama çocuklarımız okuyabilsinler istiyoruz. şeklinde konuştu. Vali Demir ise Denizli'de son 10 yılda 90 milyon lira hayırseverler ve 164 milyon lira da devletin katkısıyla okul yapıldığını kaydetti. Demir, Son yıllarda hayırseverler öne geçti, okulların üçte ikisini yaptırıyorlar. Bu, Türkiyede en yüksek orandır. Bence hayırseverlerimizin, maddi katkıların yanısıra okul yaptırma bilincinin olması daha çok önemli. dedi.

Milletvekili Uçar ise hayırseverlerin yaptırdığı okullarda yetişen çocukların ülkeye hizmet edeceğini belirterek, Kıyamete kadarda sadaka-i cariye olarak sevap alacaklar. Biz de hükümet olarak eğitimi ön plana aldık. Hayırseverlerimiz de okullar yaptırıyorlar. 

Son 10 yılda Göktürk uydumuzu, kendi milli tankımız Altayı yaptık, kendi helikopterimizi ürettik. Cirit füzelerimizi, kendi silahlarımızı üretiyoruz. Bunlar eğitimle oluyor. Kendi eğittiğimiz insanla beyin göçünün tersine dönmesiyle oluşuyor. Hayırseverlerimize çok teşekkür ediyorum. ifadelerini kullandı.