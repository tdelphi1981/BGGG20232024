Prof. Dr. Nevzad Atlığ'ın onur gecesi
Yedirenk Sanat Vakfının büyük sanatçı Prof. Dr. Nevzad Atlığ için düzenlediği gecede birbirinden önemli isimler biraraya geldi.
İstanbul Valisi Hüseyin Avni Mutlu, minyatür ve performans sanatçısı GünseliKato, değerli köşe yazarı Doğan Hızlan, ünlü gazeteci Fehmi Koru, tanınmış iş adamlarından Başaran Ulusoy, vakfın kurucularından olan ünlü sanatçı Erhan Güleryüz de gecenin konukları arasındaydı. Türk müziğinin geliştirilerek korunması ve özünün gelecek nesillere saklanması için gerçekleştirilen musiki çalışmalarında yaşamı boyunca özenle çalışmış büyük ustanın yaşantısında önemli yeri olan sanatçılar Ali Rıza Kural, Münip Utandı, Adnan Mungan ve Adnan Çoban eserleriyle ustanın yanındaydılar ve Türk Sanat Müziğinin önemli eserleriyle kulakların pasını sildiler. Gelenekli sanatlarımızın büyük ismi ve Atlığın eski dostu Prof. Uğur Derman da büyük ustayı anlattığı bir konuşma yaptı. Uğur Dermanın konuşmasında en dikkat çeken, konukları duygulandıran anı ise, Atlığın Dermanın rahmetli annesinin rahatsızlığını teşhis eden radyolog olduğunu açıklaması oldu. Atlığı tanımlayan baktığı röntgen filmlerinde müzik hastalığı olanları teşhis etmeye çalışır cümlesi ise gecenin gülümseten bir detayıydı. Ustanın hayatından kesitler sunan kısa film çalışması adeta bir devrin özetiydi. Hayattayken vefa göstermenin önemini kavramış olan Yedirenk Sanat Vakfı, usta sanatçılar için hayata geçirdiği projeyle konukların ilgi ve takdirini kazandı. İstanbul Valisi Hüseyin Avni Mutlu, Atlığla ilgili düşüncelerini paylaştığı konuşmasında bir medeniyetin sahip olması gereken 3 temel unsurun adalet, ilim ve sanat olduğunu söyledi ve sanat adına yapılan, kültürümüzü besleyen tüm çalışmalara ve sanatçılarımıza minnettar olduğunu vurguladı. Ödül töreni için valiyi ayakta bekletmek istemeyen ve konuşmasını bu nedenle sona saklamak istediğini belirten Atlığın bu davranışı, salonun alkışlarıyla karşılandı. Yedirenk Sanat Vakfı tamamen sanat ve sanatçı odaklı var oluş amacını gözeterek, Ustanın Günü projesinde her şeyin değerli ustalara yakışır biçimde olması için yoğun çaba harcadı. Sanatın tüm alanlarında faaliyet gösteren vakıf, kısa sürede Ustanın Günü benzeri sanatsal etkinlikler, tv ve sinema projelerini hayata geçirmeye hazırlanıyor. Vakfın önceliklerinden biri de sosyal sorumluluk projeleriyle toplumsal yarar sağlamak. Tüm bu çalışmalar için ünlü ve saygın sanatçılarla görüşülüyor.