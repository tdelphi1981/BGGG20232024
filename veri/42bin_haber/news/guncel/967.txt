HSYK: Karar resmi olarak tebliğ edildi
Hakimler ve Savcılar Yüksek Kurulu (HSYK), Cumhuriyet Halk Partisi Konya Milletvekili Atilla Kart'ın iddialarına cevap verdi.
 Bazı basın yayın organlarına Kart'ın yansıyan açıklamasında, Kayseri Büyükşehir Belediyesi'nde yapıldığı iddia edilen yolsuzluktan dolayı yürütülen soruşturmada, Kayseri Cumhuriyet Başsavcı Vekili İsmail Dalan hakkında görevi kötüye kullandığı iddiası ile ihbarda bulunması üzerine, Hâkimler ve Savcılar Yüksek Kurulu Üçüncü Dairesi tarafından ihbara ilişkin hiçbir karşılık verilmediği, verilen kararın kendisine tebliğ edilmediğinin iddia edildiği hatırlatıldı. Açıklamada, "Kayıtlarımızın incelenmesinde, iddia edilenin aksine, söz konusu kararın 18.08.2011 tarihinde resmi olarak tebliğ edildiği anlaşılmıştır." denildi.
 
 CİHAN