AK Parti'li Köksal: Terörü bitirmekte kararlıyız
Türkiye Büyük Millet Meclisi (TBMM) Milli Savunma Komisyonu Başkanı AK Parti Kırıkkale Milletvekili Oğuz Kaan Köksal, terörün bitirilmesi için gerekli askeri ve siyasal mücadelenin yapıldığını söyledi.
 Nöbetçi vekil uygulaması kapsamında Kırıkkale'ye gelen Oğuz Kaan Köksal, partisinin il binasında vatandaşların sorunlarını dinledi. Vatandaşlar ile tek tek ilgilenen Köksal, AK Parti'nin halkın partisi olduğunu söyledi.
 Partilerinin vatandaş odaklı hizmet yaptığını söyleyen Köksal, "Siyasetimizde vatandaş odaklı hizmetlerimiz sürüyor. Bu konuda çalışmalar yapıyoruz. Türkiye, AK Parti ile değişimi yaşıyor ve 2023'e kadar da bunun böyle olacağına tüm partililerimiz gibi ben de inanıyorum." diye konuştu. .
 İl Özel İdare'nin kapanan belediyelerin yerine geçeceğini belirten Köksal, "Büyükşehirlerde yapılacak kanun ile vatandaşlar daha da rahat edecek. İmar düzenlemeleri kesik kesik olmayacak, binalar yeniden yapılandırılacak ve nüfusu iki binin altındaki belediyeler kapatılarak, hizmetler İl Özel İdare bünyesine geçecek ve hizmet kalitesi artacak." şeklinde konuştu.
 AK Parti teşkilatının iyi çalıştığını ifade eden Köksal, "AK Parti için en önemli şey vatandaştır. Vatandaş odaklı çalışarak hizmet götürüyoruz. Teşkilatlarımız çalışıyor ve devamlı açık. Nöbetçi vekil uygulamasını yapıyoruz, teşkilatımızda ise yine nöbetçi başkan yardımcısı uygulaması var. Vatandaşın talebini hızlı bir şekilde karşılıyoruz. Talepler yine kanun ve nizam çerçevesinde oluyor. Vatandaşlarımız ile iç içe olmak, onların sorunlarına çözüm üretmek bizler için önemlidir. Onların isteklerini karşılıyorsak, ne mutlu bizlere." ifadelerini kullandı.
 (CİHAN)