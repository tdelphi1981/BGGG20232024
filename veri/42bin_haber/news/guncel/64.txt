CHP'den Bakan Eker'e gensoru
CHP, Gıda, Tarım ve Hayvancılık Bakanı Mehdi Eker hakkında gensoru önergesi verdi.
 CHP, “Yanlış uygulanan gıda, tarım ve hayvancılık politikaları ile çiftçileri ve üreticileri sıkıntıya sokarak görevinin gereklerini yerine getirmediği” iddiasıyla Gıda, Tarım ve Hayvancılık Bakanı Mehdi Eker hakkında gensoru önergesi verdi.
 CHP Ardahan Milletvekili Ensar Öğüt, gensoru önergesinin gerekçesinde, 10 yıllık AKP Hükümeti tarafından izlenen politikalar sonucunda hayvancılık sektörünün bitme aşmasına geldiğini ileri sürdü. Gensorunun gerekçesinde şu ifadeler yer aldı:
 “Son 10 yılda tarım ve hayvancılık sektöründe belirgin bir duraklama hatta gerileme olmuştur.
 Bugün ülkemizde 80’in üzerinde domuz çiftliğinin faaliyet gösterdiği, bu çiftliklerde yılda 1 milyonun üzerinde domuz kesildiği, bu imalathanelerin birçoğunun kaçak olduğu iddia edilmektedir.
 AKP 2002 yılında iktidara geldiğinde 1lt mazot 1 TL, bir kg buğday 30 kuruş ediyordu. Yani 3,5 kg buğday satıldığında 1 lt mazot alınıyordu. Günümüzde yani 2012 yılında 1 kg buğday 60 krş, 1 lt mazot 4 TL yani 8 kg buğdaya karşılık vatandaşımız 1 lt mazot alabilmektedir.”
 
 ANKA