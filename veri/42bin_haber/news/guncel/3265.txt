Yorum yapan herkes şüpheli
ABDli Sarai Sierra cinayetini soruşturan polis, 22 kişiden alınan DNA örneklerinden sonuca gidemeyince internete yöneldi. Genç kadının fotoğraflarına yorum yapanların ifadesi alınıyor.

İstanbulda kaybolduktan sonra cesedi Cankurtarandaki surların dibinde bulunan Amerikalı Sarai Sierranın 9 ve 11 yaşındaki çocuklarına acı haberi babaları Steven Sierra verdi. Sarai Sierranın cenazesi ise 14 Şubatta toprağa verilecek. Polis ise cinayeti çözmek için internette iz sürüyor. Amerikalı kadınla sosyal paylaşım siteleri üzerinden arkadaş olan, fotoğraflarına yorum yapan, mesaj yazan herkesin ifadesi alınıyor. Soruşturma kapsamında Sierra ile kaybolduğu gün randevulaşan ancak görüşemeyen Taylan kod adlı Tarkan Knın da fotoğrafları ortaya çıktı. Çektiği fotoğrafları Instagramda paylaşan Sierranın fotoğraflarına yorum yapan @taylloo rumuzlu kullanıcının Taylan kod adlı Tarkan K. olduğu belirtiliyor. @taylloonun, genç kadının kaybolmasının ardından hesabını kapatması ve fotoğrafları silmesi dikkat çekiyor. Bu arada genç kadının fotoğrafına yorum yazan bir başka Tarkan daha ortaya çıktı. Ancak Tarkan A. Sierra ile görüşmediğini sadece yorum yazdığını öne sürdü.