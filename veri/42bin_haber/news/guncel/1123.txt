29. işinde yakalandı
"Sülün Osman'ın torunuyum" diyordu.
 Gaziantep polisi, düzenlediği operasyonla sahte altın bozduran dolandırıcıları yakaladı.
 Gaziantep polisi, düzenlediği operasyonla sahte altın bozduran dolandırıcıları yakaladı. Yakalanan 3 zanlıdan Zeynep K'nin çevresinde, kendisini geçmişte yaptıkları dolandırıcılıklarla adından söz ettiren 'Sülün Osman'ın torunu' olarak tanıttığı öğrenildi.
  Gaziantep Emniyet Müdürlüğü Kaçakçılık ve Organize Suçlarla Mücadele Şube Müdürlüğü ekipleri, İncilipınar Mahallesi'nde sahte altın bilekliği kuyumcuda bozdurmak isteyen 3 kişiyi suçüstü yakaladı. 12 sahte altın bileklik bozdurdukları öğrenilen Zeynep K., Esra T., ve Şahin K. emniyetteki gözaltılarının ardından adliyeye sevk edildi.
  Öte yandan ekibin lideri olan Zeynep K.'nın 29'ncu dolandırıcılık suçundan yakalandığı ve çevresine 'Ben Sülün Osman'ın torunuyum. Onun mirasını yerde bırakmam' dediği öğrenildi.