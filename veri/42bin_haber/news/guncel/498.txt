Üst katın balkonundan evine inmeye çalışırken öldü
Antalya'nın Alanya ilçesinde 4. katın balkonundan üçüncü kata inmeye çalışan bir kişi, beton zemine düşerek hayatını kaybetti.
Avsallar beldesi Yeni Mahalle Tropical Garden Sitesi'nde meydana gelen olayda; müteahhit İsmail Aslan (43), anahtarı yanında olmadığı oturduğu apartmanın 4. katından 3. kattaki dairesine inmeye çalıştı. Balkon korkuluklarına bağladığı hırkasından tutunarak evinin balkonuna inmeye çalışan Aslan, hırkanın kopması sonucu, 11 metreden beton zemine çakıldı. Aslan, olay yerinde hayatını kaybetti. 

Site bahçıvanı tarafından kanlar içinde bulunan Aslan'ın cesedi, olay yerinde yapılan incelemenin ardından çağrılan sağlık ekipleri tarafından Alanya Belediye Mezarlığı'na, ardından da kesin ölüm nedenin belirlenmesi için Adli Tıp Kurumu Antalya Grup Başkanlığı'na gönderildi. Jandarma olayla ilgili soruşturma başlattı.