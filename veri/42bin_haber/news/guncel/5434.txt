FEM Dershanesi tarafından YGS provası yapıldı
FEM Dershanesi'nin, Güvender Dershaneler Birliği ile ortaklaşa düzenlediği YGS deneme sınavına 500 öğrenci katıldı.
Öğrenciler, 24 Mart 2013 tarihinde girecekleri YGS sınavının heyecanını yaşadıklarını, gerçek sınavda daha rahat olacaklarını söylediler.

Anamur Lisesi'nde ÖSYMnin belirlediği sınav standartlarında gerçekleştirilen sınav için okula gelen öğrenciler, emniyet güçleri tarafından kontrolleri yapılarak sınav salonuna alındı. 

FEM Dershanesi Şube Müdürü Ekrem Kutluk ,öğrencilerin, sınavlarda başarılı olabilmek için yıl boyunca büyük gayret ve fedakarlık göstererek çalıştıklarını belirterek, "Bu çalışmanın semeresi olan başarıyı sınavlarda heyecan nedeniyle elde edemiyorlar. 

Çalıştıkları birikimlerini gerçek sınava yansıtamıyorlar. 

Burada yaptığımız organizasyon, inşallah çocuklarımıza gerçek sınavda geçecekleri bütün yollardan geçerek, gerçek sınavda yaşayacakları heyecanı azaltmaya yönelik oldu. Öğrencilerimizden aldığımız izlenimler, bu sınavın faydalı olduğu şeklinde. 

ÖSYM standartlarındaki bu sınavın yapılmasında emeği geçen Milli Eğitim Müdürlüğü, Emniyet Müdürlüğü ve okul idarecilerine teşekkür ediyoruz." dedi.