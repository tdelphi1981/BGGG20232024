Remzi Kartal'dan o iddiaya yalanlama
Kongra Gel Başkanı Remzi Kartal, basında Paris'teki katliamla ilgili yayınlanan 'Fransa polisi infaz ekibinin fotoğraflarını Remzi Kartal'a gösterdi' şeklindeki haberi yalanladı. Kartal, Fransız polisiyle böylesi bir görüşmem olmadı. Bana her hangi bir şey gösterilmemiştir dedi.
PKK'ya yakınlığıyla bilinen ajansa konuşan Kongra Gel Başkanı Remzi Kartal, haberi yalanlayarak her hangi bir şekilde Fransa polisiyle görüşmediğini söyledi. Haber tamamen yalandır diyen Kartal, Fransız yetkilileri yada polisle iddia edildiği üzere her hangi bir görüşmem olmamıştır. Bana her hangi bir şeyde gösterilmemiştir dedi. Kartal, katliamla ilgili bugüne kadar her hangi bir şekilde resmi düzeyde Fransız yetkililer yada polisi ile bir görüşmesinin olmadığını belirterek, Katliamın ertesinde Paris'te olduğum süreçte polis kaynaklarından gayri resmi olarak 3 kişinin üzerinde durulduğu duyumunu aldık. Fransız polisi çok ketum ve her hani bir bilgi vermiyor diye konuştu. 

Fransa Kürt Dernekleri Federasyonu FEYKA Başkanı Mehmet Ülker de haberi yalanladı. Katliamdan hemen sonra soruşturmayı yürüten polis yetkilileri ile görüşerek bilgi istediğini söyleyen Mehmet Ülker, O zaman bana 'birden fazla kişi tarafından ve profesiyonelce işlenmiş bir cinayettir' dediler. Resmi bir kurumun temsilcisi olmama karşın bana her hangi bir bilgi vermeyeceklerini söylediler. Soruşturmada her hangi bir bulguya ulaştıklarında ilk önce katliamda yaşamını yitirenlerin aileleri yada avukatlarını bilgilendireceklerini belirttiler. Bu uygulamanın prosedür gereği olduğunu da söylediler dedi.