TSKdan Gökhan harekâtı
ANTALYAda yaşayan 15 yaşındaki lösemi hastası Gökhan Çonun Sahil Güvenlik Komutanlığı botuna komutanlık etme hayali, ailesinin başvurusu üzerine Bir Dilek Tut Derneği, Make-A-Wish Türkiye tarafından Genelkurmay Başkanlığından alınan izinle gerçekleştirildi.
Marmaris Sahil Güvenlik Grup Komutanlığına bağlı TCSG 310 botuna yüzbaşı olarak komuta etmek için gelen Gökhan Çon, personel tarafından selamlanarak karşılandı. TCSG 310 botu hakkında bilgi alan Çon, daha sonra Bismillah, halatlar fora talimatı vererek iskeleden ayrıldı. Bu sırada Marmaris Sahil 
Güvenlik Grup Komutanlığından telsizle Bodrum açıklarında yasadışı göç ihbarı yapılması üzerine Yüzbaşı Çon, TCSG 1 botu ile ortak operasyon başlattı. TCSG 310 ve TCSG 1 botları, Gökhan Yüzbaşı komutasında kaçakları yakaladı.  
RAPOR VERDİ 
OPERASYONUN ardından Yüzbaşı Gökhan Çon, bir süre joyistiğe geçerek dümeni eline aldı. Çon komutasındaki TCSG 310 botu, 2 saat süren görevin ardından limana demirledi. Gökhan Yüzbaşı, Marmaris Sahil Güvenlik Grup Komutanı Albay Fatih Erkana seyir sonu raporu verdi.  
 