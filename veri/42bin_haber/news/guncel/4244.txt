'Ben devlet yargılamıyorum'
GAZZEye insani yardım taşıyan Mavi Marmara Gemisine İsrail tarafından düzenlenen saldırıya ilişkin dönemin İsrail Genelkurmay Başkanı Rau Aluf Gabiel Ashknazi, Deniz Kuvvetleri Komutanı Eliezer Alfred Marom, İstihbarat Başkanı Amos Yadlin ve Hava Kuvvetleri Komutanı Avishay Levinin yargılandığı davanın 4. duruşması görüldü.
  İstanbul 7. Ağır Ceza Mahkemesinde ki duruşmaya, sanıklar katılmazken, birçok mağdur ile tarafların avukatları hazır bulundu. Duruşmada ifadesini veren mağdur Uğur Akan, kendisinin Gazze gemisinde olduğunu, İsrailden 90 mil açıkta olmalarına rağmen 100 mil dışına çıkmaları yönünde bir uyarı yapıldığını, hücumbotların yanlarından geçmesi nedeniyle kendilerine saldırı olacağını düşündüklerini ama saldırının öncelikle Mavi Marmara gemisine yapıldığını belirtti. Mahkeme başkanı mağdurların saldırı anına ilişkin bilgiler vermelerini isteyince Ayhan Altıntaşın  İsrail Devleti önlem olsun diye 100 hakim ve 100 avukattan oluşan bir heyet oluşturdu. Bizim olayın mağdurları olarak hakkımızı arayabileceğimiz tek yer burası sözlerine Ben devlet yargılamıyorum. Ben sadece iddianameye bağlıyım şeklinde cevap verdi.  
  
 