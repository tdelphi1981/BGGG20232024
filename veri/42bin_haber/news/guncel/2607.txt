Çimleri santim santim ölçtüler
Eskişehir Büyükşehir Belediye Başkanlığına 2006 yılındaki bazı ihalelerinde yolsuzluk yapıldığı iddiasıyla düzenlenen operasyon, AK Partili Belediye Meclis üyelerinin şikâyetiyle başladı.
Operasyonda şehir dışından getirilen ve özel oluşturulan polis ekibi görev aldı. Polis, rapor hazırlarken ekilen çimleri, dikilen direkleri, köprü korkuluklarını santim santim ölçtü. 2006 yılında Eskişehir Büyükşehir Belediyesi Porsuk, Masal Şatosu, Kentpark projelerini ihaleye çıkardı. İhaleye iki firma katıldı. Bunlardan biri Büyükşehir Belediyesinin yan kuruluşu olan Eskişehir İmar İnşaat AŞ ve özel şirket olan HİPERBOL İmar İnşaat AŞ oldu. HİPERBOL 22 milyon 300 bin lira teklif verdi. Eskişehir İmar İnşaat ise 19 milyon 775 bin lira ile ihaleyi kazandı. 
MÜFETTİŞLER BİR ŞEY BULAMADI 
Bir grup AK Partili Belediye Meclis üyesi, ihalelerde yolsuzluk yapıldığı gerekçesiyle Eskişehir Büyükşehir Belediyesini İçişleri Bakanlığına şikayet etti. Bakanlığın görevlendirdiği iki başmüfettiş, herhangi bir usulsüzlük saptamadı. Aynı konuyu inceleyen Sayıştay da suç unsuruna rastlamadı. Bazı AK Partili Meclis üyeleri, 2010 yılında aynı ihale dosyalarına ilişkin Eskişehir Başsavcılığına suç duyurusunda bulundu. Bilirkişiler, üç ayrı projede usulsüzlük yapıldığı yönünde rapor hazırlayınca savcılık da operasyon için düğmeye bastı. Savcılığın talimatıyla eski Genel Sekreterler Erdin E., Zehra K., Genel Sekreter yardımcısı Gürsel T., ihaleyi alan Eskişehir İmar AŞnin Genel Müdürü Oruçhan T., Satın Alma Daire Başkanı Recai E.nin de aralarında bulunduğu 24 kişi gözaltına alındı. Bunlardan 8i emniyette, 8i savcılıkta serbest bırakıldı. Büyükşehir Belediye Başkanı Yılmaz Büyükerşen, olayın siyasi komplo olduğunu belirterek, Bu ihaleler Avrupa Yatırım Bankası kredisi ile yapıldı. 14 yıllık belediye başkanlığı döneminde böyle bir operasyon ilk kez yapılıyor. Ama bizi yıldıramazlar dedi. CHP Lideri Kemal Kılıçdaroğlu destek için  bugün Eskişehirde olacak.  
Tribün desteği  
ESKİŞEHİRSPORun kendi sahasında Ordusporu 1-0 yendiği karşılaşmayı Eskişehir Valisi Kadir Koçdemir, eski İçişleri eski Bakanı İdris Naim Şahin, CHP Genel Başkan Yardımcısı Gökhan Günaydın, CHP milletvekili İlhan Cihaner, Büyükşehir Belediye Başkanı Yılmaz Büyükerşen, Ak Parti ve diğer CHP milletvekilleri birlikte izledi. Eskişehirsporlu taraftarlar açık tribünde Adı Yılmaz, kendi Yılmaz, Bizi kimse yıldıramaz yazılı pankart açarak polisin Büyükşehir Belediyesine yönelik olarak düzenlediği operasyona tepki gösterip Başkan Büyükerşene detek gösterisi yaptılar. Taraftarlar ayrıca uzun süre Büyükerşene, Eskişehir seninle gurur duyuyor diye slogan attı. 
 