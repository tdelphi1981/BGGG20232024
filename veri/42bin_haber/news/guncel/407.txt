Karadenize hamsi akını
ORDU Üniversitesi (ODÜ) Fatsa Deniz Bilimleri Fakültesi Dekanı Prof. Dr. İsmet Balık, Son günlerde havaların iyice soğumasıyla deniz suyu sıcaklığının 15-16 derecenin altına düşmesi sonucu Romanya, Ukrayna ve Bulgaristan sularından Karadeniz kıyılarına hamsi göçü başlamış durumda dedi. Kasım ayıyla birlikte deniz suyunun iyice soğumaya başladığını anlatan Balık, şunları kaydetti: Bu yıl havaların sıcak seyretmesinden dolayı deniz suyu sıcaklığı bir türlü düşmedi. Bu nedenle de geçen yıla oranla hamsi Karadenizde daha bolca görünmedi. Ancak son günlerde havaların iyice soğumasıyla deniz suyu sıcaklığının 15-16 derecenin altına düşmesi sonucu Romanya, Ukrayna ve Bulgaristan gibi ülkelerden Karadenize hamsi göçü başlamış durumda. Önümüzdeki günlerde deniz suyu sıcaklığının biraz daha düşmesiyle hamsi göçü tam anlamıyla başlamış olacak.           