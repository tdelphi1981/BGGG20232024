Eniştesini bacağından vurdu
MANİSA'nın Turgutlu İlçesi'nde 33 yaşındaki Hasan E., ablasıyla tartışan eniştesi 43 yaşındaki Talat Çiçek'i bacağından av tüfeğiyle vurdu. Hasan E. polise teslim olurken, eniştesi hastaneye kaldırıldı.
Olay, Turgutlu İlçesi Albayrak Mahallesi'nde dün saat 23.30 sıralarında meydana geldi. Aynı binadaki başka bir dairede oturan Hasan E., iddiaya göre, ablasıyla tartışan eniştesinin sesini duyunca av tüfeğini alıp alt kata indi. Öfkeden çılgına dönen Hasan E. kapıyı açan eniştesi Talat Çiçek'e iddiaya göre, elindeki av tüfeğiyle ateş açtı. Çiçek bacağından yaralandı. Hasan E. ise ihbar üzerine olay yerine gelen polise teslim oldu.

Çağrılan ambulansla hastaneye kaldırılan Talat Çiçek tedaviye alındı. Polis olayla ilgili soruşturma başlattı.