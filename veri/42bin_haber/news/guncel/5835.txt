Eriğin kilosu dudak uçuklattı
Kayseri'de 100'er gram paketler halinde marketlerdeki meyve-sebze reyonunda yerini alan erik, fiyatının pahalı olması nedeniyle satılamıyor. Mersin'den getirilen ve kilosu 150 lira olan erik fiyatı duyanları da şaşırtıyor.
Kayseri'de bazı marketlerde baharın ilk meyvelerinden olan erik çok erken reyondaki yerini aldı ve satışa sunuldu. Altın kadar değerli olan erik, 100'er gramlık paketler haline getirildi. Paketlerin satış fiyatı ise 14 lira 99 kuruş. Ancak herkesin dikkatini çeken erik alıcı bulamıyor, sadece müşteriler tarafından seyrediliyor. Birkaç gündür tezgahta bulunan 100 gramlık erik paketlerinden bir tane satış yapılabildiği öğrenildi. Fiyatının pahalı olmasını eleştirenler, "Bu mevsimde erik yemesek de olur" şeklinde tepkilerini dile getirerek tezgahtan ayrılıyor. 

 Bir kilo erik için verilecek 150 lira karşılığında marketten, 150 kilo elma, 150 kilo portakal, 60 kilo muz ya da 60 kilodan fazla domates alınabiliyor.