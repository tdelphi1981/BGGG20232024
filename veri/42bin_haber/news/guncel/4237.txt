THY hostesi Ece taburcu oldu
Afrika'da çeçe sineği ısırması sonucu uyku hastalığına yakalanan kabin memuru Ece Taşan taburcu oldu.
THY'de görevli kabin memuru Ece Taşan, uçuş için gittiği Afrika'da çeçe sineğinin ısırması sonucu uyku hastalığına yakalandı. Türkiye'ye döndükten 2 hafta sonra hastalığın belirtilerinin başlaması üzerine Taşan, Alman Hastanesi'nde tedavi altına alındı. Taşan'ın hastalığının iyileşmesi için gereken ilaç, THY'nin de desteği ile tedarik edilerek, tedavi tamamlandı. 

Ece Taşan, taburcu olmadan önce Alman Hastanesi'nde düzenlediği basın toplantısında, hiçbir sağlık problemi kalmadığını belirterek, THY, ilacı bulmam konusunda maddi ve manevi desteğini esirgemedi. Sinek ısırmasını hissetmemiştim. Hastalığım Türkiye'ye geldikten birkaç hafta sonra ortaya çıkmaya başladı. Ne olduğunu anlayamadım. Kolumda bir morluk oluştu. Morluktan sonra bir şekilde tedaviye başlandı dedi. 
  
ECE SESİNİ TWITTER'DAN DUYURMUŞTU / Foto Galeri 
  
MİKROP BİTTİ 

Alman Hastanesi doktorlarından Cengiz Uzun, hastanın, yüksek ateş, boyunda şişlik, grip hali, kolda kanamalı alan, karaciğer ve dalak büyüklüğüyle hastaneye geldiğini ifade ederek, Taşan'a, gittiği ülkeler göz önüne alınarak bir teşhis konulduğunu anlattı. 

Uzun, Ece Taşan'a, uyku hastalığı teşhisi konuldu. Tedavi gerçekleştirildi. Daha sonra yapılan tüm araştırmalar sonucunda bu mikroba rastlamadık. Tedavi sonrası klinik olarak hastanın sağlığı yerine geldi diye konuştu. 
  
  ÇEÇE SİNEĞİ HAYATINI KARARTTI  
  
GİTMEDEN ÖNCE AŞI OLUN 

Bu tür ülkelere giden ya da ülkelerden gelenlere dikkatli olmaları uyarında bulunan Uzun, Vatandaşlar, seyahat edeceği ülkelere gitmeden önce söz konusu memleketlerde bir hastalık ya da aşı var mı, bunu araştırmalı. Bazı ülkelerin konsolosluklarından söylenir. Aşı olunmazsa o ülkelere almazlar. Öncesinden hazırlıklı gitmek lazım. Şikayetler daha sonra ortaya çıkabilir. Bu konuda da dikkatli olmak gerekiyor bilgisini verdi.

 
 