Müslüm Gürses'e veda
Tedavi gördüğü hastanede hayatını kaybeden Müslüm Gürses için Cemal Reşit Rey Konser Salonu'nda tören düzenleniyor. Törene Gürses'in yakınlarının yanı sıra çok sayıda ünlü isim katıldı.
Sanatçı Müslüm Gürses, yaklaşık 4 ay tedavi gördüğü hastanede dün hayatını kaybetti. Bugün Gürses için Cemal Reşit Rey Konser Salonu'nda tören düzenlendi. Törene Gürses'in yakınları, sanatçı dostları ve çok sayıda seveni katıldı. 

Törenin ardından Teşvikiye Camii'nde öğle namazını müteakip cenaze namazı kılınacak. Cenaze namazından sonra Gürses toprağa verilecek.