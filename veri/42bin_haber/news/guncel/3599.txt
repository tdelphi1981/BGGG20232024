Yüksekova'da '15 Şubat' gerginliği
HAKKARİ'nin Yüksekova İlçesi'nde, Abdullah Öcalan'ın Kenya'dan Türkiye'ye getirilişini protesto etmek amacıyla yapılan basın açıklamasını ardından olaylar çıktı. Polis kendisine taşla saldıran göstericilere tazyikli su ve gaz bombalarıyla müdahale etti.
BDP tarafından Cengiz Topel Caddesi'nde yapılan basın açıklamasına Yüksekova Belediye Başkanı Ercan Bora, BDP İlçe Başkanı Nail Durmaz, Esendere Belediye Başkanvekili Tacettin Safalı, BDP İl Genel Meclis üyeleri ve yaklaşık 1000 kişi katıldı. Yapılan basın açıklamasında sık sık PKK ve Öcalan lehine sloganlar atılırken, basın açıklaması sonrası olay çıktı.

Yüzlerini poşuyla kapatan yaklaşık 20 kişilik grup Şemdinli yolu üzerinde ateş yakıp barikat kurarak yolu tarfiğe kapattı. Polisin dağılın uyarısına göstericiler taş ve molotofla karşılık verdi. Polis de göstericilere tazyikli su ve gaz bombasıyla müdahale etti. Olaylar ara sokaklarda sürdü.