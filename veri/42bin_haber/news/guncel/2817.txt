Batman'da iki günlük bebek sokağa terk edildi
Batman'da iki günlük olduğu belirlenen bebek sokağa terk edilmiş halde bulundu.
Edinilen bilgiye göre, Batman'ın Pınarbaşı mahallesinde bir duvarın dibine bırakılan ve iki günlük olduğu belirlenen kız çocuğu vatandaşlar tarafından bulundu.

Vatandaşların polis 155'e haber vermesi üzerine, olay yerine gelen polis ekipleri bebeği alarak Batman Kadın Doğum ve Çocuk Hastalıkları Hastanesi'ne götürdü. Yeni doğan ünitesinde tedavi altına alınan bebeğin tetkik ve tahlilleri yapıldı.

Yeni Doğan Ünitesi ebesi Yıldız Güngördü, bebeğin sağlık durumunun iyi olduğunu belirterek, bebeğe 'Melek Zuhal' ismini verdiklerini ifade etti.