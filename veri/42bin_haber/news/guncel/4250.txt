Dinlendiğini SMSten anla
Telefonunuzun dinlendiğini faturanızdaki SMS sayısından anlarsınız. Az sayıda mesaj gönderen bir kişi mesajlarını sayar, ay sonunda kendi gönderdiğinden fazla mesaj varsa dinleniyordur. Çünkü konuşmalar mesaj olarak karşıya gider.
YASAL dinlemelerin merkezi olan Telekomünikasyon İletişim Başkanlığının Başkanvekili Osman Nihat Şen, Mecliste milletvekillerine yasadışı dinlemelere karşı tüyolar verdi. Meclis Yasadışı Dinlemeleri Araştırma Komisyonuna önceki gün gelen Şen, yasal dinlemelerde yasadışı kayıt olamayacağını savunarak, Dinleme elektronik ortamda oluyor ve her aşamada farklı bir görevli takip ediyor. Bir konuyu bir kişinin bilmesi mümkün değil. Farklı kişiler takip ediyor dedi. 
BATARYAM ÇOK ÇABUK BİTİYOR 
CHP Kırklareli Milletvekili Mehmet Kesimoğlu, IMEI üzerinden dinleme istisnai bir yolken, genel yol haline geldi. Herkes için uygulanıyor. Bu anlattıklarınızla çelişki değil mi diye sordu. Diğer milletvekilleri de yasadışı dinlemeyi nasıl anlayabileceklerini öğrenmek istedi. Bir milletvekili, Bataryam çabuk bitiyor, dinleniyor olabilir miyim diye sordu. Sorular üzerine Şen şunları söyledi: 
AKILLI TELEFON KULLANMAYIN 
Dinlenmek istemiyorsanız, öncelikle akıllı telefonlar kullanmayın, basit telefonlar kullanın. Dinleme yazılım programları üzerinden yapılır. İleri yazılımlar da akıllı telefonlarda çalışır. Onu anlayabilmek için faturanın detaylarına bakmanız lazım. SMS sayısına bakacaksınız. Az sayıda mesaj gönderen bir kişi mesajlarını sayar, ay sonunda kendi gönderdiğinden fazla mesaj varsa dinleniyordur. Çünkü konuşmalar mesaj olarak karşıya gider. Bataryanın erken bitmesinin dinlemeyle ilgisi yok, konuşmaya bağlı. 
HUZUR-U KALPLE DİNLİYORUZ KAYDIMIZI HİÇ HİSSETMEZSİNİZ 
Kesimoğlunun Şu dinlemeyi nasıl yapıyorsunuz, bize bir anlatın. Telefonda cızırtı, ses oluyor mu? sorusu üzerine Şen, Sayın milletvekilim hiç hissetmezsiniz. Hatta bizim aramızda bir deyim vardır, huzur-u kalple dinliyoruz. Bizim kaydımızı hiç anlamazsınız dedi.  
Komisyondan böcek siparişi 
TBMM Yasadışı Dinlemeleri Araştırma Komisyonu, dün Emniyet İstihbarat Daire Başkan Yardımcısı Gürsel Aktepe ile Jandarma Teknik İstihbarat Daire Başkanı Kurmay Albay Fuat Güneyi de dinledi. Aktepe, 2012de eylem hazırlığı yapan 138 PKKlı bombacının dinleme sonucu yakalandığını,  284 eylemin önlendiğini, Başbakan Erdoğanın evine saldırı planının da böyle ortaya çıkarıldığını anlattı. Milletvekillerinin somut olaylar ve yasadışı dinlemelerle ilgili onlarca soruya yanıt alamaması üzerine BDPli Hasip Kaplan, Dinleme cihazlarının satıldığı biliniyor. Siz bunları denetleyemiyor musunuz? diye sordu. Satın alınması kolay değil yanıtı alan Kaplan Öyle mi diyerek telefondan internete bağlandı ve arama motorunda çıkan ilk reklamın numarasını çevirdi. Kaplanın salondakilere de dinlettiği satıcı, Ortam dinlemesi de telefon dinlemesi de yaparsın abi. Çeşit çeşit cihazlarımız var dedi. Kaplan, Bakın 200e yakın soruya yanıt vermediniz. Siz yanıt vermezseniz biz yanıt almasını biliriz dedi.