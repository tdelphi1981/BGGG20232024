Cilvegözünde 500 araçlık kuyruk
Suriye tarafına gıda götüren TIR'lar, patlamanın ardından kapatılan Cilvegözü Sınır Kapısı önünde uzun kuyruk oluşturdu.
Kuyruktaki TIR'ın sayısı 500'ü geçerken, yaklaşık 4 gündür bekletilen şoförler, biran önce kapının açılmasını istiyor. Şoförlerden Mehmet Yıldırmaz; "Nevşehir'den patates yükledim. 4 gündür kapıda bekletiliyoruz. Korkuyoruz, tedirginiz. Biran önce bu işin bitmesini istiyoruz. Hepimiz zarar görüyoruz. Kapı yarın açılacak dediler. İnşallah daha fazla beklemeyiz. Şu anda 500'ün üzerinde araç var. Çalışma hızlandırılırsa 2-3 günde biter bu kuyruk." dedi.