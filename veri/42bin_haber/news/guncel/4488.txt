Kurtlar Vadisi Pusu Dizisine Rekor Ceza
Geçen hafta oynanan Kurtlar Vadisi Pusu dizisinde ekrana gelen işkence görüntüleri büyük yankı buldu.
Kurtlar Vadisi Pusu dizisinde geçen bölümde Suriye rejiminin eline düşen bir muhalif askerin gördüğü işkence sonucu ATV ve ATV Avrupa kanallarına rekor düzeyde ceza verildi.

RTÜK üyeleri de dizideki sahneler ve yasada yer alan 'Şiddeti özendirici veya kanıksatıcı yayın' gerekçesiyle, ATV'ye 267 bin 258 lira para cezası verdi. Aynı bölümü yayınlayan ATV Avrupa kanalına da 11 bin lira ceza verildi.

Dizide Suriye'de rejim karşıtı bir muhalifin sorguya çekildiği ve işkence yapıldığı belirtilerek bu sahneler, 'Adamın dili kerpetenle dışarı çıkarıldıktan sonra, döner bıçağı ile kesilmiş ve duvara sıçrayan kanlar ile adamın feryatları ekrana getirilmiş, aklın sınırlarını zorlayan, dozu artırılmış şiddet yer almıştır' biçiminde aktarıldı.