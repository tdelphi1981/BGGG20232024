Akarsu bir kahraman
ABD Büyükelçiliğinden yapılan yazılı açıklamada gösterilen dayanışma için Türk halkı, hükümeti ve basın mensuplarına teşekkür edildi.
ABD Büyükelçisi Francis Ricciardone de saldırıda hayatını kaybeden güvenlik görevlisi Mustafa Akarsunun evine giderek ailesine taziye ziyaretinde bulundu. Eve girişte gazetecilerin sorusunu yanıtlayan Riccardone, şöyle konuştu: Kahraman Mustafa Akarsunun ailesine taziye, başsağlığı dilemek için geldik. Hepimiz çok üzüldük. Dost Mustafa, büyük bir kahramandı. Hepimizi bugün kurtardı. Allah bilir o olmasaydı, kaç kişi hayatını kaybetmiş olabilirdi. Hizmeti için Allaha teşekkür ediyorum. Ne diyeceğimi bilemiyorum. Aileye ne söyleyeceğimi bilemedim. Mustafa, çok büyük bir güvenlik görevlisi Türklerin ve Amerikalıların hayatını kurtardı. İki çocuk babası Akarsunun 22 yıldır ABD Büyükelçiliğinde görev yaptığı ve yaklaşık 4 ay sonra emekli olacağı belirtildi. Olayda hafif yaralanan iki güvenlik görevliside ifadesinde Akarsunun kendini feda ederek bombacıya müdahalesini şöyle anlattı: Saldırgan sakin bir şekilde kapıya yanaştı. X-Ray cihazından geçerken şüphelendik. Elini beline götürürken arkadaşımız Mustafa Akarsu üzerine atladı. Bir anda müthiş bir patlama oldu. Kendimizi yerde bulduk  dediler.  
ABD BÜYÜKELÇİSİ'NİN AÇIKLAMALARI / WEB TV 
ÇAY İÇMEYE GİTMİŞ 
ABD Büyükelçisi Ricciardone de yaralanan Didem Tuncayı hastanede ziyaret etti. Tuncayın, kendisi ile çay içmek için elçiliğe geldiğini de açıklayan Ricciardone, Bundan daha sıcak bir destek göremezdik dedi. Doktorlar gözü, boynu ve kulağında travma olan Tuncayın hayati organlarında sorun bulunmadığını belirtti. Cumhurbaşkanı Gül de Tuncayın ailesini arayarak geçmiş olsun dedi.