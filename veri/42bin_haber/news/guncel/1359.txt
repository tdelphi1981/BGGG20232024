Karakış 3 can aldı
Kar kalınlığının merkezde 2 metreye ulaştığı Hakkâride, elektrik arızalarını giderme çalışmaları güçlükle sürdürülüyor.
Yurdu etkisi altına alan dondurucu soğuk ve kar ölümlere neden olmaya başladı. Kastamonuda yoğun kar yağışının etkili olduğu İnebolu ilçesine bağlı Akgüney Köyünde solunum cihazı arıza yapan Ahmet Taşdelen (56) hastaneye gidemeden hayatını kaybetti.  
Kahramanmaraşta baba Mehmet Bozkurt, sabah kızı Hatice (13) ve oğlu Süleyman Bozkurtu (22) baygın buldu. Sağlık ekiplerince hastaneye kaldırılan 2 kardeşin hayatını kaybettiği belirlendi. 2 kardeşin sobadan sızan karbonmonoksit gazından zehirlendiği anlaşıldı.  
Çanakkalenin Bayramiç ilçesinde dün sabah sıfırın altında 4 derece soğuğa rağmen bankta oturan alzheimer hastası 73 yaşındaki Ulviye Yaman donmak üzereyken hastaneye kaldırıldı. 
Muşun Korkut ilçesinin Çalaplı Köyünden hasta getirmek için önceki gece yola çıkan paletli ambulans kara saplandı. Sami Karol ve hemşire Aysun Parlak 16 saat sonra kurtarıldı.