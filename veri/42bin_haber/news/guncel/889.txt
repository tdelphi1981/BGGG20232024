Kar göz açtırmıyor
Kar tüm Doğu'yu esir aldı. Van, Bitlis, Muş ve Hakkari'de etkili olan kar yağışı ve tipi nedeniyle 334 köyle ulaşım sağlanamıyor. Soğuk ve yağışlı hava hafta sonu dam etkisini sürdürecek. Cuma günü Marmara'da da kar bekleniyor.
Meteoroloji Genel Müdürlüğünden yapılan açıklamaya göre, Akdeniz kıyıları başta olmak üzere güney ve doğu kesimlerde, yarın yağışların etkisini arttıracağı, doğu bölgelerinde ise kuvvetli kar yağışı beklendiği belirtildi.    
İŞTE BEŞ GÜNLÜK HAVA TAHMİNİ 
Yapılan açıklamada, yarın öğle saatlerinden itibaren İzmirin güney kıyıları, Aydın, Muğla, Kahramanmaraş, Gaziantep, Kilis ve Adıyaman çevrelerinde kuvvetli yağış beklendiği belirtildi. Akşam saatlerinden itibaren ise, Antalyanın doğu kesimleri, Anamur, Hatay, Adana ve Osmaiye çevrelerinde kuvvetli rüzgarla birlikte şiddetli sağanak ve gökgürültülü sağanak yağışın beklendiği kaydedildi. 
ELAZIĞ VE BİNGÖL'DE OKULLAR TATİL 
DOĞUDA KAR YAĞIŞI  
Açıklamada, Malatya, Elazığ, Tunceli ve Sivas çevrelerinde kuvvetli kar yağışının beklendiğine dikkat çekilirken, yaşanabilecek olumsuz şartlara karşı yetkililer ve vatandaşlar uyarıldı. 
TÜRKİYE'DEN KIŞ MANZARALARI 
VAN  
Van Valiliği'nden yapılan yazılı açıklamaya göre, hafta sonundan itibaren kentte etkili olan kar yağışı sonucu Van merkez ve ilçelere bağlı 215 köy yolu ulaşıma kapandı. 
Yağışın etkisini yitirmesinin ardından İl Özel İdaresi ekipleri karla mücadele çalışması başlatırken, ekiplere diğer kurumlardan da araç takviyesi yapıldığı öğrenildi. 
Meteoroloji Bölge Müdürlüğü yetkilileri, kar kalınlığının kent merkezinde 18 santimetre olarak ölçüldüğünü belirterek, gün içerisinde yağış beklenmediğini bildirdi. 
Yetkililer, gün içinde beklenen en düşük hava sıcaklığının Van'da sıfırın altında 4, Bitlis'te eksi 7, Muş'ta eksi 5, Hakkari'de ise eksi 3 derece olacağını ifade etti. 
Karayolları 11. Bölge Müdürlüğü Yol ve Ulaşım Hizmetleri Şubesi yetkilileri de kar yağışı nedeniyle Van-Bahçesaray karayolunun Çatak yol ayrımından sonraki bölümünün ulaşıma kapalı olduğunu, ekiplerin, olumsuz hava koşulları nedeniyle henüz çalışma başlatamadığını kaydetti. 
 
 
BİTLİS

Kar yağışı ve tipi nedeniyle 107 köy yolunun ulaşıma kapalı olduğu Bitlis'te, yolların ulaşıma açılması için çalışmaların devam ettiği öğrenildi. 
 
Yetkililer, özellikle akşam saatlerinde hava sıcaklığında yaşanan düşüş nedeniyle don ve buzlanmaya karşı vatandaşları uyardı. 
Kar kalınlığının 48 santimetre olarak ölçüldüğü kentte, belediye ve karayolları ekipleri de gerek kent merkezi gerekse şehirlerarası yollarda çalışmalarını sürdürüyor. 
 
MUŞ 
 
Muş'ta dün akşam saatlerinden itibaren başlayan ve aralıklarla devam eden kar yağışı sonucu kent merkezi ve ilçelere bağlı 10 köyle ulaşım sağlanamıyor. 
Yağışın etkisini yitirmesiyle İl Özel İdaresi ekiplerince başlatılan yol açma çalışmalarının aralıksız devam ettiğini vurgulayan yetkililer, Muş-Bingöl, Muş-Erzurum ve Muş-Bitlis yollarında da kar temizleme çalışmalarının sürdüğünü ifade etti. 
Hakkari'de de kar yağışı ve tipinin etkisiyle ulaşıma kapanan 2 köy yolunda çalışma başlatıldığı ifade edildi.