4 aylık fakülte ilk kışta çöktü
Şırnak Üniversitesi İlahiyat ile İktisadi ve İdari Bilimler fakültelerini içinde barındıran, bin kadar öğrencinin eğitim gördüğü binanın hem ön, hem de arkasındaki çatı duvarları, biriken kar yığınlarını taşıyamadı ve önceki gece çöktü.
O sırada binada kimsenin bulunmaması nedeniyle ölen ya da yaralanan olmadı. Şırnak Üniversitesi Öğrenci Konseyi Başkanı Ömer Kulpu, binanın 4 ay önce tamamlandığını belirterek, Sorumluların hesap vermesini istiyoruz  dedi. 
 