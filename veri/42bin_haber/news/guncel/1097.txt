13 Aralık gibiyim
İstanbul 13. Ağır Ceza Mahkemesinde görülen Ergenekon davasının 273. duruşması dün Silivri Ceza İnfaz Kurumları Yerleşkesinin yanında bulunan büyük salonda yapıldı.
Duruşma salonuna giren sanıklar izleyiciler tarafından ayakta alkışlarla karşılandı. Mustafa Balbay izleyicilere hitaben şu konuşmayı yaptı: Son günlerde bana Nasılsın diye soranlara 13 Aralık gibiyim diyorum. Gerçekten 13 Aralık bizim burada 5 yıllık hayalimizdi. Artık son 5-6 aydır hukuku halk ile arayacağız diyorduk. 13 Aralık bunu kanıtladı. Çok teşekkür ediyorum. 13 Aralık gibiyiz. 2012, 2013e büyük bir umut devrediyor. 2012, 1 Mayısta başladı, 19 Mayısta gençleşti. 9 Eylülde İzmirin kurtuluşunu kutladık. 29 Ekimde biraraya geldik. 10 Kasımda Anıtkabirde biraraya geldik. Ve 10 Kasım Atatürkü unutturmak isteyenlerin ölüm günü oldu. 2013e böyle bir umutla giriyoruz diye konuştu.  
BİZİMKİSİ BİR AŞK HİKÂYESİ 
Tuncay Özkan da izleyicilere, Türkiye için adalet istemeyi unutmayın. Adalet istiyoruz. Hukuk ve adalet varsa özgürlük var. Ben âşığım, siz de âşıksınız. Bizimkisi bir aşk hikâyesi diye bağırdı. Tutuklu sanıklardan İşçi Partisi Genel Başkanı Doğu Perinçekin avukatı Hasan Basri Özbeyin yaptığı reddi hâkim talebi nedeniyle duruşmaya ara verildi. Aranın ardından Mahkeme Başkanı Hasan Hüseyin Özese, avukat Hasan Basri Özbeyin reddi hâkim talebinin, herhangi bir somut delil sunmadığı gerekçesiyle reddine karar verdi. Özese, Özbeyin duruşmadaki sözleri için Silivri Cumhuriyet Başsavcılığına suç duyurusunda bulunulmasına karar verdi. Duruşmada sanıklar Aykut Metin Şükre, Erkan Ayyıldız, Kenan Özay ve Selçuk Özkan hakkında Silahlı terör örgütüne silah temin etmek suçundan hazırlanan ek iddianame okundu. İstanbul 13. Ağır Ceza Mahkemesi, TBMM Başkanlığına müzekkere yazılarak, Darbeleri Araştırma Komisyonu raporunun tüm ekleriyle birlikte mahkemeye gönderilmesine karar verdi.