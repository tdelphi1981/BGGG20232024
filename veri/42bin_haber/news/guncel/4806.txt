İç organlarının hepsi ters yerde
Elbistana bağlı Söğütlü kasabasında yaşayan 50 yaşındaki Mahmut Uğur isimli vatandaş, öksürük ve soğuk algınlığı şikayetiyle Özel Elbistan Nehir Hastanesine başvurdu.
Kahramanmaraş'ın Elbistan ilçesinde öksürük şikayetiyle doktora giden 50 yaşındaki Mahmut Uğurun yapılan muayenesinde tüm iç organlarının yerinin ters olduğu ortaya çıktı. 20 bin kişi de bir görülen bu durum doktorları şaşırttı.

Elbistana bağlı Söğütlü kasabasında yaşayan 50 yaşındaki Mahmut Uğur isimli vatandaş, öksürük ve soğuk algınlığı şikayetiyle Özel Elbistan Nehir Hastanesine başvurdu. Uğurun sağlık kontrollerini yapan Dâhiliye Uzmanı Dr. Selim Bilge, hastanın kalbini dinlemek istediğinde ise kalbinin olması gereken yerde olmadığını fark etti. Uğurun kalbini dinlemek isteyen doktorun kalp atışını göğsünün sol tarafında duyamaması üzerine anlaşıldı. Uğurun kalbinin sağ tarafta attığını fark eden Dr. Bilge, detaylı olarak yaptığı muayenede diğer iç organlarının da asıl olması gereken yerde bulunmadığını belirledi. Uğurun dalağının solda olması gerekirken sağda, karaciğerinin ise solda bulunduğu anlaşıldı. 

Tıp dilinde 'situs inversus totalis' adı verilen bu durum, dünyada 20 binde bir görülüyor. Birçok kişinin farkında olmadan bu şekilde yaşadığını vurgulayan Özel Elbistan Nehir Hastanesi Dahiliye uzmanı Selim Bilge, "Bu hastalık değil, genetik farklılıktır. Bir rahatsızlığa, hastalığa yol açmaz" dedi. Hastamız, hastaneye ilk geldiği gün yapılan tetkiklerinde her 20 binde bir kişide görülen doğuştan organların yerinin değişik olduğu bulgusunu saptadık." dedi.
50 yaşındaki Mahmut Uğurun organlarının yerinin değişik olmasının sadece ağır travma durumlarında sıkıntıya yol açacağını belirten Dr. Bilge, "Dinliyorum kalbin olması gereken yerde sesler yok. Sol tarafa doğru yaklaştım. Sağa yaklaştıkça kalp sesleri duyuluyor. Demekki kalp tepe atımı burada." şeklinde konuştu. 

Bilge, yaptığı değerlendirmede, "Akciğeri dinledikten sonra kalp dinlemesi yaptım. Ondan sonra kalbin olması gereken sol trarafta kalp sesleri alınmadı. Yavaş yavaş sağa doğru kaymaya başlayınca kalp seslerini hissetmeye başladım. Zaten anamnez ve genel durum bilgileri ile belli oluyor. Organlarının tamamı mı yeri değişik. Ultrasona sorsaydık Karaciğerin sağda Dalağı sağda, sag Böbreği solda, sol Böbreği sağda yakalayabilirdik. Midenin dönüş istikameti on iki parmak bağırsağı tam öbür tarafa dönmüş olacaktı. Genel tüm organlarda bir rotasyon var. Sağdakiler solda, soldakiler sağda. Bir sakıncası var. Sadece büyük travmalarda sakıncası olabilir. Hastanın şuuru kapalı olabilir. O bakımdan değerlendirirken bir yanulgı olabilir. Dalak travmasını solda ararlar ama organ sağda olduğu için onu atlayabilirler. O bakımdan bir sakıncası olabilir." 

Olayın şaşkınlığını yaşayan Mahmut Uğur ise "Şu ana kadar hiç bir sıkıntım olmadı. Yeni öğrendik. Heyecanlandım sadece. Yani diğerleri solda benimkiler sağda. Daha önce hiçbir rahatsızlık yaşamadım. Doktora ilk defa geliyorum. Kalbim bu tarafta atınca onun için geldik. Ailede başka kimsede yok. Bir tek bende var." diye konuştu.