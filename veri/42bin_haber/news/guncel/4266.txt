Kürtler, Barzaninin ziyaretinden memnun
Irak Kürdistanı Başkanı Mesut Barzaninin Rusya ziyareti, Kürt medya organlarında başlıca konu haline geldi.
Rusya ile Irak Kürdistanı arasında son yıllarda, başta ekonomik işbirliği olmak üzere oldukça sıkı ilişkiler oluştu. Rusyanın Sesi radyosunun Irak Kürdistanındaki muhabiri Jeno Abdullaha verdiği demeçte, söz konusu ziyaretin ikili ilişkileri yeni düzeye çıkardığını belirten Stratejik Araştırmalar Merkezi analisti Farid Asasad, şunu söyledi:

Kürtler, Rusya ile aktif işbirliği yapmak istiyorlar. Biz işbirliğine açığız. Rusya'nın da ticari ve ekonomik ilişkileri arttırmak için kararlı olduğu görünüyor. Bu, Kürt bölgesinin ekonomisi için yararlı olacak. Ekonomide ve politikada partnerlerimiz çoğaldıkça Kürt bölgesi daha büyük hızla gelişecek. Rusyanın Irak Kürdistan piyasasına derhal girdiği söylenemez. Ticaret ve sanayi odaları düzeyinde ilişkilerin sürdürülmesine ve Rus-Kürt iş konseyinin kurulmasına rağmen Irak Kürdistanında şimdiye kadar yalnız birkaç Rus şirketi faaliyet yürütüyor. Fakat eminim ki en yakın gelecekte durum değişmeye başlayacak.

Rusya ile Kürdistan arasında geleneksel bir dostluk mevcut. Fakat tarihte ilk kez bu ilişkiler bunca yüksek politik düzeye ulaştı. Kürdistanna büyük Rus petrol ve doğalgaz şirketlerinin ve diğer şirketlerin gelmesi bekleniyor. Bölgenin tüm insanları, benim gibi, Rusyanın ciddi niyetlerle uzun bir süre için geleceğinden emin. Hepimiz bunu sabırsızlıkla bekliyoruz.

Rusya'nın Sesi