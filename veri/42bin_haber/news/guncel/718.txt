Cübbeli Ahmet tahliye oldu
KAMUOYUNDA Cübbeli Ahmet olarak tanınan Ahmet Mahmut ünlü yargılandığı çete davasında tahliye edildi.
Karagümrük çetesinin lideri olan Nuri Ergin'in kardeşi Nejat Ergin'e yönelik çete operasyonu kapsamında 12 Aralık 2011'de tutuklanan Ünlü ve Faslı Mahjuba Demirelin, kamuoyunda 3'üncü Yargı Paketi olarak bilinen 6352 sayılı Yasa kapsamında suç vasfının değişme ihtimali göz önünde bulundurularak oy çokluğu ile tahliye edildi.  Üye hakim Hikmet Şen Ünlü'nün tahliye olmaması yönünde karşı oy kullandı. Tahliye gerekçesi olarak, "sanıkların üzerine atılı suç vasfının değişme ihtimali, tutuklulukta geçirdiği süre ve tutuklamanın koruma tedbiri olması" gösterildi. Ünlü ve Demirel hakkında yurtdışı çıkış yasağı konuldu. Ayrıca iki sanığın da her Çarşamba polis merkezine giderek imza atmasına karar verildi.

Kararı sevinçle karşılayan babasının Yusuf Ünlü ile eşi Büşra Ünlü ise Ahmet Mahmut Ünlü'yü karşılamak için Metris cezaevine gitti.  
TEK TUTUKLU SANIK KALDI 
Mahkeme tutuklu sanık Barış Sezekin ise tutukluluk halinin devamına karar verdi. Mahkemede Ünlünün tahliye kararının okunmasının ardından sevinç çığlıkları atıldı. Bazı izleyenler ise 'Allahü ekber' diye bağırdığı, bazılarının da ağladığı görüldü. 
DURUŞMADAN NOTLAR

Çağlayandaki Adalet Sarayında bulunan 16. Ağır Ceza Mahkemesinde görülen duruşmaya tutuklu sanıklar Ahmet Mahmut Ünlü, Barış Sezek ve Mahjuba Demirel ve aralarında Nejat Erginin de bulunduğu bazı tutuksuz sanıklar katıldı. 
Duruşmada hakim Emniyet'ten gönderilen ve Ahmet Mahmut Ünlü'nün avukatının Fas'ta iki kıza ifadelerini geri çekmeleri için para ödediği yönündeki raporu okudu. Avukatlar bu rapora tepki gösterdi. Raporda ismi geçen avukat Fatih Oğuz ise duruşmaya katılmadı. 
12 ARALIK 2011DE TUTUKLANDI 
Kamuoyunda "Karagümrük çetesi" olarak bilinen suç örgütüne yönelik soruşturma kapsamında gözaltına alınan "Cübbeli Ahmet" olarak tanınan Ahmet Mahmut Ünlü 12 Aralık 2011 tarihinde tutuklanmıştı. Ünlü dava kapsamında "Haksız çıkar sağlamak için kurulan örgüte yardım etmek, 2 kez insan ticareti yapmak, cinsel saldırı ve hürriyetten yoksun bırakmak" ile suçlanıyor. 
CÜBBELİ METRİS CEZAEVİNE BÖYLE GÖTÜRÜLMÜŞTÜ / WEB TV 

YAŞAR OKUYAN DURUŞMAYI İZLEDİ

Eski Çalışma ve Sosyal Güvenlik Bakanı Yaşar Okuyan da duruşmayı takip etti. Ünlüyü 12 Eylül döneminden tanıdığı öğrenilen Okuyan, duruşmayı bir süre takip etti ve Ünlüye kendi yazdığı O yıllar adlı kitabını hediye etti.

TANIK DUYSAK DİNLENİLDİ

Duruşmada Ahmet Mahmut Ünlünün 2011 yılında korumalığını yapan emekli polis memuru Hamit Duysak tanık olarak dinlendi. Tanık sıfatıyla ifadesi alınan Duysak, emniyette verdiği bazı ifadeleri reddetti. Duysak, "Emniyet'te verdiğim ifadede ders yapılan yere bayanların geldiğini ve elimde Cübbeli'ye ait özel kasetlerin olduğuna dair verdiğim ifadeler hayaldir" diye konuştu. Bunun üzerine Mahkeme Başkanı Mehmet Ekinci, "Kolay mı insanların hakkında böyle konuşmak? Burada insanlar yargılanıyor" diye tepki gösterdi.

ÜNLÜ: ESKİ KORUMAM FİZİKİ TAKİBE ALINDIĞIMI DUYMUŞ

Bu sırada söz alan Ahmet Mahmut Ünlü hiçbir dönem koruma istemediğini belirterek, "Ben aylık 10 bin lira nasıl vereyim? Öleceksem ölürüm. Cemaatten Fahri Can Polat bu korumanın hareketlerini beğenmemiş. Bu şikayeti bana ilettiler. Bunun üzerine ben de kendilerine Korumayı işe alan ben değilim. O yüzden ben çıkaramam dedim. Ama adamcağıza benim kendisini işten çıkardığımı söylemişler. Bana kızdığı için Hamit bunları söylemiş. Benim fiziki takibe alındığımı duymuş emniyetten Hamit. Bana takipte olduğumu söylemek için benimle görüşmek istemiş ancak görüşmedik" dedi.  
Hamit Duysak ise Ünlünün etrafındakileri de bu takibe karşı uyardığını, dikkatli olmaları gerektiğini belirterek "Beni dikkate alsalardı bunların hiçbiri olmayacaktı diye konuştu.

MAHKEME BAŞKANI "O RAPORU" AÇIKLADI

Öte yandan Mahkeme Başkanı Mehmet Ekinci, duruşmada emniyetten gelen bir dosyadan bahsetti. Ekinci, "Yargılama devam ederken avukat Fatih Oğuz Fasa giderek mağdure bayanların ifade vermemesi için para verildiğini ifade eden bir ihbar mektubu var. Mahkemeye gelen hiçbir konuyu sümenaltı edemem. Bu konuda Organize Şube Müdürlüğü inceleme yaptı. Avukat Fatih Oğuzun Fasa gittiğini, 18 Temmuz 2012de Fastaki mağdurelerin ifadelerinin alındığını ve aynı gün Avukat Fatih Oğuza sekreteri Oya Kaya tarafından 17 Bin 696 Dolar para gönderildiğini tespit ettik" diyerek emniyetten yazı geldiğini açıkladı. Öte yandan emniyetin raporunda adı geçen avukat Fatih Oğuz ise duruşmaya katılmadı.

EKİNCİ: KİMSE BİZİM UMRUMUZDA DEĞİL

Salondaki avukatlar ise "Bu ihbar mektubunu niye değerlendirmeye alıyorsunuz?" diye tepki gösterdi. Bunun üzerine Ekinci, "Kimse bizim umrumuzda değil. Medya servisi umurumuzda olmaz. Gazetede bir avukatın beyan verip mahkemenin davayı kasıtlı olarak sürüncemede bıraktığını söylüyor. Duygusal karar vermeyiz. Öyle olsa 4 ayda bir gün veririz" diye konuştu.  
Bunun üzerine söz almadan konuşan Ahmet Mahmut Ünlü, "E biz de her ay mahkemeye gelmeyiz. Canımız çıkıyor. Duruşmadan sonra 3 gün hasta yatıyorum. Bu kadar müstehcen suçlar üzerime atılırsa ve Karagümrükten de suyuna konulursa dosya sürüncemede bırakılır" diye tepki gösterdi.

SAVCI, TUTUKLULUK HALİNİN DEVAMINI İSTEDİ

Duruşmada görüşü sorulan savcı tutuklu sanıklarının tutukluluk haline devamına karar verilmesini talep etti. Mahkeme duruşmaya ara verdi. 
TAHLİYE KARARI 
Verilen aranın ardından mahkeme heyeti, Ahmet Mahmut Ünlü'nün tutuksuz yargılanmak üzere serbest bırakılmasına karar verdi. 
 