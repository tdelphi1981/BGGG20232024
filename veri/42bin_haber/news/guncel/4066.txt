İzmir'de Trafik Kazası: 1 Ölü
İzmir'in Ödemiş ilçesinde, bir otomobilin park halindeki TIR'ın dorsesine arkadan çarpması sonucu 1 kişi öldü.
İzmir'in Ödemiş ilçesinde, bir otomobilin park halindeki TIR'ın dorsesine arkadan çarpması sonucu 1 kişi öldü. 

Kaza, Ödemiş - Kiraz karayolu üzerindeki Ödemiş Belediyesi Kültür Merkezi yakınlarında meydana geldi. İlhan Ciritoğlu (56) idaresindeki 35 ZHN 31 plakalı otomobil, yol kenarında park halinde bulunduğu öğrenilen 31 R 7268 plakalı TIR'ın dorsesine arkadan çarptı. 

Kazada, otomobil sürücüsü İlhan Ciritoğlu araç içinde sıkıştı. İhbar üzerine olay yerine gelen Arama ve Kurtarma (AKS) ekipleri tarafından sıkıştığı yerden çıkarılan Ciritoğlu, ambulansla Ödemiş Devlet Hastanesi'ne götürülürken yolda hayatını kaybetti. Polis, kazayla ilgili olarak soruşturma başlattı.

CİHAN