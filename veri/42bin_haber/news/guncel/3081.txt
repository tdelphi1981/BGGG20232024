Türkmenler kan kusuyor
MHP Genel Başkanı Devlet Bahçeli, BDPli Sırrı Sakıkın Kafkas ve Balkan göçmenlerine ilişkin, Sonradan bu ülkeyi vatan edenler hadlerini bilsinler sözlerine, Aşağılık düşüncelerin haddi bildirilir karşılığını verdi.
Devlet Bahçeli, dün partisinin grup toplantısına, Irakta Türkmenlerin yaşadığı sorunlarla başladı ve şunları söyledi: 
ONLAR İNSAN DEĞİL Mİ 
Irak Türkmenlerinin acısı bitmemektedir. Katliama varan kanlı saldırılar duramamaktadır. Türkmenler fidye maksadıyla kaçırılmakta ve ezilmektedirler. Baskı, zulüm Türkmenleri inim inim inletmektedir. Kerkük  zehirlenmekte, bölgede gözü olan cellatlar Türkmenlere kan kusturmaktadır. AKPden ses çıkmamaktadır. Başbakan Erdoğan -istemeyiz ama- aynı olaylar Gazzede yaşansaydı ortalığı çoktan yıkmıştı. Türkmenler insan değil midir, neden dikkate alınmıyorlar bunun nedeni nedir? Suriyeye yardım toplamak için sıraya girenler konu Türkmenler olunca neden yok olmaktadırlar. Erbile teröristlerle müzakere yapmak için giden AKP memurlarının aklında Türkmenler var mıdır? Barzaniye, AKPye küresel vampirlere inat Türkmenler Türktür ve öyle kalacaklardır. Barzaninin tehdit adımları Türk milletinin ciğerini yakmaktadır. AKPnin menfaati  için yapmayacağı çirkeflik yoktur. Kerkük bizim için aşktır, tutkudur. Kerkük bizim için İstanbul, bizim için Ankaradır.  
İMRALIYA KAPILANDI 
Türkiye iyiye gitmemekte, doğru yolda bulunmamaktadır. AKPnin teröristlerle düşüp kalkması, utanmadan İmralıya kapılanması, Kandile gönül vermesi büyük belaları üzerimize çekmektedir. AKP hükümeti terörle açık açık, göstere göstere müzakere yaparken, terör örgütleri arayıp da bulamadıkları uygun, rahat ve risksiz bir ortama ulaşmışlardır. AKP, bir ucunda İmralı, diğer ucunda Erbilin olduğu ihanet koridorunda tüm mesaisini ve enerjisini sarfederken, Türkiye kötü niyetlilerin hışmına uğramakta, hıncına maruz kalmaktadır. Etnik temelli bölücü mihraklar, AKP mutfağında sütten çıkmış ak kaşık haline dönüşmektedir. Irkçılık virüsü, millete nifak sokma yüzsüzlükleri bizzat bölücülük limanına demir atan AKP, BDP, İmralı ve Kandil organizasyonuyla yönetilmekte ve yaygınlaştırılmaktadır. Bugünkü ortam, Türk milletinin aleyhine olacak her türlü provokasyonun, kirli ve yüz kızartıcı ilişkilerin çabucak yeşerip büyüyeceği kaygan ve kaypak bir zemine kaynaklık etmektedir. Öyle ki, Türk milleti ağır bir baskı ve dayatmayla karşı karşıyadır. İmralı canisi Başbakanın yeni gözdesi, yeni sırdaşı ve yeni ortağı olarak gittikçe sivrilmektedir. Başbakan Erdoğan PKKya pik yaptırtmakta, genel af için son rötuşları yapmaktadır. 
AŞAĞILIK DÜŞÜNCELER 
Şu ibret verici sözler geçtiğimiz günlerde BDPli bir milletvekili tarafından TBMMde dile getirilmiştir: Sonradan bu ülkeyi kendisine vatan edenler, Kafkaslardan, Boşnaklardan gelenler, siz bu ülkenin sahipleri değilsiniz. Haddinizi bileceksiniz. Bize göre, dağda Mehmetçiğe sıkılan kurşunla, Mecliste sarfedilen bu aşağılık düşünceler arasında hiçbir fark yoktur. Bu ahlaksızlığın, bu marjinal ve ufalayıcı kafa yapısının her şartta da karşısına dikilir ve Allahın izniyle haddini bildirmekten de çekinmeyiz. 
TÜRK OLAMAYANLAR 
Bunlar; Brükselde ABci, Moskovada Şanghaycı, Libyada NATOcu, Suriyede El Kaideci, Mısırda İhvancı, Filistinde Hamasçı, Erbilde peşmergeci, Kıbrısta EOKAcı, Atinada Megali İdeacı, Ortadoğuda sultancı, ABDde BOPçu, Kandilde barışçı, İmralıda çözümcü, Doğuda Kürtçü, Batıda özgürlükçü, ama gelgelelim bir türlü Türk olamayan, Türkçülüğe de çakaralmaz silahlarıyla namlu çeviren fikirsizlik vebasına yakalanmış zavallılardır.                                              