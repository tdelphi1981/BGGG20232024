Mezar yeri alırken dolandırıldı
Bursa’nın Kestel ilçesinde mezar yeri almak isteyen vatandaş, dolandırıldığını belirterek polise müracaat etti.
 Ahmetvefikpaşa Mahallesi’nde meydana gelen olayda, Kestel Mezarlığı’nda mezar yeri almak isteyen İbrahim S., Serhat A. isimli kişi ile mezar yeri karşılığında 800 liraya anlaştı.
 Mezarın belgesini nasıl alacağını soran İbrahim S., "Mezarın bulunduğu yere korkuluk yaptıracağız." cevabı aldı. Korkuluğun yaptırıldığını gören İbrahim S. parayı verdi. Bir ay sonra mezar yerine giden İbrahim S., korkuluğun olmadığını görünce dolandırıldığını anlayarak polise müracaat etti. Kestel İlçe Emniyet Müdürlüğü dolandırıcılık olayı ile ilgili Serhat A.’nın ifadesine başvurdu