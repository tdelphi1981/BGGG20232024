Liseli kıza tecavüze 3 tutuklama
NEVŞEHİR'de 16 yaşındaki lise öğrencisi F.C.M'ye tecavüz ettikleri iddiasıyla polis tarafından gözaltına alınan 6 kişiden 3'ü, çıkartıldığı mahkeme tarafından tutuklandı.
İddiaya göre, lise öğrencisi F.C.M. bir yıl önce arkadaş olduğu E.C.'nin tecavüzüne uğradı. Bunalıma girerek evden kaçan F.C.M. geçen hafta E.C. tarafından Nar Beldesi'ndeki bir bağ evine götürülerek yine tecavüze uğradı. Ardından başka şüphelilerin tecavüz edip okula getirip bıraktığı F.C.M, sınıfa girdikten bir süre sonra fenalaştı. Okul yöneticileri tarafından getirildiği İ.Şevki Atasagun Nevşehir Devlet Hastanesi Acil Servisi'nde tedavi altına alındı. Yapılan muayene sonrasında tecavüze uğradığı belirlenen F.C.M, başından geçenleri Emniyet Müdürlüğü Çocuk Şubesinde anlatması üzerine, M.A, A.Ö, A.Y, N.A., E.C. ve S.A. polis tarafından yakalanarak gözaltına alındı.

Lise öğrencisine tecavüz ettikleri iddiasıyla dün gözaltına alınan 6 şüpheli sorgulamalarının ardından mahkemeye sevk edildi. Mahkeme, A.Ö. N.A. ve E.C.'nin tutuklanmasına karar verirken, diğer 3 kişi tutuksuz yargılanmak üzere serbest bırakıldı.