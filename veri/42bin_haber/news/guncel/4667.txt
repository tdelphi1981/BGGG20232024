Karabük'te karbonmonoksit zehirlenmesi: 1 ölü
Karabük'te sobadan sızan karbonmonoksit gazından zehirlenen yaşlı adam hayatını kaybetti.
Yeni Mahalle'de Anadolu Caddesi'ndeki bir apartmanda yaşayan Dursun Daşkıran'dan (64) haber alamayan yakınları, kapıyı kırarak birinci kattaki daireye girdi.

Sağlık ekiplerince yapılan kontrolde yerde hareketsiz yatan Daşkıran'ın sobadan sızan karbonmonoksit gazından zehirlenerek hayatını kaybettiği belirlendi.

Yaşlı adamın cenazesi, otopsi için Karabük Devlet Hastanesi morguna kaldırıldı.

Öte yandan, Daşkıran'ın yakınları evinin önünde sinir krizi geçirdi.