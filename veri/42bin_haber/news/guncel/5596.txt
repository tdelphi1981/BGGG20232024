OGS de kaldırılıyor
Köprü ve otoyollarda KGS'nin ardından OGS de kaldırılıyor. 6 ay içinde tüm gişeler HGS'ye dönüştürülecek. 
Köprü ve otoyollardaki trafiği azaltmak için şubat ayında KGS gişelerini HGS'ye çeviren Ulaştırma Bakanlığı, şimdi de OGS gişelerini kaldırmaya hazırlanıyor. 
Böylece Kartlı Geçiş Sistemi'nden sonra otomatik geçiş sistemi de tarih olacak.  
Ancak,  Ulaştırma, Denizcilik ve Haberleşme Bakanı Binali Yıldırım'ın geçtiğimiz günlerde yaptığı "OGS'si olana bedelsiz HGS vereceğiz" açıklamasından sonra OGS'lerin ne olacağı merak konusu oldu. 
Tüketiciler OGS için ödedikleri depozitoyu alabilecek ancak cihaz bedellerini geri alamayacak.