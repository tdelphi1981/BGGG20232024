Ömer Dinçer, aynı anda iki kere görevden alındı
Başbakan Recep Tayyip Erdoğan'ın uzun süredir konuşulan kabine değişikliğini yapınca, Ankara'da ilk anda yaşanan heyecan, yerini şakalara bıraktı.
  11 YILLIK BAKAN EL ELE GİTTİ 
KABİNE DEĞİŞİKLİĞİYLE İLGİLİ TÜM HABERLER  
Ankara kulislerinde en çok dillendirilen şaka ise, "aynı anda iki kere görevden alınan bakan" konusunda oldu.  sağlık bakanlığı'nda 11. yılına girerek, dünyanın en uzun süre aralıksız Sağlık Bakanı ünvanını kazanan Recep Akdağ, görevden alındığını Macaristan'da öğrendi. Akdağ, Türkiye-Macaristan Karma Ekonomik Komisyonu'na başkanlık etmek için Budapeşte'deydi.   
  ÖMER ÇELİK SEVİNCİ RESİMLERİ ÜCRETSİZ YAPTI 

Ancak Ankara'da şaka konusu olan, Akdağ'ın değil, görevden alınan bir diğer Bakan'ın, Milli Eğitim Bakanı Ömer Dinçer'in durumu;

Akdağ'ın yurtdışı görevi nedeniyle Sağlık Bakanlığı'na vekalet görevi Resmi Gazete'nin 23 Ocak tarihli sayısıyla Milli Eğitim Bakanı Ömer Dinçer'e verilmişti. 
Ancak Başbakan Erdoğan, kabine değişikliğinde Sağlık Bakanı ile birlikte Milli Eğitim Bakanı'nı da değiştirdi. 

Ankara kulislerinde bu durum, "kabine değişikliği açıklandığında Milli Eğitim'in yanı sıra, Sağlık Bakanlığı'na da vekalet eden Ömer Dinçer, 'iki kere görevden alınmış' oldu" şakasına yol açtı. 

Yeni bakanlar göreve resmen bu sabah başladılar. Atanan bakanların görevinin resmiyet kazanması için, görev değişikliğine ilişkin tezkerenin Resmi Gazete'de yayınlanması gerekiyor. Hükümetteki dört bakanın değişimine ilişkin tezkere, bugünkü Resmi Gazete'de yayınlandı. 
 
  İŞTE O AN 
GÖREVDEN ALINDIĞINI BÖYLE ÖĞRENDİ