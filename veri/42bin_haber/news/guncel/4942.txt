Park halindeki otomobile molotof bombalı saldırı
Beyoğlu'nda, kimliği belirsiz kişiler akaryakıt istasyonu önünde bekleyen otomobile molotof bombası attı. Alev alev yanan araç kullanılamaz hale geldi. Failler ise ara sokaklara kaçarak izini kaybettirdi.
Olay, Hacıahmet Mahallesi Irmak Caddesi üzerinde saat 16.30 sıralarında meydana geldi. Akaryakıt istasyonu önünde bekleyen bir otomobil yüzleri maskeli yaklaşık 15 kişi tarafından molotof bombalı saldırıya uğradı. Bir anda alev alan otomobile akaryakıt istasyonu çalışanları yangın tüpleri ile müdahale eti. Olay yerine gelen polis ekipleri zanlıları yakalamak için geniş çaplı araştırma başlattı. Emniyet ekipleri ile saldırganlar arasında sokak aralarında kovalamaca yaşandı. 

Mahallede oturan vatandaşlar saldırganlara tepki gösterirken, yanan otomobilin sahibi olayı şöyle anlattı: "Dışarıda otururken, maskeli kişiler araca molotof attı. Saldırganlar olay sonrası hızla kaçtı."