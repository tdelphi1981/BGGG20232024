İDOBÜS, Anadolu Yakasında hizmete başlayacak
İstanbul Deniz Otobüsleri (İDO), Kabataş-Bursa hattına Kadıköy'ü de ekleyeceğini açıkladı. Nisan ayından itibaren başlaması planlanan seferlerin, her gün karşılıklı olarak 6 kez Kadıköy'e de uğrayarak gerçekleştirileceği belirtildi.
İDO, 1 Nisan'dan itibaren, İDOBÜS Kabataş- Bursa hattının her gün karşılıklı 6 sefer olarak Kadıköy'e de uğrayacağını bildirdi. Yeni düzenleme şöyle açıklandı: "Bursa kalkışlı seferler her gün 09.30, 13.30 ve 19.00 saatlerinde Kadıköy'e, Kabataş kalkışlı seferler salı ve perşembe günleri arasında 09.20, 12.35 ve 19.35 saatlerinde, cuma ve pazartesi günleri arasında ise 07.20, 09.20, 12.35 ve 19.35 saatlerinde Kadıköy uğramalı olarak gerçekleştirilecek. Kabataş'tan 20 dakika sonra Kadıköy'e uğrayarak gerçekleştirilecek Kabataş  Kadıköy-Bursa seferleri, Kabataş'tan Bursa'ya 2 saat, Kadıköy'den Bursa'ya 1 saat 40 dakikada ulaşacak."