Malatya'da trafik kazası: 1 ölü, 1 yaralı
Malatya'nın Battalgazi ilçesinde meydana gelen trafik kazasında 1 kişi öldü, 1 kişi yaralandı.
Sinan Örüm yönetimindeki 52 DR 761 plakalı otomobil ile Hacı Gezer'in kullandığı 44 LK 076 plakalı kamyonet, Kemerköprü köyü yolu Yenimahalle çıkışında çarpıştı.

Otomobilde bulunan ve kazada ağır yaralanan Pelin Ekimci, kaldırıldığı Turgut Özal Tıp Merkezi'nde yapılan müdahalelere rağmen kurtarılamadı.

Ekimci'nin, Kemerköprü köyündeki Şehit Ahmet Özbulut Ortaokulu'nda İngilizce öğretmeni olarak görev yaptığı belirtildi.

Kazada yaralanan otomobil sürücüsü Sinan Örüm'ün ise Malatya Devlet Hastanesi'nde tedavi altına alındığı, hayati tehlikesinin bulunmadığı öğrenildi.