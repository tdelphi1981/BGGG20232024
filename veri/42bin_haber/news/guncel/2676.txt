Beşiktaş, Batuhan Karadeniz ile yollarını ayırdı
Beşiktaş, sezon başında Eskişehirspor'dan kiralık olarak kadroya dahil edilen Batuhan Karadeniz ile yollarını ayırdı.
Siyah-beyazlı kulübün, geldiği günden beri kendisinden bekleneni veremeyen genç oyuncuyla olan sözleşmeyi feshettiği öğrenildi.

Beşiktaş'ın altyapısından yetişen Batuhan Karadeniz, kulübünde beklenen performansı sergileyemeyince Eskişehirspor'a bonservisiyle birlikte verilmişti. Almeida'ya alternatif arayan Beşiktaş, sezon başında eski oyuncusunu kiralık olarak kadrosuna dahil etmişti.

Sezonun ilk yarısında 11'i lig ve 4'ü Ziraat Türkiye Kupası'nda olmak üzere toplam 15 maçta forma giyen genç oyuncu, bu sezon sadece Ankaragücü ile oynanan kupa mücadelesinde gol sevinci yaşamıştı. Batuhan Karadeniz, sezonun ikinci yarısında oynanan 2 lig maçında ise kadroda kendisine yer bulamadı.