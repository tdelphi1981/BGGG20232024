İzmir'de tarihi eser operasyonu
İzmir'in Torbalı ilçesinde. 23 parça tarihi eseri satmak isteyen iki kişi yakalandı.
Jandarma ekipleri, Ayrancılar beldesinde gelinlik mağazası bulunan iki kişinin, Roma dönemine ait eserleri satmak için müşteri aradığını öğrendi. Harekete geçen ekipler, müşteri olarak zanlılarla irtibata geçip buluşma ayarladı. Alıcı kılığındaki jandarmalar, söz konusu gelinlik mağazasında zanlılarla buluştu. Ekipten 23 parça tarihi eser için 300 bin lira isteyen Ş.A. ve M.Ö. gözaltına alındı. Ele geçirilen eserler, müzeye teslim edildi. Adliyeye sevk edilen zanlılar ise serbest bırakıldı.