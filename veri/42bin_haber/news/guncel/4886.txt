'Bu haberi yapamazsın'
Başbakan Erdoğan, BDP heyetinin İmralı'da Öcalan'la görüşmesinin içeriğine dair yayınlanan haberlerle ilgili ilk kez konuştu. ''Dedikodulara, medya üzerinden karanlık operasyonlara itibar etmeyin. Biz teyit etmedikçe söylentilere inanmayın'' diyen Başbakan Erdoğan, ''Ben konuşmuyorum, arkadaşlarıma da konuşmamalarını söyledim. Bu hassas süreçte böyle bir haberin yapılmaması lazımdı'' dedi.
İşte Erdoğan'ın konuşmasından satırbaşları:   
BEDELİ NE OLURSA OLSUN
Çözüm sürecini kararlılıkla sürdürüyoruz
Hayat risktir, siyaset risktir. Bunun bedeli ne olursa olsun milletimizin refahı için her şeyi yapacağız
Annelerin ağlamaması lazım, kanın durması lazım. Onun için silahlar durana kadar mücadelemiz sürer, siyasetle müzakeremiz sürer 
BEN 9 KEZ GELDİM, BAZILARI HİÇ GELMEDİ
Bu benim Balıkesire sadece Başbakanlığım döneminde 9.uncu ziyaretim.
Cumhuriyet tarihinde hiçbir başbakanın bu şekilde gelmesi söz konusu değil 
Belki bazıları hiç uğramamıştır. Ama ben geldim. 
Biz Balıkesiri unutmayız, buradan uzakta kalmayız. Biz Ankaraya kilitlenip oradan çıkmayan bir iktidar değiliz 
SADECE SAHİLLERLE MUHABBET KURAN BİR HÜKÜMET DEĞİLİZ
Biz Sivasın ötesine geçemeyen bir hükümet değiliz 
Sadece sahillerle, sadece belli il ve ilçelerle muhabbet kuran bir hükümet değiliz
Türkiyenin tamamını kucaklayan bir dilimiz var 
BALIKESİRDE BU BAYRAĞI NASIL DALGALANDIRDIYSAK HAKKARİDE DE ÖYLE YAPTIK
Türkiyenin tamamını kardeş gören bir üslubumuz var
Biz bu bayrakları Balıkesirde nasıl dalgalandırıyorsak Hakkaride de öyle dalgalandırdık
Balıkesirde bayrak dalgalandıran ana muhalefet Hakkaride bir tane bayrak çıkaramamıştır. 
Diğeri zaten hiç gidememiştir
Biz Türkiye sevdalısıyız 
Bu sevda sönmeyecektir yüreğimizde ölene kadar 
YAŞADIKLARIMIZI ÇOCUKLARIMIZ YAŞAMASIN DİYE
Aşık Veysel gibi uzun ince bir yoldayız gidiyoruz gündüz gece dedik
Yıkılmadan gideceğiz
Bizim yaşadıklarımızı çocuklarımız, torunlarımız yaşamasın diye yürüyoruz. Çırpınışımız onun için
Bu ülkeyi tüm sıkıntılarından kurtarıp geleceğin büyük etkili bir devleti yapmanın mücadelesini veriyoruz.  
KARDEŞ HER ŞEYİN ÜSTÜNDEDİR
Şehitlerimiz bizlere bağımsız bir vatan emanet etmek için canlarını feda ettiler
Bütünlüğümüz için fedai can ettiler
Bugün o şehitler Çanakkalede, Sakaryada kardeşçe kucak kucağa yatıyorlar
Kütahyalı şehitler, Muşlu şehit aynı kabristanda hatta aynı mezar içinde yatıyorlar
Ama yetmez, ay yıldızlı bayrağımızı, onun itibarını koruyacağız
Eğer şehitlerimize sahip çıkacaksak biz aynı zamanda kardeşliğimizi, bütünlüğümüzü korumak zorundayız
Arkadaş, karındaş ve kardeşi biliriz
Arkadaş güzel bir şeydir
Karındaş aynı anneden babadan doğar 
Fakat bizim medeniyetimizde kardeş bunların hepsinin üstündedir, fevkindedir
Karındaş olursun ayrı düşersin, arkadaş bir yere kadar. Ama gerçek manada kardeş hepsinin üstündedir
Bizim değerler silsilesi içiden ancak inananlar kardeştir
Biz milletimizle aracılar vasıtasıyla konuşmayacağız, araçlarla konuşmayacağız. Biz yüz yüze konuşacağız
Kalpten kalbe, gönülden gönüle yol vardır 
MEDYA ÜZERİNDEN KARANLIK OPERASYONLARA İTİBAR ETMEYİN
Art niyetli haberlere, dedikodulara, söylentilere, medya üzerinden yapılan karanlık operasyonlara, medya aracılığıyla kurulan tuzaklara itibar etmeyin. 
Yıkmak kolay yapmak zor. Biz zor olana talibiz 
BİZ SİZE RAĞMEN ADIM ATMAYIZ
Biz toplu açılış yapmak için geldik ama biz aynı zamanda hasbihal etmek için geldik,
Son 10 yıldır milletim neye evet dediyse biz ona evet dedik, neye hayır dediyse ona hayır dedik
Bizi bu makamlara taşıyan sizlersiniz
Bizi bu makamlara getiren irade sizseniz, yanlış yaptığımızda bizden emaneti alacak irade yine sizsiniz. Zaten demokrasinin güzelliği bu değil mi?
Biz size rağmen hiçbir işin içinde olmayız, size rağmen tek adım atmayız
Sizi mahcup edecek, mağdur edecek hiçbir girişime biz prim vermeyiz
Biz sizin çizdiğiniz istikamette yürüyoruz
1916-17 eğitim öğretim döneminde Balıkesir Lisesi, o zamanki Balıkesir sultanisi hiç mezun vermedi biliyor musunuz? Çünkü Balıkesirin gençleri cesurca Çanakkale cephesine gittiler. Diploma alamadılar ama hepsi de kahramanlık, cesaret diplomasını, şehadet diplomasını göğüslerine nakşettiler
Seyit Onbaşı çıktı Balıkesirden. Çanakkalede o devasa mermiyi sırtladı
Birileri onu unutturmak istiyor. Bu milletin gerçek temsilcileri gerçeği biliyor. 
YALANLARLA, MEDYA OPERASYONALRIYLA ÇIKIYORLAR
Biz de kolayı değil zoru seçtik, zoru seçiyoruz
Biz çözüm için uğraştıkça çözdürmemek için uğraşanlar var
Biz tamir etmek için uğraştıkça bozmak için ellerinden geleni yapanlar var
Biz samimiyetle kararlılıkla elimizi, bedenimizi, bütün vücudumuzu taşın altına koyup annelerin gözyaşını dindirmeye çalıştıkça bunu sabote etmeye çalışanlar var
Bunlar karşınıza yalanlarla çıkıyorlar
Karşınıza küfürlerle, hakaretle, dedikoduyla, söylentiyle, provokasyonla medya operasyonlarıyla çıkıyorlar 
BU HABERİ YAPAMAZSINIZ
Bir gazete çıkmış, başlık atıyor, attığı başlıkla İmralıdan haberler veriyor
Bir kısım medya yanımızda olmadı diye hep söyledim. Bu medyanın uzantıları, kalemşörleri şöyle yazıyor: ''Devlet yönetmek başka, gazete yönetmek başka''
Şu çözüm sürecine katkı vermek istiyorsanız böyle bir haberi yapamazsınız, yapmamalısınız
Bu süreç hassas 
BEN VE ARKADAŞLARIM KONUŞMAYACAK
Ben konuşmuyorum, konuşmayacağım 
Arkadaşlarıma da söyledim, konuşmayın diye
Attıkları başlıklarla gazetecilik yapıyorlarmış, böyle gazetecilik yapacaksan batsın böyle gazetecilik
Medya yine ''Başbakan bize saldırdı'' diyecek. Ben gerçekleri söylüyorum 
SÜRECİ BALTALAMAK İSTEYEN MİLLETİN KARŞISINDADIR
Bu çözüm sürecinde kim bu süreci baltalamak istiyorsa o benim de milletimin de karşısındadır
Önümüze konulan taş engeldir, söker atarız
Kim olursa olsun dinlemeyiz
Zerre kadar bu vatana sevgileri varsa bu güzel adımları engellemeye çalışmasınlar
Biz onlarla iktidar olmadık, onlara rağmen milletimiz bizi iktidar yaptı
Milletim böyle diyorsa milletin dediği doğru onların köşelerindeki yazılar değil 
BİZ TEYİT ETMEDİKÇE BÜTÜN SÖYLENTİLER YALANDIR
Sadece vicdanınızın sesini dinleyin. Biz bir açıklama yapmadıkça, biz teyit etmedikçe bütün söylentiler yalandır, asılsızdır
Ortaya dökülen dedikodular bize karşı çözüm istemeyen bu çevrelerin açık bir sabotajıdır
Kim ne söylerse söylesin, kim ne yazarsa yazsın son sözü millet söyler
Bu yeni süreç başladığı andan itibaren herkesin daha sorumlu davranması gerektiğini söyledim
Sabotajlara karşı dikkatli olunması gerektiğini söyledim. Biz konuşmuyoruz iş yapıyoruz
Sürecin hassasiyetini gözeterek bu işi sürdürüyoruz
Birileri süreci engellemek için ellerinden geleni yapıyor
Onların nasıl bir hesabı varsa Allahın da var 
SÖYLENTİLERE İTİBAR ETMEYİN, BİZE GÜVENİN 
Şehitlerimizin ruhunu incitecek hiçbir adımı atmayız
Siz bize güvendiniz, bu makamlara taşıdınız
Şu anda da 10 yıl önce neredeysek yine ordayız
Sizlerin hayır duasıyla biz bu meseleyi inşallah çözeceğiz
Niyet hayır akıbet hayır
Taviz vererek değil, geri adım atarak değil, terörle mücadeleden vazgeçerek değil tüm bu hassasiyetleri göstererek, kardeşlik hukukunu koruyarak kardeşçe bu meseleyi çözeceğiz
Dedikodulara, söylentilere, karanlık operasyonlara itibar etmeyin
Bize güvenin, inanın
Geçenlerde 100 yaşında birini ziyaret ettim. 
Bana Sakın bu yoldan hiç taviz vermeyin, sizin bunu başaracağınıza da inanıyoruz, yanınızdayız dedi. Dualarla yanımızdalar
Dua çok önemli
Biz bu yolda böyle yürüyoruz
Bu meseleyi inşallah Türkiyenin gündeminden çıkaracak, birlik içinde geleceğe koşacağız
Türkiyenin büyümesini kimse engelleyemeyecek