Okul kıran Romana bol bol nota
Roman öğrencilerin ağırlıklı olduğu okullarda devamsızlığın tavan yapması üzerine harekete geçen Edirne Milli Eğitim Müdürlüğü, sorunu darbukalı, davullu, klarnetli müzik atölyeleriyle çözdü.
EDİRNEde Roman öğrencilerin eğitim gördüğü okullardaki en büyük sorunun devamsızlık olduğunu tespit eden İl Milli Eğitim Müdürlüğü, soruna çözüm amacıyla okullarda müzik atölyesi oluşturdu. Edirne Milli Eğitim Müdürü Hüseyin Özcan, atölye çalışmasıyla, öğrencilerin müzikal yeteneklerini değerlendirmek ve devamsızlıklarını azaltmak istediklerini söyledi. Roman öğrencilerin okulda normal derslerde sıkıldıklarını belirten Özcan, Okulları biraz daha eğlenceli hale getirelim dedik dedi. 
DARBUKA, KLARNET 
Yeni uygulamanın başlatıldığı okullardan, Roman öğrencilerin ağırlıklı olduğu Fevzipaşa İlkokulunda, yaşları 10-14 arasında değişen 20 öğrenci, derslerin ardından müzik atölyesi çalışmalarına katılıyor. Çevre okullardaki öğrenciler de çalışmalara katılabiliyor. Davul, darbuka, bağlama, klarnet, keman gibi enstrümanları nota kullanarak çalmayı öğrenen öğrenciler, yıl sonunda verecekleri konsere hazırlanıyor.