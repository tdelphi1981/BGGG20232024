Avukatının bürosuna hırsız girdi
Eski Genelkurmay Başkanı emekli Orgeneral İsmail Hakkı Karadayının avukatı, Ankara Barosu Yönetim Kurulu üyesi Erol Arasın Cinnah Caddesi üzerindeki bürosuna, kimliği belirsiz kişi ya da kişiler girdi.
Dün sabah bürosuna gelen Aras, bilgisayar kasalarının söküldüğünü, içlerinden harddisklerinin çıkarıldığını gördü. Polis ekiplerinin ilk incelemesinde, Aras ve 2 stajyer avukata ait 4 bilgisayarın harddiskinin alındığı belirlendi. Bürodaki, başta 28 Şubat soruşturması olmak üzere bazı önemli davalara ilişkin dosyaların da karıştırıldığı görüldü. Arasın adı son dönemde Ankara Barosunun insan hakları ihlallerini takip amacıyla görevlendirdiği isim olarak KCK davası ve DHKP-C soruşturmasındaki avukatlara yönelik operasyondaki açıklamalarıyla sık sık gündeme geldi. Avukatlara yönelik soruşturmada Aras, Bu gidişle sıra avukatlardan sonra barolara da gelecek açıklamasını yapmıştı. Aras, ODTÜlü öğrencilerin gözaltına alınması sürecini de takip etmişti. Aras, olay üzerine, Ankara Barosunu yıldıramazlar. Büro olarak gereken ne ise onu yapacağımızdan kimsenin şüphesi olmasın demekle yetindi.