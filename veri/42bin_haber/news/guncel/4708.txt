Mersin'de araçtan 41 kilo uyuşturucu çıktı
Haber - Polis, M.Y. (38) ve A.A.(30) isimli şahısların iki araçla doğu illerinden uyuşturucu esrar maddesi getirerek Tarsusta ticaretini yapacakları bilgisini aldı.
Mersinin Tarsus ilçesinde polisin gerçekleştirdiği operasyonda bir araçta 41 kilo esrar maddesi ele geçirildi.

Polis, M.Y. (38) ve A.A.(30) isimli şahısların iki araçla doğu illerinden uyuşturucu esrar maddesi getirerek Tarsusta ticaretini yapacakları bilgisini aldı.

Yapılan takipte, bahse konu araçlardan biri Gaziantep-Nurdağı civarlarında dinlenme tesisinde etkisiz hale getirildi. Araçta yapılan ilk kontrollerde arka bagaj ile arka koltukta karton kutular içerisinde renk ve koku itibari ile 41 kilo esrar maddesi bulundu. Araç sürücüsü Y.D. (34) gözaltına alındı. Diğer araç ve içindeki şahıslar M. Y.(38) ile A. A.(30) ise aynı gün Osmaniye yakınlarında otoyol üzerinde yakalandılar.
Uyuşturucu ticareti ile ilgili 3 şahıs sevk edildikleri mahkemece tutuklandı.