Emekliye fark ücreti şubatta
Emekli, malullük, dul veya yetim aylığı alan kişilere SGKdan müjde geldi. 1.9 milyon kişinin aylıklarında oluşan fark şubat ayında ödenecek.

MİLYONLARCA emeklinin merakla beklediği açıklama dün Sosyal Güvenlik Kurumundan (SGK) geldi. Emekli, malullük, vazife malullüğü, dul veya yetim aylığı alan kişilerin aylıklarında oluşan fark tutarları şubat ayı içinde ödenecek.
Ödemeler aylık alınan günde
SGKdan yapılan açıklamaya göre emekli, vazife malullüğü, dul veya yetim aylığı alan 1 milyon 923 bin 851 kişinin, 1 Ocak 2013 tarihinden geçerli olmak üzere aylıklarında oluşan fark tutarları, aylık almakta oldukları banka ve PTT şubelerine gönderilecek. Bu kişilere şubatta aylık almakta oldukları gün itibari ile ödeme yapılacak. SGKnın açıklamasında aylıklarını üçer aylıklar halinde alanlardan birinci grupta olanlara ocak ayı olmak üzere 1 aylık tutarında, ikinci grupta olanlara ocak, şubat ayı olmak üzere 2 aylık tutarında, üçüncü grupta olanlara ocak, şubat ve mart ayı olmak üzere 3 aylık tutarında, aylıklarını birer aylık olarak alanlara ise ocak ayına ait 1 aylık tutarında aylık farkı tahakkuk ettirildiği belirtildi.
Çelik: 37 bin kişiden 14 bini malul çıktı
ÇALIŞMA ve Sosyal Güvenlik Bakanı Faruk Çelik, 1 Ocak-30 Kasım 2012 tarihleri arasında, 37 bin 300 kişinin malulen emeklilik talebinde bulunduğunu belirterek, yapılan değerlendirme sonucunda 14 bin 81 vatandaşın çalışma gücünü kaybettiğini söyledi. Çelik, CHP Kırklareli Milletvekili Turgut Dibekin 2013 yılı Bütçe Kanununun TBMM Genel Kurulunda görüşülmesi sırasında yönelttiği soruyu yazılı olarak yanıtladı. Bakan Çelik Maluliyet kararı verilebilmesi için kişinin hastalığı nedeniyle bir işi yapamaması veya yürütememesi gerekir dedi.