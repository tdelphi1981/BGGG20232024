Çorbacıda kör kurşun
Bornovada bir kadının eski ve yeni sevgilisinin kapışması, dehşetle bitti. Eski sevgili silah çekince, yeni sevgili çorbacıya kaçtı, yemek yiyen bir taksicinin arkasına saklandı. Eski sevgili tabancayı peş peşe ateşledi. Hem yeni sevgili hem tek suçu çorba içmek olan taksici öldü.
İZMİRin Bornova ilçesinde Ömer Anşin garsonluk yaptığı müzikholde çalışan F.K. ile bir süre önce birlikte olmaya başladı. Bunun üzerine kadının eski sevgilisi Özer Polat, Anşini rahatsız etti. İki adam dün sabah saatlerinde de telefonda tartıştı. Bulunduğu yerin adresini veren Anşin, Polatı bir çorbacının önünde beklemeye başladı. Otomobille çorbacının önüne gelen Özer Polat, araçtan tabancayla indi. Elinde tabancayla üzerine doğru koşan Polatı gören Anşin, kurşunlara hedef olmamak için çorbacıya girdi. 
TEK SUÇU ÇORBA İÇMEK 
Anşinin peşinden çorbacıya giren Polat, bağırmaya başladı. Anşin, öfkeden deliye dönen Özer Polatın kendisini vurmaması için, o sırada mekânda çorba içen taksi şoförü Mustafa Sunarın arkasına saklandı. Ancak Özer Polat, görgü tanıklarının ifadelerine göre, Seni vuracağımı söylemiştim diyerek tabancayı peş peşe ateşledi. Tabancadan çıkan kurşunlarla taksici Mustafa Sunar sağ yanağından, arkasına saklanan Anşin de boğazından vuruldu. İki yaralı kanlar içinde yere düşerken, Polat dışarı çıktı. 
DÖNÜP SIRTINDAN VURDU 
Ancak hırsını alamayarak geri dönen Polat, yüzükoyun yerde yatan Anşinin sırtına bir el daha ateş etti. Tekrar dışarı çıkan Özer Polat geldiği otomobille olay yerinden uzaklaştı. Olay karşısında şoka giren müşteri ve çalışanlar durumu polis ve sağlık ekiplerine bildirdi. İhbar üzerine gelen sağlık ekiplerinin yaptığı kontrolde Anşinin olay yerinde hayatını kaybettiği belirlendi. İlk müdahalede bulunulan 38 yaşındaki taksici Mustafa Sunar da ambulansla kaldırıldığı Tepecik Eğitim ve Araştırma Hastanesinde yapılan müdahalelere rağmen kurtarılamadı. Manisaya kaçan şüpheli Özer Polat akşam saatlerinde bir arkadaşının Sarıgöl ilçesindeki dağ evinde yakalanarak gözaltına alındı. 
 