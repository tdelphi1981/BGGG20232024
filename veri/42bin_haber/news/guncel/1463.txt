Sahildeki büfe alev alev yandı
Antalya'nın Alanya ilçesinde plajdaki bir otelin büfesi, çıkan yangında kullanılamaz hale geldi.
Alanya Keykubat Caddesi Keykubat Plajı'nda bir otele ait 14 numaralı sahil büfesinde bilinmeyen bir nedenle yangın çıktı. Müdahale eden vatandaşlar yangını söndüremeyince itfaiyeye haber verdi. Yangın, Tosmur ve Alanya Belediyesi itfaiye ekiplerinin müdahalesi ile kısa sürede söndürülürken, büfe kullanılamaz hale geldi. 

Kış sezonu nedeniyle kapalı olan büfedeki yangının çıkış nedeni araştırılırken polis olayla ilgili inceleme başlattı. Yangını ilk anda müdahale etmelerine rağmen söndüremediklerini belirten Kafi Özkaya, daha sonra itfaiye ekiplerine haber verdiklerini söyledi.