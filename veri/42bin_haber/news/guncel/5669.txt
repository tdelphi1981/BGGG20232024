John Kerry'den Davutoğlu'na telefon
Dışişleri Bakanı Ahmet Davutoğlu, Avrupa ve Ortadoğu turunu tamamlayan ABD Dışişleri Bakanı John Kerry ile telefonda görüştü. 
Kerry,  bölgedeki temaslarının ardından gözlem ve izlenimlerini Davutoğlu'na aktardı.Telefon görüşmesi ABD Dışişleri Bakanı Kerry'nin talebi üzerine gerçekleşti. 
Kerry, Türkiye'den sonra Mısır, Birleşik Arap Emirlikleri ve Suudi Arabistan'a gitmişti. Mısır'da muhalefetle de görüşen Kerry ile Davutoğlu'nun başta Mısır'daki siyasi tablo olmak üzere, bölgedeki gelişmeleri yeniden ele aldığı belirtildi. 
İki dışişleri bakanı en kısa sürede yeniden görüşmek üzere anlaştı.