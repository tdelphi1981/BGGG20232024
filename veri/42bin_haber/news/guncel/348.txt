Pendik'te banka soygunu
PENDİK'te bir banka şubesi çarşaflı ve elinde uzun namlulu silah bulunan 2 kişi tarafından soyuldu. Soyguncular kaçtı.
Bahçelievler Mahallesi Aydınlı Caddesi üzerindeki bir bankanın Aydınlı Yolu Şubesi'ne saat 14.50'de gelen kara çarşaf giyimli tabancalı 2 kişi, "Bu bir soygundur" diyerek, silah tehdidiyle güvenlik görevlisi ve çalışanları yere yatırdı. Soygunculardan biri tehdidi sürdürürken diğeri, her iki vezneden toplam 78 bin lirayı aldı. Soyguncular daha sonra bankanın yanındaki Gül Sokağa girerek gözden kaybolda. Kaçarken üzerindeki kara çarşafları geçtikleri bir evin bahçesine atan soyguncular, izlerini kaybettirdi.

Polis soyguncuları yakalamak için geniş çaplı aramalarını sürdürüyor.