Eşi ve 4 çocuğunun cenazesinde feryat etti
İstanbul Gaziosmanpaşada doğalgaz kombisinin bacasından sızan karbonmonoksit gazından zehirlenerek yaşamlarını kaybeden anne ile 4 çocuğu, Bartının Kozcağız Beldesine bağlı Ustaoğlu Köyünde toprağa verildi. Cenaze namazının ardından eşi ve çocuklarının tabutlarına kapanan Hüseyin Özyapı, "Nereye gidiyorsunuz" diyerek feryat etti.
Önceki gün, İstanbul Gaziosmanpaşada doğalgaz kombisinin yanlış bağlanan bacasından sızan karbonmonoksit gazından zehirlenerek yaşamlarını kaybeden 34 yaşındaki Hamide Özyapı, çocukları 16 yaşındaki Gülay, 15 yaşındaki Filiz, 10 yaşındaki Yusuf ve 9 yaşındaki Salih Kamilin cenazeleri dün akşam Kozcağız Beldesine bağlı Ustaoğlu Köyüne getirildi. Bugün evin önünde dualar okunduktan sonra cenazeler omuzlara alınarak Kıranpazarı Merkez Camiine getirildi. 
BABANIN FERYATLARI YÜREK DAĞLADI / Foto Galeri

Bartın Valisi Bülent Savur, eşi ve 4 çocuğunu kaybeden 35 yaşındaki Hüseyin Özyapının koluna girerek öğle namazı için birlikte camiye girdi. Öğle namazına müteakip kılınan cenaze namazına Vali Bülent Savur, Ak Parti Bartın Milletvekili Yılmaz Tunç, CHP Bartın Milletvekili Rıza Yalçınkaya, Bartın Belediye Başkanı MHPli Cemal Akın, Kozcağız Belde Belediye Başkanı Ak Partili Mustafa Karaman, Hasankadı Belde Belediye Başkanı Ak Partili Zeki Erdoğan, Özyapı ailesinin yakınları ve çok sayıda vatandaş katıldı. Hayatını kaybeden 5 kişi için ayrı ayrı cenaze namazı kılındı.  
Hüseyin Özyapı cenaze namazları kılınırken güçlükle ayakta durabildi. Hüseyin Özyapı cenaze namazları kılındıktan sonra tabutlara sarılarak, "Nereye gidiyorsunuz" diyerek feryat etti. Milletvekili Yılmaz Tunç, Hüseyin Özyapıyı teskin etmeye çalıştı.

Anne ve 4 çocuğunun cenazeleri köy mezarlığında yan yana açılan mezarlara defnedildi. 
  Doğalgaz faciası: 5 ölü