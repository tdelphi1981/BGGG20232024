Bumerang gibi onlara dönecek
Başbakan Tayyip Erdoğan, Cilvegözündeki patlama için, Suriyede bu kadar yoğun çatışmalar yaşanırken, Türkiyenin etkilenmemesi maalesef mümkün olamıyor. Aydınlatıldığında gereken her adımı atacağız dedi.
ABye de Ya terörle nedir bu muhabbet? sözleriyle yüklenen Erdoğan, dünkü parti grubunda, Bugün bize, yarın bumerang gibi onlara dönecektir diyerek, şöyle konuştu: 
(Cilvegözü) Her açıdan hassas bir olayla karşı karşıyayız. Bu gelişmeler, ne denli haklı olduğumuzu ortaya koyması bakımından çok önemli. Olay anından itibaren yapılan tüm spekülasyonlar yanlış ve art niyetli. Bu patlamayı fırsat olarak görüp, siyasi çıkar arayışına girenlerin bu tavrı da ne insafla ne de vicdanla bağdaşır. Çatışmaların başladığı andan itibaren önlemlerimizi aldık, uyarılarımızı yaptık, müteyakkız bir halde sınırlarımızı koruyoruz.  
TERÖRLE MUHABBET SÜRECEK Mİ? 
(ABD Büyükelçiliği saldırısı) 2001de tahliye edildiği, AB ülkelerine geçtiği, talep edilmesine rağmen verilmediği, elini kolunu sallayarak dolaştığı, AB ülkelerinden Türkiyeye geçerek saldırıyı gerçekleştirdiği ortaya çıktı saldırganın. ABye soruyorum, ya nedir bu muhabbet? AB ülkeleri ile terör ve teröristler arasındaki bu muhabbet nedir? Bu örgütü terör örgütü ilan edeceksin, ama bir yaptırım uygulamayacaksın. Bu kalleşçe saldırılara daha ne kadar göz yumacaksınız? Terör örgütünün finansman sağlamasına daha ne kadar tahammül edeceksiniz? Belgelerini önlerine koyunca demokrasi, hukuk diyorlar. Bu nasıl hukuk ki, katillere kol kanat geriyor? 
ALMANYA CANİYİ BAĞRINA BASIYOR 
Şu anda yarıdan fazlası Almanyada olmak üzere 408 terör suçlusu ile ilgili iade talebimiz sudan nedenlerle reddedildi. 1998de Denizli-Tavasta 2 eri şehit eden teröristlerden biri Avrupada tespit ediliyor, tutuklanıyor. Ama Almanyanın girişimleriyle serbest bırakılıyor. Teröristin 7 yaşında çocuğu var diye kamuoyu oluşturup bu azılı canileri bağırlarına basıyorlar. Şırnakta dersaneye bomba yerleştiren şahsın iadesi isteniyor, bu ülkenin İnterpolü cevap verme nezaketinde bile bulunmuyor. Pariste öldürülen terörist de kırmızı bültenle aranıyordu. İadesi defalarca istendi, cevap dahi verilmedi. Bizi her alanda kıyasıya eleştiren AB, terörle münasebetini artık masaya yatırıp özeleştirisini yapmalı, sorgulamalı. Bugün bize yarın kesinlikle bumerang gibi onlara dönecektir. Bunun altından da kalkamayacaklardır. 
Ne 54 yıldır sudan bahanelerle kapıda bekletilmeye ne de teröre gösterilen müsamahaya tahammülümüz vardır. Bin yıldır olduğu gibi Doğudan Batıya akmaya devam ederiz.  