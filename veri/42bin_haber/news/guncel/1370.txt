AK Parti süreci sordu
AK Parti, Terör sorununun çözümü ve başkanlık sistemi konusunda vatandaşın görüşüne başvurdu. Son MYK toplantısında iktidar partisine sürece destek çıktı. Ancak vatandaş, Müzakere olmaz, görüşme yapın vizesi verdi.
İKİ KONUYU VATANDAŞA SORDULAR 
Toplantıda paylaşılan son anketin 81 ilde 8 bin denekle yapıldığı belirtildi. Ankette, Terör sorunun çözümü konusunda yapılan çalışmaları destekliyor musunuz? sorusuna yüzde 50in üzerinde destek çıktı. Ankete katılanlar, tarafların görüşmesine destek verirken, Müzakere yapılabilir ifadesine itiraz ettiler. 
Ankette, Türk ve Kürt halklarının bundan sonra da birlikte yaşayabileceğine inanıyor musunuz? sorusuna yüzde 95 oranında destek geldi. Kürtlerin ayrı bir devlet kurması gerektiğine inananların oranı yüzde 5 olarak saptandı. 
ERDOĞAN YENİ ARAŞTIRMA İSTEDİ 
Toplantıda, ankete katılanların sayısının az olduğu, Türkiye genelinde fikir verse bile bölgesel sonuçlar için sağlıklı veri oluşturmadığı dile getirildi. Başbakan Tayyip Erdoğan, bunun üzerine Daha çok vatandaşın katıldığı yeni bir anket yapılarak benzer soruların sorulmasını istedi. 
KONUŞMAYIN TALİMATI GİTTİ 
Parti grubu bir yandan kamuoyunun bu konuda nazbını tutmaya çalışırken, diğer yandan parti içinde farklı görüşlerin süreci olumsuz etkilememesi için de önlem aldı. Önceki gün Ak Parti grup yönetiminden, milletvekillerine mesaj gönderilerek, Partinin medya ve tanıtım başkanlığı ve grup yöneticileri dışında görevli olmayan milletvekili arkadaşların bu konuda değerlerdirme yapmaması istendi. 
BAŞKANLIK SİSTEMİNDE TEREDDÜT VAR 
Aynı ankette, başkanlık sistemini vatandaşın nasıl algıladığı da soruldu. Başkanlık sistemine destek verenlerin oranı yüzde 40 olarak belirlendi. Partinin bir önceki anketinde de oran aynı çıkmıştı. Başkanlık sisteminin ne olduğunu bilmiyoruz diyenlerin oranı yüzde 65i aştı. AK Parti tabanından başkanlık sistemine destek verenlerin oranı yüzde 80e ulaştı. Diğer partilere oy verenlerin sadece yüzde 25i başkanlık sistemi olabilir yanıtı verdi. Toplantıda, başkanlık sisteminin vatandaşlara yeterince iyi anlatılamadığı görüşü dile getirildi. Parti yöneticilerinin, sistemin yararları konusunda halkı daha fazla bilgilendirmesi kararı alındı.  
ÜÇ SORUN 
Anket göre, Türkiyenin en önemli üç sorunu da yeniden saptandı. Ekonomik sorunlar ve yoksulluk yüzde 30la birinci sırada, işsizlik yüzde 13 ile ikinci sırada, terör sorunu yüzde 12 ile üçüncü sırada yer aldı.