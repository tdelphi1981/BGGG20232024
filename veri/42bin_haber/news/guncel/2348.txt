Suç örgütüne darbe
Giresun'un Dereli ilçesi ile İstanbul'da eş zamanlı yapılan operasyonda uyuşturucu kaçakçılığı yaptığı belirlenen suç örgütü üyesi 15 kişi gözaltına alındı.
İl Jandarma Komutanlığı ekipleri, Dereli ilçesi ile İstanbul'da uyuşturucu kaçakçılarına yönelik eş zamanlı operasyonlar düzenledi. Operasyonlar sonucu suç örgütü lideri O.Y. ile birlikte örgüt üyesi oldukları belirlenen S.A., Ş.A., O.A., A.O., C.T., S.S., A.Ş., K.G., H.B., G.B., S.K., O.A., F.G., D.A. isimli şahıslar yakalandı. Operasyonda şahısların ev ve işyerlerinde yapılan aramalarda, 2 adet ruhsatsız tabanca, 6 kilo 194 gram kubar esrar, yaklaşık bir kilogram kenevir tohumu, 5 kök kenevir bitkisi ile esrar maddesi içiminde kullanılan malzemeler ele geçirildi. 

Adli makamlara sevk edilen şahıslar tutuklanarak cezaevine konuldu. Olayla ilgili soruşturmanın sürdürüldüğü bildirildi.