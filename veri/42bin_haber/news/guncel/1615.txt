Alkol ve aşırı hız kazası: 3 ölü
Muğla'nın Fethiye ilçesinde, aşırı hız ve alkol sebebiyle kamyonla çarpışan otomobildeki 3 kişi hayatını kaybetti.
Kaza, Antalya - Fethiye karayolunun 25. kilometresinde meydana geldi. Kaş ilçesine bağlı Palamut köyünde oturan Sami Karagül (50), Yusuf Karagül (35) ve Ali Sarı (36) 48 HJ 177 plakalı otomobil ile Fethiye'ye doğru yola çıktı. Öğle saatlerinde alkol aldıkları öğrenilen 3 kişinin bulunduğu araç, Mustafa Karagül'ün kullandığı 07 SBB 90 plakalı kamyonla kafa kafaya çarpıştı. Aşırı hızlı olduğu belirtilen otomobil, kamyonun altına girerek hurdaya döndü. Sürücü Sami Karagül, yolcular Yusuf Karagül ve Ali Sarı olay yerinde yaşamını yitirdi. 

Kaza nedeniyle Fethiye Antalya karayolunda trafik uzun süre tek şeritten verildi. Olay yerine gelen jandarma ekipleri kamyon sürücüsü Mustafa Karagül'ü ifadesini almak üzere karakola götürdü. Araçta sıkışan cesetler kurtarma ekipleri tarafından güçlükle çıkarıldı. Cenazeler Fethiye Devlet Hastanesi morguna kaldırıldı.