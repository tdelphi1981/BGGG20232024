Fatih Erbakan baba ocağı Kozanda
Kozan Kapalı Spor Salonunda gerçekleşen anma etkinliklerinde konuşan ve baba memleketin Kozanda olmaktan bahtiyar olduğunu söyleyen Fatih Erbakan, "Belki bu Kozana ilk gelişimiz olacak fakat asla son olmayacaktır.
Milli Görüş'ün lideri merhum Necmettin Erbakanı 22 Şubat-2 Mart tarihleri arasında düzenlenen Yeni Erbakan ve Yeni Bir Dünya' başlıklı anma etkinlikleri kapsamında oğlu Fatih Erbakan, baba ocağı Kozana geldi. 

Kozan Kapalı Spor Salonunda gerçekleşen anma etkinliklerinde konuşan ve baba memleketin Kozanda olmaktan bahtiyar olduğunu söyleyen Fatih Erbakan, "Belki bu Kozana ilk gelişimiz olacak fakat asla son olmayacaktır. İnşallah bundan sonra milli görüş yolunda siz Kozanlı hemşerilerimizle hep birlikte yürüyeceğiz." dedi.

Milli Görüşün hiçbir mazeret kabul etmeyeceğini belirten Erbakan, "Partimiz daha önce dört defa kapatıldı ve bir şekilde bölündü. Yine yılmadı milli görüşün lideri Prof. Dr. Necmettin Erbakan mücadelesine devam etti. Bizlerde günümüzde hiçbir mazeret üretmeyelim ve milli görüş mücadelemize devam edelim. 1974 Kıbrıs Barış Harekatı'nda ben daha çocuktum. Babama sordum, 'niçin Kıbrısın hepsini almadık, sadece kuzeyini aldık?' diye. Oda bana şunu demişti; "Bize kalsa Kıbrısın tamamını alacaktık. Çünkü Kıbrısın en uç bölgesinde Peygamber Efendimiz'in(SAV) halalarının mezarları bulunuyor. Ama bazı batılı güçler engelleyerek Kıbrısın güneyine girmemizi engellediler." şeklinde konuştu.

"İLK HEDEFİMİZ İSLAM BİRLİĞİ"

Milli görüş olarak üzerlerine birçok görev düştüğünü vurgulayan Fatih Erbakan, "İlk hedefimiz İslam birliği ve 2'nci Yalta konferansı olacak, yeni bir dünya olacaktır. İnşallah bu yeni kurulacak dünyada savaş değil, işbirliği ve anlaşma hakim olacaktır. Hiçbir ülke ayrıcalıklı olmayacak. İnsanlıktan nasibini almamış siyonist ülkeler her yıl bir Müslüman ülkeye saldırıyor. Bu zihniyeti yok edeceğiz. Eğer bir sorun varsa bunun çözümü savaşla değil, konuşmayla, anlaşmayla olacaktır. Batılı ülkelerin Müslümanlar aleyhinde propaganda yapmalarına milli görüş olarak izin vermeyeceğiz." ifadelerini kullandı.

Yapılan konuşmaların ardından Saadet Partisi Kadın ve Gençlik Kolları tarafından çiçek ve Kozan Spor atkısı hediye edildi. Merhum Prof. Dr. Necmettin Erbakanı anma programına Kozan Belediye Başkanı Mimar Kazım Özgan, Feke Belediye Başkanı Ahmet Sel, Saadet Partisi İl Başkanı Mustafa Gözütok, Saadet Partisi Kozan ilçe başkanı Cemil Dal, MHP İlçe Başkanı Ender Çulhacı ile partililer katıldı.