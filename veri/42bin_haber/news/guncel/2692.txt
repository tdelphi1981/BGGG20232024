İflas katliamı

İflas nedeniyle psikolojik sorunlar yaşayan Hasan Şahin, karısıyla kızını kesme tahtasıyla öldürdü. Ardından intihar notu yazıp son kahvaltısını yapan Şahin, cinayetlerden 4.5 saat sonra aşağı atladı.  
ADANAda tarımla uğraşan Hasan Şahin (70), dün 09.30 sıralarında Reşatbey Mahallesinde bir apartmanın 10uncu katındaki evinden kendini boşluğa bıraktı. Beton zemine düşen Şahin olay yerinde can verdi. Yedek anahtarı bulunan apartman görevlisi, polisle eve girdi. Evde, Şahinin eşi Selvinaz (65) ile kızı Ayşe (31) yataklarında ölü bulundu. İncelemede, Şahinin eşi ve zihinsel engelli kızını, başlarına kesme tahtasıyla vura vura öldürdüğü anlaşıldı. 
ÖZÜR DİLERİM NOTU
Eşi ve kızını öldürdükten sonra intihar eden Hasan Şahinin mutfak masasına bıraktığı not bulundu. Hasan Şahinin bıraktığı notta, Çok direndim, ama çıkar yol bulamadım. Eşimin ve kızımın rahatsızlığı beni çok sıkıntıya soktu. Bu işi onları bırakacak kimse olmadığı için yapmak zorunda kaldım. Önce karımın, sonra da kızımın kafasına et tahtasıyla vurarak bu suçu işledim. Kendimi öldürmek için de balkondan atlamaktan başka yol bulamadım. Özür diliyorum diye yazdığı öğrenildi.
SON KAHVALTI
Notta eşi ve kızını saat 04.30da öldürdüğünü de yazan Hasan Şahinin intihar edinceye kadar geçen yaklaşık 4.5 saatlik süreçte mutfakta oturduğu ve son kahvaltısını yaptığı anlaşıldı. Masada kan izleri de saptanırken Hasan Şahinin bir gün önce kızının bakıcısına izin verdiği öğrenildi. 4 gündür işyerine de gitmediği bildirilen Hasan Şahinin gece iş ortağını telefonla arayıp, Sabah beni bekleme dediği de anlaşıldı. 
 