Ölenlerin sayısı 4'e yükseldi!
Sığınmacıların kaldığı çadırda çıkan yangında ölü sayısı 4'e yükseldi.
 Şanlıurfa'nın Ceylanpınar İlçesi'nde, Suriyeli sığınmacıların kaldığı çadırda çıkan yangında ağır yaralanan çocuklardan 2'sinin daha yaşamını yitirmesiyle ölenlerin sayısı 4'e yükseldi.
 Ceylanpınar'da kurulan ve Suriyeli sığınmacıların kaldığı Telhamut Çadır Kenti'nde geçen 23 Aralık'ta yangın çıktı. Yangında, çadırda bulunan yaşları 2 ile 10 arasında değişen 5 kardeş ağır yaralandı.
 Tedavisine başlanan yaralı Mahmut ve İbrahim Şon kardeşler bir gün sonra yaşamını yitirdi. Bu olayın ardından tedavisi yoğun bakım ünitesinde süren kardeşlerden 7 yaşındaki Halid ile 8 yaşındaki Fatma Şon da sabah saatlerinde kurtarılamayarak öldü.
 4 kardeşin öldüğü yangında ağır yaralanan 1 çocuğun tedavisinin ise halen Malatya'da sürdüğü bildirildi.