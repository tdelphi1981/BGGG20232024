Önce köpekler sonra sahipleri dövüştü
SAKARYA'nın Pamukova İlçesi Şahmelek Köyü'nde iki komşunun köpeği birbirleriyle dalaşınca köpek sahipleride birbirleriyle kavga etti. Çıkan arbedede 2 kişi hastaneye kaldırıldı.
Pamukova Şahmelek Köyü'nde oturan ve Pamukova da inşaat ustalığı yapan Erol Çakır'ın köpeği komşularının köpeğini boğmaya çalıştı. Erol Çakır ve oğlu Bayram Çakır bir süre köpekleri ayırmaya çalıştı. Daha sonra Bayram Çakır cebinde taşdığı bıçakla komşularının köpeğini bıçaklayarak öldürdü. Çakır ailesi komşularının evine giderek köpeklerinin öldüğünü bildirdi.

Hışımla köpeklerinin öldüğü yere gelen komşuları 29 yaşındaki Emrullah Ilgar, 22 yaşındaki Aykut Ilgar, ellerindeki sopalar ile Erol Çakır'a vurmaya başladı. Kargaşa sırasında Erol Çakır'a sopayla vurmaya çalışan Emrullah Ilgar yere düşerek ayağını kırdı. Çevredekilerin müdahelesiyle ayrılan Erol Çakır ve Emrullah Ilgar kavga sonunda yaralanarak hastaneye kaldırıldı. 

Erol Çakır, bir süre hastaneden tedavi gördükten sonra taburcu olurken, kavga esnasında düşüp ayağını kıran Emrullah Ilgar, Sakarya Toyota Devlet Hastanesi'nde tedavi altına alındı. Olay sırasında sopa darbeleri ile başı ve elinden yaralanan Erol Çakır komşularının köpeğinin öldüğüne çok üzüldüğünü anlatırken şöyle konuştu: "İki köpeği ayıramadık komşumuzun köpeği benim köpeğimi boğmak üzer iken oğlum yetişti ve elindeki bıçağı yaralamak için köpeğe batırdı. Ama komşumuzun köpeği öldü. Sonra da komşularımız ellerinde sopalarla vurdular. Böyle olmasını istemezdik. Üzgünüm."