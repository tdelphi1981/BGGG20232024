Muğla'da eğitime bir gün ara
Etkili yağış ve fırtına beklenen Muğla'da yarın il genelinde eğitime ara verildi.
Muğla Valiliği'nden yapılan yazılı açıklamaya göre, yarın il genelinde etkili yağış ve fırtınanın beklendiği belirtildi.

Meteorolojik veriler dikkate alınarak Muğla merkez ve tüm ilçelerinde ilk ve orta dereceli okullarda eğitime yarın ara verildiği vurgulanan açıklamada, kamuda çalışan engelli ve hamilelerin de bir gün süreyle idari izinli sayılmalarının kararlaştırıldığı bildirildi.