Gaziantep'te 4 kişinin öldüğü çatışma'da acı gerçek!
Bugün saat 12.00 civarlarında Gaziantep adliyesinde yaşanan acı olayda mafya hesaplaşması için orada bulunan şahıs yanlışlıkla Boşanma davası için orada bulunan insanları öldürdü.
Bugün saat 12.00 civarlarında Gaziantep adliyesinde yaşanan acı olayda mafya hesaplaşması için orada bulunan şahıs yanlışlıkla Boşanma davası için orada bulunan insanları öldürdü.

Gaziantep'te adliye otoparkı önünde meydana gelen çatışmada hayatını kaybeden 4 kişinin, yanlışlık sonucu vurulduğu ortaya çıktı. Kalaşnikof tüfekle Dedekurt ailesinin üzerine ateş açan 20 yaşındaki Adem Ç.'nin, aralarında husumet bulunan iki gruptan biri olan ve aynı gün duruşmaları bulunan Serkan G. ve beraberindekileri öldürmek için adliye önüne geldiği anlaşıldı. Ancak vuracağı söylenen şahısları tanımadığı öğrenilen Adem Ç., mal paylaşma davasından çıkan başka bir aileyi hedef olarak seçti. 

Gaziantep Adliyesi otoparkının önünde meydana gelen, 4 kişinin ölümü ve 2 kişinin yaralanmasıyla sonuçlanan olayda, hayatını kaybeden kişilerin yanlış anlamaya kurban gittikleri öğrenildi. Alınan bilgilere göre, geçtiğimiz yıl Gaziantep Cezaevi önünde çıkan çatışmada 4 kişi yaralanmıştı. Çatışmada yaralanan E.K.'nin, bir suç örgütünün lideri olan S.G. ile aralarında çıkan husumet devam etti. S.G.'nin adliyede duruşmasının öğrenilmesi üzerine de 20 yaşındaki Adem Ç.'den S G. ve beraberindekileri vurması istendi. İki ayrı suç örgütündeki kişilerin husumetinin ardından, Adem Ç. de sabah saatlerinde adliyeye geldi. Ancak öldürmesi söylenen kişileri tanımayınca, olayla hiçbir ilgisi olmayan ve mal paylaşımı davasından çıktığı öğrenilen mühendis Atilla Dedekurt, annesi Hatice Şenel Dedekurt, kız kardeşi Esra Dedekurt ile birlikte yanında bulunan Zeki Erdem Özümsöğüt'ün üzerine kalaşnikof silahıyla taradı. Olayda, Mehmet Kenan Dedekurt ile cezaevinde bir yakınını ziyaret eden Hasan Kılıcı yaralandı. 

Olayda hayatını kaybeden mühendis Atilla Dedekurt'un Gaziantep'te sevilen ve saygı duyulan hayırsever bir işadamı olduğu öğrenildi. Atilla Dedekurt'un kız kardeşinin mahkemesi için adliyede olduğu ifade edildi. 

Olaydan sonra kaçan zanlı Adem Çetin ise kaçtığı aracı olay yerine yaklaşık 1 kilometre uzakta terk ettikten sonra başka bir araçla Emniyet Müdürlüğü'ne giderek teslim oldu. Adem Ç.'nin sorgusunun ardından Gaziantep Emniyet Müdürlüğü çıkışında, "Herkes bilsin Urfalı ölmez" diye bağırdı. Adem Ç., "Kimse kendini mafya sanmasın. Bu memlekette Urfalılar var." dedi. Adem Ç., gazetecilerin "Pişman mısınız?" şeklindeki sorusuna da, "Ben değilim. Onları öldürdüm yetti." şeklinde cevap verdi.