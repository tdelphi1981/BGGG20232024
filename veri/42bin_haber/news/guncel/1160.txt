Çorum'da silahlı kavga: 1 ölü, 1 yaralı
Çorum'da iki grup arasında çıkan silahlı kavgada 1 kişi öldü, 1 kişi yaralandı.
Kale Mahallesi'nde, Mustafa Hakan D. (34), Alparslan C. (33) ve Mehmet Y. (41) ile Mustafa Türkmen (40) ve Utku Ö. (36) arasında henüz belirlenemeyen nedenle tartışma çıktı. Kavgaya dönüşen olayda Türkmen ile Utku Ö. silahla yaralandı.

Çevredekilerin durumu bildirmesi üzerine olay yerine giden 112 Acil servis ekiplerince Hitit Üniversitesi Çorum Eğitim ve Araştırma Hastanesine kaldırılan yaralılardan Türkmen, yapılan müdahaleye rağmen kurtarılamadı.

Şüpheliler Mustafa Hakan D, Alparslan C. ve Mehmet Y. ise ekiplerin çalışması sonucu kısa sürede yakalanarak gözaltına alındı.

Olayla ilgili soruşturma sürdürülüyor.