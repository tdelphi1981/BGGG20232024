Edremitte yağmur kaza getirdi: 1 ölü
Balıkesir'in Edremit ilçesinde, bir TIR'ın yanından geçerken kaygan yolda direksiyon hakimiyetini kaybeden motosiklet sürücüsü hayatını kaybetti.
Kaza, Balıkesir'i Çanakkale ve İzmir'e bağlayan E-87 Karayolu'nun Entur Kavşağı'nda meydana geldi. İddiaya göre bir çimento fabrikasına ait TIR'ın yanından geçmeye çalışan 10 H 7192 plakalı motosiklet sürücüsü Hüseyin Kocabaş (28), yağmur sebebiyle kayganlaşan yolda dengesini kaybederek TIR'ın sol arka tekerleğine çarpıp düştü. Ağır yaralanan Kocabaş'ın, olay yerine çağrılan sağlık ekibi tarafından yapılan kontrolde hayatını kaybettiğini belirledi. Kazadan sonra jandarma ve polis ekipleri, yolda güvenlik önlemleri aldı. Havranlı olduğu söylenen Hüseyin Kocabaş'ın cenazesi, savcının incelemesinin ardından hastane morguna götürüldü. Kazayla ilgili soruşturma başlatıldı.