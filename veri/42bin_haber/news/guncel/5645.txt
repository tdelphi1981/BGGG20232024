Çocuklarına 'Messi' adını verdiler
Gölbaşı ilçesinde yaşayan çift, çocuklarına 'Ali Umut Messi' adını verdi.
Rafet-Nurgül Çeçen çiftinin önceki gün erkek bebekleri dünyaya geldi. Çift, bebeklerine, İspanya'nın Barcelona kulübünde forma giyen Lionel Messi'nin isminden esinlenerek 'Ali Umut Messi' adını verdi.

Futbolu çok sevdiğini ve Messi hayranı olduğunu belirten baba Rafet Çeçen, 'Evlenip de oğlum olduğu zaman (tekniği, yaratıcılığı, zekiliği ve efendiliğiyle dünyaya örnek bir futbolcunun ismini vereceğim) diye söz vermiştim. Messi'yi Barcelona'ya geldiği günden beri takip ediyorum. Messi tam da benim düşündüğüm şekilde bir futbolcu olduğu için oğlumun adını Ali Umut Messi koydum' diye konuştu.

Oğluna 'Messi' adını vermesinden dolayı ailesinden ve yakın çevresinden olumlu tepki aldığını ifade eden Çeçen, oğlunun ileride futbolcu olmasını istediğini de sözlerine ekledi.

Anne Nurgül Çeçen ise eşinin çocuklarına 'Messi' ismini verme teklifini tereddüt etmeden kabul ettiğini kaydetti.