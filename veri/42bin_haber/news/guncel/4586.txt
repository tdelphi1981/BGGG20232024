Kuru sıkı tabanca ile intihar şov
İzmir'in Buca İlçesi'nde, bir elinde bira şişesi diğer elindeki tabanca ile tarihi kemere çıkan 33 yaşındaki Şevket Güven, korku dolu anlar yaşattı. İntihar edeceğini söyleyen ve elindeki kuru sıkı tabanca ile havaya ateş eden Güven, ikna edilince intihar girişiminden vazgeçti.
Buca ilçesindeki Kızılçullu Kavşağı'ndaki tarihi su kemerinin üzerinde saat 23.00 sıralarında bir kişinin olduğunu fark edenler durumu polise bildirdi. İhbar üzerine olay yerine gelen ekipler, intihar girişiminde bulunan kişinin psikolojik sorunları bulunan 33 yaşındaki Şevket Güven olduğunu belirledi. Bir elinde bira şişesi diğer elinde tabanca bulunan Güven, kimseyi yanına yaklaştırmazken, kendisini aşağı atacağını söyledi. Elinde bulunan tabanca ile zaman zaman havaya ateş eden Güven'in yanına kimse yaklaşamadı. Yaklaşık bir saatlik çaba sonunda Güven ikna edildi. Şevket Güven, Şirinyer Poılis Merkezi'ne götürülüp gözaltına alındı. Olayla ilgili soruşturma başlatıldı.