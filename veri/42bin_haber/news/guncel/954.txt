İlköğretim öğrencisinden okul müdürüne bıçak
Mersinde 11 yaşındaki ilköğretim okulu öğrencisi K.K. ile geçen yıl okuldan atılan aynı yaştaki M.F.A., kendilerini uyaran okul müdürü ile yardımcısını bacaklarından bıçakladı.Olay, İnönü İlköğretim Okulu önünde meydana geldi. Okulun 6ncı sınıf öğrencisi 11 yaşındaki K.K. ile disiplinsiz davranışları nedeniyle geçen yıl aynı okuldan atıldığı bildirilen aynı yaştaki M.F.A., sürekli okul önünde bekleyerek, diğer öğrencileri rahatsız ettikleri iddiasıyla okul müdürü Sıtkı Tırak ile yardımcısı Enver Acar tarafından uyarıldı. Bu yüzden tartışma çıkınca çocuklar üzerlerinde taşıdıkları bıçakla, müdür ve müdür yardımcısını bacaklarından bıçakladı.

Çocuklar kaçarken, hafif yaralanan Tırak ve Acar, Toros Devlet Hastanesinde ayakta tedavi gördükten sonra taburcu edildi.

Olayla ilgili soruşturma başlatıldı.