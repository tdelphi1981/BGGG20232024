Metro hattında yangın
Ümraniye’de, metro hattı çalışması yapılan alanın havalandırma aksamında yangın çıktı.
 Yangında 2 işçi dumandan etkilenerek hastaneye kaldırıldı.
 Üsküdar-Sancaktepe metro hattının, İnkılap Mahallesi İstasyonu’nun inşa çalışmaları sırasında yangın çıktı. Havalandırma aksamında çıktığı belirlenen yangında 2 işçi dumandan etkilendi. Olay yerine itfaiye ve sağlık ekipleri sevk edildi. İtfaiye ekipleri yangını kontrol altına alarak içerdeki dumanı tahliye etti. Sağlık ekipleri ise dumandan etkilenen 2 işçiyi Ümraniye Devlet Hastanesi'ne kaldırdı.
 İşçiler, çalışma sırasında havalandırma aksamında elektrik kontağından dolayı yangın çıktığını, dumanların arasında kalan 2 işçinin hastaneye kaldırıldığını anlattı. 
  