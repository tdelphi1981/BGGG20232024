Vurulan oryantal bu kez kurtulamadı
Adapazarında 30 Aralık gecesi otomobilinin içerisinde tartıştığı Aşkın Traş tarafından tabancayla alnından vurularak ağır yaralanan oryantal, bir çocuk annesi 33 yaşındaki Mualla Akça, tedavi gördüğü İstanbuldaki özel hastanede yaşamını yitirdi.
Adapazarı kent merkezinde 20 gün önce meydana gelen olayda bir gazinoda oryantallik yapan Mualla Akça, 54 D 0464 plakalı otomobilinin içerisinde alnından tabanca ile vurularak ağır yaralandı. Mualla Akça Sakarya Eğitim ve Araştırma Hastanesine kaldırıldıktan sonra, durumunun ağır olması nedeniyle İstanbula özel bir hastaneye sevk edildi. Yaşam destek ünitesine bağlanan genç kadının beyin ölümü gerçekleşti ve bu sabah saatlerinde yaşamını yitirdi.
 
1 YIL ÖNCE DE BACAKLARINDAN VURMUŞTU
 
Mualla Akçayı vurduğu iddia edilen Aşkın Traş ise olaydan 3 gün sonra kullandığı tabanca ile yakalandı ve çıkarıldığı mahkemece tutuklandı. Aşkın Traş, aynı kadını Adapazarı Çark Caddesinde bulunan kuaför salonunda 20 Ocak 2012 tarihinde pompalı tüfekle bacaklarından vurarak yaralamış, 7 ay tutuklu kaldıktan sonra tahliye edilmişti.