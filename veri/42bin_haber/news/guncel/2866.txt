Kore gazisi, Osman Baykal vefat etti
Niksar ilçesinde yaşayan 83 yaşındaki Kore gazisi Osman Baykal, son yolculuğuna uğurlandı
Niksar'daki evinde vefat eden Baykal'ın cenazesi, Keşfi Şeyh Osman Efendi Camisi'nde öğle namazına müteakiben kılınan cenaze namazının ardından ilçeye bağlı Hacılı köyünde toprağa verildi.

Cenaze namazına, Baykal'ın ailesi ve yakınları ile Niksar Belediye Başkanı Duran Yadigar, AK Parti İlçe Başkanı Abdullah Yıldız, askeri yetkililer, Türkiye Harp Malulü Gaziler, Şehit, Dul ve Yetimleri Derneği Niksar Şubesi üyesi gaziler ve vatandaşlar katıldı.

Baykal'ın kardeşi Ahmet Baykal'ın da Kıbrıs gazisi olduğu öğrenildi.