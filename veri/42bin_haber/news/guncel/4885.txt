Kandil tam destek veriyor
BDP-DTK heyetiyle görüşen Murat Karayılan başkanlığındaki KCK yönetimi, sürece tam destek verdi. -
Kuzey Iraka geçerek Kandile giden ve Abdullah Öcalanın mesajını ileten BDP-DTK heyetiyle görüşen Murat Karayılan başkanlığındaki KCK yönetimi, sürece tam destek verdi. Kandil, Abdullah Öcalanın mektubuna 10 gün içerisinde yanıt verecek. BDP-DTK heyeti, Abdullah Öcalanın mesajını iletmek için çarşamba gecesi Süleymaniyeye gitti. Ancak heyetin buradaki kalma süresi, savaş uçaklarının Kandili bombalaması nedeniyle  uzadı. Bunun üzerine  heyet, Kandile güvenli olarak gidebilmek için Ankara ile temasa geçip bombardımanın durmasını istedi. Heyet, hava operasyonunun sürece zarar verdiğini, Öcalanın Kandile yazdığı mektubu iletebilmeleri için uygun koşullar gerektiğini bildirdi. 
KANDİL DAĞINDA 7 SAAT GÖRÜŞTÜLER 
Bu temasların ardından Kandil bombardımanı durduruldu ve BDP-DTK heyeti önceki akşam saatlerinde Süleymaniyeden Kandile gitti. Görüşmenin gizli tutulması için tüm tedbirler alındı hatta milletvekilleri telefonlarını bile kapattı. Kandil Dağındaki görüşmeye KCKnın başkanı olarak Murat Karayılan ile bazı örgüt yöneticileri ve Süleymaniyeden giden BDP-DTK heyeti katıldı. Yaklaşık 7 saat süren görüşmede,  Öcalan ile geçen hafta görüşen Altan Tan ve Sırrı Sürreyya Önder ile daha önce gidip görüşen Ahmet Türk detaylı açıklamalar yaptı.  
KARAYILAN: ÖCALANIN ARKASINDAYIZ 
Görüşmenin sonunda Murat Karayılanın da Abdullah Öcalanla İmralıda başlatılan sürecin arkasında olduklarını ve Öcalanın yol haritasını desteklediklerini, bu konuyla ilgili örgüt olarak çözüm istediklerini söylediği ileri sürüldü. BDP-DTK heyeti de sürecin arkasında durduklarını, aynı desteği KCKdan beklediklerini aktardı. Murat Karayılan, İmralıda başlatılan sürecin çok önemli ve olumlu olduğunu, Kürt sorununun çözümü için bu tarihi fırsatın kaçırılmaması gerektiğini, çözüm konusunda tüm irade ve güçleriyle Öcalanın arkasında olduklarını söyledi.  
PKK 9 kamu görevlisini bırakacak 
Kuzey Iraktaki Süleymaniye temaslarının ardından Erbile geçen BDP ve DTK heyeti basın toplantısı düzenledi. BDP Eşbaşkanı Gültan Kışanak, Kandile gittiklerini anlattı, şöyle dedi: Murat Karayılan başkanlığında bir heyetle görüştük. Bize cevaplarını 1 hafta 10 gün içinde iletecekler. Kaçırılan 9 kamu görevlisi konusunda onları ailelerine kavuşturacak bir çalışma başlatacaklarını söylediler. Bu çalışmanın da 10 gün içinde bitmesi bekleniyor. BDP olarak da bu kişilerin ailelerine kavuşması için çalışmamızı sürdüreceğiz. İmralıda başlatılan görüşmeler her gün bir adım ileri gidiyor. Barışı sağlamak ve akan kanı durdurmak için ilk günden beri çabamız sürüyor. Yoğun hava operasyonu nedeniyle bir gün gecikmeli olarak Kandile gittik. 
TÜRK: KARŞI ADIM GEREKİR 
Toplantıda Kürtçe konuşan Mardin Bağımsız Milletvekili Ahmet Türk de şunları söyledi: Çözüm sürecinde atılan adımlara karşılık, karşı adımlar atılması gerekir. Adımlar atılırsa barışın gelmesi çabuk olur. Bu süreç konusunda Sayın Öcalana teşekkür ediyoruz. Bütün Türk ve Kürt siyasi partilerin barış için çalışma yapmaları ve rollerini oynamalıdırlar.