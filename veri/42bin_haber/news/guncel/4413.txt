Görenleri hayrete düşürdü!
Türkiye'de trafik kazalarının önüne bir türlü geçilemezken; sürücülerin vurdum duymazlığı ise buna zemin hazırlıyor. Bunun son örneği ise Başkent Ankara'da yaşandı. Otomobilini kullanan sürücünün, kucağına aldığı 1 yaşındaki bebeğe direksiyonu tutturması görenleri hayrete düşürdü. Aracın yolcu koltuğunda da başka bir küçük çocuğun oturması dikkat çekiyor.
Ankara Etlik Caddesi üzerinde seyir halindeki bir otomobil, yanından geçen başka bir araçtaki vatandaşın dikkatini çekti. Aracı kullanan sürücünün kucağında oturan ve direksiyonu tutan 1 yaşlarındaki bebeği gören vatandaş, hemen cep telefonuyla olayı görüntüledi. Kısa süren çekim sırasında, aracın ön yolcu koltuğunda daha büyük yaştaki, fakat yasal sınırın altındaki başka bir çocukta görüntüye takıldı. Aracının görüntülendiğini farkeden sürücü, yavaşlayıp başka bir yola saptı.