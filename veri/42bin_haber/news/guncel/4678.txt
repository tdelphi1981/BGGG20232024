Ev ve arabalarının üzerine dev kayalar düştü
Şanlıurfa'nın Birecik ilçesi Sancak Mahallesi'nde ikamet etmekte olan Akdoğan ailesinin evi ve arabalarının üzerine dev kaya parçaları düştü.
Akdoğan ailesi, gece saat 02.00 sularında evlerinde uyurken büyük bir gürültüyle uyandı. Akdoğan ailesi araba ve evlerinin bir kısmının üzerinde dev kaya parçalarını gördü. 

Evlerinde 4 kişi kaldığı öğrenilen aileden Salih Akdoğan, "Kaya parçaları evimizin üzerine düşmüş olsaydı. Şu an hayatta olmayabilirdik." şeklinde konuştu. Akdoğan "Evimizde ve aramızda büyük maddi zararlar oluştu. Yetkililerden yardımcı olmalarını talep ediyorum. Bu kaya parçalarının daha büyük zarar vermemesi için yetkililerden gerekli tedbirler alınmalı." dedi. 

Aileyi tanıyan camii imamı Mehmet Ali Güç ise "Sabah namazından sonra gelip baktığımızda arabanın üzerinde dev kaya parçalarını gördük. Evde kalanların verilmiş sadakaları varmış. Rabbim korumuş." diye konuştu.