Arakanı gündemden düşürmemeliyiz
Diyanet İşleri Başkanı Prof. Dr. Mehmet Görmez, Türkiyeye ziyarete gelen Arakanlı Müslümanları makamında kabul etti. Diyanet İşleri Başkanı Prof. Dr. Mehmet Görmez, Türkiyeye gelerek çeşitli temaslarda bulunan Arakan Dayanışma Derneği Başkanı Muhammed Eyüp ile görüştü. Diyanet İşleri Başkanı Görmez, dünyada gündemin sürekli değiştiğini ancak Arakanlı Müslümanların uzun süredir yaşadığı sorunların devam ettiğini dile getirerek Arakanı gündemden düşürmemeliyiz dedi.
Diyanet İşleri Başkanı Görmez, Türkiyede resmî kurumların ve sivil toplum kuruluşlarının Arakanla ilgili yardım çalışmalarının devam ettiğini belirterek Önemli olan Müslümanların üzerindeki baskıyı kaldırmak ve insanî yardımları o bölgeye ulaştırmaktır ifadelerini kullandı. Arakanda yaşanan dramın ilk gününden itibaren üzüntü içerisinde olayı takip ettiklerini dile getiren Başkan Görmez, insanî yardımın ulaştırılması için çeşitli zorluklar bulunduğuna vurgu yaparak Kardeşler arasındaki en zor şey, bir kardeş topluluğa yardım ulaştırmak istememize rağmen, yeterli yardımı ulaştıramamaktır diye konuştu.
Diyanet İşleri Başkanı Görmez ayrıca, Arakandaki Müslümanları ziyaret etmek amacıyla iki kez girişimde bulunduklarını, ancak ziyaretin gerçekleştirilemediğini söyledi. 

Şiddetin boyutlarını tahmin bile edemiyoruz
Arakanda bulunan 17 bölgeden 12sinde Müslümanların acımasızca öldürüldüğünü dile getiren Muhammed Eyüp, Arakanlı insani yardımların kendilerine ulaşması konusunda sorunlar yaşandığını söyledi. Eyüp, yardımların ancak şuana kadar sadece 3 bölgeye ulaştırılabildiğini ifade etti. Katliamların yaşandığı bölgelere basın mensuplarının girişine müsaade edilmediğine dikkat çeken Eyüp, Bu nedenle şiddetin boyutlarını tahmin bile edemiyoruz diye konuştu. 
Arakanda durum çok vahim

Müslümanların dini ve sosyal bakımdan kısıtlamalarla karşı karşıya olduğunu kaydeden Eyüp, bölgede yaşanan olaylar hakkında şunları söyledi;
Bulunduğumuz bölgede 5 kişilik bir cemaatle namaz kılınması örgüt suçu kapsamında değerlendiriliyor. Kapatılan medreseler tekrar açılmadığı için çocuklarımız eğitim alamıyor. Gece baskınları düzenlenerek erkekler öldürülüyor. Bu nedenle genç erkeklerin çoğu korkarak kaçmak zorunda kalıyor. İmamların sabırla ilgili vaaz etmeleri yasaklandı. İmamların yerel dini kıyafetleri var. Bu kıyafetleri giydiklerinde Budist çeteler tarafından zarar görüyorlar. 7 ayda 18 bin ev yakıldı. Durum gerçekten çok vahim