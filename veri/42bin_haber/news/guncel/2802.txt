Emniyet müdürü intihar etti
İZMİR Emniyet Müdürlüğü Araştırma Planlama Koordinasyonda görevli Emniyet Müdürü Murat Öğütverici bu sabah Karşıyaka'daki evinde intihar etti.
Olay, bugün saat 07.00 sıralarında 7541 sokak 2 numarada meydana geldi. Birinci sınıf emniyet müdürü olduktan sonra Araştırma Planlama Koordinasyonda görevli olarak İzmir'e atanan 55 yaşındaki Emniyet Müdürü Murat Öğütverici, eşi Hatice Öğütverici'nin anlattığına göre sabah namazına kalktı. Namazını kılan Öğütverici, daha sonra çenesinin altına yastık koyduktan sonra da beylik tabancasıyla ateş edip canına kıydı.

'İNTİHARIMDAN KİMSE SORUMLU DEĞİL'

Silah sesini duyup kalkan Hatice Öğütverici ve oğlu S.'nin haber vermesi üzerine gelen meslektaşları Emniyet Müdürü Murat Öğütverici'nin cesediyle karşılaştı. Murat Öğütverici'nin, intiharından kimsenin sorumlu olmadığını yazdığı intihar notu bıraktığı öğrenildi. Öğütverici'nin ergenlik bunalımı nedeniyle tedavi gören oğluna son zamanlarda çok üzüldüğü öne sürüldü.

Emniyet Müdürü Öğütverici'nin cesedi, nöbetçi savcının incelemesinin ardından otopsi için Adli Tıp Kurumu'na gönderildi. Öğütverici'nin cenazesinin, memleketi Çorum'a gönderileceği açıklandı. 

Polisin olayla ilgili soruşturmasının devam ettiğini bildirdi.