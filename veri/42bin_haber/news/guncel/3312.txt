Kalp krizi tröktör tepesinde yakaladı
Manisa'nın Ahmetli İlçesi'nde traktörü ile tarlasına gitmek için yola çıkan 57 yaşındaki Osman Karadeniz, kalp krizi geçirerek öldü.
Ahmetli İlçesi'nde çiftçi Osman Karadeniz tamir edilmesi için sanayi sitesine bıraktığı traktörünü aldıktan sonra saat 09.30'da tarlasına gitmek üzere yola çıktı. Ankara-İzmir E-96 karayolu üzerindeki bir akaryakıt istasyonu önünde kalp krizi geçiren Karadeniz, traktörün üzerinden düştü. Traktör, 10 metre daha giderek reklam panolarına çarparak durdu. Akaryakıt istasyonu çalışanlarının haber vermesi üzerine gelen Ahmetli 112 Acil ekibi geldi. Karadeniz, Turgutlu Devlet Hastanesi'ne sevk edilirken bütün müdahalelere rağmen kurtarılamadı. Karadeniz'in şeker hastası olduğu ve geçen hafta da kalp krizi geçirdiği belirtildi.