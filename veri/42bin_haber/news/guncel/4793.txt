Uşak'ta trafik kazası: 1 ölü
Uşak'ta meydana gelen trafik kazasında 7 yaşındaki ilköğretim okulu öğrencisi yaşamını yitirdi.
Alınan bilgiye göre Sivaslı ilçesi Akıncılar mahallesinde A.T.'nin (63) kullandığı 64 KE 850 plakalı otomobil, Atatürk İlkokulu birinci sınıf öğrencisi Esma Nur Uygun'a (7) çarptı.

Ağır yaralanan öğrenci önce Sivaslı Devlet Hastanesi'ne oradan da Uşak Devlet Hastanesi'ne gönderildi. Uygun, müdahaleye rağmen yaşamını yitirdi.

Otomobil sürücüsü A.T. göz altına alındı.