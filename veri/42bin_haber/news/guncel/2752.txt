6 aylık evli kuaför intihar etti
BURSA'nın merkez Osmangazi İlçesi'nde 24 yaşındaki kuaför İsmail Salçık, evinde kendisini iple tavana asarak canına kıydı. Salçık'ın, "Seni üzdüm. Senden özür diliyorum" notunu bıraktığı 6 aylık eşi Yasemin Salçık hastaneye kaldırıldı.
Merkez Osmangazi İlçesi Soğanlı Mahallesi'nde kuaför İsmail Salçık, 6 ay önce hayatını tekstil işçisi Yasemin Salçık'la birleştirdi. Sabah saatlerinde Yasemin Salçık işe gidince evde yalnız kalan İsmail Salçık, tavanda bulunan çengele iple kendini astı. İsmail Salçık'ın işyerini açmaması ve telefona da yanıt vermemesi üzerine durumdan şüphelenen komşu esnaf, eşine haber verdi. Bunun üzerine eve gelen Yasemin Salçık, eşinin tavana asılı cesedi ile karşılaştı.

Baygınlık geçiren Yasemin Salçık hastaneye kaldırılırken, polisin evde yaptığı aramada, "Yasemin seni üzdüm. Senden özür diliyorum" yazılı intihar notu bulundu.

Olayla ilgili soruşturma sürdürülüyor.