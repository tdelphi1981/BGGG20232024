Kılıçdaroğlu, bayram dolayısıyla kutlama mesajı yayımladı
CHP Genel Başkanı Kemal Kılıçdaroğlu, Kurban Bayramı'nın, ayrıştırılmak istenen toplumun birliğinin, bütünlüğünün sağlanmasına, kardeşliğin pekiştirilmesine ve savaş çığlıklarının atıldığı günümüzde barışa vesile olmasını diledi.
 Kılıçdaroğlu, Kurban Bayramı dolayısıyla kutlama mesajı yayımladı.
 Kılıçdaroğlu, bayramların birlik, dirlik, kardeşlik, sevgi, saygı, dayanışma, yardımlaşma, paylaşma, kucaklaşma ve barış anlamına geldiğini belirttiği mesajında, şu ifadelere yer verdi:
 ''İçtenlikle kutlayacağımız Kurban Bayramı'nın, ayrıştırılmak istenen toplumumuzun birliğinin, bütünlüğünün sağlanmasına, kardeşliğimizin pekiştirilmesine ve savaş çığlıklarının atıldığı günümüzde barışa vesile olmasını diliyor, bütün vatandaşlarımızla İslam aleminin Kurban Bayramı'nı esenlik, huzur ve mutluluk dileklerimle kutluyor, sevgiler, saygılar sunuyorum.''