Manisa'da feci kaza: 2 ölü
Manisa'nın Kula ilçesinde bir TIR, otomobile arkadan çarptı. Kazada bir kadın ve 1 yaşındaki oğlu hayatını kaybetti, bir kişi de yaralandı.
İzmir-Ankara karayolu Kula Peri Bacaları Kavşağı'nda, Uşak istikametine giden Kamil Tosun'un kullandığı 43 KY 541 plakalı otomobil bariyerlere çarparak durdu. Onun arkasında seyreden Abdullah Yılmaz'ın (57) kullandığı 06 TK 244 plakalı TIR da yağışlı yolda duramayarak otomobile çarptı. Kazada otomobilde bulunan 1 yaşındaki Yiğit Aktaş ve annesi Suna Aktaş hayatını kaybetti. Yaralanan sürücü Tosun, Kula Devlet Hastanesi'ne kaldırıldı. Tosun'un sağlık durumunun iyi olduğu öğrenildi. TIR şoförü Yılmaz ise gözaltına alındı.