Bu Habura benzemiyor
BDP Genel Başkanı Selahattin Demirtaş, bugünkü cenaze töreni öncesi yaptığı açıklamada, Provokasyon tartışması yapmak, provokasyona zemin hazırlamaktır dedi.
Cenaze töreni hazırlıklarını BDP Kadın Meclisinin yürüttüğünü belirten Demirtaş, Haburu provokasyon olarak değerlendirmediklerini ifade etti ve şunları söyledi: Haburda insanlar silahlarını bırakıp canlı canlı gelmişti. İnsanlar buna sevinmişti. Bu Habura benzemiyor. Diyarbakır siyasi bir merkezdir. Bu bir cenaze törenidir. Cenaze törenini güçlü sahiplenmek, barışı sahiplenmektir. Umudun gerçeğe dönüşmesi için çaba sarf ediyoruz. Hükümet provokasyon olasılığını söylüyorsa, bunu engellesin. Başkan yardımcısı Gültan Kışanak da cinayetleri, Hrant Dink cinayetine benzetti.