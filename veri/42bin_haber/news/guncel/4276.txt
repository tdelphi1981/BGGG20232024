Elektroşokla fuhuş yaptıran çete çökertildi
Şanlıurfa'da elektroşok cihazı kullanılarak bayanları fuhuşa zorlayan çete çökertildi.
Çete üyeleri mağarada yakalandı. 5 kişilik çete emniyetteki ifadelerinin ardından sağlık kontrolünden geçirilerek adliyeye çıkarıldı.

 Şanlıurfa Emniyet Müdürlüğü Asayiş Şube'ye bağlı Ahlak Şube ekipleri, otobanda fuhuş yapan kadınları 6 ay boyunca teknik ve fiziki takibe aldı. Takip sonucunda fuhuş yapan kadınları çalıştıran çete üyelerine ulaşıldı. Zorla alıkoydukları kadınlara elektroşok uygulayarak fuhuşa sürükleyen çete eş zamanlı yapılan operasyon ile çökertildi. Operasyonda çetenin elebaşı A.Ç ve beraber çalıştığı Ö.G, S.K, Ş.E., ve C.A gözaltına alındı. Emniyet müdürlüğünden alınan bilgiye göre, C.E. para toplarken Ş.G.'nin ise silah ile beklemede kaldığı öğrenildi. 

 Çete üyelerinin, adam yaralama, kişiyi hürriyetinden yoksun bırakma, tehdit, hırsızlık, fuhuş, silahlı suç örgütü, yağma gibi birçok suçtan sabıkları bulunduğu öğrenildi. Fuhuşta kullanılan bayanların adana ve Gaziantep'ten getirildikleri kaydedildi.

 Operasyon sonrasında 6 kadın kurtarılırken, çete üyeleri Şanlıurfa Eğitim ve Araştırma Hastanesi'ne getirildikleri sırada basın mensuplarına hakaret etti. Çete üyeleri burada sağlık kontrolleri yapıldıktan sonra adliyeye sevk edildi.