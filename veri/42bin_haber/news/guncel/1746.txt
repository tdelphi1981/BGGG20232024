Sağduyulu olalım
Paris'te öldürülen 3 PKKlı kadının bugün Diyarbakırda yapılacak cenaze töreni konusunda AK Parti ile BDP yönetimi arasında 2 günden beri diplomasi trafiği yaşanıyor.
Taraflar, sorunsuz cenaze töreni için 2 günde 5 kez görüştüler. Önceki gün başlayan temaslar, Ak Parti Grup Başkanvekili Mahir Ünal aracılığıyla sürdürüldü. Ünal, önce BDP grup başkanvekilleriyle bir araya gelerek, Başbakan Tayyip Erdoğanın hassasiyeti ve İçişleri Bakanlığının aldığı önlemler konusunda bilgi verdi. Ünal, BDPlilerle görüşmesini daha sonra Başbakan Erdoğana iletti. Gruplar arasındaki temas dün de sürdü. Ünal, Ahmet Türk, Pervin Buldan ve Sırrı Sakık ile görüşerek, cenazelerin provoke edilmemesi için hükümetin önlem aldığını söyledi ve BDPye de önemli görevler düştüğünü anımsattı. Ünal, cenazelerde Pariste olduğu gibi PKK bayraklarının asılması, PKK yanlısı slogan atılması ve afişler kullanılmasının önlenmesini istedi. Barış sürecinde Türkiyeyi kucaklayacak mesajlar verilmesi gerektiğini ifade eden Ünal, şunları söyledi: Cenaze törenlerinde sabotaja ve provokasyonlara meydan verilmemesi için herkesin üzerine düşeni yapması gerekir. Bu girişimlere karşı kendinizi ortaya koyun. Zaten, bu 3 kadının öldürülmesinin asıl amacı da Türkiyede provokasyonların olmasıdır. O nedenle çok hassas ve özenli olunmalı.     