Sneijder Tottenham'a gidiyor
Fenerbahçe ve Galatasaray'ın transfer listesinde bulunduğu iddia edilen İnter Kulübü'nün Hollandalı futbolcusu Sneijder, İngiltere Premier Lig ekiplerinden Tottenham Hotspur'a transfer oluyor. 
Inter ile bağlarını koparan yıldız futbolcu Tottenham ile 2015 yılına kadar iki yıllık anlaşma sağladı.
İsviçre Blick Gazetesi'nin haberine göre Tottenham ile iki yıllık anlaşma sağlayan orta sahanın ileriye dönük oyuncusu 15 milyon Euro karşılığında transfer oluyor.

Bu transfere en çok sevinenin Sneijder'in eşi Yolanthe Cabau'nun olduğu öğrenilirken, kendisinin Türkiye'ye gelmek istememesi yüzünden Fenerbahçe ve Galatasaray'ın transfer tekliflerine sıcak bakmadığı belirtildi. Sneijder'in Türkiye'ye transferinin gerçekleşmediği de gazetenin haberinde yer aldı.