İstanbullulara kötü haber
İstanbul’da geçen yılın aynı döneminde yüzde 60.51 olan barajların doluluk oranı, dün itibariyle yüzde 49.46’ya geriledi.
 İSKİ verilerinden derlenen bilgiye göre, İstanbul’a su sağlayan 10 barajın doluluk oranları, sonbahar aylarının beklenen yağışların görülmemesi nedeniyle düştü. Barajların doluluk oranı, geçen yılın aynı dönemine oranla yüzde 11.05  azalarak, yüzde 49.46’ya indi.Barajlarda en düşük doluluk oranı yüzde 19,32 ile Alibey’de ölçülürken, en yüksek doluluk oranı ise yüzde 88,12 ile Istrancalar’da kaydedildi. Avrupa yakasındaki barajların doluluk oranı yüzde 47’ye (242 milyon 711 bin metreküp), Anadolu yakasında ise yüzde 53’e (186 milyon 975 bin metreküp) düştü. Barajlardaki doluluk oranı 23 Ekim itibariyle 46,36’ya kadar düşerken, son günlerde görülen yağışlar su oranını yüzde 3 artırdı.
 
 AA