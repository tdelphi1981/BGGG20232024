Minibüs şoförü aracını yakmak istedi
Konya'da şehir içinde toplu taşımacılık yapan minibüs şoförleri, trafik polislerinin ayakta taşıdıkları yolcudan dolayı sürekli para cezası ile ehliyetlerinden ceza puanı düştüklerini ileri sürüp tepki gösterdi.
Konya'da şehir içinde toplu taşımacılık yapan minibüs şoförleri, trafik polislerinin ayakta taşıdıkları yolcudan dolayı sürekli para cezası ile ehliyetlerinden ceza puanı düştüklerini ileri sürüp tepki gösterdi. Bir minibüse ceza kesilmesi sırasında duruma tepki gösteren şoförün de, içinde benzin olduğu öne sürülen pet şişeyle aracını yakmak istemesi sırasında çekilen cep telefonu görüntüleri de basına dağıtıldı.

Koltukta oturan yolcular dışında ayakta bulunan yolcular nedeniyle trafik polislerinin sık sık ceza işlemi uyguladığını öne süren ve ayakta yolcu taşımalarına izin verilmesini isteyen minibüs şoförleri, Eski Garaj Mevkii'ndeki minibüs durağında basın toplantısı düzenleyip duruma tepki gösterdi. Minibüsçüler adında koşuna şoför Ayhan Taşdiken, "Araçlarımız sefer başı 44 lira mazot yakmaktadır. Bize öngörülen yolcu sayısı ise 14 kişi. Bu yolculardan toplamda 21 lira para alıyoruz. Aldığımız 14 yolcu bizim yakıt masrafımızı dahi karşılamıyor. Biz fazla yolcuyu zorunlu kaldığımız için alıyoruz" dedi.

Fazla yolcu taşındığı için alınan 62 lira para cezasının yanı sıra sürücünün ehliyetinden 10 puan düştüğünü ve bu nedenle çalışacak şoför bulunamadığını ifade eden Taşdiken, "Bu nedenle de, bulduğumuz acemi şoförlerle can taşıtmak zorunda kalıyoruz. Şu andaki şoförlerimiz tecrübesiz ve acemidir" diye konuştu.

Taşdiken, ayakta yolcu taşımalarına izin verilmesini ve puan indiriminin azaltılmasını istedi.

Minibüs sahibi Mehmet Kayışçı da, aldığı ceza puanları nedeniyle ehliyetinde10 puan kaldığını ve çalıştıracak şoför bulamadığını öne sürdü. Polis tarafından ceza işlemi uygulandığı sırada öfkesine hakim olamayıp minibüsünü yakmaya çalıştığını belirten Kayışçı, "Bizim ekmeğimiz ehliyet. Ticari ehliyetlerin puanının yükseltilmesini istiyoruz. Bu düzenleme yapılabilir. 10 puan yerine 1 puan düşürebilir. Ayrıca Türkiye'de ilk kez Konya'da güzergah belgesi diye yeni bir uygulama başlatıldı. Cenazemiz veya işimiz olduğu zaman aracı başka bir şoföre veriyoruz. Yakalandığı zaman da bu belge olmadığı için hem ceza kesiyorlar, hem de ehliyetten 20 puan düşürüyorlar. Bu uygulama sadece Konya'da var ve bunu kabul etmek mümkün değil" dedi.

14 yolcu taşımanın 1980 yılında çıkan kanunla uygulamaya konulduğuna belirten Kayışçı, "Şimdi 2013 yılındayız. Türkiye'nin nüfusu 75 milyona çıktı. Tramvay ve belediye otobüslerinde nasıl ayakta yolcu taşınabiliyorsa bizim de hakkımız arttırılsın. Ayakta yolcu taşıyabilelim" dedi.

Kayışçı'nın polisin ceza işlemi uyguladığı sırada içinde benzin olduğu öne sürülen pet şişiyle minibüsün üzerine çıkıp, aracı yakmaya çalışmak istediği sırada cep telefonu kamerasıyla çekilen görüntüler de basına dağıtıldı.