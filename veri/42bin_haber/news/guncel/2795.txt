Ankara'da Amerika Büyükelçiliği önünde patlama
Ankara'da Paris Caddesi'nde bulunan Amerika Büyükelçiliği önünde patlama oldu. Bölgeye çok sayıda itfaiye ve ambulans sevk edildi. İlk gelen bilgilere göre bir canlı bomba güvenlik kulübesi önünde kendini havaya uçurdu. Çok sayıda kişinin yaralandığı patlamada 3 kişinin öldüğü ve ölenlerden birinin canlı bomba olduğu iddia ediliyor.
ABD Büyükelçiliği'nde gerçekleşen patlamanın nöbetçi kulübesinde olduğu ve kulübenin patlama sebebiyle yıkıldığı bildiriliyor. 

Görgü tanıkları patlama nedeniyle çok sayıda kişinin yaralandığını ve bazılarının durumunun ağır olduğunu söyledi. Polis olay yerine yaklaşılmaması ve özel araçların park yerinden çekilmesi yönünde uyarı yapıyor.
 
CANLI BOMBA İDDİASI
 
İlk gelen bilgilere göre vize işlemlerinin yapıldığı nizamiye kapısının önündeki patlamaya canlı bomba neden oldu. Patlamada 3 kişinin öldüğü ve ölenlerden 2'sinin güvenlik görevlisi olduğu, birinin de canlı bomba olduğu iddia ediliyor.