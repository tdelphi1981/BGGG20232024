Baldıran otu can aldı
Amasya'da yedikleri baldıran otundan zehirlendikleri öne sürülen 5 çocuktan 1'i hayatını kaybetti.
Merkeze bağlı Albayrak köyünde, geçtiğimiz pazar günü evlerinin önünde buldukları baldıran otunu yedikten bir süre sonra rahatsızlandıkları belirtilen Vural Şimşek, Emce Can (4) ve Sedef Bakır (8) ile Zeynep (4) ve Savaş Şengül (7) Turhal Devlet Hastanesi'ne kaldırıldı.

Çocuklardan Emre Can Bakır, yapılan tüm müdahalelere rağmen kurtarılamadı. Durumu ağır olan Zeynep Şengül, Samsun 19 Mayıs Üniversitesi Tıp Fakültesi Hastanesi'ne sevk edildi.

Tedavisi tamamlanan diğer çocukların durumunun iyi olduğu öğrenildi.

Köy sakinlerinden Nürüvet Karaca, AA muhabirine yaptığı açıklamada, 'Pazar günü köyümüzde 5 çocuk baldıran otu yemişler. Çocuklar belli bir süre sonra rahatsızlandı. 5 çocuğu Turhal Devlet Hastanesi'ne kaldırdık. Zeynep'i Samsun'a sevk ettiler. Emre Can hayatını kaybetti. Bugün toprağa verdik. Diğer 3 çocuk da tedavilerinin ardından köyümüze geldiler' diye konuştu.