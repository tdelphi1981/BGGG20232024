Başbakan geçtikten hemen sonra oldu
Gaziantep'te Başbakan Recep Tayyyip Erdoğanın konvoyunun geçişinin ardından trafiğe çıkan 8 aylık hamile sürücü Emel Suna, kullandığı otomobilin direksiyon kontrolünü kaybedince kaldırıma çıkıp devrildi. Sürücü Suna hastaneye kaldırılarak tedaviye alındı.Kaza saat 18.00 sıralarında kent merkezindeki Rasaf Yolunda meydana geldi. Gaziantep Üniversitesindeki etkinlikten ayrılan Başbakan Erdoğanın konvoyu geçtikten kısa süre sonra 28 yaşındaki 8 aylık hamile Emel Suna, 27 E 1224 plakalı otomobili ile trafiğe çıktı. Sunanın kullandığı otomobil, dikkatsizlik sonucu kaldırıma çıkarak devrildi. Otomobilde sıkışan ve güzergahta görevli polislerce güçlükle çıkarılan Suna, karnını tutarak "Bebeğim" diye ağladı. Ölümden dönen anne adayı Emel Suna, özel bir hastaneye kaldırılarak tedavi altına alındı. 

KAZADAN İLK GÖRÜNTÜLER / FOTOGALERİ