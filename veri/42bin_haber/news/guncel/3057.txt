Doğum sırasında bebeğin kafasının koptuğu iddiası
HAKKARİ Devlet Hastanesi Doğum Servisi'nde, Ayşe Erdin'in bebeğinin doğum sırasında doktor hatası yüzünde öldüğünü ileri süren aile, suç duyurusunda bulundu.
Murat Erdin, sezaryenle doğumunun sırasında doktorların hatası yüzünden bebeğin kafasının koptuğunu iddia etti. Hakkari Kamu Hastaneler Birliği Genel Sekreteri Dr. Vakkas Özmercan, konunun tüm detaylarıyla incelenmesinin ardından açıklama yapacaklarını söyledi. 


Hakkari'de dün doğum sancısı başlayan 3 çocuk annesi 34 yaşındaki Ayşe Erdin, yakınları tarafından Hakkari Devlet Hastanesine götürüldü. Burada muayenesi yapılıp, kan tahlilleri alınan Erdin'in sağlık durumunun iyi olduğu ve doğumuna zaman kaldığı belirtilerek evine gönderildi. Sabah saat 04.00 sıralarında tekrar doğum sancılarını başlaması üzerine Erdin, eşiı Murat Erdin ve yakınları tarafından Hakkari Devlet Hastanesi Doğum servisine getirildi ve iddiaya göre doktorlar tarafından sezaryene alındı. Ancak bebek ölü dünyaya geldi.


Erdin Ailesi'nin fertleri, bebeğin kafasının ameliyat sırasında koparıldığını ve bebeğin bu nedenle öldüğünü iddia etti. Baba Murat Erdin, doktorlar tarafından bebeğin kafasının doktorlar tarafından tekrar vücuduna dikildiğini ve morga alındığını öne sürerek, "Sezaryen yapılmamasını istememiştik. Doğum sırasında doktorlarda bir panik yaşandı. Doktor beni çağırıp bebeğin kafasının doğum esnasında koptuğunu, eşimin de riske girdiğini söyledi. Bebeğin kalan kısmını çıkarttılar. Artık bu kez benim eşimin kanaması oldu. Bebeğin kafasını dikmişlerdi. Savcılığa suç duyurusunda bulundum. Bundan 5 yıl önce benim diğer çocuğum dünyaya gelirken kolu kopuk olarak dünyaya gelmişti. O zaman şikayetçi olmamıştım. Bu kez de kafası kopuk bir bebek dünyaya geldi. Bu bir cinayettir" dedi.


Hakkari Kamu Hastaneler Birliği Genel Sekreteri Doktor Vakkas Özmercan, konunun araştırıldığını, gerekli olan açıklamayı daha sonra yapacaklarını söyledi.