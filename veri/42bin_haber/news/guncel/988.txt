Yeni neslin kelime hazinesi zayıf
CUMHURBAŞKANI Abdullah Gül kelime hazinesi çok zayıf olan bir nesil ortaya çıktığından yakınarak, 'İletişim teknolojisi de buna sürüklüyor. Kimse artık mektup yazmıyor” siteminde bulundu.
 GÜL, aynı zamanda AK Parti Genel Başkan Yardımcısı olan Ekrem Erdem başkanlığındaki Türkiye Dil ve Edebiyat Derneği (TDED) heyetini kabul etti. Erdem, Gül'e, yeni çıkan 'Bizimki Türkçe Sevdası' adlı kitabı ve derneğin kurumsal yayını 'Dil ve Edebiyat' dergisini takdim etti.  Bu ziyareti 'Son dönemlerde en çok memnun olduğum ziyaretlerden biri' diye değerlendiren Gül, derneğin dil ve edebiyat çalışmalarını övdü.
 'Anayasa'nIn kanunların dilinden çok çekiyoruz' diyen Gül, kendisine sunulan iyi niyet mektuplarına değindi. Gül, 'İyi niyet mektuplarının çok hoş bir dili vardır. Yüzyıllardır kullanılan dili devam ettirirler. Dil ve edebiyat yönünden, sunumu çok yüksek seviyeli bir dildir. Bizimkilerin mektuplarını gözden geçirince, hiçbir ruhu olmadığını gördüm. Hemen düzeltin talimatı verdim. Şimdi düzeltiyorlar' dedi. CİHAN