Üzerine şoför kabini düşen tamirci öldü
ARTVİN'in Hopa İlçesi'nde arıza yapan TIR'ı onarmaya çalışan oto tamircisi 53 yaşındaki Namık Makar'ın üzerine şoför kabininin düşmesi sonucu ağır yaralandı ve kaldırıldığı hastanede öldü.
Olay, dün akşam saatlerinde meydana geldi. Artvin yolu üzerinde bulunan Oto Sanayi Sitesi'nde çalışan Namık Makar, arızalanan TIR'ı onarmak için motor üzeinde bulunan şoför kabinini kaldırarak çalışmaya başladı. Ancak çelik kabin, mandalından kurtuldu ve motor üzerinde çalışan Makar'ın üzerine düştü. Ağır yaralanan Makar, Hopa Devlet Hastanesi'ndeki ilk müdahalenin ardından Rize Eğitim ve Araştırma Hastanesi'ne gönderildi. Ancak yolda durumu kötüleşen ve Fındıklı Devlet Hastanesi'ne götürülen Namık Makar, tüm müdahalelere rağmen kurtarılamadı. Olayla ilgili soruşturma sürüyor.