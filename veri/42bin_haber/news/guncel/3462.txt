Son anda ipten aldılar
İntihara kalkışan işçiyi, itfaiyeciler ipten aldı!
Tekirdağ'da bunalıma girerek intihara kalkışan inşaat işçisini itfaiye personeli kurtardı. Ağaca bağladığı halatla kendini asan işçi, itfaiyecilerin dikkati sayesinde ölümden döndü.

Tekirdağ'ın Malkara ilçesinde bu sabah saatlerinde yaşanan intihar girişimi, itfaiye personelinin dikkati sayesinde önlendi.
 
İlçede yaşayan 51 yaşındaki Mustafa Ü, Gerçem çeşme mevkiindeki tarlada bulunan bir ağaca kendini asarak ölmek istedi.
 
O esnada olay yerinden geçen itfaiyeciler, ağaçta bir kişinin sallandığını gördü. 

 Kısa sürede Mustafa Ü.'nün yanına gelen ekipler, ipi keserek inşaat işçisini kurtardı.

 Olay yerine çağırılan sağlık ekipleri, ilk müdehalenin ardından Mustafa Ü.'yü Malkara Devlet Hastanesi'ne kaldırdı.
 İnşaat işçisi Mustafa Ü.'nün girdiği bunalım sonucunda intihara teşebbüs ettiği öğrenildi.

 Polis olayla ilgili soruşturma başlatırken, Mustafa Ü.'nün sağlık durumunun ise ciddiyetini koruduğu bildirildi.