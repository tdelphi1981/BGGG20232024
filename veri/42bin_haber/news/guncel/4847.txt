Yüksekova'da 4 kişilik çete çökertildi
Konuyle ilgili zaman kaybetmeden çalışma başlatan İlçe Emniyet Müdürlüğü Asayiş Şube ekiplerinin, ilçede 1 aydır 6 kapkaç olayı gerçekleştiren çeteyi tespit ettiği öğrenildi.
Hakkari´nin Yüksekova ilçesinde, bir ayda 6 kapkaç olayı gerçekleştiren 4 kişilik çete çökertildi. İlçede, özellikle bayan öğretmen, memurlar ile yaşlı kadınlara saldıran kapkaç çetesi, güvenlik birimlerinin titiz çalışması sonucu çökertildi.

Konuyle ilgili zaman kaybetmeden çalışma başlatan İlçe Emniyet Müdürlüğü Asayiş Şube ekiplerinin, ilçede 1 aydır 6 kapkaç olayı gerçekleştiren çeteyi tespit ettiği öğrenildi. 4 kişilik çete oldukları ve kimlik ile adres bilgileri tespit edilen şahısların evlerine operasyon düzenlendi. Büyük bir titizlilikle çalışmayı yürüten güvenlik güçleri, kapkaç çetesinin bütün üyelerinin kimlik bilgilerini ve ev edreslerini tespit ettiği, operasyon yaptığı belirtildi.
İlçe merkezinde 5 ayrı adrese eş zamanlı operasyon yapan güvenlik güçlerinin, şahısları evlerinde bulamadığı öğrenildi.

Gece yarısı düzenlenen operasyonda, kapkaç çetesi üyelerinin birinin evinde arama yapan güvenlik güçleri, şahsın gece karanlığından faydalanarak operasyondan kısa süre önce evden kaçtığını belirledi. Evde yapılan aramalarda kapkaç yapılan vatandaşlara ait eşyaların bulunduğu belirtildi. Çalışmalarını yürüten emniyet ekipleri, diğer şahısların yakalanmasının an meselesi olduğunu, bütün kayıtların tespit edildiğini belirtti.