Aile mahkemesi hakimlerine 'kadına karşı şiddet' anlatılacak
Hakimler ve Savcılar Yüksek Kurulu (HSYK), ailenin korunması ve kadına karşı şiddetin önlenmesi amacıyla çalışma başlattı. Bu kapsamda aile mahkemesi hakimlerine 'kadına karşı şiddet' anlatılacak.
HSYK Birinci Dairesinin 12/02/2013 tarihli ve 241 sayılı kararı ile kabul edilen 2013 Yılı Hâkim ve Cumhuriyet Savcısı Meslek İçi Eğitim Planı kapsamında aile mahkemesi hâkimlerine yönelik 11-12 Mart 2013 ve 28-29 Mart 2013 tarihlerinde Sakarya ilinde '6284 Sayılı Kanun Kapsamında Ailenin Korunması ve Kadına Karşı Şiddetin Önlenmesi' konulu eğitim seminerleri düzenlenecek.
Bu kapsamda; tüm aile mahkemesi hâkimleri eğitime katılması kararlaştırıldı. İlgililerin katılmak istedikleri gruplar, Adlî Yargı İlk Derece Mahkemesi Adalet Komisyonu Başkanlıklarınca tek bir liste halinde 27/02/2013 tarihi mesai bitimine kadar Hâkimler ve Savcılar Yüksek Kurulu Genel Sekreterliği'ne ulaştırılması gerekiyor.