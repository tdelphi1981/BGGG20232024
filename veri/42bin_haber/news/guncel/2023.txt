Polisten kaçan dizi oyuncusu tuvalette yakalandı
KONYAda polisin Dur ihtarına uymayarak kaçan otomobil, kısa süre sonra bir akaryakıt istasyonu yanında terk edilmiş halde bulundu.
Çevrede araştırma yapan polis, daha önce alkollü araç kullanmaktan ehliyetine el konulduğu için ehliyetsiz olarak direksiyona geçen 20 yaşındaki Hüseyin B. ile yanında bulunan, Konyada çekimleri süren bir dizide oyunculuk yaptığı belirtilen 27 yaşındaki Mehmet B.yi saklandıkları akaryakıt istasyonu tuvaletinde, kız arkadaşları 27 yaşındaki Ceren K.yi de aracın yanında yakaladı. Sürücü Hüseyin B.nin yapılan kontrolünde 1.1 promil alkollü olduğu anlaşıldı.

Olay, bugün saat 05.00 sıralarında merkez Selçuklu ilçesi Ahmet Hilmi Nalçacı Caddesi üzerinde meydana geldi. İddiaya göre, bir eğlence merkezinden çıktıktan sonra farları sönük bir şekilde ilerleyen 42 EM 626 plakalı otomobili gören polis Dur ihtarında bulundu. Dur ihtarına uymayan sürücü kaçmaya başladı. Yağış nedeniyle kayganlaşan yolda hızla ilerleyen otomobil kaldırıma çarpmasına rağmen durmadı. Bir akaryakıt istasyonunun yanındaki kaldırıma otomobilini park eden sürücü, kız arkadaşı Ceren K.yi aracın yanında bırakıp, araçtaki diğer kişiyle birlikte tuvalete saklandı. Akaryakıt istasyonuna gelen polis, aracın çevresinde gezen Ceren K.nin bilgisine başvurunca, sürücü Hüseyin B. ile arkadaşı Mehmet B.yı saklandıkları akaryakıt istasyonunun tuvaletinde yakaladı. Yapılan kontrolde 1.1 promil alkollü çıkan sürücü Hüseyin B.nin, daha önce alkollü araç kullanmaktan 6 ay süreli ehliyetine el konulduğu ve ehliyetinin bulunmadığı saptandı. Yanında bulunan yüzünü kaşkolla kapatan Konyada çekimleri süren bir dizide oyuncu olduğu belirtilen Mehmet B.nin 0.59 promil, barda tanıştıkları Ceren K.nin 1.21 promil alkollü olduğu bildirildi. Gazetecilerin kendilerini görüntülediğini fark eden Hüseyin B. ve Mehmet B., Biz terörist miyiz niye çekiyorsunuz bizi diye kızdı.

Sürücü Hüseyin B.ye ehliyetsiz ve alkollü araç kullanmaktan, polisin Dur ihtarına uymamaktan, trafiği tehlikeye düşürmekten ve otomobili kaldırıma park etmekten toplam 2 bin 700 lira para cezası uygulandı. 3 kişi ifadeleri alınmak üzere polis merkezine götürüldü.