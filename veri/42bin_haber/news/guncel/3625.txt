Trafik dersini polisler veriyor
Tekirdağ'da trafik polisleri artık ilköğretim okulu öğrencilerine trafik eğitimi verecek. Alışılmışın dışında uygulanan yöntem, öğrencilerin konsantrasyonunu ve öğrenme isteğini de arttırıyor.
 Tekirdağ'ın Malkara ilçesinde Emniyet Müdürlüğü'ne bağlı Trafik polisleri, ilköğretim öğrencilerine trafik eğitimi veriyor.
 İlçede görev yapan Trafik polisleri Ali İhsan Ergene ve Recep Budak tarafından Hüseyin Köse İlköğretim Okulu'nda ilk kez yapılan uygulamalı trafik eğitimi öğrencilerden tam not aldı.
 Üniformalı polislerin verdiği trafik eğitimini dikkatle anlatan öğrenciler, merak ettiklerini sorarak çeşitli konularda bilgi aldı.
 Alışılmışın dışında yapılan uygulamalı trafik dersindeki anlatımlarını slayt sunumuyla destekleyen polisler, öğrencilere trafik kuralları ile işaretlerini anlattı. 
 Polislerin silahsız olarak girdiği trafik derslerinin, ilçedeki diğer okullarda da verileceği bildirildi.