Madımak incelensin
Cumhurbaşkanı Abdullah Gül, Devlet Denetleme Kuruluna (DDK), Madımak Otelinde 2si gösterici 37 kişinin hayatını kaybettiği Sivas olaylarını araştırma görevi verdi.
Sivaslı 114 sivil toplum kuruluşunun bu konudaki talebi kendisine ilk ulaştığında, Bütün Sivas toplumu aydınlatılmasını istiyorsa bakılsın, vicdanlar rahatlatılsın diyen Gül, DDKyı görevlendirme gerekçesinde de, Olayların gerçek nedenine ilişkin derin belirsizlik ve kuşkuya dikkat çekti. Ak Parti Sivas Milletvekili Nursuna Memecan ile birlikte vali, belediye başkanı, üniversite rektörü ve sivil toplum kuruluşlarının temsilcilerinin yer aldığı heyet, 12 Kasımda Çankaya Köşkünde ziyaret ettikleri Cumhurbaşkanına, Vicdanlar rahatsız. Araştırılmasını istiyoruz demişlerdi.  
DERİN BELİRSİZLİK VE KUŞKU 
Cumhurbaşkanlığından dün, Gülün DDKyı görevlendirmesine ilişkin şu açıklama yapıldı: Bilindiği üzere, Sivasta 01-02 Temmuz 1993te yaşanan ve 37 kişinin ölümü ile sonuçlanan olayların sonuçları ve olaya taraf olan her kesimdeki tesirleri hâlâ devam etmektedir. Madımak hadisesine müdahil olan tüm kesimlerde; olayların gerçek mahiyetinin algılanması/kavranması ve çıkarılan sonuçlar itibariyle derin bir belirsizlik ve kuşku mevcuttur. Sayın Cumhurbaşkanımız, Madımak olayının gerek oluş şekli, amacı, sonuç ve tesirleri itibariyle gerekse dönem içerisinde yaşanan diğer bazı olaylarla irtibatları itibariyle bir bütünlük içerisinde araştırılması ve incelenmesi için DDKyı görevlendirmiştir.      