'Hatay'a gidiyorum' demiş
Ziya T.nin nereye gittiği tespit edilmeye çalışılıyor. Ziya T.nin kardeşlerine Hataya gideceğini söylediği, bunun izini kaybettirmek için söylemiş olabileceği değerlendirildi. Ziya T.'nin nereye gittiğinin belirlenmesi için terminaldeki güvenlik kamerası kayıtları ve mobese kameraları kayıtları incelemeye alındı.
İstanbulda kağıt toplayarak geçimini sağlayan ve Sarai Sierranın cinayet zanlısı olarak aranan 'Laz Ziya' lakaplı Ziya T.nin Karabükten nereye gittiği tespit edilmeye çalışılıyor. Geçen hafta Karabüke gelerek Yenice İlçesinde oturan ablası N.Ç.nin yanında kalan Ziya T. ağabeyi İbrahim T.nin gönderdiği 100 lira ve diğer kardeşlerinden de bir miktar para aldı. Karabükte 3 gün kalan Ziya T. Hataya gideceğini söyledi. Başka bir isimle otobüs bileti aldığı iddia edilen Ziya T. Karabükten ayrıldı.

Sarai Sierranın cinayeti araştıran polis ekibi İstanbuldan gelerek Karabük Yenice nüfusuna kayıtlı olan Ziya T.nin Karabük, Safranbolu ve Yenice ilçelerinde yaşayan kardeşleriyle görüştü. İki gün boyunca Karabükte araştırma yapan ekip, Ziya T.nin Karabükte kardeşlerinin yanında kalırken kullandığı eşyalar ile bir kardeşinden kan örneği aldı. Ziya T.nin kardeşinden alınan kan örneği ile kullandığı eşyalar, Sarai Sierranın cesedinin bulunduğu yerde ele geçirilen eşyalardaki doku örnekleriyle karşılaştırılması için Adli Tıp Kurumuna gönderildi.

KAMERA KAYITLARI ALINDI

Ziya T.nin nereye gittiğinin tespit edilmesi için çalışmalarını gizlice yürüten polis ekibi otobüs terminaline giderek, yetkililere "Laptop çalınmış" diyerek güvenlik kamerası kayıtlarını inceledi. Polis, güvenlik kamerasını kayıtları ve mobese kameraları kayıtlarını alarak dün İstanbula döndü.

AİLESİ SUÇLU OLDUĞUNA İNANMIYOR

Ziya T.nin ablası N.Ç. evine gelen gazetecilerle görüşmek istemediğini belirterek, "Biz suçlu olduğuna inanmıyoruz" dedi.

İbrahim T. ise kardeşinin cinayeti işlemiş olduğuna inanmadığını söyleyerek, "Biz onun öyle birşey yaptığına inanmıyoruz. Bizim maddi durumumuz iyi, onun böyle şeyler yapmasını gerektirecek birşey yok. Bazen Karabüke gelip gidiyor. İstanbulda dengesizce yaşıyor, burada durduramadık" diye konuştu. 
  SARAYBURNU'NDAKİ CESET ONUN ÇIKTI  
  Gidiş ve geliş görüntüleri kamerada  
    Beyoğlunda kayboldu Instagramda aranıyor  ABD ve Türkiye Sarai Sierra'yı arıyor  Polis 4 Türk'ün peşine düştü