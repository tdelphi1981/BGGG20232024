Konya'da trafik kazası: 1 ölü
Konya'da kontrolden çıkan hafif ticari araç, yolun sağında park halindeki TIR'a arkadan çarptı. Dorsenin altına giren aracın içinde içinde sıkışan 70 yaşındaki sürücü Naci Özbalcı, olay yerinde yaşamını yitirdi.
Kaza, bugün saat 17.00 sıralarında merkez Karatay İlçesi Adana Çevre Yolu'nda meydana geldi. Naci Özbalcı yönetimindeki 42 VP 090 plakalı hafif ticari araç, kontrolden çıkıp yolun sağında park halinde olan 23 yaşındaki Halil İbrahim Çelik'e ait 26 RF 148 plakalı TIR'a arkadan çarptı. Aracın ön bölümü çarpmanın şiddetiyle TIR'ın dorsesinin altına girdi. Araç içinde sıkışan Özbalcı, olay yerinde yaşamını yitirdi. Sağlık görevlileri tarafından sıkıştığı yerden çıkartılan Özbalcı'nın cesedi otopsi yapılmak üzere Meram Eğitim Uygulama ve Araştırma Hastanesi Morgu'na kaldırıldı. TIR şoförü Halil İbrahim Çelik de gözaltına alındı. Kaza ile ilgili soruşturma sürüyor.