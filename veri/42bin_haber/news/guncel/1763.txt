Artvin'de kaza: 1 ölü
Artvin'de otomobilin çarptığı yaya hayatını kaybetti.
Miralay Şükrü Bey Caddeci eski otogar mevkisinde Z.E. yönetimindeki 08 DF 604 plakalı otomobil, buzlu yolda sürücünün direksiyon hakimiyetini kaybetmesi sonucu, fırından ekmek alıp yol kenarında park ettiği otomobiline binmeye çalışan Taner Gül'e (44) çarptı. İki araç arasında sıkışarak ağır yaralanan Gül, 112 Acil Servis ekiplerinin müdahalesinin ardından Artvin Devlet Hastanesi'ne kaldırıldı.

Taner Gül, burada yapılan müdahaleye rağmen kurtarılamadı. Kadın sürücü Z.E. gözaltına alındı.

Taner Gül'ün, 3 çocuk babası ve merkeze bağlı Salkımlı Köyü Camisi imam hatibi olduğu öğrenildi.