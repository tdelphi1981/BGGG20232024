Avukatlar meslektaşları için yürüdü
İSTANBUL'daki bir terör operasyonunda gözaltına alınan ve çıkarıldıkları mahkeme tarafından tutuklanan Çağdaş Hukukçular Derneği Başkanı Selçuk Kozağaçlı'nın da aralarında bulunduğu 9 avukatın tutuklanması meslektaşları tarafından protesto edildi. İstiklal Caddesi üzerindeki İstanbul Barosu önünde toplanan avukatlara CHP İstanbul Gençlik Kolları üyeleri de destek verdi. Taksim Meydanı'na gelen grup aynı soruşturma kapsamında gözaltına alınan ve serbest bırakılan Avukat Eftan Bolaç basın açıklaması yaptı.



Terör operasyonunda gözaltına alınan ve tutuklanan ÇHD Başkanı Selçuk Kozağaçlı'nın da aralarında bulunduğu 9 avukata destek vermek için meslektaşları bir araya geldi. İstiklal Caddesi üzerindeki İstanbul Barosu önünde toplanan avukatlara, CHP İstanbul Gençlik Kolları üyeleri de destek verdi.Avukatlar "1974'en beri susmadık. Susmayacağız" yazılı pankartın arkasında yürüyüş yaptı. Avukatlar sık sık "Faşizm karşı omuz omuza, İçerde dışarıda hücreleri parçala, Baskılar bizi yıldıramaz" şeklinde slogan attı. Taksim Meydanı'na kadar yürüyen grup adına gözaltına alınan ve serbest bırakılan Avukat Eftan Bolaç basın açıklaması yaptı. Bolaç, "Meslektaşlarımız darp edilmiştir. Meslektaşlarımızın dava dosyalarına el konuşmuştur. Meslektaşlarımızın zorla tükürük örneği alınmış, genel başkanımızdan ise Heseki Hastanesi'nde yere yatırarak, 20 polisin üzerine çıkmasıyla zorla kan ve tükürük örneği alınmıştır" dedi. Bolaç, yargılanmanın konusunun, devrimci avukatlık pratiği ve dernekleri olduğunu söyleyerek, " Arkadaşımız Ebru Timtik hakkında kolluk tarafından paslanan bilgilerden biri, kendisinin CHP İlçe Başkanı'na suikast talimatı verildiği yönündedir. Bu iddiaya yanıt aynı zamanda avukat da olan Kağıthane CHP İlçe Başkanı meslektaşımızca verilmiştir. Kendisi Ebru Timtik'in sorgusunda, müdafi olarak yer almıştır. İstanbul Emniyeti tarafından bütün bu süreçte yapılan açıklamalar, yalandan ve koca iftiralardan ibarettir" dedi. Grup ardından sessiz bir şekilde dağıldı.