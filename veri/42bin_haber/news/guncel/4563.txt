Hizanda çok sayıda silah ve mühimmat ele geçirildi
Güvenlik güçleri, Bitlis'in Hizan ilçesine bağlı Gürece köyünde bir eve yaptığı operasyonda çok sayıda silah ve silahlara ait mühimmat ele geçirdi.
Bitlis Valiliği'nden yapılan yazılı yaptığı açıklamada, İ.I. ve K.I.'ya ait evde arama yapıldığı belirtilerek, "Aramada, ruhsatsız bir adet İngiliz piyade tüfeği, bir adet çift kırma av tüfeği, bir adet Kalaşnikof piyade tüfeği, bir adet av tüfeği ve silahlara ait çok sayıda mühimmat ele geçirilmiştir." denildi. Olayla ilgili soruşturma devam ediyor.