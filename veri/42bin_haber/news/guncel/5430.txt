'Türk Robinson' ormanda yıllardır tek başına yaşıyor
Ankaranın Elmadağ ilçesinde 31 yaşındaki İbrahim Sarıtaş isimli vatandaş, yıllardır dağlık ıssız bir kulübede tek başına yaşıyor.
Şehir hayatı ve insanlar arasında yaşamaktan hoşlanmadığını, sıkıldığını söyleyen İbrahim Sarıtaş çocukluktan beri tabiata karşı ilgisi olduğunu belirterek, dağ başında tek başına yaşamaktan mutlu olduğunu ifade etti.

Hasanoğlan ormanlık bölgesindeki Hasanderesi mevkii olarak bilinen yerde küçük kulübesinde zamanını geçiren Türk 'Robinson Crusoe', burada; toprakla uğraşıp, ağaç dikip, yazın sebze yetiştiriyor. 

Kış günlerinde ise bulduğu gündelik işlerde çalışmak için kısa süre de olsa insanlar arasına karışıp, sonra tekrar dağ başındaki evine dönüyor. 
Ara sıra gezginlerin geçerken kendisine de uğradıklarını anlatan Türk Robinson'u, onlara odun ateşinde demlediği çayı ikram ettiğini söyledi.

Konuşmaktan fazla hoşlanmayan İbrahim Sarıtaş dere kenarındaki eski su deposundan bozma kulübesinde hayatından memnun yaşıyor.