Öğretmen maaşlarına zam!
Bakanlık yetkililerinden alınan bilgiye göre, ek gösterge düzenlemesi ile, emekli öğretmenlerin maaşlarına 270 TL'den başlayan zam yapılması planlanıyor. Öğretmen zammı ne zaman verilecek.
 Maliye Bakanlığı, memurlar arasındaki maaş dengesizliğini gidermek için ikinci perdeyi açıyor. Ek gösterge dengesizliğini ortadan kaldıracak çalışma ile öğretmen ve emeklilerinin 3000 olan ek göstergesi 3600'a yükseltilecek.
 
 Bakanlık yetkililerinden alınan bilgiye göre, ek gösterge düzenlemesi ile, emekli öğretmenlerin maaşlarına 270 TL'den başlayan zam yapılması planlanıyor. Bu artıştan mevcut öğretmenler de emekli olduklarında yararlanacak. Emekli öğretmenlerin aylıklarındaki zammın, maaş düşüklüğünden dolayı emekli olmayan öğretmenleri de teşvik edeceği belirtiliyor.
 
 EK GÖSTERGE AYARI
 
 Öte yandan çalışmayla, bakanlıklarda görev alan, ek göstergesi 3000 olan daire başkanları için de düzenleme yapılacak. Ek göstergeleri 3600'a yükseltilecek. Yine genel müdür yardımcılarının 3600 olan ek göstergesi de 5300'e çıkarılacak. Üniversitelerde görev yapan daire başkanlarının 3000 olan ek göstergeleri de 3600 olacak. Emekli ve çalışanların maaşlarını yükseltecek, emekli ikramiyelerini artıracak çalışmanın 2013'ün 2. yarısında yürürlüğe girmesi bekleniyor.
 
 EŞiT iŞE EŞİT ÜCRET
 
 Maliye Bakanlığı, 2011'de de, kamu çalışanlarının bazı mali haklarına ilişkin düzenleme yapmıştı. Kamuda eşit işe eşit ücret düzenlemesi ile kariyer uzmanların ek göstergesi 3600'a çıkarılmış ve aralarındaki ek gösterge dengesizliği giderilmişti. Bakanlığın hazırladığı son tasarı ile diğer çalışanların da ek gösterge dengesizliği kademeli olarak giderilecek. Tasarının yasalaşması ile birlikte kamuda aynı görevi yapan çalışanlar arasındaki ek gösterge sorunu tarihe karışacak.