Jandarmadan fuhuş operasyonu
MUĞLA'nın Milas İlçesi'ne bağlı Dibekdere Köyü'nde, iki kardeşe zorla fuhuş yaptırdığı ileri sürülen Suat Ö. ile eşi Aynur Ö., jandarma tarafından gözaltına alındı.
Milas İlçesi'ne bağlı Dibekdere Köyü'nde yaşayan G.E. ve kardeşi G.E.'nin kendilerine zorla fuhuş yaptırıldığı iddiasıyla jandarmaya başvurması üzerine soruşturma başlatıldı. Soruşturma kapsamında dün akşam saatlerinde Dibekdere Köyü'nde düzenlenen operasyonda, fuhuş için kullanılan evin sahibi Suat Ö. ve fuhuşa aracılık ettiği belirlenen eşi Aynur Ö., gözaltına alındı. Evde yapılan aramada bir ruhsatsız av tüfeği ele geçirildi.

Gözaltına alınan iki kişi adliyeye sevk edildi.