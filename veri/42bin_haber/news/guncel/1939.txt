Toktamış Ateş hayatını kaybetti
Prof. Dr. Toktamış Ateş tedavi gördüğü hastanede hayatını kaybetti.
PROF. Dr. Toktamış Ateş, tedavi gördüğü İstanbul Tıp Fakültesi Hastanesi'nde vefat etti. Saat 02.00 sıralarında hayatını kaybeden Prof. Ateş'in kalp yemezliğinden öldüğü bildirildi. 

Toktamış Ateş kimdir?

1944 İstanbul doğumlu olanToktamış Ateş, Orta öğrenimini Avusturya Ortaokulunda, lise eğitimini ise Vefa Lisesi'nde yaptı. 1967 yılında İstanbul Üniversitesi'nin İktisat Bölümü'nü bitiren Ateş, 1982'de profesör oldu.

İstanbul Üniversitesi'nin yanı sıra ders vermek için çeşitli dönemlerde ABD (Iowa) ile Almanya'da (Berlin - Münih) bulundu. Ateş son olarak kurucuları arasında yer aldığı Bilgi Üniversitesi'nde ders veriyordu.

30dan fazla kitap yayınlayan Ateş, 10 yılı aşkın bir süre boyunca Cumhuriyet gazetesinde yazmıştı. Ateş, son olarak Bugün gazetesinde yazarlık yapmaktaydı.