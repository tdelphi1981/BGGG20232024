Müslüm Gürses Öldü mü ?
Ünlü sanatçı Müslüm Gürses hakkındaki son sağlık durumunu sitemiz üzerinden öğrenebilirsiniz.
Ünlü sanatçı Müslüm Gürses hakkındaki son sağlık durumunu sitemiz üzerinden öğrenebilirsiniz.

1 Mart 2013 cuma sabahı hastaneden yapılan açıklamar aşağıdaki gibidir.

DOKTORU: KAYBEDEBİLİRİZ

Memorial Hastanesi Kardiyoloji Uzmanı Deniz Şener, sanatçı Müslüm Gürses'in sağlık durumuna ilişkin, 'Gürses'in durumu iyi değil, kaybedebiliriz, ancak şu anda makineye bağlı hayatı devam ediyor' dedi.

Hastaneden yapılan canlı yayında açıklamada bulunan Şener, 'Gürses'in durumu iyi değil, kaybedebiliriz, ancak şu anda makineye bağlı hayatı devam ediyor. Şu anda durumu iyi değil, kaybedilebilir ama şu an öyle bir şey gelişmiş değil. Durumu, 2, 3, 5 gün, bir hafta öncesinden farklı değil' ifadelerini kullandı.

KOLUNU BACAĞINI OYNATIYOR

Deniz Şener, Gürses'in bilincinin yerinde olduğunu, kolunu bacağını oynattığını, ancak akciğerleri iyi olmadığı için makine desteğiyle hayatını sürdürdüğünü bildirdi.

Sanatçının tepkilerinin iyileşme yönünde olmadığını ifade eden Şener, süreç uzadıkça kendilerinin de dirençlerini kaybettiklerini, sanatçının kaybedilme riski altında olduğunu deklare ettiklerini kaydetti.

MENAJERİ: ARTIK BİTTİ HER ŞEY

Ünlü sanatçının menajeri Nevzat Takmaz, hurriyet.com.tr'nin sorusu üzerine 'Doktoru artık yapacak bi şey kalmadığını söylüyordu. Bir iki gün ancak yaşayacağını söylüyordu. Beyin fonksiyonlarının tamamen bittiği söylenmişti. Suni akciğere bağlı olarak yaşıyor. Müslüm Gürses'in bağlı olduğu suni solunum cihazının fişi çekilince her şey bitti demek olacak' dedi.'O halde artık size başınız sağolsun diyebilir miyiz?' sorusuna Nevzat Takmaz, 'Evet artık diyebilirsiniz. Bitti her şey' yanıtını verdi.

BAKANLARDAN TWEET

Sağlık Bakanı Mehmet Müezzinoğlu, Twitter hesabından "Müslüm Gürses'i kaybettik. Çok üzgünüm, başımız sağolsun. Ailesi ve yakınlarına başsağlığı diliyorum" dedi. Ancak daha sonra Twitter hesabından Müslüm Gürses ile ilgili yaptığı açıklamayı geri aldı.

Maliye Bakanı Mehmet Şimşek ise, "İlkokulu bitirdim. Gerisi yok. Bunu diyen Müslüm Gürses milyonların kalbine taht kurdu. Mütevazı, derinlik sahibi, mahcup ve sakindi. Yine milyonların kalbinden uğurlanacak, elbette unutulmayacak, hayırlı yad edilecek. Mekanı cennet olsun, Allah rahmet etsin. Müslüm Baba!.. Mekanın cennet olsun Nur içinde yat Seni unutmayacağız..." ifadelerini paylaştı.