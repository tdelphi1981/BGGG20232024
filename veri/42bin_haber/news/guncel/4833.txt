İki kişiyi yol ortasında böyle öldürdü VİDEO
Gaziosmanpaşa'da aracını minibüs durağına park eden su satıcısı ile minibüs hattında görevli kahya arasında çıkan tartışma silahlı kavgaya dönüştü.
Olayda iki kişi öldü, iki kişi yaralandı. Kavga güvenlik kamerasına saniye saniye yansıdı.

DEHŞET ANLARI KAMERADA
Edinilen bilgiye göre olay, saat 16:30 sıralarında Cengiz Topel Caddesi üzerinde meydana geldi. Minibüs durağında görevli kahya Vezir Oğluk(40), aracını durağın yakınına park eden bir su satıcısı ile tartışmaya başladı. Güvenlik kamerasına da yansıyan o anlarda Vezir Oğluk, ismi öğrenilemeyen su satıcısını 'aracını buradan çek' diye uyardı. Bunun üzerine su satıcısı ile Vezir Oğluk arasında tartışma yaşandı. Tartışmaya minibüs durağındaki Oğluk'un kardeşi ve arkadaşı da katıldı. Bir anda aracından çıkan sürücü, Oğluk kardeşler ile arkadaşlarına ateş etti.
 

SALDIRGAN KAÇTI
Su satıcısı silahını çıkararak Vezir Oğluk'un göğsüne ateş etti. Aynı minübüs durağında görevli olan Vezir Oğluk'un kardeşi Veysi Oğluk(30)'u ve arkadaşı İsmail Tutan'ı da silahla yaralayan saldırgan, aracına binerek olay yerinden kaçtı. Yaralanan 3 kişi ise ambulansla hastaneye kaldırıldı.

Göğsüne kurşun isabet eden Vezir Oğluk hastanede hayatını kaybetti. Veysi Oğluk ve İsmail Tutan özel bir hastanede tedavi altına alındı. Olayın ardından polis, çevredeki güvenlik kameralarının görüntülerini inceleyerek kaçan saldırganın yakalanması için çalışma başlattı. Görgü tanıkları olaydan sonra saldırganın kaçtığını söyledi.

YOL VERME KAVGASINDA ÖLÜ SAYISI 2'YE YÜKSELDİ
Gaziosmanpaşa'da silahlı yol verme kavgasında ağır yaralanan Veysi Oğluk da tedavi gördüğü hastanede öldü. Olayda Veysi Oğluk'un ağabeyi Vezir Oğluk da dün hayatını kaybetmişti. Diğer yaralı İsmail Tuta 'ın tedavisi ise devam ediyor.