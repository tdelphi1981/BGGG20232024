Bir Öcalan'ın heykeli eksikti
Cezaevlerindeki açlık grevleri sürerken, BDP Genel Başkanı Selahattin Demirtaş'tan gerginliği tırmandıracak bir açıklama geldi. Demirtaş, Mardin'in Kızıltepe İlçesi'nde düzenlediği mitingde Abdullah Öcalan'ın heykelini dikeceklerini söyledi.
Demirtaş, "Kürtlerin katili' Kenan Evren'in heykellerinin dikilmesine, okullara adının vermesinden rahatsızlık duymayanlara sesleniyorum. Öcalan'ın posterini Kürdistan'da asmayacaklar da nerede asacaklar, daha heykelini dikeceğiz. Bunu kafanıza yazın" dedi.    
BDP Genel Başkanı Selahattin Demirtaş, cezaevlerinde PKK/KCK'lıların sürdürdüğü açlık grevlerine destek vermek için bugün Mardin'in Kızıltepe İlçesi'nde miting düzenledi. Kızıltepe Özgürlük Meydanı'ndaki miting öncesi polis ile bazı göstericiler arasında olaylar çıktı. Polis taşlı saldırıya karşı göstericileri gaz bombalı müdahalede bulundu. Mahalle aralarına kaçan gösteriler ile polis arasında uzun süre kovalamaca oldu. Olayların yatışmasının ardından BDP Genel Başkanı Selahattin Demirtaş, yaklaşık 5 bin kişiye konuştu. Abdullah Öcalan ve PKK lehine sloganların atıldığı mitingte Demirtaş, son gelişmelere tepki gösterirken, şöyle dedi:  
MİTİNG ÖNCESİ OLAYLAR ÇIKTI / FOTO GALERİ 
"Fedakar halkımıza günlerdir, haftalardır alanlarda ve meydanlarda. Kendilerine teşekkür ediyorum. Biz gelmeden önce yanılmıyorsam sizlere bir müdahale olmuş. Buna ilişkin şunu belirtmek istiyorum. Demişler ki 'Öcalan'ın posterini asamazsınız.' Onu diyenlere açıkça sesleniyorum; 'Kürtler'in katili' Kenan Evren heykelini dikebiliyorsunuz da Kürt halkı önderinin posterini niye asamıyorlar. Siz Kenan Evren'in indirmek istemiş, Kürtler'in katili Kenan Evren'in heykellerinin dikilmesine okullara adının vermesinden rahatsızlık duymayanlara sesleniyorum. Öcalan'ın posterini Kürdistan'da asmayacaklar da nerde asacaklar, daha heykelini dikeceğiz. Bunu kafanıza yazın." 
BDP Genel Başkanı Selahattin Demirtaş, halkın baskıyla yıldırılamayacağını anlatırken, "63 gündür yemeyen, içmeyenler, ne için yemiyor içmiyor; o posterdeki önder için. Bal gibi asarız, taşırız. Biz ağır bedeller ödeye ödeye bugünlere geldik. Köy yakmalara, baskıya, zindanlara boyun eğmedik, İdris Naim'in copuna gazına mı boyun eğeceğiz" dedi. Gençlerden meydanlarda olmalarını isteyen Demirtaş, "Meydanı sizlere dar etmeye çalışanlara siz meydanları dar edin. Direnişe destek için her gün bu meydanda saat 12.00'de toplanarak açlık grevleri direnişlerini selamlamayın" dedi. 
"HEYKEL MERAKLISI DEĞİLİM" 
BDP Genel Başkanı Selahattin Demirtaş, Mardin E Tipi Cezaevinde açlık grevlerine destek verenlere yönelik konuştu. Daha sonra gazetecilerin Kızıltepede, "Öcalanın heykelini dikeceğiz" açıklamasıyla ilgili soru üzerine Demirtaş, şunları söyledi: 
"Ben öyle heykel meraklısı değilim. Ama ben alana girmeden önce onbinlerce insanın bulunduğu bir yerde sırf Abdullah Öcalanın posteri var diye gazlarla coplarla polisler gençlere saldırıyor. Ben bunun üzerine bunları söyledim. Kenan Evren darbecidir, binlerce insanın kanında eli vardır. Ama onun ismini caddelere veriyorsunuz, okullara veriyorsunuz, anıtlara büstlerini dikiyorsunuz. Ama halkın önder olarak kabul ettiği bir insanın posterini açtınız diye copla gazla dövüyorsunuz. Buna tepki olsun diye bunu söyledim. Yoksa öyle heykel meraklısı biri değilim." 
Demirtaş, cezaevi önünde toplanan yaklaşık 500 kişiye parti otobüsünden yaptığı konuşmada, devam eden açlık grevlerine cezaevlerinde toplanarak, yürüyüşlere katılarak destek olmalarını istedi. Başbakan Erdoğanın tavrını vicdansızık olarak niteleyen Demirtaş, cezaevlerinden tek bir cenazenin çıkmaması için üzerine düşen her şeyi yapacaklarını ve görüşmelerinin devam ettiğini söyledi. 
 