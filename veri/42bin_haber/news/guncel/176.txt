Ankara'ya ağır suçlama!
Yemen Savunma Bakanlığı, Türkiye'den deniz yoluyla Yemen'e gönderilen bisküvi kartonlarından silah çıktığını iddia etti.
 Mart ayında da Türkiye'den Yemen'e gönderilen 16 bin tabancaya BAE'de el konulmuştu. Bu silahların kuru sıkı çıktığı açıklanmıştı
 Yemen Savunma Bakanlığı'nın internet sitesinde yayınlanan habere göre, gemiyle Türkiye'den Yemen'in güneyindeki Aden Limanı'na gönderilen bisküvi kutularından silah çıktı.
 Büyük miktarda ve içinde susturucuların da olduğu iddia edilen silahlar, yetkililerin taşınan malzemenin gıda olmadığından şüphelenmesi üzerine bulundu.
 Silahların Yemen'in güvenlik ve istikrarına zarar vermek üzere gönderildiğini öne süren Bakanlık, soruşturma başlatıldığını açıkladı.
 Ancak sitede silahları gönderene ya da alıcıya dair herhangi bir detaya yer verilmedi.
 Geçen yıl mart ayında yine Yemen'e gönderilmek üzere Türkiye'den 16 bin Türk malı tabanca yola çıkmış ancak silahlara Birleşik Arap Emirlikleri'nde polis tarafından el konulmuştu.