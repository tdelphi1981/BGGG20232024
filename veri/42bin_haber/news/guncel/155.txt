21 bin 127 TOKİ davası
ÇEVRE ve Şehircilik Bakanı Erdoğan Bayraktar, TOKİ projelerinde; konutların geç teslim edilmesi veya buna bağlı sebeplerle, 26 Eylül 2012 tarihi itibarıyla alıcılar tarafından açılmış 21 bin 127 tazminat davasının bulunduğunu söyledi.
 Bayraktar, CHP Eskişehir Milletvekili Kazım Kurt'un yazılı soru önergesini yanıtladı. TOKİ projeleriyle ilgili dava sayılarını en aza indirmek için konut  alıcıları ile TOKİ arasında imzalanan sözleşmelerde teslim süresinin 24 aya çıkartıldığını ve ilgili kanun hükmü çerçevesinde azami teslim süresinin 30 ayı geçemeyeceğini ifade eden Bayraktar, konut teslimlerindeki gecikmeden dolayı hak sahiplerine 15 Ekim 2012 tarihi itibarıyla ödenen tazminat tutarının 109 milyon 195 bin 492 TL olduğunu belirtti. TOKİ projelerinde konutların geç teslim edilmesi veya buna bağlı  sebeplerle, 26 Eylül 2012 tarihi itibarıyla alıcılar tarafından açılmış 21 bin  127 tazminat davasının bulunduğunu belirten Bayraktar, 'Bu davalar sonucunda mahkemelerce hükmedilen tazminatlar alacaklısına ödenmektedir'' dedi.