Türkiye-Suriye sınırını geren taciz ateşi
Savaşın korkunç yüzünü gösterdiği Suriye'den ülkemiz sınırlarıda korkuyu yaşıyor.
Suriye'den Türkiye'ye mülteci akını devam ederken, sınırda Türk askerine taciz ateşi açıldığı belirtildi. Mültecilerin girişini engellemeye çalışan askerlere, Suriye tarafından ateş açılması üzerine yaklaşık 10 dakika süren bir çatışmanın yaşandığı kaydedildi.

Edinilen bilgiye göre, Suriyeli sığınmacıların en çok geçtiği noktalardan biri olan Hatay'ın Reyhanlı ilçesine bağlı Kuşaklı köyü sınırında, Türkiye'ye geçmek isteyen mülteciler, sınırda bulunan askerler tarafından engellendi. Askerler ile mülteciler arasında yaşanan tartışma sonrasında arbede yaşandı. Sınırdan uzaklaşan şahıslar, daha sonra askerlerin bulunduğu noktaya Kalaşnikof marka silahlarla ateş etti. Türk askerinin karşılık vermesi üzerine yaklaşık 10 dakika süren çatışma yaşandı. Arazilerinde çalışan işçilerin büyük tehlike atlattığı çatışmada, herhangi bir yaralanma veya can kaybının yaşanmadığı kaydedildi.