Lisede kurşunlu satırlı kavga
ADANAda Cumhuriyet Ticaret Meslek Lisesinde, önceden diğer öğrencilerle henüz belirlenemeyen nedenden kavga eden öğrencilerden biri, arkadaşlarını ve akrabalarını toplayıp dün öğle saatlerinde okula geldi.
Tabanca, sopa ve satırlarla okulu basan grup, bahçede öğrencilere saldırdı. Öğrencilerin de karşılık vermesiyle ortalık savaş alanına döndü. Kavgada, sopayla dövülen 2 öğrenci yaralandı. Kavgayı ayırmak için biber gazı kullanan polis, olaya karıştığı ileri sürülen 8 kişiyi gözaltına aldı.