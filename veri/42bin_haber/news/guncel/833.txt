Dikkat! Karayolunda uçak var
İstanbul Atatürk Havalimanı'ndan Hasköy'deki Rahmi Koç Müzesi'ne çekiciyle E5 ve TEM otoyolları üzerinden götürülen uçak, görenleri şaşırttı. Atatürk Havalimanı'ndan kanatları sökülerek gece yarısı çıkarılan “Leyla Sulyak” isimli uçak, çekiciyle E5 ve TEM otoyollarını takip ederek Rahmi Koç Müzesi'ne götürüldü.

Uçağın bir çekici yardımıyla İstanbul trafiğindeki yolculuğu, bazı vatandaşların ilgisini, bazılarının da tepkisini çekti. Çekiciyle saatte 20-30 kilometre hızla ilerleyen uçağın arkasında oluşan trafik, bazı sürücülerin tepkisine neden oldu.

Rahmi Koç Müzesi'ne yaklaşık 2 buçuk saatte getirilen uçak, önümüzdeki günlerde sergilenmeye başlanacak.