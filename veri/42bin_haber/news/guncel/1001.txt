Gerçekler yansıtıldığı gibi değil
Göktürk-2 uydusununun fırlatılması sırasında yaşanan olayların ardından Başbakan Erdoğan'ın ODTÜ öğrencilerine ve öğretim görevlilerine yaptığı eleştiriye, 14 üniversite 'Başbakan'a destek' açıklaması yaparken, Öğretim Üyeleri Derneği ODTÜ'ye sahip çıktı.ODTÜ Mezunları Derneği'nin Sivil Toplum Örgütleri ile birlikte düzenlediği 'Yeni Yıla Merhaba' kokteyline ODTÜ Rektörü Prof. Ahmet Acar, başka bir programı olması gerekçesiyle katılmazken, yerine Rektör Danışmanı Barış Sürücü'yü gönderdi. 

Kokteyle katılan Öğretim Üyeleri Derneği Başkanı Prof. Dr. Ali Gökmen, ODTÜ'nün yaşanan olaylar karşısında öğrenciler, öğretim üyeleri, yönetimi ve mezunlarıyla bir bütün olarak tepki verdiğine dikkat çekerek, "Bu zor bir süreç. Başbakan negatif konuşuyor. Gerçekler yansıtıldığı gibi değil. Üniversiteler, resmi görüş çerçevesinde açıklamalar yapıyor. Ama buna karşın ODTÜ öğrencisi, öğretim üyesi, çalışanı, mezunu, yönetimiyle bir bütün olarak duruyor. Topluma haklılığımızı anlatmalıyız. Bundan sonra da bazı belgelerle topluma haklılığımızı anlatmaya çalışacağız. Tartışmanın içine çok fazla girmek istemiyoruz ama gerçekleri açıklamaktan da uzak olmak istemiyoruz. YÖK Yasa Taslağı'nın amacının özel üniversiteler yaratmak olduğunu; özgür üniversite kavramının ne kadar havada kaldığını topluma anlatmalıyız" dedi. 

  ODTÜ'DEN AÇIKLAMA 
  ÖĞRENCİLER REKTÖRÜN KAPISINA DAYANDI  
ODTÜ Mezunları Derneği Başkanı Himmet Şahin ise Türkiye'de bir savaş çığırtkanlığı, sivil toplum kuruluşlarının baskı altına alındığı bir dönem yaşadığına dikkat çekerek, "ODTÜ'lüler olarak geçmişten getirdiğimiz birikimi, toplumsal duruşu kaybetmemeliyiz. Türkiye'nin aydınlık yüzü olarak hassasiyetlerimizi korumalıyız" diye konuştu. 



ayalp@hurriyet.com.tr