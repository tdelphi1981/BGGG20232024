Yeni Şafak'ın binasında yangın
Yeni Şafak gazetesi, TV NET televizyonunun bulunduğu binanın jeneratöründe meydana gelen arızadan kaynaklanan yangın kısa sürede söndürüldü.
Yeni Şafak gazetesi ve TV NET televizyonunun Bayrampaşa'daki binasının elektrik akışını sağlayan jenaratöründe çıkan yangın kısa sürede söndürüldü. Yangın esnasında binada bulunan çok sayıda personel kısa sürede güvenli bir şekilde tahliye edildi.

Saat 18.00 sıralarında jeneratördeki arızadan kaynaklanan yangın kısa sürede büyüdü. İlk olarak güvenlik görevlilerinin yangın tüpleriyle müdahale ettiği alevler binaya sıçramadan olay yerine gelen itfaiye ekipleri tarafından söndürüldü. Soğutma çalışmalarının yapıldığı jeneratör ise kullanılmaz hale geldi.