Netanyahu'ya "Türkiye" teklifi
İsrail'in önde gelen gazetelerinden Haaretz'e konuşan bir İsrail Dışişleri yetkilisi İlginç bir iddia öne sürdü. Gazeteye verilen röportaja göre Savunma Bakanı Ehud Barak, Başbakan Binyamin Netanyahu'ya Mavi Marmara için Türkiye'den özür dileme teklifinde bulundu. Teklif İsrail seçimlerinden sonra yumuşayan atmosferde gerçekleşti. 

İsrail'in Türkiye'den özür dilemesinin önündeki engellerin aşılmasının geçiş sürecinde daha kolay olacağını ifade eden Barak, "Ben nasıl olsa siyaseti bırakıyorum. Özrü de şahsen dilerim. Ardından gelecek her türlü eleştiriyi de üstlenmeye hazırım" dedi.

Barak ayrıca, bir Savunma Bakanı'nın başka bir Savunma Bakanı'ndan özür dilemesinin ve durumu askeri bir hata olarak nitelendirmenin de avantajlı olacağını vurguladı. Böylece "İsrail'in Cumhurbaşkanı'nın ya da Başbakan'ın özür dilemesine gerek kalmayacağını ve daha büyük diplomatik sonuçların önleneceğini" savundu. 

Haaretz'e konuşan kaynağa göre; Netanyahu teklifi reddetti ancak gerekçe açıklanmadı.