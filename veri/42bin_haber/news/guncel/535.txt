Mobil ekip dilini tutacak
Gizli tanık dinleme hizmetlerini yürüten mobil ekibin bir şoför, bilgisayar ve kamera çekimleri konusunda bilgi ve beceriye sahip üç teknik personel olmak üzere dört kişiden oluştuğu ve bu görevliler için gizlilik kuralı uygulandığı bildirildi.
Tanık Koruma Kanununa göre, gizli tanık dinleme işlemlerinde ve uygulanmasında yer alan kamu görevlileri ile bu işlemlerde her ne şekilde olursa olsun görev alan diğer kişiler, bu görevleri nedeniyle öğrendikleri bilgileri de görevleri sona erdikten sonra bile açıklayamıyorlar.Gizli tanık hizmetlerinin uygulanması sırasında öğrendikleri bilgi ve belgeleri açıklayanlar, yayınlayanlar ya da ne şekilde olursa olsun başkalarının bilgi ve belge edinmesini ya da erişimini kolaylaştıranlar eylemleri başka bir suç oluştursa bile ayrıca TCK 258. maddeye göre Göreve ilişkin sırrın açıklanması suçundan cezalandırılıyorlar. Bu madde, aksine eylemlere 1-4 yıl ceza verilmesini öngörüyor. 