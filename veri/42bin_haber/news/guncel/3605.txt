TSK'dan '28 Şubat' açıklaması
TSK: 28 Şubat soruşturmasıyla ilgili savcılığa yeni bir belge gönderilmedi.
GENELKURMAY Başkanlığı, bazı basın yayın organlarında, devam eden 28 Şubat soruşturması kapsamında yapılan tutuklamaların Genelkurmay Başkanlığından Ankara Cumhuriyet Savcılığına gönderilen yeni bir belge üzerine yapıldığına dair iddialar ile ilgili olarak yazılı bir açıklama yaptı. Açıklamada, Ankara Cumhuriyet Savcılığı'na yeni bir belge gönderilmediği ve söz konusu iddiaların asılsız olduğu belirtildi. 

Genelkurmay Başkanlığı'ndan yapılan yazılı açıklama şöyle; "Bazı basın yayın organlarında, devam eden 28 Şubat soruşturması kapsamında yapılan tutuklamaların Genelkurmay Başkanlığından Ankara Cumhuriyet Savcılığına gönderilen yeni bir belge üzerine yapıldığına dair iddialar yer almıştır. Genelkurmay Başkanlığınca, bahse konu soruşturma kapsamında, Ankara Cumhuriyet Savcılığına yeni bir belge gönderilmemiştir. Söz konusu iddialar asılsızdır."