14 yaşında yüzlerce kişiyi dolandırdı
Adana'da da telefon görüşmelerini kendisini başkomiser Kürşat olarak tanıtan 14 yaşında bir çocuğun yaptığı ve PKK tehdidiyle aralarında, eczacı, öğretmen ve bankacının da bulunduğu yüzlerce kişiyi dolandırıp 205 bin liralarını alan 7 kişilik çete çökertildi. Polisin operasyonundan erken haberdar olmak için evlerine güvenlik kameraları yerleştiren çetenin, vatandaşların 700 bin lirasını almalarının önüne geçildi.
Adana Emniyet Müdürlüğü Asayiş Şube Müdürlüğü'ne bağlı Yankesicilik ve Dolandırıcılık Büro Amirliği ekipleri PKK tehdidiyle para dolandırıcılığından dolayı yapılan şikayetlerin üzerine yaklaşık 2 ay önce harekete geçerek, zanlıları belirledi. Evlerine kurdukları özel sistemle vatandaşları cep telefonla arayıp, polis olduğunu söyledikten sonra Sizin kimlik bilgileriniz kullanılarak PKK'ya para aktarılıyor. Biz bu olayı çözmek için özel görevlendirildik, bu nedenle bu soruşturma gizli kalacak kimseye söylemeyin. Ancak sizin bu işten kurtulmanız için bize söyleyeceğimiz yere para getirmeniz gerekiyor. Paranız soruşturma sonucunda size teslim edilecek. Paranız devlet güvencesinde denilerek dolandırıcılık yapıldığı belirlendi.

 

Teknik ve fiziki takibin ardından 10 adrese yapılan operasyonla çete liderliğini tek kolu olmayan Mehmet Reşit K.'nın (45) yaptığı ,yeğeni Abdulhakim K. (20), çocukları Mustafa K. (27), C. K. (14), A. K. (15), ve arkadaşları Mustafa A. (30) ile Halim M.'den (20) oluşan dolandırıcılık çetesine şok baskın yapıldı. Yapılan sorgulamada çete lideri ve adamlarının telefon rehberinden kimin aranacağına karar verip şahıs hakkında gerekli bilgileri topladıktan sonra evde ayarlanan bir oda da sesinin kalın olması ve ikna kabiliyeti yüksek olması nedeniyle cep telefonuyla konuşmaları 14 yaşındaki C.K.'nin yaptığı anlaşıldı.

 

Kendisini başkomiser Kürşat olarak tanıtan C.K.'nin, telefonla aradığı kişiyi korkutmak için kimlik bilgilerinin kullanılarak PKK'ya para aktarıldığını söyleyip, bu durumu ortadan kaldırmak için para yatırması gerektiğini müştekiyi inandırmak içinde müştekinin varsa çocuklarının sayısı, ismi, çalıştığı yeri söyleyerek inandırdığı belirlendi. Çetenin ağına düşürmek istediği kişiyi önceden araştırdığı, hatta dolandıracakları kişinin önceden eşine ya da çocuklarına ulaşarak onlardan müşteki hakkında bilgi alıp telefonla aradıklarında bütün bilgileri sayarak polis olduklarına inandıkları ortaya çıktı. Çocuk bu yöntemle yüzlerce kişiyi dolandırdı. Polis çocuğun dolandırdığı 10 kişiyi belirledi. Çocuğun bu 10 kişiden 205 bin lira dolandırdığı ortaya çıktı. Çetenin paranın yanı sıra altın da istediği çoğu kişiden altın dolandırmaya çalıştığı belirlendi.

 

Polis yaptığı takip sonucunda çetenin irtibata geçtiği çok sayıda vatandaşın 700 bin lirasının dolandırılmasının önüne geçti. Teknik takip sonucunda dolandırıcıların eczacı, öğretmen, banka görevlisini dolandırmak isterken polis engel oldu. Daha önce bir banka hesabı vererek parayı buraya yatırmasını isteyen çetenin, polisin ani baskınlarıyla yakalandıktan sonra taktik değiştirerek vatandaşları değişik yerlere yönlendirdikleri görüldü. di. 14 yaşındaki çocuk telefonda ikna ettiği Ömer S. isimli bir kişiye 22 bin lirayı alıp Adana'nın çıkışında trafo levhasının altına bırakmasını istedi. Müşteki çocuğa kanarak parayı levhanın altına getirdi ancak polis yaptığı takip sonucunda dolandırıcıların parayı almasını önledi. Çetenin polis baskını sırasında yakalanmamak için eve güvenlik kameraları kurduğu belirlendi. Polis, zanlıların zoom ve hareket etme özelliği olan güvenlik kameralarını kullandığını belirleyince operasyonu sabaha karşı, onlar uyuduğu esnada yaptı. Elde ettikleri haksız kazançla lüks hayat yaşayan çete liderinin son model lüks bir otomobil aldığı ortaya çıktı. Zanlılar, emniyetteki sorgularının ardından organize suç çetesi oluşturmak suretiyle dolandırıcılık faaliyetlerinde bulunmak suçlamasıyla adliyeye sevk edildi.