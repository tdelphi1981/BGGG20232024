E-5 trafiğe kapatıldı
D-100 karayolu Okmeydanı ve Çağlayan kavşağı arası, Talatpaşa Köprüsü'nde yapılan yıkım çalışmaları sebebiyle saat 03.00 - 04.00 arasında trafiğe kapatıldı.
Bu süre içerisinde trafik akışı Piyale Paşa Bulvarı üzerinden sağlandı. Yapılan çalışmalarla Kağıthane - Talatpaşa Mahallesi ile Şişli Kaptanpaşa Mahallesi arasında yaya ve araç erişimini sağlayan yaklaşık 40 yaşındaki eski köprü yenilenerek güvenli hale getirilecek. Ayrıca Talatpaşa Köprüsü'nün ayaklarının yolu daraltması sebebiyle D-100 üzerinde 3 şeride düşen yolun 4 şeride çıkarılması amaçlanıyor. 3 ay sürecek çalışmaların gündüz saatlerinde de devam edeceği bildirildi.