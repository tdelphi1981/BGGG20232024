Cilvegözü'ndeki patlama anı kameralarda
Anadolu Ajansı, 14 kişinin hayatını kaybettiği, 25 kişinin yaralandığı Cilvegözü Sınır Kapısı'ndaki patlama anının görüntülerine ulaştı.
Görüntülerde, Suriye tarafından gelen açık renkli bir aracın 14.14'te ara bölgeye park ettiği ve araçtan 3 kişinin çıktığı görülüyor. Araçtan inen kişilerden 2'si Suriye tarafına geri dönerken diğer kişi görüntüden kayboluyor.

Aracın içerisindeki bomba park ettiği yerde araç güvenlik kontrolünden geçmeden 14.37'de patlıyor. Patlama neticesinde araçtan geriye bir şey kalmazken, etraftan geçen bazı araçların da alev topuna döndüğü ve uzak noktalara savrulduğu görüntülere yansıyor.

Patlamanın etkisiyle sınır kapısının Suriye tarafına bakan güvenlik kamerası tahrip oluyor. Türkiye tarafındaki kamerada ise patlamayla birlikte sınır kapısındaki duvarların yıkıldığı, çevredeki vatandaşların kaçıştığı, araçların alev topuna döndüğü görülüyor. 

İŞTE PATLAMA ANI;