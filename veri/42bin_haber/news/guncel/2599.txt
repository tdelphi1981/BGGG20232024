İmralı için bakan harcadı
MHP Lideri Devlet Bahçeli, görevden alınan eski İçişleri Bakanı Şahine destek çıktı. Şahini kusurları olsa da AKPnin yüz akı olarak nitelerken İmralı sürecine kurban verildiğini söyledi. Bahçeli, partisinin grup toplantısında şöyle konuştu:
CANİ FİİLEN EV HAPSİNDE
Başbakan İmralıdaki hücrenin mefruşat ihtiyaçlarını hızla karşılamakta, bir bakıma ev ortamının oluşması için elinden gelen çabayı sergilemektedir. Ev hapsi şartları bizzat İmralıda kurulmaktadır. Kimsenin söylemeye dilinin varmadığı gerçek, İmralı canisinin ev hapsine fiilen alındığı hususudur. Başbakan buna zımnen onay vermiştir. Şimdi de sırayı jimnastik yapmasına daha fazla imkân tanıyan yeni bir girişim almıştır. Teröristbaşının zinde kalabilmesi için elinden geleni ardına koymamaktadır. İmralı canisi, bölücülük olimpiyatlarında üzerine oynanan bahislerin hakkını vermek ve sözde Kürdistan madalyasına ulaşabilmek için idmanlarını sürdürmektedir.

GÜVERCİNE TAKLA ATTIRIR

Bazı kusurları olsa da, AKPnin yüz akı olan ve görevini de layıkıyla yaptığını düşündüğümüz İdris Naim Şahinin müzakere sürecine kurban verilmesi Başbakanın kararlarına kimlerin yön verdiğini göstermiştir. BDP sözcülerinin bu eski bakana saldırmasına karşılık, her fırsatta bize laf yetiştiren AKPnin kurma kolla çalışan ve iftira mahzeninde fikirlerini mayalandıran malum sözcülerinin birden bire dut yemiş bülbüle dönüşmeleri akla ziyan bir manzarayı ortaya çıkarmıştır. Barış güvercinleri uçuracağını söyleyerek işbaşı yapan yeni bakan da, güvercinlere takla attırmaktan başka bir işe yaramayacak ve bölücü terörün değirmenine hevesle su taşıyacaktır.  
Fotoğrafını çekmeye Aydından geldim
MHP Meclis Grubunun dün küçük bir konuğu vardı. Toplantının hemen başında MHP Genel Başkanı Bahçelinin yanına gelen 11 yaşındaki Özgür Deniz, makinesi ile fotoğraflar çekti. Özgür Deniz, Bahçelinin fotoğraflarını çekmek istediğini, bunun için babası ile Aydından geldiğini söyledi. Rıza ÖZEL / ANKARA 
Siyasi figür yapıyorlar
MHP Genel Başkanı Devlet Bahçeli, Abdullah Öcalanın Anayasa Mahkemesine bireysel başvurusunu, Öcalanı siyasi figür haline getiriyorlar diyerek eleştirdi. TBMMde bir grup gazeteciyle sohbet eden Bahçeli, Bu tür girişimler, Oslo sürecinin başka aşaması. Süreç yavaş yavaş hayata geçiyor. Öcalanı yavaş yavaş cezaevinden çıkaracaklar. Siyasi figür haline getiriyorlar. Fazla önemsememek lazım değerlendirmesini yaptı. Bahçeli, Öcalanın Kürtlüğün manifestosunu yazmasını da Zaten savunmasıyla ilgili 4-5 tane kitap çıktı. Bunu Erdoğanın açıklaması lazım. Çözümün fihristi ile endeksini bilmiyoruz dedi. Bahçeli, Başbakan Yardımcısı Bülent Arınçın, MHPlilerin Birgül Ayman Güleri alkışlamasını eleştirmesi konusunda ise Kendisi PKKlıları alkışlamaya alışkın olduğu için tuhaf gelmiştir yorumunu yaptı. ? Umut ERDEM / ANKARA