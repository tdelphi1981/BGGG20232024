Go-kart felaketinde iki şüphe
Sakaryada go-karta binen Tuğba Erdoğan, hızla bariyere çarpınca başı koparak öldü. Genç kızın ölümünde iki şüphe var. Birincisi, kaşkolun motor kısmına dolanması, ikincisi ise emniyet kemerini boynuna taktı iddiası...
Sakaryanın Adapazarı ilçesinde bir alışveriş merkezinin otoparkında oluşturulan pistte go-karta binen 24 yaşındaki Tuğba Erdoğan, hızla bariyere çarpınca başı koparak öldü. Yapılan ilk tespitlerde Tuğbanın başının kopmasına, emniyet kemerini boynuna takmasının yanı sıra kaşkolunun da motor kısmına dolanmasının neden olabileceği belirlendi. Olay dün saat 13.30 sıralarında, çevreyolu kenarında bulunan bir alışveriş merkezinin otoparkında oluşturulan go-kart pistinde adım adım şöyle yaşandı:

* Arkadaşlarıyla birlikte go-karta binmek üzere piste gelen gelen Tuğba Erdoğan (24), araca binip tur atmaya başladı.
* Emniyet kemerininin üst şeridini göğsü yerine boynuna geçirdiği ileri sürülen genç kız, araçla hızlanarak turunu sürdürdü.
* Aşırı hızlı bir şekilde yol alan Tuğba, bir virajı dönüşü sırasında bariyere çarptı. Çarpmayla birlikte Tuğbanın başı kopu.
* Kopan baş bedenden ayrılıp pistte yuvarlanırken, genç kızın go-kartı 5 metre kadar ilerledikten sonra durdu.
* Sakarya Üniversitesi (SAÜ) Çevre Mühendisliği üçüncü sınıf öğrencisi Tuğbanın olay sırasında pistte olan üniversiteli arkadaşları girdikleri şok nedeniyle ifade vermekte zorlandı.
* Tuğbanın ölümü üniversite çevresinde büyük üzüntü yaratırken, Kütahyanın Gediz İlçesinde oturan ailesi yasa boğuldu. Zehra ve Süleyman Erdoğan çifti ve bazı yakınları kızlarının cenazesini almak üzere Adapazarına hareket etti.

Kaşkol dolandı iddiası

* Yapılan ilk tespitlerde Tuğbanın başının kopmasına, emniyet kemerini boynuna takmasının yanı sıra kaşkolunun da motor kısmına dolanmasının neden olabileceği belirlendi. İnanılmaz kazada pistte bulunan düğümlü ve kanlı kaşkolu incelendi. Kaşkoldaki düğüm ve kandan, Tuğba pistte tur atarken kaşkolunun go- kart motoruna dolanarak başını koparttığı ihtimalini gündeme getirdi.

Genç kızın cenazesi İstanbuldaki Adli Tıp Kurumuna getirildi. Tuğba Erdoğanın cenazesi nakil aracıyla dün saat 20:00 sıralarında getirildi. Adli Tıp Kurumundaki kayıt işlemlerinin ardından genç kızın cenazesi otopsi için içeriye alındı.

SAATTE 50 KİLOMETRE HIZA ULAŞABİLİYOR

Go-kart ya da kart adı verilen çok küçük, benzin ve hava soğutmalı, arkadan motorlu, dört tekerlekli minyatür araçlarla yapılan pist yarışıdır. Go-kart, 1950li yıllarda ABDde, eskiyen çim biçme makinelerinin motorlarının tekrar kullanılabilmesi amacıyla yapılan çalışmalar sonucu ortaya çıktıştı. Pist içinde ortalama 40-50 km/s. hıza ulaşılabiliyor. Sporu amatör olarak yaparken özellikle belirli bir giysi giymek gerekmiyor ancak kask takmak zorunlu tutuluyor. Sürücünün koltuğa düzgün bir şekilde oturmuş olması ve emniyet kemerinin tokasını takmış olmasının da her sürüşten önce kontrol edilmesi gerekiyor. Gönüllülere kontrollü olarak hız artımı eğitimi verilmesi, sürücü pit aldığında hız durumunun kendisine bildirilmesi gerekiyor.