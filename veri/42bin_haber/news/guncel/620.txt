Samsung Galaxy Note 10.1 ile CNN TÜRK'te değişime hazır olun
CNN TÜRK, Samsung teknolojisinden güç alıyor, habercilik anlayışı Samsung Galaxy Note 10.1 ile yeni bir boyuta taşınıyor.(Cnnturk.com) -- 
Artık tabletler yayıncılığın vazgeçilmez bir parçası. Bu doğrultuda yayın kuruluşlarının teknolojik gelişmelere ayak uydurması yayın kalitelerini arttırmak için bir gereklilik. Teknolojiyi yakından takip eden CNN TÜRK, Samsung ile yaptığı işbirliği çerçevesinde bu açıdan önemli bir adım attı. İşbirliği kapsamında CNN TÜRK ekran yüzleri ile Samsung teknolojisini kullanarak televizyon dünyasına farklı bir bakış açısı katacak. 
CNN TÜRK ekran yüzleri, Galaxy Note 10.1’in “All Share Cast” özelliği ile yayına direkt olarak bağlanabilecek. Aynı zamanda ekran yüzleri, “çoklu ekran” özelliğini de kullanarak Note ekranını ikiye bölerek, bir ekranda dünya haberlerini diğer bir ekranda ise Türkiye’de ki haberleri, sosyal medyayı, ekonomiyi takip ederek gündemi CNN TÜRK ekranlarından izleyiciye aktaracak. Bu imkanların yanısıra, değişken olan Türkiye gündemini ve ekonomisini hiç vakit kaybetmeden, Galaxy Note 10.1’in en önemli özelliklerinden S-Note ile haber ve işlenilen konularla ilgili grafiksel öğeleri kendileri oluşturup anında ekrana yansıtabilecek. Geleneksel kalem kullanma alışkanlıkları bir yana bırakılarak daha hızlı ve interaktif bir not alma sistemi yardımıyla, dikkat çekilmesi gerekli olan tüm kareler anında kolaylıkla canlı yayında izleyicilerle paylaşılabilecek. Galaxy Note 10.1‘in dijital kalem teknolojisi S-Pen sayesinde canlı yayın dinamizmi ayakta tutulacak. 
CNN TÜRK ekran yüzlerine ne oldu?

Samsung Galaxy Note 10.1 ile tanışmalarının ardından, CNN TÜRK yüzlerinden Mesut Yar, Güven İslamoğlu, Bünyamin Sürmeli, Emin Çapa, Enver Aysever ve Nefise Karatay’ın program yapımcılarının rutin iş akışında farklar oluştu. Yapımcılar ise bu değişimi şaşkınlıkla anlattı.