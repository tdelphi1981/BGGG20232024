Sayısal Loto Çekilişi yapıldı!
Sayısal Loto'nun bu haftaki (12.01.2013) çekilişi yapıldı.
Milli Piyango İdaresi'nce düzenlenen şans oyununun 844. hafta çekilişinde, şanslı numaralar 7, 11, 18, 30, 32 ve 41 olarak belirlendi.

Sayısal Loto'nun bu haftaki çekilişinde 6 bilen çıkmadı, 1 milyon 536 bin 573 lira 45 kuruş haftaya devretti.

Milli Piyango İdaresi'nden yapılan açıklamaya göre, bu haftaki çekilişte 5 bilen 284 kişi 2 bin 278 lira 40'ar kuruş, 4 bilen 15 bin 838 kişi 31 lira 40'ar kuruş ve 3 bilen 272 bin 530 kişi 5'er lira ikramiye kazandı.

Çekilişte, 2 milyon 507 bin 28 lira 80 kuruş ikramiye dağıtıldı.

Hasılattan Türkiye'nin tanıtımı, Çocuk Esirgeme Kurumu, Olimpiyat Oyunları, Savunma Sanayi ile Yüksek Öğrenim Kredi ve Yurtlar Kurumu'na 2 milyon 426 bin 161 lira 35 kuruş, KDV olarak 1 milyon 607 bin 561 lira 47 kuruş, Şans Oyunları Vergisi olarak da 898 bin 578 lira 28 kuruş aktarılacak.