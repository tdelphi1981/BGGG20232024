Tıp'ta çözüm sürecine üniversiteler ne diyor?
Sağlık Bakanı Mehmet Müezzinoğlunun tam gün yasasının taraflarla yeniden değerlendirilmesi yönündeki açıklamalarına tıp fakültelerinden ta destek geldi.
Sağlık Bakanlığının geçtiğimiz yıllarda hayata geçirdiği ve çok tartışmalara neden olan Tam Gün Yasasıyla ilgili yeni Sağlık Bakanı Mehmet Müezzinoğlunun sistemin tekrar masaya yatırılacağı açıklamaları kamuoyunda olumlu yankı buldu. Konunun muhataplarından Gazi Üniversitesi, Ankara Üniversitesi ve Hacettepe Üniversitesi olumlu yönde görüş bildirildi.

TURANLI: SAĞLIK ÇALIŞANLARINI ÇOK RAHATLATTI

Gazi Üniversitesi Tıp Fakültesi Dekanı Prof. Dr. Sacit Turanlı:

Sağlık Bakanımızın bu açıklamaları sağlık çalışanlarını çok rahatlattı ve umutlarımız tekrar yeşerdi. Tam gün yasası hem halkı, hem üniversiteleri ve en çok da öğretim üyelerimizi olumsuz yönde etkilemişti. Bakanımızın duruma böyle yaklaşması sorunları görebildiğine işarettir. Biz de bu durumda elimizden geleni yapmaya hazırız. Bakanımız önümüzdeki haftalarda bununla ilgili bizimle toplantı yapacağını duyurdu.

TUNCER: BAKANLIĞIMIZLA ÇALIŞMAYA HAZIRIZ

Hacettepe Üniversitesi Rektörü Prof. Dr. Murat Tuncer:
 
Tam gün ve yarım gün çalışanların aynı ortamda çalışması sorun yaratıyor. Bu da aradaki iş barışını zedeliyor. Yarım gün çalışanlar için sözleşmeli kadro olsun. Üniversitede kadro almasınlar. İnisiyatif de üniversitede olsun. Yarım gün çalışan alıp almayacağına senato karar versin. Ayrıca sorun yarım gün çalışanlarda değil tam gün çalışanlarda. Tam gün çalışan öğretim üyeleri bu uygulamadan zarar gördü. Para ödeyemiyoruz. Tüm gün çalışıp yarım gün çalışanlar kadar para kazanıyorlar. Üstelik yarım gün çalışanlara döner sermayeden para vermek zorunda kalıyoruz. Bu sistem böyle yürümez, nitekim Hacettepede yürümüyor da. Bakanımızın bu sorunları görmesi biz üniversiteleri çok sevindirdi. Bu konuda bakanlığımızla çalışma yapmaya hazırız.
 
ERTÜRK: BİZ YARDIM ETMEYE HAZIRIZ

Ankara Üniversitesi Tıp Fakültesi Dekanı Prof. Dr. Şehsuvar Ertürk:

Yeni Sağlık Bakanımız geçtiğimiz günlerde Gaziantepte bu konuyla ilgili sinyaller vermişti. Çalışma yapıldığında biz konunun paydaşları olarak yardım etmeye hazırız. Tam gün yasasının yararlarını ve zararlarını tekrar masaya yatırıp enine boyuna tartışalım, herkesin memnun olabileceği bir zemine oturtalım.

KUTU

TAM GÜN YASASI NEDİR?

Tam gün yasası, hekimlerin ya kamu sektöründe ya da özel sektörde çalışmasına izin veren bir yasa olarak biliniyor. Ancak tam gün yasası maaş artırımı için yeni performans sistemleri getiriyordu. İhtiyaç duyulması halinde, (üniversite hastaneleri dâhil olmak üzere) diğer kamu sağlık kuruluşlarında görevli sağlık personelinin karşılıklı kısıtlı süreli olarak veya belli hastalar için görevlendirilmesi ve yaptıkları tedavi karşılığı kurumun döner sermayesinden kendilerine ödeme yapılması öngörülüyordu.