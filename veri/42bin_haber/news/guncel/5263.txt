Sokakta doğumda aileye dava
Hastaneye giderken yeni doğmuş bebeğini kaldırımda düşürdükten sonra yoluna devam eden 16 yaşındaki N.A.nın, olay sırasında yanında olan annesi ve babası hakkında 2 yıla kadar hapis cezası istendi. Genç kıza tecavüz ettiği iddia edilen iki kişi de 25 yıla kadar hapisle yargılanacak.
BAĞCILARda, 5 Haziran 2012de, sokak ortasında yeni doğmuş bir bebek bulundu. Polis güvenlik kamerasındaki görüntüleri incelemeye aldı. Anne ve babasıyla birlikte yürürken doğurduğu bebeği kaldırıma düşüren 16 yaşındaki N.A., annesi Fayika A. ve babası Ömer A. gözaltına alındı. Bebek tedavi altına alınırken, genç kızın ailesi kızlarına tecavüz edildiği gerekçesiyle şikâyetçi oldu. 
AĞABEYDEN TECAVÜZ TUZAĞI 
Bakırköy Cumhuriyet Savcılığının hazırladığı iddianameye göre, N.A. 2011 Eylülünde Muhammed A. ile rızası dahilinde birlikte oldu. Ancak durumu öğrenen Muhammed A.nın ağabeyi Murat A., N.A.yı tehdit ederek kendisiyle birlikte olmaya zorladı. Murat A. bununla da kalmayıp telefonla aradığı arkadaşı Murat Ç.yi evine çağırdı. Aynı şekilde N.A. tehdit altında Murat Ç. ile de birlikte oldu. Murat A. ve Murat Ç. verdikleri ifadelerinde suçlamaları kabul etmedi. 
BABAYA TAKİPSİZLİK 
N.A.nın annesi ve babası hakkında koruma ve gözetim yükümlülüğü altında bulunan bir kimseyi kendi hâline terk etmek suçundan 2 yıla kadar hapis cezası istendi. N.A.ya cinsel istismarda bulunduğu iddiasıyla Murat A. ve Murat Ç. hakkında ise cinsel istismar ve kişiyi hürriyetinden yoksun kılma suçundan 5-25 yıla hapis cezası talep edildi. N.A.nın 15 yaşından büyük olduğu gerekçesiyle kendi rızasıyla birlikte olduğu, bebeğin babası Muhammed A. hakkında ise takipsizlik kararı verildi. 
Baba yüzde 99 Muhammed 
İSTANBUL Emniyet Müdürlüğü Kriminal Polis Daire Başkanlığınca bebekle ilgili DNA testi yapıldı. Bebeğin babasının yüzde 99 Muhammed A. olduğu anlaşıldı. Terk edilen kız bebeğe Bağcılar Eğitim ve Araştırma Hastanesi personeli ile Yeni Doğan Kliniğinde tedavi gören çocukların aileleri sahip çıkmış hastanedeki hemşireler bebeğin adını Ecem Ahu koymuşlardı. Ecem Ahu, tedavisinin ardından Sosyal Hizmetler Müdürlüğüne teslim edildi.