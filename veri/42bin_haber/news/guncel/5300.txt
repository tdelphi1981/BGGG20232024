Yenge ile kayınbirader birbirlerini bıçakldı
TEKİRDAĞ'ın Çorlu İlçesi'nde, aynı evde yaşayan 24 yaşındaki F.K. adlı kadın ile 23 yaşındaki kaynı A.K., aralarında çıkan tartışmada birbirlerini bıçakladı. A.K., mutfakta yaralı bulduğu eşi ve kardeşini ambulans çağırarak hastaneye kaldırdı.
Olay, dün akşam Yeşiltepe Mahallesi'nde meydana geldi. F.K. adlı kadın, aynı evde yaşadığı eşinin erkek kardeşi A.K. ile bilinmeyen bir nedenle tartışmaya başladı. Tartışma kavgaya dönüşünce F.K. ve A.K. mutfakta bıçakla birbirlerine saldırdı. Gelen ses üzerine mutfağa giden A.K., eşi ve kardeşini kanlar içinde görünce hemen sağlık ekiplerine haber verdi. Yaralılar, gelen ambulansla Çorlu Devlet Hastanesi'ne kaldırılarak tedavi altına alındı. Eve gelerek inceleme yapan polis, iki bıçağı delil olarak incelemeye aldı. Soruşturma sürüyor.