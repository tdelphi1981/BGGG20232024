Sakarya'da cinayet: 1 ölü, 2 yaralı
Sakarya'nın Karapürçek ilçesinde bir kişi evinin önünde boğazı kesilerek öldürüldü. Tüfekle vurulan oğlu ile birlikte yaşadığı kadın yaralandı.
Yüksel Mahallesi'nde yaşayan İsmail Özdoğan evinin girişinde boğazı kesilerek öldürüldü. Özdoğan'ın oğlu Muammer Özdoğan ile birlikte yaşadığı Ayşe Çalışkan ise av tüfeğiyle vuruldu. Başından vurulan Özdoğan ile bacaklarından vurulan Çalışkan, sağlık ekiplerince Akyazı Devlet Hastanesi'ne kaldırıldı. Durumu ağır olan Özdoğan, ilk müdahalesinin ardından Sakarya Üniversitesi Eğitim ve Araştırma Hastanesi'ne sevk edildi.
Ölen Özdoğan'ın cesedi ise cumhuriyet savcısının olay yerinde yaptığı incelemenin ardından otopsi yapılmak üzere İstanbul Adli Tıp Kurumu'na gönderildi. 

Polis, saldırıda yaralanan Çalışkan'ın bir süre önce boşandığı eşi F.Y.'yi cinayet şüphelisi olarak arıyor. 

Cinayetle ilgili soruşturma başlatıldı.