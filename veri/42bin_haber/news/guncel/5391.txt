Sakarya'da cinayet
Sakarya'nın Kocaali ilçesinde arazi anlaşmazlığı nedeniyle çıktığı ileri sürülen kavgada amcası tarafından bıçaklandığı iddia edilen kişi öldü.
Koğukpelit köyünde yaşayan Sabri Kahya (44) ve amcası V.K. (62) bu sabah fındık bahçesinde karşılaştı. Amca ve yeğen arazi anlaşmazlığı nedeniyle tartışmaya başladı. Tartışmanın kavgaya dönüşmesi sonucu iddiaya göre, V.K., yeğenini bıçakladı. Ağır yaralanan Sabri Kahya, çağrılan ambulansla Kocaali Devlet Hastanesi'ne kaldırıldı. Kahya, yapılan tüm müdahalelere rağmen yaşamını yitirdi. Kahya'nın cesedi, otopsi yapılmak üzere İstanbul Adli Tıp Kurumu'na gönderildi. 

Katil zanlısı V.K. ise jandarma tarafından gözaltına alındı. Kocaali Cumhuriyet Başsavcılığı, cinayetle ilgili soruşturma başlattı.