Dershane raporu Erdoğan'ın masasında
Dershane raporu perşembe günü Başbakan Erdoğan'ın önünde. Dershanelerin akıbetine ilişkin nihai karar verilecek. 
CNN Türk'ün edindiği bilgilere göre, rapor dershanelerin kademeli olarak özel okula dönüştürülmesini içeriyor.   "Kapanacak" açıklamasıyla birlikte çalışma yapılması talimatını Başbakan Erdoğan vermişti. Kurulan komisyon da çalışmalarını tamamladı, rapor haline getirdi.   Perşembe günü  Ak Parti Genel Merkezi'nde milletvekilleriyle yapılacak kahvaltılı toplantıdan sonra o rapor başbakan'a sunulacak. Toplantıda son nokta koyulacak. 
CNN Türk'ün edindiği bilgilere göre, raporda dershanelere özel okul kriteri getirilmesi, mevcut dershanelerin kademeli şekide o kriterleri yerine getirmesi öneriliyor. Ve o kriterleri karşılayamayanların da son aşamada kapatılması gündeme gelebilecek.