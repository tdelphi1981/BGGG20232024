Deprem farkındalığı yaratmak için 8 saat yürüyecekler!
AFAD Tekirdağ İl Müdürlüğü, deprem haftası nedeniyle personeli dinç tutmak ve acil durumlara karşı toplumun dikkatini çekmek amacıyla doğa yürüyüşü düzenleyecek. Yeniköy'den başlayacak yürüyüş, Naip köyünde son bulacak.
Afet ve Acil Durum Tekirdağ İl Müdürlüğü, 1  7 Mart arasında kutlanan Deprem Haftası nedeniyle, doğa yürüyüşü planladı.
 
İl Afet ve Acil Durum Müdürlüğü tarafından hafta etkinlikleri kapsamında düzenlenecek yürüyüş 2 Mart Cumartesi günü yapılacak.
 
AFAD İl Müdürü Recep Erol, yaptığı açıklamada yürüyüşü yapmaktaki amaçlarının personeli dinç ve hazırlıklı tutmak, aynı zamanda Afet ve Acil Durumlara hazırlıklı olma konusunda halkın dikkatini çekmek olduğunu söyledi.
 
Erol, planlanan yürüyüşe Afad Müdürlüğü başta olmak üzere, Namık Kemal Üniversitesi Arama Kurtarma Topluluğu ve AKYE, İl Gıda Tarım ve Hayvancılık Müdürlüğü (AKYE), Bağcılık Araştırma İstasyonu Müdürlüğü (AKYE), İl Milli Eğitim Müdürlüğü (AKİP) Öğretmenler Grubu ve AKYE, 1 Nolu F Tipi Cezaevi İnfaz Kurumu Müdürlüğü (AKYE), 2 Nolu F Tipi Cezaevi İnfaz Kurumu Müdürlüğü (AKYE), Ulusal Medikal Kurtarma Ekibi (UMKE), Arama Kurtarma Topluluğu (AKUT) ile Tekirdağ Telsiz ve Radyo Amatörleri Cemiyeti (TRAC) ve Tekirdağ Arama Kurtarma Derneği (TAKDER)'nin katılacağını bildirdi.
 
2 Mart Cumartesi günü sabah saat 08:00'de Valilik önünden araçlar ile yürüyüş programının başlangıç noktası olan Mermer Köyü'ne gidecek topluluk, buradan Naip köyüne kadar yürüyecek.
 
Yürüyüşün tahmini olarak 8 saatte tamamlanması bekleniyor.