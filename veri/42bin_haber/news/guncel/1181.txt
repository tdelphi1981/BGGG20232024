Cumhurbaşkanı Gül Instıgram'da
Gül, Instagram hesabından 10 tane fotoğraf paylaştı.
 Cumhurbaşkanı Abdullah Gül, Youtube, Flickr, Facebook ve Twitter'dan sonra Instagram'ı da kullanmaya başladığını belirterek, Instagram hesabından 10 tane fotoğraf paylaştı.
 
 HABERİN GALERİSİ İÇİN TIKLAYIN
 Cumhurbaşkanı Gül, Twitter hesabından yazdığı mesajda, “2013 yılının ilk gününde yeni bir haber vermek istediğini” dile getirerek, Youtube, Flickr, Facebook ve Twitter'dan sonra Instagram'ı da kullanmaya başladığını açıkladı. Gül, “2012 yılından aklımda kalan 10 fotoğraf” diyerek, Instagram hesabından (cbabdullahgul) paylaştığı fotoğraflara şu yorumları yaptı:
 “-2012'nin ilk karının düştüğü gece Çankaya Köşkü... Fotoğraf: Ayhan Arfat 04.12.2012,
 -Türkiye-Afganistan-Pakistan Üçlü Zirve Süreci 7. Toplantısı sonrasında misafir devlet başkanları ile basın toplantısı,
 -Adıyaman'da vatandaşlarımızın yoğun ilgisi aklımda kaldı. 12.05.2012 Fotoğraf: Mehmet Demirci,
 -TRT 34. Uluslararası 23 Nisan Çocuk Şenliği'ne katılan yerli ve yabancı çocuklarımızla beraberken,
 -Türk Silahlı Kuvvetleri'nin Kars'ta gerçekleştirdiği 2012 Kış Tatbikatı'nda Genelkurmay Başkanımız,
 -Çankaya Yerleşkesi içinde yer alan Atatürk Müze Köşkü'nden bir kış manzarası... Fotoğraf: İrfan Yıldız
 -2012 Ocak Ayında Ankara'daki yoğun kar yağışı sonrası beyaza bürünen Çankaya Köşkü'nde kartopu oynarken,
 -Doğubeyazıt’taki İshak Paşa Sarayı’nda incelemelerde bulunurken, Hayrünnisa Hanım ile birlikte çekilen fotoğraf,
 -Koruma Başkanlığımızda görev yapan bomba arama köpekleri Ateş ve Barut, eğitmenlerinin gözetiminde Tarabya.”
 ANKA
  