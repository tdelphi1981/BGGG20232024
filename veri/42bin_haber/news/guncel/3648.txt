İzmir'de bıçaklı kavga: 1 ölü
İZMİR'in Bayraklı İlçesi'nde kimliği belirsiz kişi ya da kişilerce bıçaklanan 20 yaşındaki Mustafa Kaya Karagün, kaldırıldığı hastanede hayatını kaybetti.
Olay, dün saat 23.00 sırlarında 1915 sokakta meydana geldi. Mustafa Kaya Karagün, kimliği belirsiz kişi ya da kişilerle sokakta tartışmaya başladı. Tartışma büyüyerek bıçaklı kavgaya dönüşürken, Karagün sırtından bıçaklandı. Olayı gören çevredeki vatandaşlar durumu sağlık ekiplerine ve polise bildirdi. İhbar üzerine gelen sağlık ekipleri, yaralı Karagün'e olay yerinde yaptığı ilk müdahalenin ardından Ege Üniversitesi Hastanesi'ne kaldırdı. Burada tedavi altına alınan Karagün yapılan müdahalelere rağmen hayatını kaybetti.

Polis ekipleri olay yerinden kaçan cinayeti işleyen kişi ya da kişileri yakalamak için soruşturma başlattı.