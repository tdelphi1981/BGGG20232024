Prof. Dr. Laçiner: Ölüm tehditleri alıyorum
Çanakkale Onsekiz Mart Üniversitesi (ÇOMÜ) Rektörü ve Star Gazetesi Yazarı Prof. Dr. Sedat Laçiner, atılan iftiralar nedeniyle ölüm tehditleri aldığını söyledi.
Türkiye'de kendi üzerinde bazı kesimlerin Alevi-Suni çatışması çıkarmak istediğini dün düzenlediği basın toplantısı ile dile getiren Laçiner, gelişmeleri Twitter'da da paylaştı. Laçiner, atılan iftiralar üzerine ölüm tehditleri aldığını açıkladı. Laçiner bir twitinde, "Atılan iftiralar nedeniyle ölüm tehditleri alıyorum. Başıma bir şey gelirse sorumlusu Cumhuriyet ve Aydınlık'tır." açıklamasında bulundu. Bu twit üzerine çok sayıda takipçisi Laçiner'e destek mesajları attı.