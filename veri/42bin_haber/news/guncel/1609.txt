Çok üzüldüm kravatları
Kimliği belirsiz bir ihbar mektubu ile gecenin bir yarısı Donanma Karargâhını yerle bir eden savcılara, bugünün anısına denizci motifi taşıyan kravat hediye edecektik.Donanma Komutanı, Sizi biraz üzdük bu akşam diyerek gülümseyen savcıya, Gerçekten çok üzüldüm diyerek hediyesini takdim ederken sinirden ağlamamak için kendimi zor tutuyordum. 
BALYOZ davasında 18 yıl hapis cezasına çarptırılan Donanma Komutanlığı Kurmay Başkanı Tümamiral Semih Çetin, Hasdal Cezaevi ve öncesinde yaşadıklarını Bir İhanetin Öyküsü-Hasdalda Bir Amiral kitabında anlattı. Piyasaya çıkan kitap, Ergenekon-Balyoz davalarında bir muvazzaf subayın cezaevinden yazdığı ilk kitap olma özelliğini taşıyor. 6 Aralık 2010... Dönemin Özel Yetkili Cumhuriyet Savcısı Fikret Seçen askeri casusluk ve fuhuş soruşturması kapsamında Gölcükteki Donanma Komutanlığında arama yaptı. Döşemenin altında bulunan belgeler daha sonra Balyoz davasının en önemli delilleri haline geldi. Aramaya eşlik eden Donanma Komutanlığı Kurmay Başkanı Tümamiral Semih Çetindi. Tümamiral Semih Çetin Balyoz soruşturması kapsamında 3 kez tutuklandı, 2 kez serbest kaldı. Son olarak Hasdal Askeri Cezaevine konulan Semih Çetine 18 yıl hapis cezası verildi. İşte o kitaptan çarpıcı satır başları:
KENDİMİ ZOR TUTUYORDUM
Tutanaklar imzalandı. Saat neredeyse gecenin 2si olmuştu. Üs Komutanına savcılarla birlikte Komutanın makamına geçmelerini, benim de birazdan geleceğimi söyledim. Durumu Ankaraya rapor edecektim. Konuşmamı bitirip dışarı çıktığımda Genel Sekreteri Donanma Komutanlığı amblemli hediye torbalarından biriyle görünce şaşırdım: 
Hayrola, nedir bunlar ?
Kravat komutanım. Donanma Komutanı savcılara hediye edecek 
Emin misin? Bir yanlışlık olmasın 
Emir subayı şimdi telefonla söyledi. Komutan emretmiş. 
Adeta nutkum tutulmuştu. Kimliği belirsiz bir ihbar mektubu ile gecenin bir yarısı Donanma Karargâhını yerle bir eden savcılara, bugünün anısına denizci motifi taşıyan kravat hediye edecektik. Yapacak bir şey yoktu. Savcılar Komutanın odasındaydı. Tartışmanın bir olanağı yoktu. Donanma Komutanı, Sizi biraz üzdük bu akşam diyerek gülümseyen savcıya, Gerçekten çok üzüldüm diyerek hediyesini takdim ederken sinirden ağlamamak için kendimi zor tutuyordum.  
HASDALDAN İSYAN MEKTUBU
Tümamiral Semih Çetin Bir İhanetin Öyküsü-Hasdalda Bir Amiral kitabında Hasdalda tutuklu olan subayların 13 Mart 2012de kaleme alarak Deniz Kuvvetleri Komutanı Emin Murat Bilgele gönderdikleri mektubu da yer verdi. İşte o mektuptan çarpıcı bölümler; 
? Hukukun ayaklar altına alındığı, insan haklarının alabildiğine ve açıkça ihlal edildiği, buna rağmen gerçekleri kimsenin görmediği veya bir nedenle görmek istemediği bir süreçten geçtiğimizin sanırız siz de farkındasınız. 
? Hukuk süreci denilen aldatmacanın da aslında bir tiyatro oyunundan başka bir şey olmadığı anlaşılmıştır. Bugüne kadar komutanlarımızın, işlerin mutlaka düzeleceği yönündeki telkinleri ile isyanımızı içimize gömdük, adaletin gerçekleşmesini boş yere bekledik. Bu sakin ve saygılı duruşumuzu yorumlayanlar, suçlu olabileceğimizi ima edenler bile oldu. Ama artık deniz bitti. Bundan sonra uğradığımız haksızlığı, isyanımızı kamuoyuna duyuracak her türlü girişimi yapmaya hakkımız var. Bu hakkımızı da sonuna kadar kullanmaya kararlıyız. 
? Sizin de Hasdalda ziyaret ettiğiniz bazı arkadaşlara söylediğiniz gibi, yaşadığımız bu süreç bir savaş, biz de bu savaşta pusuya düşürülerek esir alınan askerleriz. Bu savaşta amaç, hukuk maskesi altında, Türk Silahlı Kuvvetlerinin itibarsızlaştırılması tasfiyesi ve dönüştürülmesi, böylelikle Mustafa Kemal Atatürkün ilke ve prensiplerinden tamamen arındrılmasıdır. 
ÜZMÜYOR MU KOMUTANIM
? Gerçekten merak ediyoruz. 6 Aralık 2010 tarihinde Donanma Komutanlığında yapılan aramada bulunan dijital verilerin sahte olduğu Deniz Kuvvetleri bilirkişi heyeti tarafından belirlenmişken, o verilere dayanarak bizlerin tutuklanması ve aylardır hapiste tutulması Deniz Kuvvetleri Komutanı olarak sizi de bizim kadar üzmüyor mu? 
? Donanma Komutanı olduğunuz sırada, söz konusu sahte dijital verileri Donanmanın kalbine gömen alçakların, bugün ellerini kollarını sallayarak komutanlığını yaptığınız Deniz Kuvvetleri içerisinde utanmadan göreve devam etmelerine katlanamıyoruz. Bu hainlerin üzerine ciddi ve kararlı şekilde gidilmesi gerekirken olayın yeterince araştırılmamasını, adeta sürünceme de bırakılmasını yorumlayamıyoruz.   

 