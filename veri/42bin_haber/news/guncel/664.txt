Hayır deriz
CHP MYK, 9u BDPli 10 milletvekilinin dokunulmazlıklarının kaldırılmasıyla ilgili TBMMnin tüm süreçlerinde ve özellikle de Genel Kurulda dokunulmazlıkların kaldırılmaması yönünde tavır alınması konusunda ilke kararı almayı planlıyor.
Tartışmaya açılan seçeneğe göre eğer dokunulmazlıkların kaldırılması Genel Kurula gelirse, CHP Grubu TBMM Genel Kurulunun ilgili oturumuna katılacak ve Hayır oyu verecek. CHPnin yol haritasının ilk işaretini dün Genel Başkanı Kemal Kılıçdaroğlu, TOBB Başkanı Rıfat Hisarcıklıoğlu ile birlikte kendisini ziyaret eden 37 Doğu- Güneydoğu Oda ve Borsa Başkanına, BDPli vekillerin dokunulmazlıklarının kaldırılmasına kesinlikle karşıyız sözleriyle verdi. 
BARIŞI BERABER GETİRECEĞİZ 
Kılıçdaroğlu, buluşmanın basına açık bölümünde, Bu ülkede barışı ve huzuru beraber getireceğiz. Biz siyasetçiler olarak bir araya gelip Şu meseleyi konuşalım dedik olmadı. Siz daha aktif davrandınız bizleri bir araya getirmek için. Ben tüm siyasi riskleri aldım. Bölgeden gereken desteği almıyor olsak da ülkem için bunu yapacağız. Kürt sorununun demokratik yolla çözümü için ne gerekiyorsa yapacağız dedi. Kılıçdaroğlu, görüşmenin basına kapalı bölümünde ise başkanlara, Biz haklarında dosyası bulunan tüm milletvekillerinin dokunulmazlıklarının kaldırılmasından yanayız. Başbakan Erdoğanın BDPlileri kapsayan parçacı yaklaşımının karşısındayız dedi.