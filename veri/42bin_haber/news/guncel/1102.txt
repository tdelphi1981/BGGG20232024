Jandarma minibüsü kaza yaptı, 3 asker yaralı
Denizli'de sürücüsünün kontrolünden çıkan jandarma minibüsü, önce elektrik direğine, ardından da park halindeki otomobile çarptı. Kazada minibüs içindeki 3 asker hafif yaralandı.
Kaza, Pamukkale ile Irlıganlı Beldesi yol ayrımında bugün saat 16.30 sıralarında meydana geldi. Akköy İlçe Jandarma Komutanlığı'na bağlı 720119 plakalı jandarma minibüsü, Denizli Adliyesi'ndeki görevinin ardından Akköy İlçesi'ne dönerken, minibüsü kullanan asker, ıslak zeminde direksiyon kontrolünü yitirdi. Savrulan minibüs önce yol kenarındaki beton elektrik direğine daha sonra da park halindeki 20 ALS 78 plakalı otomobile çarptı. Elektrik direği çarpmanın etkisiyle devrilirken, park halinde otomobilde ve jandarma minibüsünde hasar meydana geldi. Minibüs içindeki 3 asker hafif yaralandı. 

Kazada yaralanan askerler Ahmet Geçer (20), Mehmet Karaaslan (20) ve Ferit Onur Akbaş (21) ambulanslarla Servergazi Devlet ve Pamukkale Üniversitesi hastanelerine kaldırıldı. Kazayla ilgili polis soruşturma başlattı.