F Tipi cezaevinde vurgun!
Tekirdağ 2 No'lu F Tipi Cezaevi'nin kantininde görevli İnfaz Koruma Memurunun kantin gelirinden 33 Bin TL'yi zimmetine geçirdiği ortaya çıktı.
Kantin görevlisi memur tutuklanırken, olayda ihmal ve sorumluluğu bulunan 4 cezaevi yöneticisi hakkında Tekirdağ 1. Ağır Ceza Mahkemesi'nde dava açıldı.

 Tekirdağ 2 No'lu F Tipi Yüksek Güvenlikli Kapalı Cezaevi'nin kantininde görevli İnfaz Koruma Memuru C.'nin kantin gelirlerinden 33 Bin TL. zimmetine geçirdiği ortaya çıktı.

 Denetlemeler sırasında yüklü miktarda açık tespit eden yönetim, olayla ilgili inceleme başlattı.

 Oluşturulan komisyon, cezaevi kantinine gelen malların sayımını yaparak, satış rakamlarıyla karşılaştırdı.

 İnceleme sonucunda kantinde görevli İnfaz Koruma Memuru C.'nin, kantin gelirinden 33 Bin TL'yi kendi zimmetine geçirdiği ortaya çıktı.

 İnfaz koruma memuru C, savcılıktaki ifadesinin ardından tutuklanarak cezaevine konuldu.

 Soruşturmayı derinleştiren savcılık, olayla ilgili ihmal ve sorumluluğu bulunan cezaevi ikinci müdürü, sayman vekili ve iki infaz koruma baş memuru hakkında Tekirdağ 1. Ağır Ceza Mahkemesi'nde dava açtı.