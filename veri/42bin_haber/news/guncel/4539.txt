Bilirkişi bulamadılar
İkinci duruşması yapılan Redhack davasında dosyayı inceleyecek bilirkişi heyetinin bulunamadığı ortaya çıktı.
Dava dosyası çok kapsamlı olduğu için bilişim konusunda uzman olan kişilerin dosyayı almak istemedikleri belirtildi. Ankara Emniyet Müdürlüğünün sitesini çökerten ve son olarak YÖKün elektronik paylaşım sistemini hackleyerek binlerce belgeyi yayınlayan Redhack adlı hacker grubunun üyesi oldukları iddia edilen 10 kişi hakkında açılan davanın ikinci duruşması dün yapıldı. Ankara 13. Ağır Ceza Mahkemesinde dün görülen duruşmaya sanıklar Alattin Karagenç, Reşit Pınaroğlu, Egemen Kut ve müdahil avukatlar ile davaya müdahil olan Maliye Bakanlığı avukatı katıldı.  
BİLGİSAYARI SEÇMEZ OLAYDIM 
İlk duruşmada ifadesi alınamayan üniversite öğrencisi Egemen Kut, Okul olarak bilgisayar bölümünü seçtim seçmez olaydım şimdi buradayım diyerek suçlamaları kabul etmedi. Mahkeme Başkanı Tayyar Köksal, Redhack dosyası kapsamlı olduğu için bilirkişi bulmakta zorlandıklarını, bilişim konusunda uzman olan bilirkişilerin bile dosyayı almak istemedikleri belirtti. Dava, dosyanın tekrardan bilirkişiye gönderilmesine karar verilerek 
3 Hazirana ertelendi.  