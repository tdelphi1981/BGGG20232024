Hayrünnisa Gül, hastanedeki babasının yanında
Cumhurbaşkanı Abdullah Gül'ün eşi Hayrünnisa Gül, anjiyo olan babasını hastanede ziyaret etti. Gül, babasının yanında 5 saat kaldı.
Hayrünnisa Gül'ün babası Ahmet Özyurt, önceki akşam kalp pilinin değiştirilmesi için geldiği İstanbul Üniversitesi İstanbul (Çapa) Tıp Fakültesi Hastanesi'nde anjiyo oldu. Başarılı geçen operasyon sonrası özel odada tutulan Özyurt'u kızı Hayrünnisa Gül yalnız bırakmadı. 

Hayrünnisa Gül saat 08.30 sıralarında geldiği babasının yanında 5 saat kaldı. Hayrünnisa Gül hastaneden herhangi bir açıklama yapmadan ayrıldı.