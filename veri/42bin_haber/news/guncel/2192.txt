Bakan Günay'dan Ahmet Mete Işıkara için mesaj
Kültür ve Turizm Bakanı Ertuğrul Günay, Prof. Dr. Ahmet Mete Işıkara'nın vefatı dolayısıyla taziye mesajı yayımladı.
Bakan Günay mesajında, Işıkara'nın değerli bir bilim insanı olduğunu vurguladı.

Işıkara'nın özellikle toplumda deprem bilinci oluşması ve farkındalığın artması konusunda cansiperane bir çaba sarf ettiğini belirten Günay, 'Çocukların 'deprem dedesi' olarak adlandırılacak kadar halkın sevgi ve takdirine mazhar olmuş örnek bir isimdi' ifadesini kullandı.

Günay, Işıkara'ya rahmet, ailesine ve sevenlerine başsağlığı diledi.