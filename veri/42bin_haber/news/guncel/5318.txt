Seyir halindeki araç alev alev yandı
Adana'da seyir halindeyken motor kısmı alev alan otomobil, paniğe neden oldu.
Seyhan ilçesi Sefa Özler Caddesi üzerinde Gökhan Yıldız'ın kullandığı 01 SB 706 plakalı otomobilden dumanlar çıkmaya başladı. Otomobilin motor kısmından yükselen alevleri gören sürücü Yıldız ve araçta bulunan iki kişi kendilerin dışarı attı. Çevredeki esnaf, dükkanlarındaki yangın söndürme tüpüyle müdahale etmeye çalışsa da alevleri söndüremedi. Yaklaşık 5 dakika sonra olay yerine gelen itfaiye ekipleri, yangını 20 dakikada kontrol altına aldı. LPG'li olduğu öğrenilen aracın söndürülmesi esnafa derin bir nefes aldırdı. Otomobil sürücüsü Yılmaz, aracın birden alev aldığını belirterek, "Ön taraftan alevler yükselince sağa çekmek zorunda kaldım. Neden yangın çıktığını bilmiyorum. " dedi. Uzun süre trafiğe kapatılan yol aracın tamamen söndürülmesinin ardından tekrardan açıldı.