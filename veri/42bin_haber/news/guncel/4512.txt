THY uçağına kuş çarptı
İstanbul-Ankara seferini yapan Türk Hava Yolları'nın TK-2158 sefer sayılı uçağına Atatürk Havalimanı'ndan kalkışı sırasında kuş çarptı
Boeing 737-800 tipi THY uçağı, kalkışından kısa bir süre sonra kuş sürüsünün içine girdi.

 110 yolcusuyla saat 15: 20'de Atatürk Havalimanı'ndan kalkış yapan uçak geri dönmek zorunda kalırken yolcular başka bir uçakla gecikmeli olarak saat 17:30'da Ankara'ya gönderildi. Bakım için THY teknik Hangarı'na çekilen uçağın sol motor pallerinde hasar tespit edildiği öğrenildi.