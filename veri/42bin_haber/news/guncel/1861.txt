Egemen Bağış: Birand'ın bu ülkeye katkısı oldu
Avrupa Birliği Bakanı ve Başmüzakereci Egemen Bağış, Gazeteci Mehmet Ali Birand'ın yakınlarına ve sevenlerine baş sağlığı dileyerek, "Bu ülkeye çok önemli katkılarda bulundu. Keşke hepimiz onun kadar bu ülkeye katkı vererek, onun kadar insanlar üzerinde etki bırakıp gitsek." dedi.
Egemen Bağış, Doğan Medya Center tarafından düzenlenen FRESH MESH 2013 toplantısına katıldı. Basın mensuplarının sorularını Mehmet Ali Birand ile ilgili sorularını cevaplayan Bağış,"Kendisi iyi bir insandı. Ben yaklaşık olarak 25 yıldır tanıyordum. Birlikte çalıştığım bir insandı. Nur içinde yatsın. Bu ülkeye çok önemli katkılarda bulundu. Keşke hepimiz onun kadar bu ülkeye katkı vererek, onun kadar insanlar üzerinde etki bırakarak gitsek. Nur içinde yatsın mekanı cennet olsun." şeklinde konuştu.