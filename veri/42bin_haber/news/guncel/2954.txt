Destek ziyareti
Eskişehir Büyükşehir Belediyesine yönelik operasyonlar nedeniyle aralarında İzmir Büyükşehir Belediye Başkanı Aziz Kocaoğlu, Antalya Büyükşehir Belediye Başkanı Mustafa Akaydın, Kadıköy Belediye Başkanı Selami Öztürkün de bulunduğu 43 belediye başkanı Yılmaz Büyükerşene destek vermek için dün Eskişehirdeydi.
Konuk başkanları Eskişehir Büyükşehir Belediye Meclisi Salonunda ağırlayan Büyükerşen, ziyaretin gerçekten haksızlığa uğrayan ve uğrama baskısı, tehdidi, tehlikesiyle karşı karşıya kalan belediye başkanlarının bir dayanışması olduğunu söyledi.
DEMİREL TELEFON ETTİ
Eski Cumhurbaşkanlarından Süleyman Demirelin kendini telefonla aradığını belirten Yılmaz Büyükerşen, Demirel, Sizlerin başına gelen bütün Türkiyenin malumu. Sizlere yapılanlar şu veciz fıkra ile anlatılabilir. Bir altın tas düşün dedi. Bu altın tasa taş atıyorlar, ne o taşı atan kazanıyor ne de o taş kazanıyor. Ama altın tas değerinden hiçbir şey kaybetmiyor. Hizmetlerini bütün Türkiye biliyor. Yurt dışında da çok iyi biliyorlar dedi. Tek bir endişem var. O da senin ve arkadaşlarının bu durumdan şikayet ederek bu ülkeye yapmakta olduğunuz hizmetlerden vazgeçmenizdir dedi. Memleket sizlerden hizmet bekliyor dedi diye konuştu.
Belediye önünde Yılmaz Büyükerşen ile İzmir Büyükşehir Belediye Başkanı Aziz Kocaoğlu, Antalya Büyükşehir Belediye Başkanı Mustafa Akaydın ve Kadıköy Belediye Başkanı Selami Öztürk birer konuşma yaptı.