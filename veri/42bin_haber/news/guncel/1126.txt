'Annemin yatağında sevişiyorlardı'
Üvey babasını annesinin yatağında bir başka kadınla sevişirken yakalayan kadın çılgına döndü.
 Samsun’da üvey babasını başka bir kadınla yatakta yakalayan 35 yaşındaki İlkay Kırbaş, benzin dökerek evi ateşe verip üvey babası 57 yaşındaki Ahmet Şen ile 47 yaşındaki kadın arkadaşı, evli ve 2 çocuk annesi Y.A.’yı öldürmek suçlamasıyla hakim karşısına çıktı. Samsun'da üvey babasını başka bir kadınla yatakta yakalayan 35 yaşındaki İlkay Kırbaş, benzin döküp evi ateşe verdi. Üvey babası 57 yaşındaki Ahmet Şen ile 47 yaşındaki kadın arkadaşı Y.A., çıkan yangında hayatını kaybetti. Ömür boyu hapis cezası istemiyle tutuklu yargılanan Kırbaş, "Annemin yatağında başka bir kadınla sevişiyordu. Ona kızdığım için evi yakmak istedim. Benzin döktüm, ancak yakmadım. Alkollüydüler ve ellerinde sigara vardı. Kendileri yakmış olabilir" dedi.
 Geçen Ağustos ayında meydana gelen olayda, seyyar satıcılık yapan İlkay Kırbaş, kasaplık yapan üvey babası Ahmet Şen’in evine gitti. Üvey kardeşiyle aynı evde kalan Kırbaş, üvey babasından kardeşine sahip çıkmasını ve masraflarını karşılamasında yardımcı olmasını istedi. Ancak bu yüzden aralarında tartışma çıktı. Evden giden İlkay Kırbaş, gece yarısı tekrar geri döndü. Yatak odasından üvey babasıyla, eve temizlik yapması için getirdiği evli olan Y.A.’nın seslerini duydu.
 3 yıl önce ölen annesi Aysun Şen’in yatağında başka bir kadınla üvey babasının sevişmesini sinirlenen Kırbaş, bir akaryakıt istasyonundan 10 litre benzin alıp geri döndü. Sessizce tekrar içeriye girip, iddialara göre yatak odasının kapısını açarak benzini üvey babası ile Y.A.’nın üzerine ve odaya döktü. Ardından odayı ateşe verip gitti. Şen ve Y.A. yaralı olarak kurtarılarak hastaneye kaldırıldı. Ağır yaralan Ahmet Şen 4 gün, Y.A. ise 5 gün sonra tedavi gördükleri hastanede hayatını kaybetti.
 Tutuklanan İlkay Kırbaş, hakkında 2’nci Ağır Ceza Mahkemesi’ne kasten iki kişiyi yakarak öldürmek suçundan 2 kez ağırlaştırılmış ömür boyu hapis cezası istemiyle dava açıldı.
 ANNEME SAYGISIZLIK YAPIYORLARDI
 2’nci Ağır Ceza Mahkemesi’nde ilk kez hakim karşısına çıkan İlkay Kırbaş, üvey babasının askere gidecek olan üvey kardeşine sahip çıkmadığını ileri sürerek, "Bu yüzden tartışmıştık. Akşam eve gittiğimde Ahmet Şen ile kadının sevişme sesleri geliyordu. Ölen annemin yatağındaydılar ve duvarlarında annemin fotoğrafları vardı. Annemin hatırasına saygısızlık yaptıklarını ve evi kirlettiklerini düşündüm. Benzin alıp geri döndüm. Evin içerisine benzini dökerken Ahmet Şen yatak odasından çıkıp çıplak bir vaziyette yanıma geldi. Bana ne yapıyorsun diye bağırıp eline aldığı bıçakla bana saldırdı. Onun da üzerine benzin döküp evden çıkıp gittim. Sonra evin yandığını öğrendim. Alkollüydüler ve sigara içiyorlardı. Kendileri yakmış olabilir" dedi. Mahkeme, gelmeyen tanıkların dinlenmesi için duruşmayı erteledi.
  