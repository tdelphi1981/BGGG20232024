Abdurrahim Albayrak: "I love you hocam"
GSTV'ye konuşan Galatasaray Yönetim Kurulu Üyesi Abdurrahim Albayrak canlı yayında Fatih Terim'e tezahürat yaptı. 
GSTV’ye bağlanan Abdurrahim Albayrak şu açıklamalarda bulundu: “İstanbul’dan uçakla gelirken, turu geçeriz demiştim, inanmıştık. 2-1 demiştim herkese, 3-2 oldu. Allahım’a şükürler olsun. Galatasaray bu tip maçları sever, zor maçları sever. İşte gerçek Galatasaray bu, Avrupa aslanı bu. Hepimiz gurur duyuyoruz. Takımımızla, yönetimimizle, başkanımızla, futbolcularımızla ve teknik heyetimizle. I love you hocam, I love you hocam, I love you hocam. Daha ne diyeyim ki? 
Çok iyi oynuyorduk. Yedek futbolcularla birlikte oturuyordum. Hiç merak etmeyin bu maçı alacağız dedim. Bu direkler hep bize böyle olmayacak. Hamit de önce direğe sonra ağlara vurdurdu. Allahım’a şükürler olsun. Türkiye’ye dönüyoruz, tur atayarak dönüyoruz. Avrupa’nın 8 takımın bir tanesiyiz. Ne kadar gurur duysak azdır bu aslanlarla.”