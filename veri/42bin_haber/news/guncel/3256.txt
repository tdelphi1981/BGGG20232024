Hareket halindeki kamyonun üzerindeki vinç yandı
Çorum'un Osmancık ilçesi D-100 karayolu üzerinde, Hamit Altıntaş'ın kullandığı 16 AEF 19 plakalı kamyon üzerinde bulunan vinç alev alıp yandı.
Yangın, akşam saatlerinde Çorum'un Osmancik ilçesinde meydana geldi. Hamit Altıntaş'ın kullandığı hareket halindeki kamyonun üzerinde bulunan karayollarına ait vinç, henüz bilinmeyen nedenle alev aldı. Karşı şeritten gelen araçlar yangını fark ederek sürücüyü uyardı. Sürücü aracını kenara çekip hemen polis ve itfaiyeyi arayıp yardım istedi. Kısa sürede olay yerine gelen itfaiye ekipleri, yangına müdahale ederek kamyona sıçramasını önledi. İtfaiye ekipleri daha sonra alevleri söndürdüler. Bu sırada İstanbul-Samsun D-100 karayolu trafik polisleri tarafından önlem olarak araç trafiğine kapatıldı. Yangının söndürülmesinin ardından D-100 karayolu tekrar kontrollü olarak araç trafiğine açıldı. Yangınla ilgili soruşturma sürüyor.