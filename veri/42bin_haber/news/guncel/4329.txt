Olağanüstü Ergenekon ve Balyoz toplantısı
Başbakan Recep Tayyip Erdoğan, 14 Şubat'ta Genelkurmay Başkanı ve Adalet Bakanı ile Ergenekon ve Balyoz davaları gündemiyle olağanüstü toplandı.(CNN TÜRK) -- Üç saatlik görüşme. Geçen hafta, haftalık olağan görüşme için biraraya geldiler ama görüşme olağanüstü oldu. 

Çünkü Başbakan Erdoğan ve Genelkurmay Başkanı Necdet Özel 14 Şubat'ta tam üç saat süren bir görüşme gerçekleştirdi.

Başbakanlık resmi konutunda yapılan o görüşmenin bir bölümüne Adalet Bakanı Sadullah Ergin'in de katıldığı öğrenildi ve görüşmede de tutukluluk askerler, Balyoz ve Ergenekon davaları gündemdeydi.

Edinilen bilgiye göre, görüşmede Özel Kuvvetler başta olmak üzere Türk Silahlı Kuvvetlere yönelik yönelik iddialar da gündeme geldi.

Genelkurmay Başkanlığı, o iddialarla ilgili duyduğu rahatsızlığı görüşmenin olduğu gün yaptığı 16 maddelik bir açıklamayla duyurmuştu.