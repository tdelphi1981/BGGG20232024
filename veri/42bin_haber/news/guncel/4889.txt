'Aldatılmaktan bıkmıştım'
Konyanın Akşehir İlçesinde besicilik yapan eşi Ramazan Kaplan (49) ve yanında bulunan Avusturyalı ortağı Herald Weibi (52) kiralık katil tuturak öldürttüğü iddiasıyla, çifte müebbet hapis cezası istemiyle tutuklu olarak yargılanmasına başlanan Zeynep Kaplan (47), "Ben 30 yıldır ezilmiş durumdayım. Aşağılanmaktan ve aldatılmaktan bıkmıştım. Eşim benden ters ilişki istedi. Ben de bunalıma girerek eşimi öldürtmek istedim" dedi.
Ispartanın Şarkikaraağaç İlçesine bağlı Dedeçam Beldesinde oturan Ramazan Kaplan ve ortağı Avusturyalı Herald Weib, geçen 21 Ekim günü Akşehirin Atakent Beldesinde çalılıklar arasında ölü bulundu. Olay yerine düşen otomobil parçasından yola çıkan jandarma, parçanın öldürülen Ramazan Kaplanın otomobiline ait olduğunu saptadı. Eşi 3 çocuk annesi Zeynep Kaplanın ifadesine başvuran jandarma, çelişkili ifadeler vermesine üzerine Kaplanı, teknik ve fiziki takibe aldı.

Kaplanın son dönemlerde ahır ve garajını yapan inşaat ustaları Erkan Yıldız (33) ve Bati Kılıç (36) ile sık sık görüştüğünü saptadı. Fiziki ve teknik takibin ardından Zeynep Kaplan, Erhan Yıldız, Bati Kılıç ile Kılıçın sevgilisi S.K.(25) gözaltına alındı.

TUTUKLANDILAR

Suçlamayı kabul eden Zeynep Kaplanın, kendisini aldattığı iddiasıyla eşini öldürtmek için Bati Kılıç ve Erkan Yıldız ile 30 bin Euroya anlaştığıni itiraf etti. Gözaltına alınan zanlılar sorgularının ardından adliyeye sevk edildi. Çıkarıldıkları nöbetçi mahkemede Zeynep Kaplan kasten adam öldürmeye azmettirme, Bati Kılınç kasten adam öldürme, Erkan Yıldız da kasten adam öldürmeye teşvik ve suçu gizleme suçlarından tutuklandı. Şantaj ve suçu gizlemek suçundan gözaltına alınan Kılıçnın sevgilisi S.K. da tutuksuz yargılanmak üzere serbest bırakıldı.

ALDATILMAKTAN BIKMIŞTIM

Haklarında çifte müebbet hapis cezası istenen tutuklu sanıklar, Akşehir Ağır Ceza Mahkamesinde ilk kez hakim karşısına çıktı. Tutuksuz yargılanan S.K. ise duruşmaya katılmadı.

Mahkemede ifade veren Zeynep Kaplan, "Ben 30 yıldır ezilmiş durumdayım. Aşağılanmaktan ve aldatılmaktan bıkmıştım. Eşim benden ters ilişki istedi. Ben de bunalıma girerek eşimi öldürtmek istedim" dedi.  
Cinayet gününü de anlatan Kaplan şunları söyledi:
"Olayın olduğu gün Pazar için Akşehire gelmiştik. Bati eşimle konuşarak olay günü yanımıza geldi. Bati kendi aracıyla seyir halindeyken, biz de diğer arabayla eşim ve Herald Weib ile birlikte peşinden bilmediğim bir yere gittik. Bati araçtan indi. Eşim Ramazan da arabadan inmişti. Arkadan bir el ateş etti. Daha sonrasını ben hatırlamıyorum. Eşimin arkadaşı olan yabancı uyruklu kişinin nasıl öldürüldüğünü bilmiyorum. Hatırladığım kadarıyla bana bir tokat vuruldu. Ondan sonra arabama binip evime gittim." 
   Kiralık katil tutup kocasını öldürttü  Sevgilisi para istediği için kiralık katil olmuş 

KORKTUĞUM İÇİN SUÇU ÜSTLENDİM

Olaydan sonra sorgusunda cinayeti Zeynep Kaplandan 30 bin Euro alabilmek için işlediği öne sürülen Bati Kılınç ise mahkemede verdiği ifadede Kaplan ve Weibi vurmadığını, Zeynep Kaplanın kendisini savcılık koridorunda tehdit ettiği için korkudan suçu kabul ettiğini ileri sürdü. Olay gecesi Ramazan Kaplan ve yanındaki Avusturyalı ortağı Herald Weib ile şehir dışına çıktıklarını anlatan Bati Kılınç, "Zeynep Kaplan bana tenha bir yere çekmemi söylemişti. Tenha yere gittiğimizde bana arkadan selektör yaptılar. Ben de durdum. Arabadan inmedim. Ramazan Kaplan arabadan inip yere bakıyordu. Ben arabadan ayağımı attığımda silah sesi duydum. Ramazan Kaplanın yere yığıldığını gördüm. Aracın sağ tarafında yabancı uyruklu şahıs vardı. Ellerini havaya kaldırıp benden yardım ister gibi benim arabama doğru koşmaya başladı. Hatırladığım kadarıyla 2 el silah sesi geldi. Araca binip yönümü çevirdim. Biraz uzaklaştım. Daha önce beni tehdit eden Zeynep Kaplanın Bizi yola çıkaracaksın dediği için kaçamadım. Bu sırada Zeynep Kaplanın cesetleri çektiğini gördüm. Zeynep Kaplanın aracının önünden mesafeli giderek onu Yalvaç yoluna kadar götürdüm. Ondan sonra Akşehire ve oradan köyüme gittim. Daha sonra tekrar Akşehire gelerek dostum olan S.Knin evine geldim" diye konuştu.

Sanık Erkan Yıldızın avukatının mazeret bildirerek duruşmaya katılmaması üzerine bir sonraki duruşmada ifadesinin alınmasına karar verildi. Mahkeme heyeti ifadelerin tamamlanması ve olayla ilgili tanıkların dinlenmesi için duruşmayı 15 Mart tarihine erteledi.