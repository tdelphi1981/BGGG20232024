Başbakan, Metin Serezli için taziye mesajı yayımladı
Başbakan Recep Tayyip Erdoğan, sanatçı Metin Serezli'nin vefatından duyduğu üzüntüyü bildirdi.
Başbakan Erdoğan, yayımladığı taziye mesajında; Serezli'nin tiyatro sanatının gelişmesi ve geniş kitlelere yayılmasında çok büyük emek harcadığını, seçkin bir tiyatro sanatçısı olarak sanatseverlerin gönlünde müstesna bir yer edindiğini ifade etti.

Erdoğan, "Bütün hayatını sahnelere adayan Metin Serezli, tiyatro sanatının gelişmesi ve geniş kitlelere yayılmasında çok büyük emek harcamış, seçkin bir tiyatro sanatçısı olarak sanatseverlerin gönlünde müstesna bir yer edinmiştir. Merhum sanatçımız Metin Serezli'ye Allah'tan rahmet niyaz ediyor, kıymetli eşi Nevra Serezli Hanımefendi'ye, yakınlarına ve tüm tiyatro camiasına başsağlığı ve sabır diliyorum.' dedi.