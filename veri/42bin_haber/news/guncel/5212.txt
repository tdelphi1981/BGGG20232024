Kadınlar Günü hangi ilde uçan balonlarla kutlandı ?
SAMSUN'da 8 Mart Dünya Kadınlar Günü nedeniyle Vali Hüseyin Aksoy'un eşi Hülya Aksoy'un da katıldığı etkinlikte kadınlar havaya uçan balon bıraktı.
8 Mart Dünya Kadınlar Günü nedeniyle bugün İlkadım İlçesi Cumhuriyet Meydanı'nda Samsun Kadın Hakları Koordinasyon Gurubu tarafından etkinlik düzenlendi. Etkinliğe Samsun Valisi Hüseyin Aksoy'un eşi Hülya Aksoy da katıldı. Meydanda toplanan kadınlar çalan müzik eşliğinde dans edip halay çekti. Öte yandan kadınlara 'Kadına Yönelik Şiddete Karşı Samsun Ele Ele' başlıklı broşürler dağıtıldı. Daha sonra dağıtılan uçan balonlar havaya bırakıldı. Etkinlikte konuşan Hülya Aksoy, "Hep güzelliklerin, mutlulukların olduğu, çok güzel renkler olan kadınların mutlu olduğu bir dünya istiyoruz" dedi.