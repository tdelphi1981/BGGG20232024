Diyarbakır'da dev uyuşturucu operasyonu
Diyarbakırın Lice İlçesi'ne bağlı 3 köyde 40 kilometrelik alanda yapılan operasyonda toplam 21 ton esrar ele geçirildi. Diyarbakır Valisi Mustafa Toprak, bunun Diyarbakır'da bugüne kadar ele geçirilen en yüksek uyuşturucu miktarı olduğunu söyledi.
Diyarbakır Jandarma Bölge Komutanlığı Lice ilçesi kırsal alanında PKKya silah ve mühimmat desteği sağlamak amacıyla uyuşturucu madde ekimi yapılarak arazide depolandığı istihbaratının alınması üzerine Diyarbakır İl Jandarma, MİT Bölge Başkanlığı ve Emniyet Müdürlüğü ortak operasyon düzenledi. Narkotik köpekleriyle birlikte 35 özel tim ve havadan helikopterlerin de desteklediği operasyonda 40 kilometrelik alanda arama-tarama faaliyetleri sürdürüldü.  
İŞTE DİYARBAKIR'DA ELE GEÇİRİLEN 7 KAMYON DOLUSU UYUŞTURUCU / Foto Galeri KAMYONLAR DOLUSU ESRAR ELE GEÇİRİLDİ 
Liceye bağlı Ortaç Köyü'nde 8 ton, Yalaza Köyü'nde 8 ve Balan Köyü'nde 5 ton toz ve kubar esrar ele geçirildi. Ayrıca imalathane olarak kullanılan büyük sığınak, 9 adet sığınak tarzı depo ve örgüte ulaştırılmak amacıyla kıyafetler ve eylemlerde kullanılmak üzere hazırlanan 25 kg amonyum nitrat ile 41 adet kalaşnikof ele geçti. Ele geçen esrarın piyasa değerinin 40 milyon TL olduğu ifade edildi. 
Diyarbakır Valisi Mustafa Toprak,  bu yıl toplam 60 ton uyuşturucu ele geçirildiğini belirterek, Lice İlçesinde ele geçirilen uyuşturucudan elde edilecek gelirin PKKya silah ve mühimmat desteği amacıyla gönderileceğini ileri sürdü. 
Vali Toprak, Bu esrar maddesini 7 kamyona ancak sığdırabildik dedi. 
  Mardin'de 605 kilo esrar ele geçirildi, 8 kişi gözaltında   
ŞIRNAK'TA PKK'YA AİT 32 SIĞINAK İMHA EDİLDİ / WEB TV 
  



 