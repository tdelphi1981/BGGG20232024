'Basından özür dilerim'
Golf Federasyonu Başkanı Ağaoğlu, gazeteci ile arasında geçen olay için basın camiasından özür diledi.
 Türkiye Golf Federasyonu Başkanı Ahmet Ağaoğlu, Antalya'da devam eden Turkish Airlines World Golf final turnuvasının açılış karşılaşmasında bir gazeteci ile arasında geçen olaya ilişkin, ''Sebep olduğum, hoş olmayan ve üzücü olay nedeniyle muhatabım basın mensubu ve basın camiasından özür dilerim'' dedi.
 Dün Tiger Woods ile Charl Scwartzel arasındaki mücadelede kapsamında ilk delikteki başlangıç vuruşunun yapılmasından hemen önce güvenlik görevlileri ile gazeteciler arasında görüntü alınacak alan konusunda tartışma yaşanmış, bu sırada alana gelen Türkiye Golf Federasyonu Başkanı Ahmet Ağaoğlu, Cihan Haber Ajansı muhabiri Cihat Ünal'a, yaşanan tartışmanın ardından kafa atmıştı.
  