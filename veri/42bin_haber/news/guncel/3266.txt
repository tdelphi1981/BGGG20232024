THY uçağında yolcu paniği!
İSTANBUL-Konya seferini yapan Türk Hava Yolları'na ait uçak, bir yolcunun uçuş korkusu nedeniyle pist başından geri döndü.
Edinilen bilgiye göre; Dün saat 22.50 sıralarında İstanbul-Konya seferini yapmak için son hazırlıklarını tamamlayan THY ait yolcu uçağı kalkış yapmak için pist başına ilerlemeye başladı. Bu sırada uçakta bulunan bir yolcu uçuş korkusu olduğunu ve uçmak istemediğini kabin görevlilerine bildirdi. Bunun üzerine THY uçağı pist başından geri dönerek park yerine yanaştı. Park yerine yanaşan THY uçağı, yolcunun inmesinin ardından 23.38'de Konya seferini yapmak üzere Atatürk Havalimanı'ndan havalandı.