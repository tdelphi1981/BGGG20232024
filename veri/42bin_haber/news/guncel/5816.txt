Maliye Bakanı: Bütçedeki olumlu trend devam ediyor
Maliye Bakanı Mehmet Şimşek, şubat ayına ait bütçe rakamlarını, "Bütçeye ilişki olumlu trendin geçen ay olduğu gibi Şubat ayında da devam ettiğini göstermektedir." diyerek değerlendirdi.
Maliye Bakanlığı, 2013 Yılı Şubat Ayı Bütçe Gerçekleşme rakamlarını açıkladı. Bakan Şimşek, yazılı bir açıklama yaparak söz konusu rakamları değerlendirdi. Şimşek, "2013 yılı Şubat ayında bütçe 1,4 milyar TL açık; Ocak-Şubat döneminde ise 4,5 milyar TL fazla vermiştir. Geçen yıl Ocak-Şubat döneminde 900 milyon TL açık verildiğini göz önünde tutarsak, bu yıl bütçe performansı çok daha güçlü olmuştur. ifadelerini kullandı. 

Bütçenin gösterdiği 'güçlü performans'ta; özelleştirme, vergi gelirlerindeki artış ile faiz giderlerindeki düşüşün etkili olduğunu vurgulayan Maliye Bakanı, şunları aktardı: 

"Bütçedeki bu trend bizim yıl sonu hedeflerimizi kolaylıkla yakalayabileceğimizi göstermektedir. Ancak faiz dışı giderler yılın ilk iki ayında yüksek seyretmiştir. Bu artışı mercek altına alacağız; harcamaların OVPde belirlediğimiz hedeflerden sapmasına izin vermeyeceğiz. 

Daha önce de sıklıkla ifade ettiğim üzere bütçe disiplini Hükümetimizin temel önceliğidir. Bütçe disiplinini sürdürerek makroekonomik dengelerimizi daha da güçlendirmeye devam edeceğiz."