Polisten şifreli fuhuş operasyonu
ZEYTİNBURNU'nda düzenlenen fuhuş operasyonunda, aralarında bar müdürünün de bulunduğu 16 kişi polis tarafından gözaltına alındı.
Zeytinburnu'nda fuhuşa aracılık yaptığı ihbarını alan ve bunun üzerine harekete geçen Gayrettepe Asayiş Şube Müdürlüğü Ahlak Kumar Büro Amirliği ekipleri, dün akşam saatlerinde bir bara baskın yaptı. Operasyonda işletme müdürü ile fuhuş yaptığı iddia edilen 15 hayat kadını polis ekipleri tarafından gözaltına alınarak Gayrettepe Asayiş Şube Müdürlüğü'ne getirildi. Kadınların sorgularının ardından serbest bırakılacağı, bar müdürünün ise ifadesinin ardından adliyeye sevk edileceği bildirildi.

OPERASYON ŞİFRESİ: "KAPILDIK RÜZGARA GİDİYORUZ"

Müşteri kılığında bara giren ve kadınlarla 300 TL'ye pazarlık yapan 2 polisin, operasyonun başlaması için dışarıda bekleyen ekipleri telefonla arayarak, "Kapıldık rüzgara gidiyoruz" şifresini kullandığı öğrenildi.