Kiralık katil tutup kocasını öldürttü
Konyanın Akşehir İlçesinde geçen ekim ayında çalılıkların arasında tabancayla öldürülmüş olarak bulunan Ramazan Kaplan (49) ve Avusturyalı ortağı Herald Weib (52) cinayetleriyle ilgili olarak, Kaplanın eşi Zeynep Kaplan (47) ile Bati Kılıç (36) ve Erkan Yıldız (33) tutuklandı. İlk ifadesinde Eşim beni aldattığı için öldürttüm dediği belirtilen Zeynep Kaplanın, kocasını öldürmeleri için şüpheliler Kılıç ve Yıldızı 30 bin liraya tuttuğu öne sürüldü.Akşehirin Atakent Beldesinde oturan çiftçi İhsan Doğan (37), geçen 21 Ekim günü traktörle bahçesine giderken çalılıklar arasında 2 erkek cesedini farkederek jandarmaya haber verdi. Jandarma yaptığı incelemede cesetlerden birinin Ispartanın Şarkikaraağaç İlçesine bağlı Dedeçam Beldesinde oturan Ramazan Kaplan, diğerinin de 2 Ekim Salı günü Antalya Havalimanından Türkiyeye giriş yapan Avusturyalı Herald Weib olduğunu saptadı.

Kaplanın yakınlarını ulaşan Jandarma, Weibın, Kaplan ile ortak olarak besicilik yapmak için Türkiyeye geldiğini ve ikisinin de Akşehire traktör ve damızlık hayvan almak için gittiğini ancak, 18 Ekim perşembe gününden bu yana kendilerinden haber alamadıklarını belirledi. 

KIRILAN OTOMOBİL PARÇASI ZANLILARI ELE VERDİ 

Olay yerinde bulunan yaklaşık 5 santimetrelik bir araç parçasından yola çıkan jandarma, önce yere düşen parçanın marka ve modelini belirledi. Ardından o marka ve modele ait öldürülen Ramazan Kaplana ait bir otomobil olduğunu saptadı. Bunun üzerine jandarma, Kaplanın eşi Zeynep Kaplanın ifadesine başvurdu. Zeynep Kaplan da, eşinin öldürüldüğü gün otomobilin beldede olduğunu söyledi.

Jandarma davranış ve çelişkili ifadelerinden şüphelendiği Zeynep Kaplanın cep telefonu kayıtlarını inceleme altına aldı. Kaplanın son dönemlerde evlerinin tadilat ve garajını yapan Akşehirin Bisse Köyünde oturan inşaat ustaları Bati Kılıç ve Erkan Yıldız, akrabası Semra K. ile sık sık görüştüğünü saptadı.

İLK KİRALIK KATİL PARAYI ALIP KAÇTI 

Polis şüphe üzerine önceki gün Zeynep Kaplan, Semra K., Bati Kılıç ve Erkan Yıldızı, gözaltına aldı. Suçunu itiraf eden Zeynep Kaplanın ifadesinde, ''Eşim Ramazan Kaplan beni aldatıyordu. Öldürtmek için daha önce 25 bin dolara kiralık katil tuttum. Ama o adam parayı alıp kaçtı. Daha sonra Bati Kılıç ve Erkan Yıldız ile 30 bin liraya anlaştım. Avusturyadan gelen adamla, Akşehire gittiklerinde öldürtmek istedim. Herald Weibi niye öldürdüklerini bilmiyorum dediği öğrenildi. Zeynep Kaplanın olaydan bir kaç gün önce de eşiyle ortak banka hesabından 160 bin lira çektiği belirtildi.

Bahti Kılıç ve Erkan Yıldızın ise suçlamaları kabul etmediği öğrenildi. Gözaltına alınan 4 kişi sorgularının ardından adliyeye sevk edildi. Şüphelilerden Zeynep Kaplan, 'kasten adam öldürmeye azmettirme', Bati Kılıç ve Erkan Yıldız da 'kasten adam öldürme' suçundan tutuklandı. Semra K. ise tutuksuz yargılanmak üzere serbest bırakıldı. 

Uluslararası Polis Teşkilatının (Interpol) Avusturyalı Herald Weibin soruşturmasıyla ilgili Türkiyeden bilgi istediği öğrenildi.