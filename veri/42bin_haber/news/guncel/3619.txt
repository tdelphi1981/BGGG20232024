Vicdan muhasebesi yapmalısınız
TBMM Başkanı Cemil Çiçek, TBMMde 71inci Türkiye-AB Karma Parlamento Komisyonunda bir araya gelen Avrupa Birliği temsilcilerine seslenerek, Elbette bizim eksikliklerimiz var, bunun gereğini yapmanın gayreti içerisindeyiz. Ancak bu yapamadıklarımızda sizin katkınız nedir, sizin de bir vicdan muhasebesi yapmanızı istiyoruz dedi.
TBMM Tören Salonunda Karma Parlamento Komisyonunun açış konuşmasını yapan Çiçek, şunları söyledi: AB, bir hayır kurumu değildir, iyilikseverlerin, hayırseverlerin bir araya geldiği kurum değildir. AB, Ortak değerler üzerine inşa edilmiş bir menfaat birliğidir. Dolayısıyla Türkiyenin ABye üyeliği her iki tarafın da lehinedir. Hedefimiz ABye tam üyeliktir.
TAHAMMÜLÜMÜz KALMADI
AB Bakanı ve Başmüzakereci Egemen Bağış da Türkiyenin 5 dönem başkanlığından sonra bir 6ncısının da fasıl açılmadan kapanmasına tahammülü kalmadığını belirtti, şunları söyledi: Hollande yönetiminin Sarkozy yönetiminin gölgesinde kalmayı tercih etmeyeceğini düşünüyorduk, salı günü bu yönde ilk mesajı aldık. Başbakanımızın uyarıları etkisini gösterdi. Fransanın 22nci faslı açma yönündeki iradesini elbette memnuniyetle karşılıyoruz.