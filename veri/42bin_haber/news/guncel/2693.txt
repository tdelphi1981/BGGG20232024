Köşkten anadilde savunmaya onay

CUMHURBAŞKANI Abdullah Gül, ana dilde savunma ve hükümlülerin cezaevinde eşleriyle görüşmesine imkan tanıyan yasayı onayladı. Ceza Muhakemesi Kanunu ile Ceza ve Güvenlik Tedbirlerinin İnfazı Hakkında Kanunda Değişiklik Yapılmasına Dair Kanuna göre, sanık; iddianamenin okunması ve esas hakkında mütalaanın verilmesi üzerine sözlü savunmasını kendisini daha iyi ifade edebileceği başka bir dilde yapabilecek. Tercüme, komisyonlarca oluşturulan listeden, sanığın seçeceği tercüman tarafından yapılacak. Ayrıca kapalı cezaevlerindeki evli hükümlüler, 3 ayda bir kez olmak üzere, 3 saatten 24 saate kadar eşleri ile görüşebilecek.