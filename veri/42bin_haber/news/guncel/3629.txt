Erkeğe ağdalı ceza
Radyo Televizyon Üst Kurulu (RTÜK), Fox TVde yayınlanan İmkânsız Karaoke Yılbaşı Özel programında erkek yarışmacıya ağda yapılması ve bu sırada göğsüne tarantula cinsi örümcek bırakılması gibi nedenlerle, kanala 218 bin 622 TL ceza verdi.
RTÜKten yapılan açıklamada Çocuk ve gençlerin izleyebilme ihtimalinin yüksek olduğu korumalı saatlerde yayınlanan söz konusu yarışma programında, yarışmacıya elektrik verilmesi, başında şişe kırılması, köpeklerle boğuşması gibi tehlikeli davranışlar içeren bölümlerin çocuklarda korku oluşturabileceği değerlendirilmiştir denildi. 

RTÜKün ceza kesilmesiyle ilgili gerekçesinde, sahne şöyle anlatıldı: Yarışmacı üzerinde sadece bir şort olduğu halde bir koltuğa oturtularak şarkısını söylemeye başlamıştır. Bu esnada stüdyoya giren iki genç kız, ellerindeki ağda dolu kaselerden çubuklarla aldıkları ağdaları yarışmanın bacaklarının alt ve üst bölgelerine, göğüs bölgesine sürmüşler, üzerlerine kapattıkları bantları defalarca hızla çekmişlerdir. Kahkahalara boğulan seyircilerin karşısında hiç beklemediği bir durumda kalan ve ağda bantlarının her çekilişinde acıyla haykıran yarışmacının göğsüne daha sonra da büyük bir tarantula bırakılmış, yarışmacının dehşet içinde kaldığı görülmüştür. 

 