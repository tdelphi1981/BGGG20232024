Tacizci rahibe 10 milyon dolar ceza
Katolik Kilisesini zor durumda bırakan taciz davalarında tazminat kararı çıktı. Los Angeles Katolik Başpiskoposluğu 4 cinsel taciz davasında 10 milyon dolar ödemeye mahkum edildi. Davalara konu olan isim Los Angeles Kilisesi eski rahiplerinden Michael Baker. 

İki kardeş davacı, 4'er, diğer iki kişi ise birer milyon dolar tazminat alacak.

Kısa bir süre önce yayınlanan belgelerde Kardinal Roger Mahony'nin de taciz vakalarından haberdar olduğu buna rağmen görevden almadığı ortaya çıkmıştı. 

Görevinde kalan rahip Baker tacizlerine devam etmişti. 

Tacizlere göz yuman Kardinal şu an Papalık seçiminin yapıldığı Kardinaller Meclisi'nde.

10 bin Amerikalı Katolik, Kardinal Mahony'nin Papalık seçimine gitmemesi çağrısının yapıldığı bir dilekçeye imza attı.