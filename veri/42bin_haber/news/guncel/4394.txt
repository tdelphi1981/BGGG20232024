Faciada yakınları kaybolanlar umudunu kaybetmedi!
Adana Kozan ilçesinde Gökdere Köprü barajı faciasının birinci yıl dönümünde kayıp beş işçinin yakınları umutlu bekleyişlerini hala sürdürüyor.
Geçtiğimiz yıl 24 Şubat 2012 yılında Kozan Gökdere Köprü Barajı ve Hidroelektrik Santrali'nin tünel kapağının aşırı basınç nedeniyle patlaması sonucu 10 işçinin suya kapılması sonrasında kazada, kaybolan 10 işçiden Eyüp Altuntaş, Cumali Değirmenci, Erkan Yeğen, Erdal Demirelli ve Hasan Bolat'ın cesetlerine ulaşılmıştı. İşçilerden, Latif Değirmenci, Mehmet Yılmaz, Veli Damaksız, Selahattin Aral ve Necmettin Karayiğit tüm aramalara karşın bulunamamıştı. 
Kayıp işçilerden Latif Değirmenci'nin kayın babası Muzaffer Yılmaz, patlamanın yıldönümünde, yapımı devam eden köprü barajının bulunduğu alanda basın mensuplarına yapmış olduğu açıklamada barajın patlamasının yıl dönümü olduğunu kaydederek acılarının büyük olduğun söyledi. Yılmaz, "Aramalardan bugüne kadar bir sonuç alamadık. Bir yıl geçmesine rağmen umudumuz hala devam ediyor. Fakat bir süre önce aramalar kesildi. Yetkililere buradan sesleniyoruz ki kayıplarımızın bir mezarları yok. En azından bir anıt mezarları olsun." diye konuştu. Yılmaz, "Dava süreci devam ediyor. Yargıya güveniyoruz. Suçlular inşallah cezalarını çekerler." diye konuştu. Bir yıl geçmesine rağmen acılarının hiç değişmediğini kaydeden kayıp beton işçisi Latif Degirmenci'nin (43) eşi Meryem Değirmenci, "Sürekli arama oldu, fakat değişen bir şey olmadı ve bugüne kadar hiçbir haber yok. Kim istemez gidip bir mezarının başına oturup dua etmeyi" diye belirtti. Duruşmaların devam ettiğini kaydeden açılı eş Değirmenci, "Duruşmalara bende katılıyorum. Diğer kayıp yakınları da mahkemeyi takip ediyor. Mahkemede duruşmalarda hiç kimse suçunu kabul etmiyor. Suçlu veya suçsuz bilmiyorum. Fakat; 'ben olayı gördüm. Barajdan su sızıyordu veya herhangi bir tehlikesi vardı' diyen hiçbir kimse yok. Fakat eşim olaydan dört beş gün önce barajda su sızıntısı olduğunu söylüyordu. 'Su sızıntısı var, bir kaza çıkacak, baraj patlayacak ama sonumuz ne olacak' diye birkaç defa bana söyledi" dedi. Devlet yetkililerine seslenen Değirmenci; Daha geniş bir arama yapılıp talebinde bulundu. Değirmenci, şöyle devam etti: "Şirket yetkilileri ile görüşmemizde kazanın üzerinden bir buçuk yıl geçmesi ve umutların tamamen tükenmesi sonrasında kayıplarımız için gıyabında cenaze namazı kılınması ve bir anıt mezar yapılmasını söylemiştik. Fakat şuan öyle bir şey yok." Kayıp Mehmet Yılmaz'ın (37) eşi Neslihan Yılmaz, "Çok acı ve zor günlerimiz geçti. Çocuklarım sürekli babalarını istiyor. Arama çalışmalarının devam etmesini, Kavşak Bendi Barajı'nın boşaltılıp bu alanda da çalışma yapılmasın istiyoruz. Umudumuz hiçbir zaman bitmedi. Umudumuz devam etmektedir. Cenazelerin orada olduğunu düşünüyoruz. Eşimin bir mezarı yok fakat bir anıtının yapılmasın istiyoruz. Biz herkes suçlu demiyoruz ama bunun bir suçlusu vardır. O da ortaya çıktığında cezasını çeksin." dedi.Kayıp işçi Mehmet Yılmaz'ın ablası Şerife Avcı da kardeşinin bir mezarı olmasını istiyor. Avcı, "Suçluların cezalandırılmasın istiyoruz. Türk adaletine güveniyoruz." diye konuştu.
Öte yandan bugün öğle namazına müteakip kayıp işçiler için baraj inşaatını yapan firma tarafında Kozan Hoşkadem Camii'nde Mevlidi Şerif okutulacak. Olayla ilgili 17 kişinin yargılanması devam ederken, dördüncü mahkeme 7 Mart 2013 tarihinde yapılacak.