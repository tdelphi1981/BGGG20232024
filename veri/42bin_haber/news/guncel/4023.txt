İzmir sağanak yağış altında!
İZMİR'de, gece saatlerinden itibaren aralıklarla sağanak yağmurla birlikte şiddetli rüzgar başladı. Yağış nedeniyle kentte herhangi bir olumsuzluk yaşanmadı.
Meteroloji Genel Müdürlüğü'nün ülkenin batı kesimini etkisi altına alacağını belirttiği sağanak yağmur ile şiddetli rüzgar, saat 23.30'dan itibaren aralıklarla İzmir'de kendini hissettirmeye başladı. Caddeler ve sokaklar yağmur suyu ile doldu. Araçlar, biriken sular nedeniyle yollarda yavaş ilerledi. Yağmura yolda yakalanan vatandaşlar, kendilerini kuytu köşelere attı, otobüs duraklarında sığınıp sağanağın etkisinin geçmesini bekledi. Belediye ve itfaiye ekiplerinin kentteki belli noktalarda önlem aldığı görüldü. İzmir Meteroloji Bölge Müdürlüğü yetkilileri, sağanak yağmur ile rüzgarın yarın (Çarşamba) öğle saatlerine kadar aralıklarla etkili olacağını bildirdi. Kentte şuan kadar herhangi bir subaskının yaşanmadığı kaydedildi.