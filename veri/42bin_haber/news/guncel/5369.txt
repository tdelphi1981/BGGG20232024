Tarihçi Uğurluel: Kanuni seferde iken annesi Hafsa Sultan gece kalkıp dua ederdi
Tarihçi Yazar Talha Uğurluel, "Bugün Türkiye'de insanlarımız yanılgıya düşüyor.
Kanuni Sultan Süleyman'ın annesi Hafsa Sultan, sarayda dekolte kıyafetlerle dolaşmazdı. Bu tür giyime ancak Fransız saraylarında rastlanır. 

Hafsa Sultan, Kanuni sefere çıktığı zaman gece kalkıp dua ederdi. Hürrem Sultan'ın ise altı çocuğu vardı, gelirinin tamamını hayra bağışlardı. dedi.

Tarihçi Yazar Talha Uğurluel, Mersinin Tarsus ilçesinde Berra Çalışan Hanımlar Derneği'nin düzenlemiş olduğu Osmanlıda Harem ve Kanuni konulu seminerde konuştu.

Uğurluel, tarihi anlamak için tarihi güne ait değer yargılarıyla hareket edilmesi gerektiğini belirtti. Uğurluel, şunları ifade etti:

2012'den bakarak 500 yıl öncesini anlamak mümkün değildir. Her devir, kendi bulunduğu ortam içerisinde değerlendirilmelidir. Osmanlı hanedanı zevkten, şatafatlı yaşamdan kaçınırdı. 

Toplumdan uzak yaşantıları yoktu. Bunu sağlamak için ileride devlet yönetimini alacak kişilerin yetiştirildiği Enderun mekteplerinde demir işlerinden mutfak işlerine, tuvalet temizliğine kadar çeşitli görevlerde bulunurlardı. 

Bunları yapmayan sadrazam yoktur. Osmanlı'da ırkçılık, kölelik yoktu. Bir Sırp asıllı veya Arnavut asıllı biri başarılı ise devletin en üst makamına gelirdi. Rüstem Paşa, bir Hırvat idi ama sadrazam olmuştu. Bunun örnekleri o yılların Avrupasında görülemez."