Mevsimin ilk karı yağdı
Erzincan'da yüksek kesimlere mevsimin ilk karı yağdı.
 Erzincan'ın güneyinde yer alan 3 bin 258 metre yüksekliğindeki Munzur dağlarının zirvesi, gece saatlerinde etkili olan kar yağışı sonrası beyaza büründü.
 Kayak tesisi yapım çalışmalarının devam ettiği 2 bin 970 rakımlı Ergan Dağı ile Üzümlü ilçesinde 3 bin 549 metre yüksekliğindeki Esence Dağı'nın eteklerine de kar yağdığı gözlendi.
 Dağların karla kaplanmasının ardından bölgede güzel manzaralar ortaya çıktı.
 AA