İstiklal'de bisiklet keyfi
TÜRKİYE ile diplomatik ilişkilerin 400. yıldönümü etkinlikleri için İstanbul'da bulunan Hollanda veliaht Prensi Willem Alexander ile eşi Prenses Maxima, iki ülke dostluğu için pedal çevirdi.
 Sempatik tavırlar sergileyen çift 'Türkiye-Hollanda' yazılı ve ülkesini simgeleyen portakal renkli bisiklete bindi. Konuk prens ve prenses yaklaşık 300 metre mesafedeki Pera Palas'a İstiklal Caddesi'nden geçerek bisikletleriyle gitti. Hollandalı prens ve eşi, büyük ilgi gördü.