Sızdırma sonrası istifa eden BDP'li Resul Baykara konuştu !
İşte BDP'de deprem etkisi yaratan sızdırma olayı sonra o kişi bugün konuştu istifası sonrası.
İşte BDP'de deprem etkisi yaratan sızdırma olayı sonra o kişi bugün konuştu istifası sonrası.

İşte haberin tüm detayları:

İmralı tutanaklarının basına sızdırılmasıyla ilgili olarak BDP 'den yapılan açıklamada adı geçen Parti Meclis üyesi Resul Baykara, konuyla ilgili değerlendirmede bulunarak "Parti gerekli açıklamayı yaptı. Her şey net olarak ortada. Sızdıran kişi de görevinden alındı. Partililik gereği biz de istifamızı verdik" dedi. 

Resul Baykara, gelişmelerin ardından evinin bulunduğu Bursa'nın Yıldırım İlçesi'ne bağlı Yavuzselim Mahallesi'ne döndü. 

Baykara, kendisini telefon ile arayan DHA Muhabirine, "Parti gerekli açıklamayı yaptı. Her şey net olarak ortada. Sızdıran kişi de görevinden alındı. Partililik gereği biz de istifamızı verdik. BDP içinde bizim sızdırdığımız yönünde bir algı yok" dedi. 

Baykara gelişmelerle ilgili olarak şu anda fazla konuşmak istemediğini de sözlerine ekledi. 

İmralı tutanaklarının sızdırılması ile ilgili olarak BDP Genel Merkezi tarafından, yapılan açıklamada, metnin çoğaltılmaması kararına rağmen, Parti Meclis üyeleri M. Rauf Kocaman ve Resul Baykara'nın toplantıya ara verildiğinde kimsenin bilgisi ve onayı olmadan tutanakları çoğalttığı açıklanmıştı. Açıklamada basın bürosu çalışan Ali Özgüç'ün de gazeteci Alper Atalay'a metnin üzerinden fotoğraf çekmesine izin verdiği belirtilerek, iki Parti Meclis üyesinin istifa ettiğini, basın bürosu çalışanı Ali Özgüç'ün işine son verildiği belirtilmişti.