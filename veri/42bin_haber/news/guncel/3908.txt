Sierra cinayetinin benzerini şapka çözdü
Gaziantep'te yaşayan 30 yaşındaki Neslihan Polatbilek, 2 Şubat 2012'de boynu kırılıp başı taşla ezilerek öldürüldü.
Genç kadının cesedi köprü altındaki tinercilerin yaşadığı bir mekanda bulundu. Vahşetin aydınlatılması için harekete geçen cinayet masası dedektifleri, 
önce genç kadının açık cezaevinde yatan bir kişi ile tanıştığını, bu kişinin kendisine, 'Sosyal Hizmetlerde çalışırken başıma bir iş geldi. 

Yakında tahliye olacağım, seni de Çocuk Yuvası'na işe yerleştireceğim' vaadinde bulunduğu bilgisine ulaştı. Cezaevi'ndeki hükümlüleri incelemeye alan polis, iş bulma vaadiyle dolandırıcılıktan hükümlü 30 yaşındaki Adem Çelik'in ifadesine başvurdu. Bu arada polis, Çelik'e çocuk yuvasında öldürülen 17 yaşındaki Bayram Peşman cinayetini de sordu. 

Ancak zanlı her iki cinayeti de inkar etti. Peşman'ın olay yerine düşürdüğü şapkayı zanlının önüne koyan polis, bir kez daha Çelik'e cinayetleri sordu. Delil torbasındaki şapkayı görünce şoka giren Bayram Çelik, suçunu itiraf etmek zorunda kaldı. Böylece bir şapkadan iki cinayet çıkmış oldu.