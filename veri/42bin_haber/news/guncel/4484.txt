Spor yapan İstanbullulara 'karabatak' sürprizi
Fatih'te, sabah spor için Samatya sahilini seçen İstanbullular, karabatak sürpriziyle karşılaştı.
Denizde dinlenen kuşların aniden havalanarak hareket etmesi, seyirlik görüntü oluşturdu. 

Samatya sahilinde sabah sporu yapan vatandaşlar, sürpriz bir görüntü ile karşılaştı. Balık avının ardından yorgunluklarını dinlenerek atan karabatak sürüsü, deniz üzerinde adeta kuş tarlasını andıran görüntü oluşturdu.

Vatandaşların ilgiyle izlediği kuşların bir biri ardına havalanması ve dalga dalga hareket etmeleri Cihan Haber Ajansı kameralarına yansıdı.