Galatasaray'dan Mehmet Ali Birand için başsağlığı mesajı
Galatasaray Kulübü, Kanal D Haber Grup Başkanı Mehmet Ali Birand'ın vefatı nedeniyle başsağlığı mesajı yayımladı.
Yapılan açıklamada, Galatasaray Kulübü ve Galatasaray Sportif A.Ş. Denetim Komitesi üyesi olan Mehmet Ali Birand'ın hayatını kaybetmesinin üzüntüyle öğrenildiği belirtilerek, 'Türk basın tarihinde unutulmaz yerini yaşarken alan Mehmet Ali Birand, pek çok gazetede ve televizyon kanalında uzun yıllar çalışmış, büyük beğeni toplayan Galatasaray'ın 100. yıl belgeselleri ve 32. Gün gibi birçok başarılı işe imza atmıştı. Merhuma Tanrı'dan rahmet, ailesine ve sevenlerine başsağlığı dileriz' ifadeleri kullanıldı.