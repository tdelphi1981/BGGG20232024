Tutuklu vekile cenaze izni
KCK/TM ana davası kapsamında tutuklu bulunan BDP Şırnak Milletvekili Selma Irmak'ın kanser tedavisi gören babası Yusuf Irmak önceki gün yaşamını yitirdi.
 Selma Irmak, avukatı aracılığıyla Mardin Kızıltepe'deki cenaze törenine katılmak için Diyarbakır Cumhuriyet Başsavcılığı'na başvurdu. Irmak'a iki gün izin verildi. Dün sabah saatlerinde Diyarbakır E Tipi Cezaevi'nden güvenlik görevlilerinin refakatinde çıkan Irmk, taziyelerin kabul edildiği Kızıltepe İlçesi'ne gitti. Tepebaşı Mahallesi'ndeki evde yapılan tören ardından Yusuf Irmak'ın cenazesi Derik İlçesi'ne bağlı Direk Köyü'nde toprağa verildi. Irmak, mahkemenin kısıtlı izin vermesi nedeniyle Direk Köyü'ne gidemedi. Kadir ÜRÜNDÜ