Kayserili iş kadını Başbakan Erdoğan'ın elinden ödülünü aldı
Kayserili Berna İlter, yılın en başarılı kadın girişimci ödülünü Başbakan Recep Tayip Erdoğanın elinden Siirtte düzenlenen törende aldı.
Avrupa en iyi 10 girişimcisi Ruban D Honor - Onur Ödülü sahibi olan ve Türkiyenin en hızlı büyüyen ilk 25 firmasından biri seçilen BRN Yatakları'nın sahibi Berna İlter, elde ettiği başarılar nedeniyle aldığı onlarca ödüle, Başbakan Recep Tayyip Erdoğan tarafından alanlarında en başarılı kadınlara verilen ödülü de ekledi. 

ÖDÜL İÇ PAZAR İÇİN İTİCİ GÜÇ OLACAK

Berna İlter, Türk kadınının azmettiğinde İstiklal Savaşında olduğu gibi üstesinden gelemeyeceği iş olmadığının altını çizerek, şunları söyledi: Yıllarca dünyanın dört bir köşesini kadın başıma gezdim. 

Kazandığım her dövizin gerçekte ülkemin gelişimine katkı olduğunu düşünmem benim için bu mücadelede doping kaynağı oldu. Bu ülke başardığınızda size sahip çıkmasını biliyor. Yeter ki azmedin. 

İşveren ve sanayici kadınları temsilen aldığım onlarca ödüle Siirtte Sayın Başbakan tarafından verilen alanında en başarılı iş kadını ödülünü katmam benim için çok anlamlı. Bu ödül BRN yataklarının yeni girdiği iç pazarda da gelişimi için itici bir güç olacak. 

Başbakan Recep Tayyip Erdoğanın tebrik ettiği ve başarılı çalışmaları ile Türk kadınına örnek olma yolunda çalışmalarına devam etmesini istediği Berna İltere hemşehrisi Enerji ve Tabii Kaynaklar Bakanı Taner Yıldızdan da destek geldi.