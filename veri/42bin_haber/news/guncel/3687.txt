Sevil Sevimli 5 yıl 2 ay hapis cezası aldı
Fransa'nın Lyon 2 Üniversitesi'nde master yaparken öğrenci değişim programıyla geldiği Eskişehir'de DHKP-C operasyonunda tutuklanan ve 3 ay sonra tahliye edilen Sevil Sevimli, 5 yıl 2 ay 15 gün hapis cezasına çarptırıldı.
Bursa Bölge 6. Ağır Ceza Mahkemesi'ndeki duruşmada, Cumhuriyet Savcısı'nın esas hakkında verdiği mütalaasında 21 yıl hapis cezasına çarptırılmasını istenen Sevimli, örgüt propagandası yapmak suçundan 5 yıl 2 ay 15 gün hapis cezasına çarptırıldı. Sevimli'nin yurt dışına çıkış yasağı ise mahkemeye 10 bin lira yatırması halinde kaldırılacak.