İmralı süreci asıl bu ailelerin umudu
İmralıda Abdullah Öcalan ile görüşmeler sürerken PKKnın elindeki 5 rehineden uzun süredir haber alınamıyor. Terörü bitirmek için başlatılan süreç, oğullarının, eşlerinin PKKnın elinden kurtarılmasını bekleyen aileleri de umutlandırdı. Hükümetin çabalarına destek verdiklerini belirten aileler süreçte ilk olarak çocuklarının bırakılmasını istiyorlar.
PKK, kaymakam adayı olan Kenan Erenoğlunu 12 Ağustos 2011de Muş-Kulp karayolunda, astsubay Abdullah Söpçeler ve uzman çavuş Zihni Koçu 9 Temmuz 2011de Diyarbakırın Lice ilçesinde, polis memuru Nadir Özgeni 10 Eylül 2011de Vanın Çatak ilçesinde, uzman çavuş Kemal Ekinciyi ise 1 Ekim 2011de Şırnak merkezde kaçırdı. 
SÜRECİ DESTEKLİYORUZ
Kaymakam adayı Kenan Erenoğlunun annesi Nazmiye Ereneoğlu da yapılan müzakerelerin bir an önce sonuçlanmasını ve oğlunun geri getirilmesini istediğini söyledi. Astsubay Abdullah Söpçelerin Eşi Saniye Söpçeler ise, Süreç ilerlerken onlar da unutulmasın dedi. Uzman Çavuş Zihni Koçun babası Veysel Koç da, Yapılan görüşmelerin vakit kaybetmeden sona ermesini umut ediyoruz. Hükümetin çalışmalarının arkasındayız. Artık kimse gözyaşı dökmesin diye konuştu. 
ÖRGÜTÜN GARDİYANINDAN BİLGİ
Alilerin bekleyişi devam ederken Türkiye Emekli Astsubaylar Derneği Başkanı Ahmet Keser, Kaçırılanlar unutulmadı ama unutturulmaya çalışılıyor. Başçavuş Söpçeler, iki yıldır örgütün elinde. Arkadaşlarımızdan edindiğimiz bilgiye göre bir PKK kampında gardiyan olarak görev yapan bir terörist yakalandı ve Söpçelerin durumunun iyi olduğunu anlattı. Bunun dışında resmi ağızdan bir bilgi yok dedi. 
SON AÇIKLAMA ESKİ BAKANDAN
Kaçırılanlara dair son resmi açıklamayı eski İçişleri Bakanı İdris Naim Şahin, geçen yıl Mart ayında yaptı. Şahin, Kaymakam adayı Erenoğlunun kaçırılmasıyla ilgili bir soru önergesine verdiği yanıtta, Operasyonlar başlatılmış olup, asayiş ve istihbarat birimleriyle koordineli bir şekilde çalışmalar yürütülmekte ve Bakanlığım konuyu yakından takip etmektedir demişti. 
 