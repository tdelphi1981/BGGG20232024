Konya'da şiddetli lodos hayatı olumsuz etkiledi
Konya'da sabah saatlerinde etkili olan şiddetli lodos, hayatı olumsuz etkiledi.
Konya merkezde Belediyeye ait çöp kovalarını ters çeviren aşırı lodos ağaçları kökünden çıkardı.

Bazı yerlerin çatısı uçarken, araçlar reklam tabelaların altında kaldı.Kopan elektrik telleri nedeniyle bazı mahallelerde elektrik kesintisi yaşandı.

TARIM FUARINDA ÇATI UÇTU ZYARETÇİLER VE GÖREVLİLER YARALANDI

Konya'da düzenlenen Tarım ve Hayvancılık Fuarı'ndan ilave amaçlı kurulan çadır salon, saatteki hızı 100 kilometreyi bulan şiddetli rüzgar nedeniyle çöktü.

Çökme nedeniyle salondaki stantlarda görevli ve ziyaretçilerden 31 kişi çeşitli yerlerinden yaralandılar.Yaralılar olay yerine çağrılan ambulanslarla Konya daki çeşitli hastanelere kaldırıldı.

Alınan bilgiye göre bugün saat 10.45 sıralarında TÜYAP Fuar Merkezi'ndeki açılışı gerçekleştirilen Tarım ve Hayvancılık Fuarı'nda meydana geldi. Fuarın ilave amaçlı kurulan 1 çadır salon, saatteki hızı 100 kilometreyi bulan şiddetli rüzgar nedeniyle çöktü. Fuar alanına çok sayıda ambulans ve itfaiye sevk edilirken polis fuar alanını ablukaya alarak giriş çıkışları engelledi. Çökme nedeniyle 31 kişi yaralandı yaralılar olay yerine çağrılan ambulanslarla şehirdeki çeşitli hastanelere kaldırıldı. Özel Farabi Hastanesine kaldırılan 13 yaralının durumlarının iyi olduğunu belirten acil servis doktoru Ahmet Arıcan , tüyab merkezinden 13 tane hastamız geldi bunlardan 8 tanesi kafa tranvası ağırlıklı hastalarımız şu anda hayati bozukluk olan bir hastamız yok hepsi gözlem altında tedavileri devam etmekte takipler sonucu taburcu etmeyi düşünüyoruz.

YARALILAR FUAR VE TİCARET ODASINA TEPKİLİ

Yaralılardan (29) Mehmet Ertürk, Bir anda oldu kaçma şansımız olmadı zaten esniyordu ne olduğunu bilemedik bir anda üstümüze çöktü yetkililer çok geç söylediler. Şu anda ben bel kısmımdan zarar gördüm can kaybımız gibi bir sıkıntımız yok şu anda arkadaşım var daha çok yaralanan kişiler var onlar da başka hastanelere gittiler.

Firma sahipleri olduğunu belirten (35)Ali Yıldırım, elemanlarımız ölümden döndük.Fuar alanında üzerimizden çadır yırtıldığından dolayı kendimizi korumaya aldık yoksa şansımız zayıftı yan komşumuz tamamen çadırların direklerin altındaydı ve o an herkes kaçtı ve kendi çabalarımızla o arkadaşı kurtardık ama ne durum da şu anda bilgimiz yok. Yıldırım, ama bende burada şunu kınamak istiyorum Konya ticaret odası ve Tüyab fuarcılığı ciddi anlamda kınamak istiyorum hiç yakışmadı Konya ya rezil olduk ve zarara uğradık zararımızı kim çekecek.

Yaralılardan Veli yıldız (35) star bakım ve yağmurlama standımız vardı. Dışarı da şiddetli bir rüzgar vardı çadır sallanıyordu ama zamanın da içeriyi boşaltmadılar bunu fark edemediler birden çadırlar herkesin üzerine yıkıldı. Fuar da toplam 600 firma vardı ziyaretçi sayısını bilmiyorum yavaş yavaş boşaltıyorlardı o anda çökme oldu bizim çadır kısmın da 80-90 firma vardı şahısları bilmiyorum pek kaçmaya fırsat olmadı çadır bir anda indi. Zaten önceden de kendini belli ediyordu sallanıyordu çökmek üzereydi bizde tam çıkarken maalesef çadır üzerimize çöktü altın da kaldık demirler düştü ama ana kirişler düşmüş olsaydı daha kötü olurdu bizim standımız da 3 -4 arkadaş var onlar biraz daha hafif yaralı ama muhakkak ağır hastalar vardır.

FUAR KAPATILDI

Fuar kısa bir süre için kapatıldı 2 çadır'da çökme tehlikesi nedeniyle tahliye edildi. 28 ülkeden 1500 marka, 600 firma ve firma temsilcisi katıldığı, 16 Mart Cumartesi gününe kadar açık olması planlanan fuar, yaşanan olayın ardından kapatıldı.

HASTANE ÇATISI UÇTU

Konya da şiddetli rüzgar nedeniyle Konya Beyhekim Hastanesine bağlı Fizik tedavi ünitesinin çatısı uçarken, ölen ya da yaralanan olmadı.

Konya Valiliği internet sayfasından yaptığı açıklamada Meteoroloji Bölge Müdürlüğü'nün verilerine göre bölgede lodos fırtınası ve yer seviyesinin aşırı ısınmasıyla termal rüzgarlar sonucu toz fırtınası oluşabileceği, bu nedenle düşük görüş mesafesi, hava kalitesinde azalma, çamur şeklinde yağış ve ulaşımda aksamalar meydana geleceği, soba ve doğal zehirlenmelerine karşı vatandaşların tedbirli ve duyarlı olmaları, gün boyu yollarda araç kullanan sürücülerin dikkatli olmaları yönünde uyarıda bulundu.