Bari Silivriye göndersinler
AK Partili eski bakan Kürşad Tüzmen ile CHP İstanbul Milletvekili Aydın Ayaydın ve oğlu Gökhan Ayaydın arasındaki kavga yargıda sürüyor.İstanbul Cumhuriyet Başsavcılığı hazırladığı iddianamede, Tüzmen hakkında Ayaydın ve oğluna hakaret ve tehditten 14 yıla kadar hapis cezası istedi. İddianame, mahkemece kabul edildi. Tüzmen, davaya ilişkin tepkisini şu sözlerle dile getirdi: Madem 14 yıla kadar hapis isteniyor, oldu olacak beni Silivriye göndersinler. Geçmişte, müsteşar yardımcılığımdan itibaren bölgede terörü önlemek, bizim unsurlarımızı kuvvetlendirmek bakımından çok güzel işler yaptığımız, beraber çalışma gururunu yaşadığımız fedakâr komutanlar vardı. Onlarla çok iyi işler yapmıştık, bakıyorum bir çoğu da orada. Tekrar eski günleri anmak adına oraya göndersinler, orada beraber otururuz. Bunların derdi beni üzerlerine saldırtmak, ama daha ben hiçbir şey yapmadım onlara. Partide hiçbir şey yapamadığı için kendine meşgale arıyor zannediyorum, oğlunu da alet ediyor bu işlere. Aydın Ayaydın da, Tasvip etmediğim bir olaydı. Olay yargıya intikal etiği için bu konuyla ilgili konuşmak da yanlış olur dedi. 

 
 