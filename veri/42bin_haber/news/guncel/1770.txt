Birand yoğun bakımda! İşte son açıklamalar
Türk haber televizyonculuğunun efsane isimlerinden Mehmet Ali Birandın durumu ciddiyetini koruyor. Dün safra kesesindeki stent değişimi için ameliyat olan Birand'ın beyin ölümü gerçekleştiği iddia edildi. Oğlu ise babasının Twitter hesabından 'Halen yoğun bakımda. İyileşmesi için dua ediyoruz' diye yazdı. Vehbi Koç Vakfı Amerikan Hastanesi'nden yapılan yazılı açıklamada da 'Mehmet Ali Birand hastanemizde yatmakta olup, yoğun bakımda tedavisine devam edilmektedir.
Birand, dün safra kesesindeki stent değişimi için Amerikan Hastanesinde ameliyat olmuştu. Birand'ın operasyon sırasında kalbinin durduğu ve doktorların çabasıyla yeniden çalıştırıldığı ortaya çıkmıştı. 

Amerikan Hastanesinden yapılan açıklamada da Safra yollarındaki darlığa yönelik bir girişim geçiren Mehmet Ali Birand, gözlenen kardiyak sorunlar nedeniyle yoğun bakımda izlenmektedir açıklaması yapılmıştı. 

OĞLU TWITTER'DA YAZDI
 
Mehmet Ali Birand'ın oğlu babasının Twitter adresinden yaptığı açıklamada 'Ben Umur Birand, babam halen yoğun bakımda. İyileşmesi için dua ediyoruz. Gösterdiğiniz sıcak ilgi için çok teşekkürler' yazdı.