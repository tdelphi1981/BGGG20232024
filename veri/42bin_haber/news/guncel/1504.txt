Konya'da vahşet: Annesinin boğazını keserek öldürdü
Konya'da bir kişinin, annesinin boğazını keserek öldürdüğü öne sürüldü.
Merkez Meram ilçesi Abdülaziz Mahallesi Yıldırım Sokak'taki bir apartmanın 3. katındaki evden çığlık sesleri geldiği ihbarı alan polis, söz konusu adrese gitti.

Polis ekibi, evin ziline basılmasına rağmen kapıyı açan olmayınca çilingir yardımıyla içeri girdi.

Polis, 66 yaşındaki Havva D'nin, evin banyosunda hareketsiz yattığını fark etti. Olay yerine çağrılan sağlık ekipleri, Havva D'nin bıçakla boğazının kesilerek öldürüldüğünü belirledi.

Evde bulunan kadının oğlu Mustafa D. (35) gözaltına alındı.

Annesiyle birlikte yaşayan Mustafa D'nin uzun süredir işsiz olduğu ve psikolojik rahatsızlıklarının bulunduğu öğrenildi.

Başlatılan soruşturma sürüyor.