Minarenin bir uzun, biri kısa çıktı
Rizede bir caminin ölçüleri birbirinden farklı iki minaresi dikkat çekiyor.
Beldede bulunan Muradiye Merkez Camiinin ilk yapım tarihi tam olarak bilinmiyor. 

Ancak cami birkaç kez restore edilerek yenilenmiş. Son olarak belde sakinlerinin topladığı paralar ile caminin minareleri yenilenmek istendi. 25 metre yükseklikteki tek şerefeli minarelerin yerine 35 metre yükseklikte çifte şerefeli iki minare yapılmasına karar verildi. 

Belde sakinleri ilk olarak mühendislerden fikir alıp yeni bir minare inşa etmeye, 25 metre uzunluğundaki caminin minaresini ise uzatarak bir şerefe daha eklemeye karar verdi. Yeni minare inşa edildi. Bu kez mühendisler eski minarenin uzatılamayacağı konusunda fikir bildirdi. Belde sakinleri bunun üzerine eski minareyi hem uzatmaktan hem de yıkıp yerine yenisini yapmaktan vazgeçti. Durum böyle olunca ortaya ölçüleri birbirinden çok farklı iki minareye sahip ilginç bir cami çıktı.

Belde sakinlerinden Kibar Delihasan, kısa minarenin tarihi değeri bulunduğu için yıkılmamasına karar verildiğini söyledi. Cami imamı Recep Ali Topçu ise Ben dört ay önce burada göreve başladım.

Eski minare teknik olarak uzatılamadığı için böyle kalmış. Benim açımdan bir olumsuzluk yok. Görenlerin de fazla dikkatini çekmiyor. dedi.