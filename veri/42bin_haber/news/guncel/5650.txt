Romanlardan kutlama değil mevlid



HER yıl 8 Nisan Dünya Romanlar Günü'nde şenlik yapan Edirneli Romanlar, bu yıl eğlenceli etkinlikler yerine, Naziler tarafından öldürüldüğü belirtilen Çingeneler için mevlit okutacak.
Edirne Roman Dernekleri Federasyonu Başkanı Erdem Güyümgüler, 8 Nisan'ın şenlik havasında kutlanmasının yanlış olduğunu söyledi. 8 Nisan'ın, Naziler tarafından soykırıma uğratılarak katledilen ve sayısı tam olarak bilinmeyen yüzbinlerce Çingene anısına, Dünya Romanlar Günü olarak kabul edildiğini bildiren Güyümgüler, Dünya Romanlar Günü'nün, 'anma günü' şeklinde geçmesini istediklerini belirtti. Güyümgüler, "Bugünün kutlama değil anma günü olduğunu göstereceğiz. 8 Nisan'da Selimiye Camisi'nde hayatlarını kaybeden, zulüm gören Romanlar'ın ruhları için mevlit okutacağız. Umarız bundan sonra da anma günü olarak şekillenir, doğrusu budur" diye konuştu.