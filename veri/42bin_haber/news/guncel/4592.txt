Örgüte: Sınır dışında izleyin
Abdullah Öcalanın Yeni Yol Haritası taslak metni, dün BDP Genel Başkanı Selahattin Demirtaşa teslim edildi.
Öcalan, kamuoyuna mektup olarak yansıyan yeni yol haritasını kaleme aldı ve 3 kısa üst yazıyla BDPye gönderdi. Öcalanın taslak yol haritasının BDP Genel Merkezine Adalet Bakanlığı teslim etti. Demirtaş dün sabah aranarak Öcalanın MİT görevlilerine teslim ettiği metnin parti genel merkezine verileceği söylendi. Bu gelişme üzerine genel merkeze geçen Demirtaşa kısa bir süre sonra bir devlet görevlisi tarafından Öcalanın kendi el yazısıyla yazdığı ve mühürlü bir zarfa konulan Yeni Yol Haritası taslak metni teslim edildi. 
Demirtaş, Teslim eden hangi kurumun mensubuydu? sorusuna Hangi kuruma mensup olduğunu sormadık ancak MİT görevlisi olabilir yanıtını verdi.  
ASKER MÜDAHALE ETMESİN  
Demirtaşın İçerik bilgisine henüz sahip değilim dediği metinde Öcalan, Hükümetin attığı adımlara bakmaksızın, Türkiye sınırları içindeki PKK unsurları sınır dışına çıkacak. Süreci Türkiye dışından izleyeceksiniz. Sınır dışına çıkış da bahar aylarıyla birlikte başlamalı, yaz ortasında tamamlanmalı. Sınır dışına çıkış sırasında güvenlik güçlerinin müdahalesi olmamalı, olmayacak dedi. Öcalan, Biz hükümetin atacağı adımlara bakmaksızın barış için üstümüze düşen görevi yapacağız. Kürt halkının neredeyse 40 yıla yaklaşan onurlu mücadelesi, barışın sağlanmasında da kendini gösterecektir. Barış, bizim gibi onurlu ve buna cesaret edenler sayesinde gelecektir. Artık silahlara veda etmenin ve barış için mücadele etmenin zamanı. Bu nedenle vakit geçirmemeli. En kısa sürede değerlendirmelerinizi bekliyorum. Eğer kısa sürede, tartışmalarınız sonucu üstünde mutabakat sağladığınız metinler bana ulaşırsa Nevruzdan önce taslak metni tamamlar ve bir çağrı yapabilir isteğinde bulundu. Yeni Anayasada Türkiyelilik üst kimliğinin yeterli olabileceği vurgusu yapan Öcalan, Demokratikleşmenin anayasal ve yasal güvenceye kavuşturulmasıyla birlikte zaten silahlara gerek kalmayacaktır. Kürtler hiçbir etnik topluluğun diğer topluluk üzerinde hegamonik bir iktidar kurmadığı, eşit ve özgürce paylaşılan bir ortak, demokratik bir ulusta yaşayacaktır değerlendirmesi yaptı.  
ORTAK METİN MİT'E VERİLECEK 
BDPnin Avrupa ve Kandile ulaştırması beklenen taslak metin, tartışmaların tamamlanmasının ardından Kurye ile Öcalana ulaştırılacak. BDP; Kandil ve Avrupanın  ortak metinlerini MİTe teslim edecek. Öcalanın MİT tarafından adaya ulaştırılacak metinler üzerindeki çalışmalarını tamamlamasının ardından yeni bir BDP heyeti adaya gidecek. Bu sefer eş genel başkanların yer almasının beklendiği heyet Öcalandan tamamlanmış yol haritasını Resmen teslim alarak kamuoyuna açıklayacak. Demirtaş da Öcalanın dün kendisine teslim edilen taslak metniyle ilgili Sürecin son aşamasına kadar planlamış görünüyor. Asgari olarak demokratik hakların tamamlandığı noktada süreç bitiyor. Ancak demokrasi mücadelesinin kendisi elbette bitmez. Yani herkesin arkasında durabileceği bir metin. Kandil Öcalanın arkasındayız dedi. Öcalan da metni göndererek Kandili sürece dahil etti. Yani Öcalan Kandil olmadan adım atmıyor. Bu noktada radikal adımlar atıyor Öcalan yorumunda bulundu.