Sel tehdit ediyor
Sel suları Hatay Havaalanı'nı tehdit ediyor.
 Aşırı yağışlar sonucu Hatay’da birçok köy ve ekili alan sular altında kalırken, Amik Ovasının aynasına kurulan Hatay Havaalanı da sel sularının tehdidi altında.
 Bölgede yükselen su seviyesi nedeniyle Hatay Havaalanının etrafındaki ekili alanlar tamamen su altında kaldı.
 Su seviyesinin yükselmesi halinde havaalanının da su almaması için ekipler bölgedeki çalışmalarını sürdürüyor. Alınan son bilgilere göre, havaalanı pistinin bir bölümünde su tespit edilmesi neticesinde uçuşlarda aksama yaşandı. Havaalanı yakınlarından geçen Asi Nehri’nin kollarından olan Karasu’da su seviyesi normalin iki katına ulaşmış durumda. Havaalanı içinde devam eden kot yükseltme çalışmaları da aralıksız olarak devam ediyor.