Üniversiteli kız,yurdun 3'üncü katından düştü
Kütahya'da üniversite öğrencisi 19 yaşındaki Sümeyra Çiçek, kaldığı kredi ve yurtlar kurumunun 3'üncü kat penceresinden havalandırma boşluğuna düştü. Ağır yaralanan genç kız hastaneye kaldırılıp tedaviye alındı. 
Olay akşam saat 17.30 sıralarında Çevreyolu 100'üncü Yıl Mahallesi'ndeki Yüksek Öğrenim Kredi ve Yurtlar Kurumu'na ait Kütahya Kız Öğrenci Yurdu'nda meydana geldi. Alınan bilgilere göre 3'üncü kattaki tuvaletlerin bulunduğu yerde havalandırma boşluğuna bakan pencere kenarında oturan Kütahya Dumlupınar Üniversitesi (DPÜ) Güzel Sanatlar Fakültesi Grafik Tasarım Bölümü 2'nci sınıf öğrencisi Sümeyra Çiçek, cep telefonuyla konuşurken dengesini kaybedip 3'ncü kattan düştü. Havalandırma boşluğuna düşmesi sonucunda ağır yaralanan Çiçek, yurt görevlilerinin çağırdığı ambulansla DPÜ Evliya Çelebi Hastanesi'ne kaldırıldı. 
Hastanenin yoğun bakım servisinde tedaviye alınan Çiçek'in sağlık durumunun ağır olduğu bildirildi. Yurtta kalan bazı öğrenciler Sümayra Çiçek'in cep telefonuyla konuşurken biriyle tartıştığını, daha sonra önce telefonunu ardından da kendini aşağıya attığı iddiasında bulundu. Yakın arkadaşları ise Çiçek'in üzüldüğü yada heyecanlandığı zamanlarda sık sık baygınlık geçirdiğini belirterek rahatsızlığı nedeniyle 3'üncü kattan aşağıya düşmüş olabileceğini söyledi. Kütahya Emniyet Müdürlüğü yetkilileri olayın araştırıldığını bildirdi.