Karayılan'dan 'Öcalan' açıklaması
PKK'nın üst düzey yöneticilerinden Murat Karayılan, hükümetin kendileriyle herhangi bir görüşme yapmadığını belirterek, bir görüşme taleplerinin de olmadığını söyledi. Karayılan, "Önder Apo bizi temsil ediyor ve yeterlidir de" diye konuştu.
PKK'ya yakınlığıyla bilinen ANF'ye mülakat veren Karayılan, gündemdeki gelişmeleri değerlendirdi. Karayılan bir süredir İmralı'da Öcalan ile sürdürülen görüşmelere ve PKK'lıların sınır dışına çekileceği yönündeki haberler ile PKK ve devlet arasında yapıldığı iddia edilen görüşmeler konusunda önemli açıklamalarda bulundu.

Karayılan yaptıkları toplantılarda, durumu tartıştıklarını belirterek, Halkımız, dostlarımız ve bütün arkadaşlarımız bilsin ki bu konuları geniş tartıştık. Önderlikten elimize ulaşan bilgiler üzerinde de durduk. Biz çözüme açığız. Önder Apo da bir adım atmak istiyor. Bir süreç geliştirmek istiyor. Barışçıl bir süreçtir. Biz de hareket olarak buna hazırız. Biz kendimiz ile önderliği kesinlikle ayrı görmüyoruz. Biz biriz. Önderliği destekliyoruz demiyoruz. Zaten biriz. Bunu yeniden kesinleştirdik. Bu hususta kararımızda herhangi bir tereddüt yoktur. Fakat bu tarihsel, toplumsal sorunun -ki bugünün bir sorunu değildir. Yüz yılların sorunudur- çözülebilmesi için egemen Türk devleti bazı adımlar atmalıdır. Önderliğimiz savaşla değil barışçıl bir şekilde bir süreç ilerletmek istiyor. Bazı adımlar atmak istiyor. Önderliğin adım atması için parlamento ve hükümetin bir şeyler yapması gerekir. Örneğin Önder Apo komisyon kurun diyor. Bir komisyon kurulmalı ve bu komisyon bazı kararlar almalıdır. Yani kendisi hiçbir şey yapmıyor ama tek taraflı olarak bizim yapmamızı istiyor. Zaten cumhuriyetin kuruluşundan bu yana hangi egemen gelmişse hep Kürtlerin tek taraflı olarak teslim olmasını istemiştir. Bu da hemen hemen aynı şeyi söylüyor. Tek yönlü silahları bırakıp sınır dışına çıksınlar diyor. Sınır dışına çıktıklarında onlara zarar vermeyeceğiz, diyor. Biz neden sınır dışına çıkacağız? Biz keyfimize mi bu dağlara çıktık? Ben daha önce, piknik için dağlara çıkmadığımızı belirtmiştim. Biz bir dava için çıktık bu dağlara. Kürt halkının, Kürt milletinin davası için çıktık bu dağlara. Sen bu milleti kabul ediyor musun etmiyor musun? Her şeyden önce bunu yanıtla. Eğer ki kabul ediyorsan buyur, tamda anayasa hazırlık sürecindeyiz o halde anayasa da bunu belirtik. Biz bir milletiz. Bizim bir dilimiz var, bir tarihimiz var, bir geçmişimiz var. Eğer bizi kabul ediyorsanız saygı göstereceksiniz dedi.

BİZİMLE GÖRÜŞME OLMADI

Karayılan, Erbil'de kendileriyle görüşme yapıldığı yönündeki haberleri yalanlayarak, Medya yoluyla sanal gündemler yaratılmaya çalışılıyor. Olmayan bir şeyi varmış gibi gösteriyor. Tüm bunlar bir plan çerçevesinde bir amaç doğrultusunda geliştiriliyor. Bunu açıkça söyleyeyim belirtildiği gibi bir görüşme kesinlikle yoktur. Bazıları diyor Hewler'de, (Erbil) bazıları diyor Avrupa'da görüşmeler yapılıyor. Hatta bazıları önder Apo'nun helikopterle Hewler'e getirildiğini söylediler. Bunların hepsi yalandır. Halkımız ve genel kamuoyu bilmeli ki böyle bir şey kesinlikle olmamıştır. Biz daha önce görüşme yapabileceğimizi belirtmiştik. Fakat böyle bir talebimiz yoktur. Önder Apo bizi temsil ediyor ve yeterlidir de diye koniuştu.

Karayılan, Fakat bizim önder Apo ile ilişki kurmamızın imkanları oluşturulmalıdır. Önder Apo bizim temsilcimizdir. O açıdan bizim Avrupa'da, bilmem Hewler'de görüşme yapmamıza hiç gerek yoktur. Belki süreç ilerlerse bazı pratik, tekniki şeyler için bazı görüşmeler yapmak gerekebilir, buna da kapalı değiliz. Fakat madem görüşme İmralı'da başlamış, bu oldukça isabetli bir durumdur, önder Apo hepimizi temsil ediyor, bu görüşmeler devam etmeli ama bizim önder Apo ile ilişki kurmamız da sağlanmalı. Eğer barış sağlanacaksa bazı klasik engeller de ortadan kaldırılmalı.

SİLAHLARINI BIRAKMIYOR

Karayılan, Kimse silahlarını bırakmıyor. Fakat dediğim gibi ciddi bir süreç gelişirse, gerekli adımlar atılırsa bizde kararlar alırız, barışçıl bir süreç gelişirse biz de bu sürece açık olacağız. Biz buna açığız. Ancak ortada bir şey yokken, sanki hemen olacakmış gibi gösteriyorlar. Bunlar yalandır, manipülasyon amaçlıdır. Kimse bu tür şeylere inanmamalıdır. Bir şey gelişirse biz halkımıza açıklayacağız dedi.