19 bin civciv yangında telef oldu
DÜZCE'de, kümeste çıkan yangında 19 bin civciv yanarak telef oldu.
Sabah saatlerinde, Yığılca İlçesi yolu üzerinde bulunan Çakırlar mevkiinde Engin Toraman'a ait kümeste bilinmeyen bir nedenle yangın çıktı. Engin Toraman ve komşuları yangına müdahale ederken, itfaiyeden yardım istenildi. Kısa sürede gelen Düzce Belediyesi İtfaiye Müdürlüğü ekipleri yangına müdahalede bulundu. Alevler kontrol altına alınarak söndürülürken, kümesin bir kısmı yandı. Yangında yanan 19 bin civciv telef oldu.


Yangınla ilgili soruşturma başlatıldı.