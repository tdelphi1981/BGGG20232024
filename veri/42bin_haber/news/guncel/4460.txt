Büyükçemece'de kaza: 1 ölü, 2 yaralı
Büyükçekmece'de üst geçide çarparak devrilen otomobildeki 1 kişi öldü, 2 kişi yaralandı.
E-5 Karayolu'nda Büyükçekmece'den Avcılar istikametine giden Şeref Taş yönetimindeki 34 ZJ 1823 plakalı otomobil, Mimaroba mevkisinde, sürücüsünün direksiyon hakimiyetini kaybetmesi sonucu üst geçide çarptı. Üst geçidin merdivenlerine savrulan otomobil, devrilerek durabildi.

Çarpmanın etkisiyle otomobilden fırlayan Cihat Karabağ (20) hayatını kaybetti. Otomobildeki Erdem Can Saykulu (20) ve Tarık Çiftçi (23) ise araçta sıkıştı.

Araçtan çıkarılan Saykulu ve Çiftçi, olay yerine gelen sağlık ekiplerince yapılan ilk müdahalenin ardından Özel Kolan Hastanesi'ne kaldırıldı. Kazadan yara almadan kurtulan sürücü Taş da tedbir amaçlı hastaneye götürüldü.

Olay yerinde yapılan incelemenin ardından, Karabağ'ın cesedi Büyükçekmece Devlet Hastanesi morguna kaldırıldı.