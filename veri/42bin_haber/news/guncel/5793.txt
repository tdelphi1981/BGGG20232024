Pompalı tüfekle intihar etti
VAN'da 23 yaşındaki Remzi Yurtkol, henüz belirlenemeyen bir nedenden pompalı tüfekle göğsüne bir el ateş ederek yaşamına son verdi.
Olay, Van'a 25 kilometre uzaklıktaki Irgatlı Köyü'nde meydana geldi. Remzi Yurtkol evde kimsenin olmadığı bir anda pompalı tüfekle göğsüne bir el ateş etti. Silah sesi üzerine eve giden yakınları kanlar içinde yerde yatan Yurtkol'u ambulansla Van YYÜ Tıp Fakültesi Araştırma Hastanesi'ne götürdü. Burada yapılan tüm müdahalelere rağmen Yurtkol kurtarılamayarak hayatını kaybetti. Olayla ilgili jandarma soruşturma başlattı.