Kayıp ABD'li kadın için Facebook'ta sayfa açıldı
İSTANBUL'da kaybolan Amerikalı kadın Sarai Sierra için sosyal paylaşım sitesi facebookta sayfa açıldı. ABD'li kadının fotoğraflarının konulduğu ve eşkal bilgilerinin verildiği sayfayı yüzlerce kişi paylaştı.
Geçen 22 Ocak günü İstanbul'da kaybolan ABD vatandaşı, fotoğrafçı Sarai Sierra'nın bulunabilmesi için dünyanın en çok kullanılan sosyal paylaşım sitesi Facebook'ta da sayfa açıldı. Önceden diğer payşamış sitelerinde açılan sayfalar ve paylaşılan iletiler ile yardım istenmişti. 'Topluluk' isimli bir grup tarafından açılan sayfaya kaybolan Sierra'nın fotoğrafları konuldu, eşkal bilgileri verildi. Sayfada `Sarai Sierra, turist olarak New York'tan İstanbul'a gelmiş fakat 22 Ocak 2013'teki dönüş uçağına binmemiş. Kendisinden en son 21 Ocak tarihinde Galata'ya giderken haber alınmış. Sierra 33 yaşında, 157 boylarında, 55 kilo, kumral, kahverengi gözlü. Kendisini görenler lütfen emniyete haber versin" notu kullanıcılar ile paylaşıldı.