Cephanelik gibi ev
KARABÜK'te, emekli tornacı 61 yaşındaki S.K.'nın evinde yapılan aramada 4 ruhsatsız tabanca, 1 kurusıkı tabanca, 2 av tüfeği, 1 havalı av tüfeği ve mermiler ele geçirildi. Ruhsatsız silahları satan S.K., tutuklanarak cezaevine konuldu.
Karabük Emniyet Müdürlüğü Kaçakçılık ve Organize Suçlarla Mücadele Şubesi ekipleri, Cumhuriyet Mahallesi'nde yaşayan S.K.'nın ruhsatsız silahları sattığı ihbarı üzerine dün operasyon düzenledi. S.K.'nın evinde yapılan aramada 4 ruhsatsız tabanca, 1 kurusıkı tabanca, 2 av tüfeği, 1 havalı av tüfeği, 133 av tüfeği fişeği ve 34 tabanca mermisi ele geçirildi. S.K., 'silah kaçakçılığı' suçundan çıkarıldığı mahkeme tarafından tutuklanarak cezaevine konuldu.