Cinsel istismara 4 yıl hapis
Zonguldak'ta 14 yaşındaki genç kıza cinsel istismarda bulunduğu iddiasıyla yargılanan sanık, 4 yıl 12 ay hapisle cezalandırıldı.
Alaplı ilçesinde 2009'da M.A'ya (14) cinsel istismarda bulunduğu iddia edilen Ünal S'nin tutuksuz yargılandığı Zonguldak 1. Ağır Ceza Mahkemesi'ndeki karar duruşmasına, taraf avukatları katıldı.

Sanık avukatı savunmasında, mağdurun toplumsal değerlere aykırı yaşadığını ileri sürerek, 'Müvekkilimin atılı suçu işlediğine dair yeterli delil mevcut değil. Beraatini talep ediyorum' dedi.

İddia makamı da mütalaa doğrultusunda karar verilmesini talep etti.

Mahkeme heyeti, 'basit cinsel istismarda bulunmak' ve 'kişiyi hürriyetten yoksun kılma' suçunu işlediğine kanaat getirdiği sanığı 4 yıl 12 ay hapisle cezalandırdı.

İddianameye göre Ünal S, 2009'da bir arkadaşının evine getirdiği M.A. ile rızasıyla ilişkiye girdi. Durumunun öğrenilmesinin ardından Ünal S. hakkında '15 yaşından küçük kişiye cinsel istismarda bulunduğu' ve 'cinsel amaçlı kişiyi hürriyetten yoksun kıldığı' suçunu işlediği gerekçesiyle dava açılmıştı.