Rihanna konserinin biletleri 15 günde tükendi
Dünya çapında hayran kitlesine sahip Barbadoslu şarkıcı Rihanna'nın (Robyn Rihanna Fenty), 30 Mayıs'ta İstanbul'da vereceği konserin biletleri tükendi.
Pozitif Live'dan yapılan açıklamaya göre, ünlü şarkıcının 'Diamonds World Tour' kapsamında 30 Mayıs'ta BJK İnönü Stadı'nda vereceği konserin tüm kategorilerdeki biletleri 15 günde satıldı.Barbadoslu ünlü şarkıcı, İstanbul'un yanı sıra çevre illerden de hayranlarının gelmesinin beklendiği konserde, turnesine özel olarak hazırlanan pırlanta şeklindeki sahnede ve dans şovlarıyla seyirci karşısına çıkacak. Rihanna, 'Diamonds World Tour' kapsamında 8 Mart'tan itibaren 28 farklı şehirde gerçekleştireceği Amerika turunun ardından, 26 Mayıs'ta İspanya'dan Avrupa turnesine başlayacak ve sırasıyla Avusturya, Türkiye, Belçika, Finlandiya, Fransa, Almanya, Hollanda, Norveç, Portekiz, İsveç ve İngiltere'de hayranlarıyla buluşacak.