Eskihisar-Topçular arasında büyük yoğunluk
Okulların yarıyıl tatiline girmesiyle trafik çilesi de başladı. 2 haftalık tatili değerlendirmek için yola çıkan vatandaşlar, Eskihisar-Topçular Arabalı Vapur İskelesi'nde trafik yoğunluğu ile karşılaştı.
17 Eylül 2012'de başlayan 2012-2013 eğitim öğretim yılının ilk yarısı bugün sona erdi. Eğitim gören 16 milyona yakın öğrenci, karnelerini alarak 2 haftalık yarıyıl tatiline başladı. Tatille trafik çilesi de başladı. Tatil için yollara düşen vatandaşlar, Kocaeli'nin Gebze ilçesinde, Eskihisar-Topçular Arabalı Vapur İskelesi'nde yoğunluğa sebep oldu.