Karanlık sokakları Buz hokeyi aydınlattı
Zeytinburnu Belediyesinin yaptırdığı buz pistine zarar verdiği için sorunlu görülen madde bağımlısı çocuklar, belediyenin profesyonel buz hokeyi oyuncusu oldu.

Daha dört yıl öncesine kadar madde bağımlısıydılar. Kimi Mardinli, kimi Batmanlı, kimi de Diyarbakırlı. Her birinin en az 10 kardeşi var. Hedefsizce bir yaşam içinde hayatlarını sürdürüyorlardı. Hayatları değme filmlere taş çıkartacak cinsten olan bu gençler şimdi birer profesyonel buz hokeyi sporcusu. 
Final maçına çıktılar 
Geri dönüşümü özendirmek amacıyla 4 yıl önce “Doğaya Destek Sizden Buz Pateni Biletiniz Bizden” sloganıyla başlatılan proje, Zeytinburnu’nda hedefsiz gençlerin hedefi oldu. Kurulduğu ilk yılda mobil buz pistlerinin güvenliğini tehdit eden gençler, kendilerine sunulan imkan ile Zeytinburnu Belediyesi Buz Hokeyi Takımı’nın vazgeçilmez sporcuları haline geldi. İlk yıl rakip filelere bir gol dahi atamayan gençler yılmadı. Öyle ki antrenman sonunda toplu halde servis beklerken “Biz belediyenin buz hokeyi spor takımıyız” dedikleri halde “Buz hokeyi kim siz kim” denilerek gözaltına alındı. Ancak bu gençler geldikleri sokaklara hiç geri dönmek niyetinde değildi ve azimle mücadele etti. 
Kendileri gibi namağlup olan Koç Üniversitesi’yle 1. Lig’e çıkma mücadelesi veren ekip başarı hanesine bir yıldız daha ekledi.