MHP'li Vural'dan Mehmet Ali Birand yorumu
MHP Grup Başkanvekili Oktay Vural, CNN Türk - Kanal D ortak canlı yayına katılarak duygu ve düşüncelerini paylaştı.
Vural, Kanal D Haber Grup Başkanı Mehmet Ali Birand vefatına ilişkin olarak, Araştırmacı ve konulu gazetecilik yapan özellikle '32 Gün' ile birlikte tebarüz etmiş önemli bir medya duayeniydi dedi.

Kanal D Haber Grup Başkanı Mehmet Ali Birand'ın ölüm haberi sonrası, MHP Grup Başkanvekili Oktay Vural CNN Türk - Kanal D ortak yayınına katıldı. Vural şunları söyledi: Sayın Birand'ı hatırladığımız zaman, araştırmacı ve konulu gazetecilik yapan özellikle '32 Gün' ile birlikte tebarüz etmiş önemli bir medya duayeniydi. Aslında bakıldığında, mesleğine çok tutkulu aynı zamanda yorumlarında serbest olan, kendi yorumlarını yapan ama haberde de gerçekten gerçekçiliği dikkate alan. Bu yönüyle farklı düşüncelerin de olaylara bakış açısını ortaya koymaya çalışan önemli bir medya mensubuydu. Medyanın özgürlüğüne, halkın bilgi edinme özgürlüğüne ve medyanın daha doğrusu gazetecilerin özgür düşüncesine ve yorumlamada katkı sağlıyan bir şahsiyetti. Bir çok programda haber bülteninde birlikte olma imkanı bulduk. Elbette bizden farklı düşünceleri vardı. Ama gerçekten gelişen olaylar karşısında, bu olaylara farklı bakan görüşleri de halka iletmeyi görev edinen ama kendi yorumunu da hür bir şekilde yapan bir gazeteciydi. Allahtan rahmet diliyorum. Ailesine baş sağlığı diliyorum. Önemli bir gazeteci gerçekten. Tabi medyada en önemli olan husus, bu şekilde medyada köklü özgürlüğe, haber alma özgürlüğüne, düşünce ve ifade hürriyetine halkın bilgi edinme gücüne ve medyanın en önemli gücünün de halkın bilgi edinme gücü olduğuna inanan gazetecilerin varlığı da Türk demokrasi için çok önemli. Zannediyorum bu şekilde önemli isimleri yetiştirmiştir. Tekrar rahmet diliyorum.