İzmir'de sıcak hava uçurdu!
Şubat ayı ortasında yazı yaşayan İzmirliler, yamaç paraşütü kursuna akın etti.
İZMİR'de yağmurlu geçen günlerden sonra şubat ayı ortasında hafta sonunda güneşli havayı görenler kendilerini dışarı atarken, paraşüt meraklıları da Birinci Kordon'da Türk Hava Kurumu İzmir Şubesi'nin yamaç paraşütü kursuna akın etti.
Hocaların gözetiminde paraşüt heyacanı için katılanlar arasında bebekli anneler de vardı. Acemi paraşütçülerin heyacına da diyecek yoktu. Güzel havanın keyfini doyasıya çıkaran İzmirliler, "Kış kıyamet aylarında adeta cennette yaşıyoruz. Biz uçmayalım kim uçsun" diyerek espri yaptı.