Küçüklere tacize toplam 76 yıl hapis
SAMSUNda, ilköğretim okuluna giden 3 kız çocuğunu parayla kandırarak evlerine götürüp taciz etmekten tutuklu yargılanan biri eski öğretmen 2 sanığa ceza yağdı.
Samsun 2nci Ağır Ceza Mahkemesinde yapılan son duruşmada savcı, 2 sanık için, olay tarihinde yaşları 15ten küçük olan kız çocuklarına taciz ve cinsel amaçlı alıkoymaktan ceza talep etti. Daha önceki duruşmaya katılan 3 kız çocuğunun İki sanık da göğüslerimizi ve bacaklarımızı elledi suçlamasında bulunduğu sanıklardan Celal Göksel (46), çocukların ailelerinden korktukları için iftira attıklarını ileri sürerek, İki kardeşi evden kaçtıkları için evimde misafir ettim. Elimi bile sürmedim dedi. 
İKİSİNİN DE İLK DEĞİL 
Diğer sanık Hasan Balcı (70) da, arkadaşının sözlerine katılarak, beraat istedi. Mahkeme heyeti sanıklardan Celal Göksele 2 kız çocuğunu hürriyetinden yoksun bırakma ve cinsel istismar suçlarından 33 yıl 4 ay, Hasan Balcıya da 3 kız çocuğuna karşı işlediği suçlardan dolayı 43 yıl 4 ay hapis cezası verdi. Celal Gökselin, Türkçe öğretmeni olarak görev yaptığı 2002 yılında 13 yaşındaki kız öğrencisi L.D. ile otomobil içinde uygunsuz vaziyette yakalanıp meslekten atıldığı, Hasan Balcının yine kız çocuklarını taciz etmekten sabıkası bulunduğu ortaya çıktı. 

 