Hanımefendiye veda
Merhum Cumhurbaşkanı Fahri Korutürkün eşi, CHP İstanbul Milletvekili Osman Korutürkün annesi Emel Korutürkün cenazesi, Teşvikiye Camisinde öğle vakti kılınan cenaze namazının ardından Zincirlikuyu Mezarlığında toprağa verildi.
98 yaşında hayata veda eden Emel Korutürk için Teşvikiye Camisinde oğlu CHP İstanbul Milletvekili Osman Korutürk ve eşi Suzan Korutürk, oğlu Türkiyenin Helsinki Büyükelçisi Hüseyin Salah Korutürk, eşi Türkiyenin Stockholm Büyükelçisi Zergün Korutürk ile kızı Ayşe Arzık taziyeleri kabul etti. Zergün ve Salah Korutürkün çocukları Mehmet ve Zeynep Korutürk de babaannelerini uğurladı. Cenazeye, CHP Genel Başkanı Kemal Kılıçdaroğlu, CHP Genel Başkan Yardımcısı Umut Oran, CHP Grup Başkanvekili Akif Hamzaçebi, CHP Kocaeli Milletvekili Hurşit Güneş, eski Başbakan Bülend Ulusu, eski milletvekilleri Ercan Karakaş, Fikri Sağlar, Onur Öymen, Kadıköy Belediye Başkanı Selami Öztürk ve Deniz Kuvvetleri Komutanlığından emekli subayların da aralarında bulunduğu çok sayıda kişi katıldı. 
CHP Lideri Kemal Kılıçdaroğlu, cami avlusundaki açıklamasında, Rahmetli, saygıdeğer bir hanımefendi, eski cumhurbaşkanımızın eşi, milletvekilimiz Sayın Osman Korutürkün annesiydi. Allahtan rahmet diliyorum dedi. Eski milletvekili Onur Öymen de Emel Korutürkün Örnek bir cumhuriyet kadını ve çağdaşlığın simgesi olduğunu belirterek, Kişiliğiyle, sanatçı kimliğiyle ve insani değerleriyle gerçekten bütün toplumumuza örnek olacak özellikleri vardı. Kaybını çok büyük üzüntüyle karşıladık. Ailesine, yakınlarına, bütün milletimize başsağlığı diliyorum diye konuştu. 
  
 