Sedat Peker'de tahliye
'Ergenekon' davasının tutuklu sanıklarından Sedat Peker, aynı davada gizli tanık olarak yer alan 'Poyraz'ı tehdit ettiği iddiasıyla tutuklu yargılandığı davanın ilk duruşmasına tahliye edildi.
İstanbul 23. Ağır Ceza Mahkemesi'ndeki duruşmaya tutuklu sanıklar Peker ve İsmet Yılmaz, başka suçtan tutuklu yargılanan Hüseyin Kaya ile tutuksuz yargılanan Şaban Hacıoğlu ve Tamer Çık katıldı.

Duruşmada sanıkların savunmalarının alınmasının ardından ara kararını açıklayan mahkeme heyeti, Sedat Peker ile İsmet Yılmaz'ın tahliyesine karar verdi.

Ancak Peker, 'Ergenekon' davası kapsamında da tutuklu bulunduğu için cezaevinden çıkamayacak.