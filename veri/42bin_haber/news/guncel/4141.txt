CHPli başkandan şartlı özür dilediler
CHP Genel Başkan Yardımcısı ve Parti Sözcüsü Haluk Koç, Sinoptaki olaylarla ilgili, Hem CHPnin kurumsal kimliğinden hem CHPli Sinop Belediye Başkanımızdan açıkça özür dilenmesi gerekmektedir dediği dakikalarda, tartışmayı başlatan açıklamaların sahibi BDP İstanbul Milletvekili Sırrı Süreyya Önder, TBMMde yaptığı basın toplantısıyla şartlı özür diledi.
Önder, basın toplantısında, Bize gösterilen yerel gazetede, Belediye Başkanının, Bunlar barış için gelmiyorlar şeklinde bir demecini okuduk. Ancak bu yerel gazeteye ulaşamıyoruz. Yereldeki arkadaşlardan bilgi almaya çalıştığımızda kimi bu demecin Dikmen, kimi Gerze belediye başkanlarına ait olduğunu söylüyor. Bu nedenle başkan hakkındaki iddiamızı geri alıyor, özür diliyorum. Kanıtladığımızda tekrar gündeme getireceğiz dedi. Önder, CHPnin, bu soruna sessiz kalışını, Çorum, Trakyada CHP il örgütleri, yöneticilerinin HDK toplantılarını karşı hasmane tutumunu biliyoruz. Kamuoyunun linç kısmını değil de bu polemik kısmını tartışmaması için özür diliyor, sözümüzü geri alıyoruz. Devlet, sivil, faşist güçler, lümpenler, gladio bir koalisyon halinde orada bizi linç ettiler. CHPye yönelik özel bir buğuzumuz yok açıklamasını yaptı. 
TÜZELDEN ÖZÜR TELEFONU 
İstanbul Milletvekili Levent Tüzel,  Sinop Belediye Başkanı Baki Ergülü arayarak özür diledi. Tüzel, telefon görüşmesiyle ilgili Hürriyete Bize Çorumda bazı okutulan gazeteleri temin ettim. Tartışmaya konu olan ifadeler Sayın Ergüle ait değil. Ancak Ak Parti Dikmen Belediye Başkanı Hüseyin Yüksek ve CHPli Gerze Belediye Başkanı Osman Belovacıklıya ait kışkırtıcı beyanlar var gazetelerde dedi.  
BDP: GÖREVDEN ALINSINLAR 
BDP Mersin Milletvekili Ertuğrul Kürkçü, Sinop vali ve emniyet müdürünün görevden alınmasını isteyerek, Burada sadece şiddet ve saldırganlık olmadı, nefret söylemi de en doruk noktada yaşandı. İnsan kanından beslenen, insan eti yiyen gladio çetesi, Türkiyenin bütün geleceğine meydan okumaktadır dedi.  
Özür erdemdir 
SİNOP Belediye Başkanı CHPli Baki Ergül, BDP milletvekillerinin kendisinden özür dilemesiyle ilgili olarak dün bir basın toplantısı düzenledi. Ergül, Onlar da yaptıkları şeye pişman olmuş olacaklar ki özürlerini ifade ediyorlar. Özür dilemek de bir erdemdir. Keşke önüne atılan bu gazeteleri haberleri nedir diye çok daha detaylı okumuş olsalardı. Tekrar söylüyorum, benim şahsım itibariyle bir haftalık süreç içerisinde ne yerel basına, ne ulusal basına bu süreçle ilgili bir beyanatım olmuştur. Pazar günü öğleden sonra eşimin hastanedeki tahlilleri için Samsuna gittim ve pazartesi akşamı döndüm dedi. - Songül KORKMAZ / DHA