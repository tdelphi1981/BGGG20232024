BDP'li vekil silahına sarıldı
Şanlıurfanın Viranşehir İlçesinde, iç savaşın sürdüğü Suriyedeki Kürtlere destek vermek amacıyla BDP tarafından düzenlenen etkinlikte olaylar çıktı.
BDP Milletvekillerinin de katıldığı etkinlikte; PKK ve Abdullah Öcalan lehine slogan atan bazı kişilerin polise taşla saldırması üzerine gerginlik çıktı. Polisin biber gazı ve basınçlı suyla müdahale ettiği olaylarda bazı kişiler hafif yaralanırken, 5 kişi gözaltına alındı. Gerginlik sırasında BDP Şanlıurfa Milletvekili İbrahim Binicinin, kalabalığı dağımak için gaz bombası kullanan polislerin üzerine Şerefsiz diyerek yürüdüğü ve Vururum atanı diyerek silah çekme girişiminde bulunduğu öne sürüldü.


Viranşehirde, Suriyedeki Kürtlere destek için düzenlenen etkinlikte PKK lehine slogan atan gruba müdahale eden polisler ile BDP Şanlıurfa Milletvekili İbrahim Binici arasındaki diyalog kameralar tarafından kaydedildi. Görüntülerde müdahale sırasında gazdan kendisi de etkilenen BDPli Binicinin, polislerin yanına gelerek, Ne diye atıyorsunuz. Bekle bekle. Milletvekili olarak buradayım. Hangi şerefsiz attı dedi. Milletvekili İbrahim Binicinin Vururum atanı dedikten sonra elini beline götürdüğü görüldü. 

Kışanaktan tepki

Gerginliğin ardından Viranşehir Belediyesi Kültür Merkezinde basın toplantısı düzenleyen BDP Genel Başkan Yardımcısı Gültan Kışanak, polislerin müdahalesine tepki gösterdi. Olanların kışkırtma ve faşizan uygulama olduğunu ifade eden Kışanak İçişleri Bakanlığı bize Partiniz gidip bu etkinliği yapabilir diyor. Etkinlikte sıkıntı yaşanmayacağı sözüne rağmen bugün burada faşizan bir saldırı ile karşı karşıya kaldık. BDP parlamentoda bulunan 4 partiden biridir. Amfi tiyatroda konuşma yapılan bir etkinlikte doğrudan insanlar hedef alınarak saldırı yapıldı. Bu bir kışkırtma, faşizan uygulamadır dedi.