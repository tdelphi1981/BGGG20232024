Sezonun ilk lâleleri Sapanca'dan
SAPANCA Meslek Yüksekokulu Peyzaj ve Süs Bitkileri bölümünde, öğretim görevlisi ve öğrencilerin uygulama alanında ektikleri ve genelde Nisan ayında açtıkları için baharın da simgesi olan laleler, bu yıl erken açtı.
Özellikle süs bitkiciliği alanında Türkiye'de önemli bir merkeze dönüşen Sapanca'da, bir süre önce Sakarya Üniversitesi'ne bağlı Sapanca Meslek Yüksekokul Peyzaj ve Süs Bitkileri Bölümü kuruldu. Çeşitli süs bitkileri yetiştirildiği merkezdeki seralarda bu yıl lale ekimi de yapıldı. Ancak genelde Nisan başında açan laleler, burada şimdiden açmaya başladı. Sezonun ilk üretimi olan 2 bin rengarenk lale, peyzaj ve çevre düzenlemesinde kullanılmak üzere Sakarya Üniversitesi Rektörlüğüne Sapanca Belediyesi'ne gönderildi. İlk aşamada 4 bin lale ekimi yapılan Peyzaj ve Süs Bitkileri Bölümü öğrencileri ile öğretim görevlilerine teşekkür eden Sapanca Meslek Yüksekokul Müdürü Yrd. Doç. Dr. Aydın Yılmazer, hedeflerinin Sapanca'da lale üretimini yaygınlaştırmak olduğunu söyledi.