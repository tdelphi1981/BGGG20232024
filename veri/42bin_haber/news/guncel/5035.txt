Acil çağrı
KRAL: Suriyede süre gelen krizi görüşme imkânı bulduk. Acil siyasi bir dönüşüm sağlanmalı ve devam eden savaş ivedilikle sonlanmalı. Uluslararası toplum da özellikle Türkiye, Lübnan ve Ürdün gibi Suriyelilerin sığındığı ülkelere yardım için elini uzatmalı ve sorunu çözecek adımlar atmalı.
SURİYEde yaşanan olaylar nedeniyle en çok mülteci akınına uğrayan ülkelerden biri olan Ürdünün Kralı 2. Abdullah İbn el Hüseyin, olayların sona ermesi için Ankarada, Türkiye ile benzer yol haritası çizdi. Kral 2. Abdullah bin Hüseyinin dün sabah saatlerinde geldiği Ankaradaki ilk durağı Anıtkabir oldu. Aslanlı Yoldan yürüyerek gelen Kral Abdullah, daha sonra Atatürkün mozolesine çelenk koydu. Misak-ı Milli Kulesine geçen Kral Abdullah, burada Anıtkabir Özel Defterine Arapça, Büyük devlet adamı, kardeş Türk halkının kalkınmasında sembol olan, Türkiyenin birliği, bağımsızlığı ve genç nesillere iyi bir gelecek bırakmak için çalışmış olan modern Türkiyenin kurucusu, Mustafa Kemal Atatürkü kabrinin önünde yad ediyorum yazdı. 

ZİYARET ÖNEMLİ

Daha sonra Çankaya Köşküne giden Abdullahı, Gül, 21 pare top atışı eşliğinde resmi törenle karşıladı. Dışişleri Bakanı Ahmet Davutoğlu ve Maliye Bakanı Mehmet Şimşekin de katıldığı heyetlerarası görüşmelerin ardından düzenlenen basın toplantısında Gül, özetle şunları söyledi: Kralın ziyareti Ortadoğu ve Kuzey Afrikada önemli gelişmelerin yaşandığı bir dönemde gerçekleşmektedir. Ürdünde 300 bin Türkiyede de 180 binin üzerinde Suriyeli mülteci var. Krala 23 Ocakta Ürdünde yapılan temsilciler meclisi seçimlerinden duyduğumuz memnuniyeti dile getirdik. Ziyareti sırasında işbirliğimizi arttırmak için savunma sanayii tesislerini de birlikte gezeceğiz. 

Kral Abdullah da şöyle konuştu: Özellikle Ortadoğuda her iki ülkeyi yakından ilgilendiren meselelerde ortak görüşler paylaştığımızı görmekten memnuniyet duyuyorum. Ziyaretimin amacı iki ülke arasındaki ilişkileri ileriyi seviyeye taşımak. Bölgesel konuları endişe ile izlemeye devam etmekteyiz. Son dönemde Filistin-İsrail arasındaki gerilim yeniden tırmandı. Sorunun çözümü için uluslararası toplumu çabalarını ikiye katlamaya davet ediyoruz ki bölgede barışı tesis edecek olan iki devletli çözüm hayata geçebilsin. Suriyede süre gelen krizi görüşme imkanı bulduk. Acil siyasi bir dönüşüm sağlanmalı ve devam eden savaş ivedilikle sonlanmalı. Çabalar sürerken, Suriyelilerin mezhep çatışmasına maruz kalmadan beraber yaşamaları önem taşımakta. Elbette Türkiye ve Ürdün açısından krizden kaçarak sığınanlar da son derece önemli yere sahipler. Uluslararası toplum da özellikle Türkiye, Lübnan ve Ürdün gibi Suriyelilerin sığındığı ülkelere yardım elini uzatmalı ve sorunu çözecek adımlar atmalı. 

TBMM Başkanı Cemil Çiçek, Kral  2. Abdullah onuruna Mecliste öğle yemeği verdi. Kral Abdullah, sürdürdükleri demokratikleşme gelenekleri için Türkiyenin deneyimlerinin çok büyük fayda sağlayacağını söyledi. Cumhurbaşkanı Gül, Kral 2. Abdullah onuruna Köşkte akşam yemeği verdi.      
Kırmızı halı müdahalesi 
CUMHURBAŞKANI Abdullah Gül, Ürdün Kralı 2. Abdullahı Çankaya Köşkünde törenle karşıladığı sırada çıkan rüzgâr kırmızı halıyı uçurdu. 2 görevli tören esnasında halıyı düzeltmeye çalıştı.  Rıza ÖZEL / ANKARA