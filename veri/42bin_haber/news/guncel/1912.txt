Biranda veda günü
Önceki akşam kaybettiğimiz duayen gazeteci Mehmet Ali Birandın Otağtepedeki evinde hüzünlü anlar yaşandı. Birand'ın evine yüzlerce kişi geldi. Eşi Cemre ve oğlu Umur Birand taziyeleri kabul etti. Cemre Birand, Mehmet Ali Birand'ın son isteğini açıkladı. Birand "Bize en son 'Niye geliyorsunuz hastaneye' dedi ve bir gün önce de balık yapılmasını istemişti" dedi.
   BİRANDIN ARDINDAN DUYGULARINIZI PAYLAŞIN  18 OCAK CUMA

19.30 CHP Lideri Kılıçdaroğlu ayağının tozuyla Birand ailesine taziyelerini bildirdi. 
   Kılıçdaroğlu: Birand eleştirileriyle rahatsız etmezdi  
17.00: Dün TÜSİAD Başkanlığı görevini devreden Ümit Boyner taziye ziyaretine geldi.

15.30: Eski TBMM Başkanı Hikmet Çetin ve CHP İstanbul Milletvekili Mehmet Sevigen taziye için Birand Ailesinin evine geldi.  

BİRAND'IN EVİNDE ACILI GÜN - FOTO GALERİ MEHMET ALİ BİRAND'IN AĞABEYİ KARDEŞİNİ ANLATTI / WEB TV

15.24: Eşi Cemre ve oğlu Umur Birand kucağında torunu Ali ile evlerinin önünde basın mensuplarına açıklama yaptı. Eşi Cemre Birand şunları söyledi:

''Hepinize ailemiz adına teşekkür ediyorum. Mehmet Ali büyük bir şovmendi bu da herhalde onun görebileceği en büyük şovlardan oldu. O size hep destek verdi. Siz de ona destek verdiniz. Hepinize teşekkür ediyoruz.Rutin bir şey diye girdi hastaneye. Pankreas kanserinden ölmedi. Hayat boyu korktuğu kalp krizinden öldü. Bize en son Niye geliyorsunuz hastaneye. İşiniz gücünüz yok mu? demişti. Bir gün önce de balık yapılmasını istemişti.'' Oğlu Umur Birand:
''Onu hayatta tutan torunuydu. Her şeyi onun için yaptı. Babamın yerini hiçbir şey dolduramayacak. Hiç kimse de dolduramayacak.''

15.15: Doğan Holding Onursal Başkanı Aydın Doğan, Birand Ailesine taziye ziyaretinde bulunduktan sonra çıkışta yaptığı açıklama şunları söyledi: 

''Mehmet Ali Birand önemli bir isimdi. 35 yıllık arkadaşımdı. Mesleğe girdiğinden beri beraberiz. Brüksel temsilciliği yaptı, Milliyette çalıştı, CNNin kuruluşunda bulundu. Türkiyede haber için yapmayacağı şey yoktu. Haber için ölümü bile göze aldı. Duyduklarınızı değil, gördüklerinizi yazın derdi. Siz de öyle yapın. Mehmet Ali Birandın ekolünden olun. Vakitsiz gitti içim yanıyor. Mehmet Ali Biranda patronu olarak hiç müdahale etmedim. Arkadaşı olarak Arada bir tekliyorsun diye espri yapıyordum. 1988 yılında Bekaa Vadisinde Apoyla ropörtaj yapmıştı. Sonra o gazeteyi toplattılar. Çok üzüldüğünü söylemişti. Ben de 'Üzülme, haberdir yayınlanmalı' demiştim. Dürüst bir haberciydi.'' 
  AYDIN DOĞAN'DAN BİRAND AİLESİNE TAZİYE ZİYARETİ 
 15.00: Dün Show TV ekranlarından Mehmet Ali Birand'a gözyaşları içinde veda eden arkadaşı Ali Kırca taziye için Birand Ailesi'nin evine geldi. Ali Kırca'nın boynunda, "Mehmet Ali Birand çok dalga geçerdi ama onun için taktım" dediği kırmızı kaşkolu vardı.  GAZETECİ ALİ KIRCA: HİSSETTİĞİM DUYGU YALNIZLIKTIR   Ali Kırca eve girmeden önce meslektaşlarına şunları söyledi: 

"Birand'sız ilk güne uyandık. Acısını dünden daha fazla hissediyoruz. Bir kaç gün sonra Mehmet Ali Birand'ın yokluğunu daha iyi anlayacağız. Ben 37 yıllık arkadaşım için değil sadece, ekranlardan onu tanıyanlar da yokluğunu daha fazla hissedecekler. Türkiye onun sayesinde tartışması sıkıntılı konuları konuştu. Türkiye'nin geldiği noktada önemli biridir. 1982'den beri birlikte TV'de çalıştığımız için onu çok seviyorum. Biz rakip değildik. Farklı kanallarda da çalıştık ama paylaşarak, konuşarak yaptık. Onun için kendimi yalnız hissediyorum"  14.50: Kültür ve Turizm Bakanı Ertuğrul Günay taziye ziyaretinin ardından yaptığı açıklamada şunları söyledi:  

Türk basınının çok büyük bir ustasıydı. Sadece basının değil Türkiye'nin büyük bir değeriydi. Türkiye'nin barışına, çoğulculuğuna, AB çabalarına büyük destek vermişti. Tanıdığım için söylüyorum. Güler yüzlü iyiliksever bir insandı. O basın için bir okul, bir ekol gibi. Arkasından gelenler de onun bu yaptıklarını yüksek tutarak güzel şeyler yaparlar. Ailesini metin gördüm. Onlar da bizim gibi şaşkınlar. O gün hastaneye giderken, "Basit bir ameliyat akşama dönerim" demiş. Ama iyi insanların arkalarından böyle güzel şeyler anlatılır. 

14.40: Hanzade Doğan Boyner, Begümhan Doğan Faralyalı ve GS Başkanı Ünal Aysal taziye için Birand Ailesi'nin evine geldi.  14.40: Doğan Holding Onursal Başkanı Aydın Doğan Mehmet Ali Birand'ın ailesine taziye ziyaretine bulunmak için Otağtepe'deki evlerine geldi. Ertuğrul Günay kapıdaki gazetecilere açıklama yaptı. 

14.25: Kültür ve Turizm Bakanı Ertuğrul Günay taziye için Mehmet Ali Birand'ın evine geldi.  KANAL D ÇALIŞANLARI ORADAYDI

Basın mensupları site dışında beklerken Birandın evinden basın mensuplarına börek ikramı yapıldı. Birandın ailesine meslektaşları, sevenlerinin yanı sıra bazı bakanlar da taziye ziyaretinde bulundu. Kanal D çalışanları da toplu halde gelerek aileye üzüntülerini iletti. 
 UMARIM GİTTİĞİ YERDE İYİ İŞLER YAPAR Kanal D Haber Müdürü Salih Selçuk, Birand için, belgeselci, haberci, duayen, anchormen denebileceğini belirterek, Ama onu en iyi özetleyen çok iyi bir insan olmasıydı.  Umarım gittiği yerde de iyi işler yapar dedi.  HABERCİLİK ÖKSÜZ KALDI Kanal D Spikeri Şule Zeybek, Birandın sadece haberci değil hayatın içinde renkli biriolduğunu söyledi. Zeybek, Aşık olduğu kadın dimdik ayakta  Öksüz kaldık hepimiz. Renkli ve güleryüzlü habercilik öksüz kaldı diye konuştu. SİZE BAKTIĞIMDA ONU GÖRDÜM Kanal D Muhabiri Ekrem Açıkel de, 8 yıldır bilkte çalıştığı Birandın öğrencisi olmanın bile büyük bir mertebe olduğunu belirterek, Yarın saat 10.00da Kanal D önünden mütevazı bir törenle camiye uğurlayacağız. O en son yayından koridorda aramızdan geçti. Haydi kolay gelsin dedi. İki yıl çekiyordu sıkıntıyı ama gidişi ani oldu dedi.

    Aydın Doğan: İçim yanıyor, hiç aklımıza gelmedi  Birand'ın hayatını değiştiren 4 kişi  Mehmet Ali Birand'ın ölümünün ardından 
    ÜNLÜ İSİMLER BİRANDIN ÖLÜMÜNE NE DEDİ  9 OCAK TARİHLİ YAZISINDA YURT DIŞINA ÇIKTIM, HASTA OLDUM DEMİŞTİ  "Koltuk değnekleriyle kaleye geçmişti"    BİRANDIN UNUTULMAZ RÖPORTAJLARI