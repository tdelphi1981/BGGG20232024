Elazığ'da trafik kazası: 1 yaralı
Elazığ'ın Harput Mahallesi'nde meydana gelen trafik kazasında 1 kişi yaralandı.
Harput'ta bulunan Elazığ Özel Yavuz Selim Koleji'nde görevli öğretmen Selda Güneş, 23 HD 402 plakalı aracıyla okul çıkışı şehir merkezine giderken, direksiyon hâkimiyetini kaybederek yoldan yaklaşık 150 metre derinliğindeki kayalık bölgeye sürüklendi.

Kaza, olay yerinden geçen diğer sürücüler tarafından fark edilince jandarmaya haber verildi. Sağlık ekipleri tarafından araçtan çıkarılan öğretmene ilk müdahale kaza yerinde yapıldı. Elazığ Eğitim ve Araştırma Hastanesi'ne kaldırılan Selda öğretmenin sağlık durumunun iyi olduğu bildirildi.

Jandarma olayla ilgili inceleme başlattı.