Üsküdar'da denizden silah çıktı
Üsküdar sahilinde arama yapan polis, denizden iki adet tabanca çıkardı. Silahların kim ya da kimler tarafından atıldığı henüz belirlenemedi.
Bir vatandaşın ihbarı üzerine denizde inceleme yapan İstanbul Deniz Şube Müdürlüğü'ne bağlı dalgıç polisler, kıyıya yakın bir yerde iki adet tabanca buldu. Sahildeki Kuşkonmaz Camii'nin yaklaşık 100 metre yakınında bulunan silanlar, incelenmek üzere İstanbul Emniyet Müdürlüğü'ne götürüldü.

Silahların kim ya da kimler tarafından atıldığı henüz belirlenemedi. Olayla ilgili geniş çaplı inceleme başlatıldı.