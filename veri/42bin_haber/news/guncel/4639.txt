Uçuş emniyeti tehlikede: Pilotlar yorgun uçuyor!
Sivil Havacılık Akademisi'nin bu sene havacılık sektöründe çalışanlar üzerine yaptığı anket, pilotlar dahil çoğu personelin yorgun çalıştığını ortaya koydu. Ankete göre, her 10 pilottan 9'unun, her 10 hava trafik kontrolöründen 8'i'nin, her 10 teknisyenden 6'sının ve her 10 kabin memurundan 9'unun yorgun olduğu ortaya çıktı.
Türkiye Havayolu Pilotları Derneği'nin (TALPA) düzenlediği İkinci Pilotlar Çalıştayı, havacılık sektöründeki sinsi tehlikeyi gözler önüne serdi. Atatürk Havalimanı'nda yapılan çalıştayda Sivil Havacılık Akademisi (SHA) havacılık sektöründe çalışanlar üzerine yaptığı anketin sonuçları açıkladı. Toplam 586 kişinin katıldığı ankete göre, Türkiye'de çeşitli havayolu şirketlerinde uçan 10 pilottan 9'u 'yorgunum' diyor. Aynı ankete göre, her 10 hava trafik kontrolöründen 8'i, her 10 teknisyenden 6'ı ve her 10 kabin memurundan 9'u kendini yorgun hissediyor. 

Uçuş emniyeti tehlikede!

SHA Koordinatörü Engin Aksüt, ankete bir çok konuyu işlediklerini fakat en önemli bulgulardan bir tanesinin yorgunluk olduğunu ifade etti. Her 10 pilottan 9'unun, her 10 hava trafik kontrolöründen 8'i'nin, her 10 teknisyenden 6'sının ve her 10 kabin memurundan 9'unun yorgun olduğunun yapılan çalışmayla ortaya çıktığını kaydeden Aksüt, "Yorgunluk konusunda yapılmış bilimsel çalışmaların çalışma programlarına uçuş görev sürelerine yansıtılmaması. Bu önceden pek dikkat edilmiyordu. Bugün gerek sevil havacılık genel müdürlüğü olsun gerek TALPA olsun çok güzel çalışmalar yapılıyor. Tüm bilimsel çalışmaları kapsayan yeni bir uçuş ekiplerinin çalışmalarını yöneten regülasyon geleceğine inanıyoruz. Avrupa'da bu konularda çalışmalar yapılıyor. Uyum sürecinin ardından Türkiye'ye de gelecektir. Bu yorgunluk fiziksel yorgunluğun ötesinde fiziksel ve psikolojik yorgunluktur. Uçuş ekiplerinin bu şekilde yorgun olmaları ve gerektiği şekilde dinlenememeleri uçuş emniyetini tehlikeye atıyor." dedi.
(CİHAN)
(GÜNCEL SG - Date : 27.02.13 Time 15:31)