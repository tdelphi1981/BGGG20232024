Mardin şehidini uğurladı

MARDİNde polis servis aracına PKKlıların uzun namlulu silahlarla düzenlediği saldırıda şehit düşen polis memuru Cengiz Engizek (32) dün gözyaşlarıyla memleketi Kahramanmaraşa uğurlandı. Oğlunun tabutuna sarılan annesi Elif Engizek, Beni de oğlumla birlikte tabuta koyun. Kuzum sana nasıl kıydılar? Ben sensiz nasıl dayanırım? Siz de bir tabanca yok mu? Beni de öldürün, oğlumla birlikte toprağa gömün diye ağladı. Mardin Emniyet Müdürü Derviş Kara, törende yaptığı konuşmada, Bizler yangının olduğu yerde itfaiyeci ve su olmaya, terör ve yıkımın olduğu yerde huzur vermeye ve inşaa etmeye kararlıyız dedi. Şehit polisin babası Hanifi Engizek de Barış bu şekilde mi gelecek? Hem canımı yakacaksınız, hem de barış isteyeceksiniz. Böyle barış sağlanmaz dedi. Mesleğe 3.5 yıl önce başlayan şehit polis memuru Cengiz Engizek 2 yıl önce Artuklu Üniversitesinde memur olarak çalışan Hatice Engizekle evlenmişti. Çiftin 1,5 yaşında Musab isimli çocukları bulunuyor. Ailesi  şehit Engizekin kendi isteği ile Mardine geldiğini söyledi. Engizekin cenazesi bugün cuma namazından sonra toprağa verilecek.