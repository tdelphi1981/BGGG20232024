Vücudu ikiye katlandı!
Çin'in kuzey doğusunda bulunan Dalian kentinde bir çerez ayırma makinesine kolunu kaptıran işçi makinenin bütün vücudunu içine çekmesi sonucu parçalanmanın eşiğinden son anda döndü.
Görgü tanıkları çerez ayırma makinesinin başında çalışan işçinin makineye çerez doldururken bir anda kolunu kaptırdığını ve daha sonra makinenin bütün vücudunu içine çektiğini bildirdi.

Makinenin merdanesinin dönmeye devam etmesi nedeniyle vücudu adeta ikiye katlanan işçi, itfaiyenin 15 dakika süren çabaları sonucu kurtarılarak hastaneye kaldırıldı.

Vücudunun neredeyse bütün kemiklerinin kırıldığı belirtilen işçinin sağlık durumu hakkında bilgi alınamadı.