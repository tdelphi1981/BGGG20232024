Bunalıma giren muhasebeci intihar etti
ŞANLIURFA'da, borçları ödeyemediği için bunalıma girdiği ileri sürülen 33 yaşındaki Ömer Ateş, kendisine ait muhasebe bürosunda ruhsatlı tabancasıyla yaşamına son verdi.
Olay, bugün saat 16.00 sıralarında, Yeşil Direk Mahallesi'ndeki muhasebe bürosunda meydana geldi. Evli olan muhasebeci Ömer Ateş, bürosunda bulundurduğu ruhsatlı tabancasını başına dayadıktan sonra tetiği çekti. Silah sesi üzerine işyerine koşan komşu esnaf, Ateş'i kanlar içinde buldu, polis ve sağlık ekiplerine haber verdi. İhbar üzerine olay yerine gelen ekipler, Ateş'in yaşamını yitirdiğini belirledi. Polisin incelemesinin ardından Ateş'in cesedi, otopsi yapılmak üzere Şanlıurfa Eğitim ve Araştırma Hastanesi morguna götürüldü. Ateş'in borçlarını ödeyemediği için son dönemde iyice bunalıma girdiği öğrenildi. Olayla ilgili başlatılan soruşturma sürdürülüyor.