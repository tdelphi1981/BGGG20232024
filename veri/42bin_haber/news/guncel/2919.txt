Tunceli'de çatışma
TUNCELİ ile Pülümür ilçesi arasında bulunan Dokuzkaya Bölgesi'nde bu sabah PKK'lı bir grup ile çıkan çatışma aralıklarla sürerken vadiden geçen Tunceli-Erzincan karayolu, çift yönlü trafiğe kapatıldı.
Tunceli ile Pülümür İlçesi arasında bulunan Pülümür Vadisi'ndeki Dokuzkaya Bölgesi Bilgili Mezrası'nda bu sabah indirilen komandolar, bölgede arazi arama- tarama faaliyeti yaparken bir mağara girşinde uzaktan kumandalı patlayıcı düzeneği buldu. Askerler patlayıcı düzeniğini etkisiz hale getirmeye çalışırken, kayalıkların arasında bir PKK'lı grup tarafından askerlere uzun namlulu silahlarla ateş açıldı. Askerlerin de karşılık vermesi sonucu çatışma çıkanken, kar kalınlığının yer yer 2 metre olduğu bölgeye, Tunceli Jandarma Bölge Komutanlığı ve 4'üncü Komando Tugay Komutanlığı'ndan helikopterle takviye birlikler gönderildi. Çatışma aralıklarla sürerken, Elazığ'da bulunan 8'inci Kolordu Komutanı Korgeneral Orhan Akbaş, Tunceli Jandarma Bölge Komutanı Tümgeneral Murat Kırkaya ve 4'üncü Komando Tugay Komutanı Tuğgeneral Metin Akkaya da çatışma bölgesine giderek operasyonu bizzat yerinde yönetti. 


Bölgede PKK'lı grubun abluka altına alındığı belirtilirken, çatışmanın yaşandığı vadiden geçen Tunceli-Erzincan karayolu sabah saatlerinden itibaren çift yönlü olarak trafiğe kapatıldı.