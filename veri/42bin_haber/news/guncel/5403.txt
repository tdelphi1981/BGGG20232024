Recep Altepe: Muhalefet zor çünkü rakamlar her şeyi gösteriyor
Bursa Büyükşehir Belediye Başkanı Recep Altepe, Türkiye genelinde yaşanan kalkınma sürecine paralel olarak Bursada da son 20 yılda yapılan hizmetlerin daha fazlasını 4 yılda gerçekleştirdiklerini söyledi.
Altepe, "Bu nedenle karşımızda güçlü bir muhalefet yok. Çünkü rakamlar her şeyi gösteriyor." dedi.

 Recep Altepe, AK Parti Aydın İl Başkanlığı tarafından düzenlenen teşkilat içi eğitim programında yeni Büyükşehir Yasasını değerlendirdi. 

Kuşadası Pine Bay Otelde yapılan ve AK Parti Halkla İlişkilerden Sorumlu Genel Başkan Yardımcısı Salih Kapusuzun yanı sıra AK Parti Aydın il, ilçe ve belde başkanlarının da katıldığı toplantıda yerinden yönetimin önemine vurgu yapan Başkan Altepe, AK Parti iktidarında yerel yönetimlerin sürekli güç kazandığını kaydetti.
 
 Eskiden belediye başkalarının ilçelerde kaymakamdan illerde ise valilerden izin almadan bir iş yapamadığını ifade eden Başkan Altepe, Özellikle Başbakanımızın belediye başkanlığından gelmiş olmasının avantajlarını çok iyi görüyoruz. Kalkınmanın ancak güçlü yerel yönetimle olabileceğinden yola çıkarak önemli çalışmalar yapıldı ve bu anlamda Büyükşehir Yasası bir devrimdir." diye konuştu. 

 Ankaranın Bursaya 400 kilometre uzakta olduğunu ve Uludağdaki bir kayak tesisinin sorunun 400 kilometre uzaktan çözülemeyeceğine vurgu yapan Başkan Altepe, şöyle konuştu: "Bizde belediyelerin kapatılması gündeme geldiğinde Fransadan örnekler veriyorlardı. Fransada 500 nüfuslu bile belediyeler var diyorlardı. 

Bugün Fransa, Almanya, İtalya gibi ülkeler yerel yönetim yapılanmasında bizi örnek alıyor. Fransa, 6 bin olman belediye sayısını 500e düşürdü. Bu örnekler bile bizim ne kadar doğru yolda olduğumuzu gösteriyor. Çünkü bir kentin imkanlarını, değerlerini, eksiklerini ve yapılabilecekleri en iyi orada yaşayan yerel yönetici bilir. 

Kente kim ne kadar katkı sağlar onu yerel yönetici bilir. Biz belediye bütçesinin dışında 400 milyon TLlik ek yatırım yaptık. Bu tamamen kent dinamiklerimizin yatırımlarımıza sponsorlukları ile oldu."

 Şehirlerde su kaynaklarının korunması ve büyük bütçeli yatırımların ancak Büyükşehir Belediyeleri tarafından yapılabileceğini vurgu yapan Başkan Altepe, bu nedenle yeni yasa ile Büyükşehir sınırının il sınırı olmasının hayati önem taşıdığını söyledi. Düne kadar canlılığın tamamen durduğu İzmit Körfezinde bugün 15 çeşit balık yaşıyorsa bunun Büyükşehir sayesinde olduğunu, yine düne kadar kokudan geçilmeyen Haliçin İstanbul Büyükşehir Belediyesinin yatırımlarıyla temizlendiğini vurguladı.

 Bursada büyükşehir sınırlarına sonradan bağlanan ilçelerde yapılan alt yapı yatırımlarına değinen ve rakamlarla örnek veren Başkan Altepe, Kestel Belediyesinin kendi imkanlarıyla yapabileceği altyapı yatırımı 21 milyon iken, Büyükşehir Belediyesi olarak orada 66 milyon TLlik yatırım gerçekleştirildiği ifade etti. 

Mudanyada 74 milyon, Gürsuda 52 milyon ve Gemlikte 65 milyon TLlik altyapı yatırımının Büyükşehir tarafından yapıldığını kaydeden Başkan Altepe, sözlerini şöyle sürdürdü: "İlçe belediyelerinin en fazla yapacağı yatırım bizim yaptığımızın yarısı kadar bile olmayacaktı. 

Bursada son 20 yılda yapılan 22 kilometre raylı sisteme karşılık 4 yılda 26 kilometre raylı sistem yaptık. 20 yılda yapılan 8 tarihi ve kültürel miras projesine karşılık 4 yılda 151 proje gerçekleştirdik. Yine 20 spor tesisine karşılık 4 yılda 102 spor tesisi, 169 kilometre yola karşılık 4 yılda 405 kilometre yeni yol yaptık. 

Son 20 yılda yapılan 215 milyon TLlik kamulaştırma ise 4 yılda 223 milyon TL olarak gerçekleşti. O yüzden bize muhalefet yapmak zor. Çünkü rakamlar her şeyi gösteriyor. Rakamları gösterdiğimizde geçmişte nelerin yapıldığı, bugün nasıl çalışıldığı hepsi ortaya çıkıyor."