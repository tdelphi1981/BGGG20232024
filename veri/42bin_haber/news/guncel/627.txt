Meclis kredi aidatını takibe aldı
Meclis, tüketicilerin yoğun şikayetlerine neden olan 'kredi kartı aidatı' ve 'bankacılık işlemlerinden alınan ücret' konusunda devreye giriyor. Bu amaçla "bankacılık alt komisyonu" kuruldu. 
Meclis Dilekçe Komisyonu bünyesinde kurulan 'bankacılık' alt komisyonu,  Bankacılık Düzenleme ve Denetleme Kurumunu şikayetçi vatandaşları, tüketici derneklerini ve banka yöneticilerini dinleyecek. 
Milyonlarca liraya varan işlem ücretinin hizmet bedeli mi, yoksa haksız kazanç mı olduğu araştırılacak. Dünyadaki örnekler Türkiye'deki uygulamalarla karşılaştırılacak. 
Komisyon herhangi bir yaptırıma gidemeyecek. Çalışmalar tamamlandıktan sonra 'tavsiye' niteliğinde bir rapor hazırlanacak.