"Bana beni kurtar!"
İstanbul Büyükçekmece'de Karasu Viyadüğü üzerinde bulunan yoldan karşı şeride geçmek isteyen Suriye uyruklu 19 yaşındaki Adrian Abu Hassoun refüjdeki boşluktan göle düştü.(DHA) -- Olay saat 03.30 sıralarında Büyükçekmece Karasu Viyadüğü'nde meydana geldi. 

Hatay'daki Suriyelilerin bulunduğu mülteci kampında akrabalarını ziyaret ettikten sonra oğluyla birlikte Bulgaristan'a dönmek için yola çıkan eden Suriye uyruklu Adnan Abu Hassoun'un, Karasu Viyadüğü üzerinde C 3580 XM plakalı otomobilinin yakıtı bitti. Bunun üzerine Hassoun 155'i arayarak polisten yardım istedi. 

Bu sırada yoldan geçmekte olan Karayolları'na bağlı ekipler Suriyeli baba ile oğulu araçlarına alıp, Çatalca istikametindeki bir akaryakıt istasyonuna götürdü. 

Daha sonra Karayolları ekipleri, bidonlarla otomobillerine mazot alan Abu Hassoun ile oğlu Adrian Abu Hassoun viyadüğe getirerek ters istikamette bıraktı. 

Ellerindeki yakıt dolu bidonlarla araçlarının bulunduğu şeride geçmeye çalışan Adrian Abu Hassoun, orta refüjdeki ızgara bulunmayan kısımdan Büyükçekmece Gölü'ne düştü. 

Polisi arayarak yardım isteyen baba Adnan Abu Hassoun, bir süre sonra oğlunun gözden kaybolduğunu fark etti. İhbar üzerine olay yerine çok sayıda polis ve itfaiye ekibi sevk edildi. Viyadüğe gelen itfaiye ekipleri gölde arama çalışmaları yaparken, baba Abu Hassoun ise çaresizce bekledi. 

"Baba beni kurtar diye bağırdı"

Baba Adnan Abu Hassoun, "Biz mazot alıp geldikten sonra karşı şeride geçmek istedik. Adrian karşı şeride geçerken, aşağı düştü. Aşağıdan oğlumun yardım çığlıklarını duydum. Yarım saat 'Baba beni kurtar' diye bağırdı. Polisi aradım. Ancak yardım geç geldi" dedi. 

Hırsızlar demir ızgaraları çalmış

Adrian Abu Hassoun'un demir ızgaraların bulunmadığı yerden geçmek isterken göle düştüğü öğrenilirken, refüjde bulunan ızgaraların ise hırsızlar tarafından çalındığı belirtildi. İtfaiye ve polisin göldeki aramaları halen sürüyor.