Polatlıda cinayet: 1 ölü
Ankara'nın Polatlı ilçesinde Yalçın Kayabaş (36) isimli şahıs, kimliği belirsiz kişi ya da kişiler tarafından silahlı saldırıya uğradı. Kayabaş kafasına ve göğsüne isabet eden mermilerle olay yerinde hayatını kaybetti.
Olay, Gülveren Mahallesi Akıncılar Caddesi Engin Sokağı'nda meydana geldi. Yalçın Kayabaş, 06 YA 6261 plakalı aracı ile sabah evinde Kamyoncular Kooperatifi garajına gitmek için çıktı. Kayabaş, Akıncılar Caddesi Engin Sokağı'na geldiğinde kimliği belirsiz kişi ya da kişiler tarafından silahlı saldırıya uğradı. Saldırıdan kaçmaya çalışan Yalçın Kayabaş'ın arabası 50 metre ileride yol kenarındaki park eden araçlara çarparak durdu. Olayı gören mahalle sakinleri durumu polise bildirdi. Polis olay yerinde geniş güvenlik önlemleri aldı. Polis, görgü tanıklarının ifadesi doğrultusunda siyah renkli Opel marka arabayı arıyor. 

Polatlı Cumhuriyet Başsavcısı'nın yaptığı incelemenin ardından Yalçın Kayabaş'ın naaşı Duatepe Devlet Hastanesi Morgu'na kaldırıldı.