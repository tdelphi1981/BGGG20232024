Galatasaray Üniversitesi'nde büyük kayıp
Galatasaray Üniversitesindeki tarihi binada çıkan yangında eşi benzeri bulunmayan yaklaşık 6 bin kitabın da kül olduğu belirlendi.
Galatasaray Üniversitesinde 142 yıllık binada çıkan yangınla ilgili soruşturma devam ediyor. 5.5 saatte söndürülen yangında binada büyük hasar meydana gelirken, kütüphanede bulunan kitaplar da zarar gördü.

Prof. Dr. İlber Ortaylı, yangında 6 bin kitabın yandığını söyledi. Ortaylı, Maalesef hukuk tarihi kitapların olduğu bölüm tamamen yandı. Benim bağışladığım 6 bin kitap kül oldu dedi. Ortaylının bağışladığı kitaplar arasında örneği olmayan eserlerin de bulunduğu öğrenildi.