Soyguncu kız yakayı böyle ele verdi
ABD'nin Nebraska Eyaleti'ne bağlı Waco kentinde, çalıntı otomobil ile banka soyduğunu sosyal paylaşım sitesi Youtube'da itiraf eden 19 yaşındaki Hannah Sabata yakayı ele verdi.
İşlediği suçları itiraf eden Sabata için, hırsızlık, uyuşturucu kullanmak, banka soygunu gerekçesiyle dava açıldı ve ve serbest kalabilmesi 300 bin dolarlık kefalet kararı alındı.


Hannah Sabata, çalıntı bir otomobille ile banka soyduğunu itiraf etti ve bu itirafını videoya kaydettikten sonra internette bir sosyal paylaşım sitesine yükledi. Sabata, ses kaydı olmayan video görüntülerinde, yaptıklarını yazarak anlattı. Başına gelecekleri bilmeden işlediği tüm suçları yazarak anlatan Hannah Sabata, bankadan sahte silah göstererek aldığı 6 bin 256 dolarlık desteyi de videoya yüklemekten geri kalmadı. Soygun yapmasının "Hayatındaki en güzel gün" olduğunu annesine söylediğini, annesinin de "Herhalde bir erkekle tanıştı" diye düşündüğünü belirten Sabata, video çekiminde soygunda aynı giysileri kullandı. Kendisini, bebeği hükümet tarafından elinden alındığı için sistemin bir kurbanı olarak gördüğünü söyleyen Amerikalı kız, tutuklanarak hapse konuldu.