Halle'nin iki aşkı yumruklaştı
Hollywood'un en güzel aktrislerinden Halle Berry'nin kızının babası ünlü model Gabriel Abry ile Fransız aktör olan nişanlısı Oliver Martinez birbirlerini hastanelik etti.
İLK eşinden şiddet gördüğü için boşanan ünlü aktris Halle Berry'nin eski sevgilisi ve nişanlısı büyük bir kavgaya tutuştu. Berry'nin kızının babası ve eski sevgilisi Gabriel Aubry ile nişanlısı Olivier Martinez Şükran Günü'nü kutlamaya hazırlandıkları sırada birbirine girdi. Gabriel Aubry, kızı Nahla'yı almak için Halle Berry ile Olivier Martinez'in birlikte yaşadığı California'daki eve gitti. İçeride başlayan tartışma kısa sürede kavgaya dönüştü. Bir iddiaya göre de Martinez, nişanlısı Halle Berry ile Aubry arasındaki velayet savaşı hakkında konuşmak istedi. Aubry ise bunu reddetti ve kavga da bu nedenle çıktı. Olayın ardından Gabriel Aubry önce hastaneye götürüldü sonra da gözaltına alındı. Elinde ve yüzünde morluklar ve çizikler bulunan Olivier Martinez de hastanede tedavi edildi. Halle Berry ile Gabriel Aubry, 2010 yılında ilişkilerine son verdi. Ancak kızları Nahla'nın velayeti konusundaki tartışmaları bir türlü bitmek bilmiyor.