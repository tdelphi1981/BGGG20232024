İstanbul'u lodos vurdu
İstanbulda gece saatlerinde kuvvetli lodos etkili oldu. Lodos nedeniyle kıyılarda dev dalgalar oluşurken, bazı evlerin çatıları uçtu, ağaçlar devrildi.
İstanbul genelinde saat 03.00 sıralarında başlayan lodos, yağmurla birlikte sabah saatlerine kadar etkisini sürdürdü. Avrupa yakasındaki Ortaköy ve Sarayburnu sahilinde kuvvetli lodos nedeniyle dev dalgalar oluştu. Fırtına nedeniyle oluşan dalgalar adeta kıyıları dövdü. 
İŞTE 5 GÜNLÜK HAVA TAHMİNİ

LODOS ÇATILARI UÇURDU, AĞAÇLARI DEVİRDİ

Seyrantepe'de bulunan 5 katlı bir binanın lodos nedeniyle çatısı uçtu. Cadde iki yönde trafiğe kapanırken, 2 araçta maddi hasar oluştu. Olay yerine gelen polis ekipleri caddeye güvenlik şeridi çekti, itfaiye ise binanın çatı kısmında incelemelerde bulundu. Görgü tanığı Recep Osmanoğlu, çatının önce kendi kaldığı binaya daha sonra da yola düştüğünü söyledi. 
İŞTE İPTAL EDİLEN İDO VE VAPUR SEFERLERİ İDO BAZI İÇ VE DIŞ HAT SEFERLERİNİ İPTAL ETTİ  


AĞAÇ EVİN ÇATISINA DEVRİLDİ

Şiddetli lodos yüzünden Yedikule'de bir ağaç gövdesinden kırılarak saat 04.30 sıralarında üç katlı bir binanın çatısına devrildi. Binada yaşayan vatandaşların ihbarı ile olay yerine polis ve itfaiye ekibi sevk edildi. Olay yerine gelen itfaiye ekipleri merdiven aracı ile binanın çatısına ulaştı. Çatıdan aşağıya sarkan ağacı parçalara ayrılarak, aşağıya indirildi.  
İSTANBUL'DA ÇATILAR UÇTU, AĞAÇLAR DEVRİLDİ / Foto Galeri

ÖLÜ VE YARALI YOK 
Öte yandan lodos fırtınası İstanbulun birçok ilçesinde çatıları uçurdu, ağaçları devirdi. Çatı uçmaları ve ağaçların devrilmesinden dolayı şans eseri ölen ya da yaralanan olmazken, binalarda ve park halindeki araçlarda maddi hasar meydana geldi. 
  MUĞLA VE BARTIN'DA OKULLARA LODOS TATİLİ 
 
 