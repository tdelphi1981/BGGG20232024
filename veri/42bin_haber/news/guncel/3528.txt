Sözde şeyhe, 182 yıl hapis cezası
Bursa'da kendisini şeyh olarak tanıtarak, sözde dergahında cinsel istismarda bulunduğu iddiasıyla tutuklanan sanık, 182 yıl hapis cezasına çarptırıldı. Yerel mahkemenin sanık Uğur Korunmaz hakkında 'Cinsel istismar' suçundan verdiği beraat kararı, Yargıtay tarafından bozulmuştu.
Haziran 2011 yılında ayında bazı vatandaşların şikayeti üzerine harekete geçen Bursa Emniyet Müdürlüğü Asayiş Şubesi ekipleri, Duaçınarı Mahallesi'ndeki sözde dergahına gelenlerle cinsel ilişki kurduğu iddia edilen Uğur Korunmaz gözaltına alındı. 2 çocuk babası Uğur K., çıkarıldığı nöbetçi mahkemece, 'Nitelikli cinsel saldırı, tarikat kurmak, çocukların kullanıldığı müstehcen yayınları depolamak' iddiasıyla tutuklandı.
Bursa 3'üncü Ağır Ceza Mahkemesi'nde hakkında açılan davada, zaman zaman kendisinden cinsel ilişkiye girmelerini istediği, kendisinin de müritlerinin bu isteklerini yerine getirdiğini öne sürmüştü. Mahkeme heyeti sanık Korunmaz'ı 'Tekke ve Zaviyeler Kanunu'na muhalefet' ile 'Hayvan ve çocuk pornosu görüntülerini depolamak' suçundan 6 yıl hapis cezasına çarptırdı. 'Cinsel istismar' suçundan ise beraatine karar verdi. Cumhuriyet Savcısı ile sanık Avukatı Rıdvan Demircioğlu Yargıtay'a yerel mahkemenin verdiği kararın bozulması yönünde itiraz etti. Yargıtay tarafından değerlendirilen itiraz sonucunda sanık Uğur Korkmaz'a yerel mahkeme tarafından 'Tekke ve Zaviyeler Kanunu'na muhalefet' ve 'Hayvan ve çocuk pornosu görüntülerini depolamak' suçlarından verilen 6 yıllık hapis cezası onandı. Yargıtay, Cumhuriyet Savcısı'nın 'Cinsel istismar' suçundan verilen beraat kararını bozma talebini de yerinde bularak, her bir şikayetçinin yeniden alınacak ifadelerinin ardından sanığın, şikayetçilerin her biri için ayrı ayrı cezalandırılmasını istedi. 

Yargıtay'ın kararının ardından tutuklu sanık Uğur Korunmaz, tekrar hakim karşısına çıktı. Mahkeme heyeti sanığın 15 müştekiye birden fazla kez 'Cinsel istismar'da bulunduğu iddiasıyla 10'ar yıl, 4'er müştekiye ise bir defa "Cinsel istismar" suçunda bulunduğu iddiasıyla 8'er yıl hapis cezası verdi. Toplamda 182 yıl hapis cezasına çarptırılan Korunmaz'ın tutukluluk halinin devamına karar verildi.