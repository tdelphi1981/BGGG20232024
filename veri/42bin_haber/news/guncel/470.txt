Kedi ve köpek petshoplardan çıkıyor
Petshoplardaki küçücük kafeslerde haftalarca satılmak için bekletilen hatta çoğu zaman aç ve susuz kalan kedi ve köpekleri bu sağlıksız ortamdan kurtarmak isteyen Kadıköy Belediyesi Veteriner İşleri Müdürlüğü, satışın yasaklanması için ilçe meclisine teklifi verdi.
3 Aralık Pazartesi günü toplanacak olan Kadıköy Belediyesi karar alırsa, 1 Nisan 2013te 90ı aşkın petshopta kedi ve köpek satışı yapılamayacak. 
  Ayşe Arman yarını bekleyemedi 
KADIKÖY BELEDİYESİNİ AYAKTA ALKIŞLIYORUM 

TÜRKİYEDE İLK OLACAK

Türkiye de ilk kez böyle bir yasak getirme adımını Kadıköy Belediyesinin attığını belirten Başkan Selami Öztürk şunları söyledi:
Petshoplarda sağlıksız koşullarda, çoğu yurt dışından yasal olmayan yollarla getirilen hastalıklı hayvanlar satılıyor. Aşı takvimleri tamamlanmıyor. Bazı yavrular erken zamanda sütten kesilerek annelerinden ayrılıyor. Hayvanlar bütün gece yalnız bırakılıp açlığa terk ediliyor. Buralarda satılmayan ya da satıldıktan sonra hastalanan bir çok hayvan sokağa terk ediliyor. Bu da hayvan popülasyonunu artırıyor. Biz bu artışı önlemek için kısırlaştırma uygulamasını gerçekleştirirken bir taraftan da hayvan girişini önlememiz lazım. İnsanların besleyebileceği kadar hayvanın kentte olması gerekir. Sokaklar kedi ve köpek doldu. 

YASAK İÇİN KARARLIYIZ

Satış için bekleyen hayvanlar hareketsizlik ve havasızlıktan da hasta olabiliyor. Bazen genetik hastalığı olan hayvanlar vatandaşa satılıyor. En önemli sorun da aşı takvimleri tamamlanmayıp takip edilmediği için satın alındıktan bir süre sonra hasta olup ölüyor ve bu kez vatandaş maddi ve manevi yıpranıyor. Tüm bunların yanında bir canlının vitrinde hareketsiz, sağlıksız koşulda bekletilmesi dahi vicdanları sızlatıyor. Bu konuda ilk adımı biz atıyoruz. Önümüzdeki hafta mecliste bu teklif görüşülecek. Tüm Meclis üyesi arkadaşlarımın bunu onaylayacağını umuyorum. Karar çıkmasından sonra bir süre tanıyacağız ve artık 31 Mart tarihinden itibaren de petshoplarda kedi ve köpek gibi hayvanların satışına izin vermeyeceğiz. Bu konuda çok kararlıyız. Belediyemizin barınağında çoğu cins olan aşıları tamamlanmış, çipleri takılı birçok köpek var. Vatandaşlar isterlerse bunları ücretsiz olarak sahiplenebilirler. Bu konuda herkesten destek bekliyoruz.

MAHKEMEYE GİTSİNLER

Kedi ve köpek satışının yasaklanması petshoplarda herhangi bir ekonomik kayba neden olmaz. Zaten bu işletmelerin birinci görevi hayvan gıdası ve malzemeleri satmak. Satışların çok küçük bir bölümü canlı hayvan satışlarını oluşturuyor. Belediye olarak bizim koruyucu hekimlik görevimiz var. Gerektiği zaman hayvan satışını yasaklayabiliriz. Kent içerisinde hayvan sayısının bu kadar artması aynı zamanda insan sağlığına da zararlı. Biz, yasal haklarımızı kullanarak böyle bir karar çıkarıyoruz. Petshop derneklerinin mahkemeye başvurma hakları var.

AMAÇ HAYVANLARI KORUMAK

Kadıköy Belediyesi Veteriner İşleri Müdürü Ali İhsan Mete, teklifin hayvanları korumak için yapıldığını belirterek şöyle dedi:
Bizim esas görevimiz hayvan sağlığını korumak. Hayvan refahını geliştirmek. Son dönemde barınağa alınan hayvanların büyük bir bölümünü pet shoplarda satılan süs hayvanlarının oluşturduğunu gözlemledik. Ya da onların melezleri çoğaldı sokaklarda. Demek ki ticareti yapılan kedi köpek gibi hayvanların bir süre sonra sokağa terk edildiği ortaya çıkıyor. Petshopların pek çoğunda gördüğümüz üzere hayvanların etolojik ihtiyaçları giderilemiyor. Küçücük kafeslerde günlerce haftalarca kalıyor, açlığa susuzluğa maruz kalıyorlar. Hayvan refahı bu anlamda çok kötü duruma geliyor. Hayvan sahiplenmek isteyenler Kadıköy Belediyesi Hayvan Barınağından basit birkaç işlem sonrasında bakımı ve aşıları yapılmış hayvanları ücretsiz sahiplenebilir. 0216 415 67 61 nolu telefondan ve Kadıköy Belediyesinin resmi internet sitesinden barınağa ulaşılabilirler. 16 yaşından büyük herkes kanunen hayvan sahiplenebiliyor.

Ak Parti DE DESTEKLİYOR

AK Parti Kadıköy Meclis Üyesi ve Meclis Grup Başkan Vekili Fatih Kaya tasarıyı desteklediklerini belirterek, Geçtiğimiz ay CHP Grup Başkanvekilinin bir önerisi oldu. O döneme gündeme gelmiş. Ayşe Arman da yazılarında işlemiş bunu. Kadıköy Belediyesinin zaten bir hayvan barınağı var. Hayvan sahibi olmak isteyenleri buralara yönlendirebiliriz. Petshoplarda canlı hayvan satışı yasaklanması olumludur biz de bunu destekliyoruz.
Geçtiğimiz yıllar içerisinde bizim muhalif olmamıza rağmen 53 dönümlük Kadıköy hayvan barınağı arazisinin satılması noktasında bir karar alınmıştı. Bu yargıya taşındı. 2011de 30 yıllığına devredilmesi noktasında bir karar alındı. Biz buna da muhalif kaldık. 2013 tahmini bütçesine 58.5 milyon TL civarında arsa satışı geliri konuldu. Eğer bu gelir hayvan barınağı arazisinin satışı noktasında olacaksa bu çok yanlış olur. Bundan endişe ediyorum.

İNSANCIL DEĞİL

CHP Kadıköy Meclis Üyesi Nurhan Kutman da hayvanların küçücük odalarda sergilenip satılmasını insancıl bulmadıklarını belirterek, Bunların özellikle bir süre sonra sokağa bırakılması bizi üzüyor. Geceleri petshoplarda yalnız bırakılan kedi ve köpeklerin havlama ve miyavlama sesleri konusunda çok şikayetler alıyoruz. Kedi ve köpeklerin parayla satılmasını istemiyoruz. Belediyemizin hayvan barınağından isteyenler ücretsiz sahip olabiliyor. Kanadada bu yasak uygulanıyor. Kadıköy Belediyesi olarak bu konuda Türkiyede öncü olmak istiyoruz.

YASAK EL ALTI SATIŞINI ARTIRIR

Profesyonel Evcil Hayvan Ticareti ile Uğraşanlar Derneği (PET-DER) Başkanı Misak Kehyeoğlu
bu tekliften haberi olmadığını belirterek şöyle dedi: Zaten belediyenin kanunen böyle bir yetkisi yok. Böyle bir yasak için TBMMden kanun ya da yönetmelik çıkarılmalı. Bu satışlar yasalarla düzenlenir. Tarım Bakanlığının yönetmeliği var. Belediye, böyle bir yasak yerine petshopları denetleyip uymayanları cezalandırsın. Kanunen, kedi, köpek ve canlı hayvan satılan dükkandan veteriner kontrolü yapılmamış hiçbir hayvan satılamaz. Diyelim ki böyle bir yasak geldi. Nerede satın alınacak bu hayvanlar? Barınaktaki köpeklerin yüzde 99u sokak köpeği. Ben sokak köpeğini beslemek zorunda mıyım? Çok yanlış bir teklif. Eğer geçerse kaçakçılık artar. El altından satışlara yönelecek. İstanbulda 1200 petshop 3 bin 500 akvaryumcu var. 

 