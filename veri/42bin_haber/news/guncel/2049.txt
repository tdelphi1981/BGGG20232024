Uçaktan aldılar
Çağdaş Hukukçular Derneği Başkanı Selçuk Kozağaçlı, DHKP-C operasyonu kapsamında Suriyedeki temasları sonrası döndüğü İstanbulda gözaltına alındı.
Atatürk Havalimanına inen THY uçağının kapıları açılır açılmaz uçaktan alınan Kozağaçlı, meslektaşlarının beklediği Havalimanı Emniyet Müdürlüğü yerine İstanbul Emniyet Müdürlüğüne götürüldü. 
TERÖR örgütü DHKP-Cye yönelik operasyon kapsamında hakkında yakalama kararı çıkartılan Çağdaş Hukukçular Derneği (ÇHD) Başkanı Selçuk Kozağaçlı, Suriye dönüşü Atatürk Havalimanında gözaltına alındı. Terörle Mücadele Şubesi polisleri Kozağaçlıyı taşıyan THY uçağını apronda bekledi. Uçağın kapıları açılır açılmaz gözaltına alınan Kozağaçlı, Vatan Caddesindeki İstanbul Emniyet Müdürlüğüne götürüldü.  
SURİYE TELEVİZYONLARINA ÇIKTILAR
DHKP-Cye yönelik operasyon başladığı sırada Selçuk Kozağaçlı, Çağdaş Hukukçular Derneği Yönetim Kurulu Üyesi Oya Aslan ile birlikte Suriyede bulunuyordu. Kendi açıklamalarına göre, Şamda Başbakan Yardımcısı Kadri Cemil ve Ulusal Uzlaşma Bakanı Dr. Ali Haydarın yanı sıra birçok yetkiliyle görüşen Selçuk Kozağaçlı ve Oya Aslan, Suriyede televizyon programlarına konuk olarak da katıldı. Başkanı olduğu derneğin şubelerinin basıldığını, meslektaşlarının gözaltına alındığını telefonla öğrenen Selçuk Kozağaçlı, polisin ajanlık yapıyorlardı açıklamasına önceki gün derneğin internet sitesinden çok sert bir yanıt verdi.
SURİYE HALKININ AVUKATIYIZ
Açıklamasında dernek olarak üstlendikleri davaları sıralayan Selçuk Kozağaçlı, Sınırlarını silahlı saldırganlara açarak Suriye halkını katlettiren, yağmalatan, tecavüz ettiren kişileri ve onları kollayanları belge ve kanıtlarıyla öğrendik. Artık Suriye halklarının da avukatlığı ile uğraşıyoruz. Elbette elinizden geleni de ardınıza koymayın. Yaşayıp kimin utandığını görelim dedi. Ayrıca saat 11.05te Atatürk Havalimanında olacağını belirtti. Kozağaçlı, Suriyedeki temaslarının ardından Türkiyeye direkt uçuş olmadığı için önce Lübnanın başkenti Beyruta ardından da İstanbula geçti. 
Kozağaçlıyı karşılamak için Atatürk Havalimanına İzmir Barosu Başkanı Sema Pektaş, 
Diyarbakır Barosu Başkanı Tahir Elçi, Çağdaş Hukukçular Derneği Başkan Yardımcısı Nunip Ermişin yanı sıra çok sayıda avukat geldi. Avukatlar İstanbul Atatürk Havalimanı Emniyet Müdürlüğü önünde beklemeye başladı. Selçuk Kozağaçlıyı taşıyan THY uçağı için inişinden kısa süre önce rötar duyurusu yapıldı. Polisler uçağı apronda bekliyordu. Uçak kapılarını açar açmaz polisler içeri girdi ve Selçuk Kozağaçlı gözaltına alındı. Kozağaçlı, meslektaşlarının beklediği emniyet binası yerine Vatan Caddesindeki İstanbul Emniyet Müdürlüğüne götürüldü.  
Türküyle başladı kavgayla bitti
İSTANBUL Terörle Mücadele Şube Müdürlüğünde gözaltında tutulan 40 kişi dün sabah İstanbul Cumhuriyet Başsavcılığına sevk edildi. Adliye önünde CHP milletvekilleri Hüseyin Aygün, İlhan Cihaner, Mahmut Tanal, Melda Onur, BDP Milletvekili Hasip Kaplan ve Ankara Barosu Yönetim Kurulu Üyesi Avukat Erol Arasın da aralarında bulunduğu bir grup gözaltıları protesto etti. Grup Yorum üyelerinden Eren Olcayın söylediği türküler eşliğinde halaylar çekildi, daha sonra grubun sazları yere bırakıldı. Ancak adliyenin 7. katı polislerce kapatılınca ortam gerildi. 1 polis ve 6 avukatın yaralandığı gerginlik sonrası barikatlar kaldırıldı. 
Muhalif düşünce itibarsızlaşsın diye
CHP Milletvekili Melda Onur, DHKP-C operasyonlarıyla ilgili, Bu operasyon kimsesizlerin kimsesi olan avukatlara yapılmış bir operasyondur. Bu operasyon sol düşüncenin, muhalif düşüncenin itibarsızlaştırılması için yapılıyor. Peşini bırakmayacağız dedi. CHP Milletvekili Hüseyin Aygün de gözaltına alınan avukat Taylan Tanayı ve Selçuk Kozağaçlıyı yakından tanıdığını belirterek şunları söyledi: Suriyeye dikkat çekmek istiyorum. İstanbul Emniyet Müdürlüğünün yabancı ülkeler lehine ajanlık yapma suçlaması son derece temelsiz olduğu gibi, aynı zamanda Suriyede ÇHDnin insan haklarını araştıran tavrına da hükümetin tepkili olduğunu düşünüyorum. Çünkü Selçuk Kozağaçlı Suriyedeki insanlık suçlarını araştıracağız ve hükümet aleyhine dava açacağız dedi. Tahmin ediyorum, bizim hükümetin yürüttüğü bu polis operasyonu da tümüyle siyasi. 
Suikast yapma hazırlığındaydılar
DHKP- Cye yönelik 18 Ocakta 7 ilde düzenlenen operasyonun, 17 kişinin gözaltına alındığı İzmir bölümünde, şüphelilerin kentteki, üst düzey kamu görevlileri ile polis ve askerlere yönelik suikast hazırlığında oldukları öne sürüldü. İddiaya göre, bombalı saldırı için bazı semtlerdeki karakolların yakınlarında keşif yaparken görüntülenen şüphelilerin hedefleri arasında İzmirdeki yabancı ülke temsilcilikleri bulunuyordu. Operasyonu kameraya alan polis, dokümanların sobada yakılmak istendiğini belirledi.  Kadir ÖZEN / DHA      
 