Bolu'da trafik kazası: 1 ölü, 1 yaralı
Bolu'da meydana gelen trafik kazasında 1 kişi öldü, 1 kişi yaralandı.
TEM Otoyolu'ndan İstanbul istikametine giden Ümit Tokatlı (51) idaresindeki 27 F 5707 plakalı otomobil, Gerede bağlantı yolunda sürücünün direksiyon hakimiyetini kaybetmesi sonucu bariyerlere çarparak takla attı.

Kazada sürücü Tokatlı, olay yerinde hayatını kaybederken, otomobildeki Mehmet Ali Tokatlı (61) yaralandı.

Yaralı Mehmet Ali Tokatlı, sağlık ekiplerince yapılan ilk müdahalenin ardından ambulansla Bolu Köroğlu Devlet Hastanesi'ne sevk edildi.