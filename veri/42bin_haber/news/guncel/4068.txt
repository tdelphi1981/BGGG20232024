Ozon'a yakın takip
Ozon tabakasını incelten maddeler yasaklanıyor.
Çevre ve Şehircilik Bakanlığı, ozon tabakasını incelten maddeleri yasaklıyor. Bakanlık 'Takip Sistemi' ile ozon tabakasını incelten maddelerin, ülke içinde kullanım alanlarını takip edecek ve ithalatına sınırlama getirecek. Montreal Protokolü ile Kloroflorokarbon gazının kullanımı tüm dünyada yasaklandı. Yerine kullanılan Hidrokloroflorokarbon gazlarının ithalatına ise kota konuldu. Çevre ve Şehircilik Bakanlığı da bu doğrultuda ozon tabakasını incelten maddelerin ithalatını büyük ölçüde sınırlandırıyor, üretim ve tüketimlerini kontrol altına alıyor. Ozon tabakasını incelten maddeler, her geçen yıl azaltılarak, ülke, iklim ve çevre konusunda korunuyor. 2009'da 9071 ton ozon tabakasını incelten madde alınırken, 2010'da 7 bin 103 ton, 2011'de 5 bin 890, 2012'de 450 ton ozon tabakasını incelten madde ithalatı yapıldı. Ocak 2013'ten itibaren köpük sektöründe kullanılan ozon tabakasını incelten maddelerin ithalatı sonlandırıldı. 1 Ocak 2015'ten itibaren ise servis amaçlı ve ihracat amaçlı hariç, soğutma sektöründe kullanılan ozon tabakasını incelten maddelerin ithalatı sonlandırılacak. AA