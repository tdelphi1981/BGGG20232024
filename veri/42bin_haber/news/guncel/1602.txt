Öcalan'a TV'yi zorla vermişler
Başbakan Yardımcısı ve Hükümet sözcüsü Bülent Arınç Perşembe günü Diyarbakır'da cenaze törenleri yapılacak 3 PKK'lının cenaze törenleriyle ilgili provokasyon uyarısında bulundu. Arınç, ayrıca Abdullah Öcalan'ın hücresinde 12 televizyon kanalını izlediğini açıkladı. Öte yandan bugün İmralı'da Öcalan ile görüşen Mehmet Öcalan, Abdullah Öcalan'ın hücresine konulan TV ile ilgili olarak "Televizyon kendi talebi değildi. Cezaevi müdürünün iknası sonucu televizyonu kabul etti" diye konuştu.
Başbakan Yardımcısı ve Hükümet Sözcüsü Bülent Arınç, Arınç, Paris'te öldürülen 3 PKK'lı kadının Diyarbakır'da düzenlenecek cenaze töreninin bazı marjinal gruplarca şova dönüştürülebileciğini ifade ederken, "Bu cenaze törenini bir şova dönüştürmek isteyen marjina gruplar, suç örgütleri olabilir. Bu konulara herkesin duyarlı olması gerekir. Aksi takdirde güvenlik güçleri olaya dahil olabilir. İnsani bir olay olarak sadece bu amaçla yapılmasını diliyoruz. 
Bakanlar Kurulu toplantısı sona erdi. Başbakan Recep Tayyip Erdoğan'ın başkanlığında, Başbakanlık Yeni Bina'da gerçekleştirilen toplantı yaklaşık 6 saat sürdü. 
"GÜVENLİK GÜÇLERİ OLAYA DAHİL OLABİLİR" 
Arınç, Paris'te öldürülen 3 PKK'lı kadının Diyarbakır'da düzenlenecek cenaze töreni ile ilgili olarak şunları söyledi:  
"Geçmişte yaşananları bir kenara koyarak önümüzdeki olaya objektif bakmamız gerekir. Bu olay ne amaçlı yapılmış ve perde arkasında neler var söyleyecek durumda değiliz. Bu tahkikatı biz yapmıyoruz. Açıklama yapacak kişiler yargı ve yargı öncesindeki olaylardır. Biz düşen herhangi bir yargılsal yardım konusunu yerine getiremek için derhal harekete geçebiliriz. Herkes köşesinde birşeyler yazar. Şu anda 'şu veya bu doğrudur' tezleri doğru değildir. Cenazelerin getirlişi netleşmiş değil. Bu cenaze törenini bir şova dönüştürmek isteyen marjina gruplar, suç örgütleri olabilir. Bu konulara herkesin duyarlı olması gerekir. Aksi takdirde güvenlik güçleri olaya dahil olabilir. İnsani bir olay olarak sadece bu amaçla yapılamsını diliyoruz." 
"PSİKOLOJİK DESTEK ALMASINI TAVSİYE EDİYORUM" AĞABEYİM FRANSADAKİ KATLİAMA ÇOK ÜZÜLDÜ İmralı Yüksek Güvenlikli F Tipi Cezaevinde cezasını çeken Abdullah Öcalanın ile görüşen kardeşi Mehmet Öcalan. ağabeyinin, "Bu katliam bir işarettir" dediğini ve çok üzüntülü olduğunu da kaydederek, Öcalanın öldürülen kadınların ailelerine başsağlığı dilediğini de söyledi. Detayı için tıklayınız  
Paris'deki cinayet konusunda yaptığı açıklamalardan dolayı MHP Grup Başkanvekili Oktay Vural tarafında eleştirilmesi hatırlatılan Arınç konuyla ilgili olarak şunları kaydetti:  
"Oktay Vural'dan beklenen bir düşüncedir. Bizi hiç şaşırtmıyor. Şahsımı ilgilendiriyor. 3 tane kadın bir evde bulunuyor. Sorgusuz sualsiz kurşun sıkılıyor, kan gölüne dökülüyor. Yakınları, dışarıya taşan kandan içerde bir olay olduğunu anlıyor. Sorgusuz sualsiz bir insanın hayatına son veriliyor olmasını ben üzüntüyle karşılıyorum. Ben yüreklilikle ortaya koyuyorum. Bir insanın hayatına kast eden bir olaydır. Ben bu ifademle, bu olay araştırılmalıdır bağlantılar mutlaka açığa kavuşmalıdır diyorum. Ruh sağlığım konusunda bana sağlık ve şifalar dilemiş. Oktay Vural'ın söyledikleri şudur: 'İyi ki geberdiler. Başkasından da aynı örnekleri bekleriz.' Benimde ona bir tavsiyem olacak; ayağa kalkıp sağa sola bağırıyor, arkasına dönüyor, mimiklerine harekatlerine bakıyorum. Üzülüyorum acaba bir rahatsızlığı var mıdır diye. Allahtan sağlık ve afiyetler diliyorum. Mutlaka bir hekime görünmesini diliyorum ve bu doğrultuda psikolojik destek almasını tavsiye ediyorum."  
BUNA CEZA İNFAZ KURUMU KARAR VERİYOR 
Abdullah Öcala'ın hücresine televizyon konulmaası konusunda da açıklamalarda bulunan Arınç, "İmralı'da idari ve gözlem kurulu var. Bu kurul Abdullah Öcalan'a çeşitli disiplin cezaları vermiş. 2011'de bu cezalar sona ermiş. Bir yıl kendisi gözlenmiş. Sonuç olarak uyumsuz davranışlarının olmadığı gözlemlenmiş ve televizyon verilmesine karar verilmiş. Buna ceza infaz kurumu karar veriyor" dedi.

ÖCALAN 12 TELEVİZYON KANALI İZLEYEBİLECEK

Arınç,  "Öcalan'a daha önce disiplin cezaları verilmiş. Bu cezalar 2011 yılı sonu itibariyle sona ermiş. Bir yıl izlenmiş ve disiplin cezası gerektirecek bir durum görülmemiş. Buna ceza ve infaz kurumundaki idare ve gözlem kurulu karar veriyor. Bu sebeple 12 Ocak 2013 günü odasına 42 ekran LCD televizyon konmuş. Aynı gün saat 15.30 itibariyle TRT1, TRT 6, CNN Türk, Kanal 7, Samanyolu, Show, Kanal D, atv, Star, NTV, Ülke TV ve Kanal 24 yayınlarını izleyebilmektedir" dedi.  
"BARAJIN ALTINDA KALABİLİR" 
Devlet Bahçeli'nin Genelkurmay Eski Başkanı İlker Başbuğ'u ziyerati konusunda düşünceleri sorulan Arınç şunları kaydetti:  
"Sayın Bahçeli sürece tepki gösterdi. Hükümete, Sayın Başbakan'a yüklendi. Bugünkü açıklamasında ne dedi kelime kelime bilmiyotum. Geçen hafta parti kurulunda yaptığı açıklamaması ile çelişti. Ancak Bahçeli'nin davranışı istikrarlıdır ve yıllardır aynı tavrı sürdürür. İmralı ile görüşmeler kamuoyunda nasıl karşılandı. CHP destek verdi bazı şartlarla. BDP süreci destekledi. MHP önce bir suskunluk dönemi yaşadı, sonra Oktay Vuralı konuşturdular. Kendileri açısından bizce yanlış ama tutarlı bir davranıştır. Medyanın yüzde 70-80 bu sürecin desteklenmesi ve iyi şekilde sonuçlandırmasını istiyor. MHP'nin Genel Başkanı dışında partisinin geri kalanın ne tavır içinde olacağını söyleyemem. Büyük bir topluluk bu sürecin en doğru şekilde sonuçlanmasını istiyor. Böyle bir sürecin siyasi partiler açısından taşıdığı riskler var. Süreç başarılı olursa MHP barajın altında kalabilir. Karşı çıktığı sürece... Çünkü Türkiye'de herkes kanın, gözyaşının durmasını istiyor."  
"OLMUYOR SAYIN HOCAM DERSİNİZİ İYİ ÇALIŞIN" 
Haluk Koç'un açıklamaları konusunda görüşleri sorulan Arınç şöyle konuştu:  
"Ben CHP'nin yaptığı açıklamaları anlamıyorum. CHP yeri geldiğinde bizi Atatürk kurdu diyor. 1950'de kaybettikleri iktidarı 63 yıl sonra nasıl geri alamıyorlar. AK Parti kuruldu ve 15 ay sonra iktidara geldi ve 13 yıldır da iktidarda. Ama CHP'nin ne hedefi var? İktidar olmak değil mi? Siyasi partileri mesleklerden, vakıflardan, derneklerden ayıran özellikler vardır. Siyasi partinin hedefi iktidar olmaktır. Siz CHP'de bir iktidar kaygısı görüyor musunuz? 1995 seçimlerinde sadece yarım puanla barajı aşmıştır. Kendileri sorgulasınlar. Atatürk'ün arkasına sığınıp "Bizi Atatürk kurdu kimse bizimle uğraşmasın" demesinler. Haluk Koç partisinin bu başarısızlığını sorgulamak yerine bana laf yetiştirmesin. Olmuyor sayın hocam dersinizi iyi çalışın." 
"MECLİS'İN GÜNDEMİNE GELMEYECEK" 
4. yargı reform paketi ve anadilde savunma konusunda ne gibi gelişmeler olduğu sorulduğunda Arınç sözlerini şöyle sürdürdü: 
"Sayın Başbakanımız'da yurtdışına giderken, uçaktaki görüşmelerinde görüşlerini belirtti. Bizim zamanlamaya ihtiyacımız var. Bu günlerde Meclis'in gündemine gelmeyecek. Anadilde savunam diyorsunuz. Yaptığımız iş bunun ötesinde bir iş. Yargılanan kişinin son savunmasına gelindiği zaman, "ben meramımı şu dilde daha iyi ifade ediyorum" şeklinde bir değişiklik getirmeye çalışıyoruz. Yargı dili Türkçe olacaktır. Ama savunma hakkı farklıdır. Bunun yanında başka önerilerde vardı. Bu genel kurulda henüz görüşülememiştir. 12-13 madddelik bir düzenlemedir. Yarın grup önerileri ile görüşülmesi mümkün olursa bu hafta olmazsa önümüzdeki hafta görüşülecektir ve süratle kanunlaştırılacaktır."