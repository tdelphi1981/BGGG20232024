'Yaşasın erkeklerin özgürlük mücadelesi'
Kadına yönelik şiddet ve tecavüz vakalarıyla dünya gündemine giren Hindistan'ın Magahala eyaleti kalıpları sarsıyor. Anaerkil sistemi hakim olduğu eyalette erkekler 8 Mart'ta hakları için mücadaleye çağırıyor.


DIŞ HABERLER 

Vahşi tecavüzler ve kadına yönelik şiddet nedeniyle dünya gündeminde sık sık yer alan Hindistan'ın gözlerden uzak bir bölgesinde 8 Mart Dünya Kadınlar gününde bir tersine 'cins' mücadelesi yaşanıyor. Bir milyon nüfuslu Shillong eyaletinde anaerkil yapıda 'ezildiğini' düşünen erkekler hakları için çetin bir mücadele vermek zorunda. Meghalaya bölgesindeki Khasi aşirettinde kadınlar doğumdan ölüme kadar hayatın merkezinde bir yere sahip. Bölgedeki bir erkek aktivist olan Keith Pariat yaşadıkları zorlukları anlatırken, "Erkek çocuk aileler için üzüntü kız çocuk ise gurur ve neşe kaynağı" diyor. Khasi geleneğine göre, evin en genç kızı ailenin bütün mal varlığını alıyor, erkeklerin evlendikleri kadının evine taşınmaları bekleniyor ve çocuklar annelerinin soy isimlerini alıyor. 

'Erkeğin adı yok' 

Anaerkil bu yapı binlerce yıldır burada hüküm sürerken, erkek aktivsitler bu geleneği yıkmak için mücadele veriyor. Aktivist Pariat, "Kimse sizin ne söylediğinizde ilgilenmiyor. Karar alınırken bir hiçsiniz" diyor. 60 yaşındaki bir işadamı bölgedeki erkeklerin tamamen atıl olduğunu bu yüzden de bir çoğunun uyuşturucuya yöneldiğinsöylüyor. 41 yaşındaki girişimci Teibor Langkhongjee ise ' Khasi erkeğini güvenliği yok. Toprakları yok. Aile'nin işleri onlar yürütmüyor. Ailelerine hiç bir anlam ifade etmiyorlar" diye erkeklerin 'acıklı' durumunu anlatıyor. 

Kadınlar toplantıya bastı 

Erkeklerin bu kadın egemenliğini sonlandırmak için verdiği mücadele ise 1960'lara kadar gidiyor. Erkek haklarını savunan bölge erkekleri, bir seferinde bu isteklerini tartıştıkları sırada yüzlerce kadının ellerine bıçaklar alarak toplantıyı bastıkları söyleniyor. Bölgedeki erkek haklarını korumayı hedefleyen SRT hareketi ise 1990'larda kurulmuş ve ana hedefi bu kadın egemen aşiret yapısını değiştirmek. Shillong bölgesindeki kadınlar ise erkeklerin bu taaleplerini reddediyor. The Shillong Times'ta gazeteci olan Patricia Muhkim, "Aile'nin mal varlığının evin küçük kızına bırakılmasının nedeninin, anne ve baba ölünceye kadar onlara bakmakla sorumlu olması" olarak açıklıyor. Tecavüz olaylarını anlatan 25 yaşındaki öğretmen Pesundra Reslinkhoyise "Bizim buradaki sistem harika. Bütün güç kadınlarda. Bu da biz kadınları bütün kötülüklerden koruyor" diyor.