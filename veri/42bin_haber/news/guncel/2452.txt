Kürsüyü ona bıraktık
Erzurumda ailesi ile birlikte kaldığı lojmanında intihar eden Bayburt Üniversitesi Rektörü 45 yaşındaki Gökhan Budak için uzun yıllar görev yaptığı Atatürk Üniversi tesinde tören düzenlendi.
Törene Prof. Dr. Gökhan Budakın eşi Sibel, çocukları Semih (12), Aykan (17) ve yakınları ile Vali Sebahattin Öztürk, Ak Parti Bayburt Milletvekili Bünyamin Özbek, AK Parti Ardahan Milletvekili Orhan Atalay, Erzurum Cumhuriyet Başsavcısı Ramazan Apaçık, Atatürk Üniversitesi Rektörü Prof. Dr. Hikmet Koçak, Erzurum Teknik Üniversitesi Rektörü Prof. Dr. Muammer Yaylalı, sevenleri ve çok sayıda öğretim üyesi ile öğrenci katıldı. Rektör Budakın ay yıldızlı bayrağa sarılı tabutunun önündeki sırada anneleri Sibel Budak ile birlikte oturan iki oğlu tören boyunca gözyaşlarını tutamadı. Törende bir konuşma yapan Atatürk Üniversitesi Rektörü Prof. Dr. Hikmet Koçak şunları söyledi:
Aramızdan BİRAZ ERKEN AYRILDI
Gökhan Hoca aramızdan biraz erken ayrıldı. Eşini çocuklarını ve sevenlerini gözü yaşlı bıraktı. Bu salonda çok çeşitli törenler yapıldı. Bu tören ise farklı oldu. Şimdi kürsüyü ona bıraktık. O da bize, Benim gibi bir gün bu tabutun içine gireceksiniz. Kendinize çeki düzen verin diye söylüyor. Biz kendisini saygı ve rahmetle anıyoruz. Son olarak kürsüye gelen Atatürk Üniversitesi İlahiyat Fakültesinden emekli Prof. Dr. Nasrullah Hacımüftüoğlu, törene katılanlara dua ettirdi. Duanın ardından Türk Bayrağına sarılı Gökhan Budakın cenazesi Erzurumun Olur ilçesine götürüldü ve cenaze namazının ardından toprağa verildi.