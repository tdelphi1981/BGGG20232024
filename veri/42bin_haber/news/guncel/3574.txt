Erdem Tapulu arama çalışmaları yeniden başladı
İzmir'in Ödemiş ilçesine bağlı Bozdağ beldesinde, düşen çığ ardından ulaşılamayan Erdem Tapul'u arama çalışmaları yeniden başladı.
Dün gece havanın kararması ve sis nedeniyle ara verilen kurtarma çalışmalarına, bu sabah erken saatlerde yeniden başlandı. 

Afet ve Acil Durum Yönetimi Başkanlığı (AFAD) yetkilileri, dün gece olay mahallinde kamp kuran ve sabah erken saatlerde aramaya kaldığı yerden devam eden ekiplere, bugün Bursa'dan yeni bir ekibin daha katılacağı bilgisini verdi. Ayrıca, olay yerindeki meteorolojik şartlar da arama çalışmalarına etki ettiğinden, kurtarma ekibi ve yetkililerin meteoroloji ile yakın irtibatta olduğu bildirildi.