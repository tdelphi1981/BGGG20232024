Korkutan manzaraya açıklama
SAKARYA Su Kanalizasyon İdaresi Genel Müdürlüğü (SASKİ), Sapanca Gölü suyunun kızarması sonucu oluşan alg patlamasıyla ilgili "Sapanca Gölü'nden alınan numunelerin sonuçlarına göre insan sağlığını tehdit eden herhangi bir sonuca rastlanmadı" açıklaması yaptı.
SASKİ Genel Müdürlüğü, 2 gün önce Sapanca Gölü'nde ortaya çıkan alg patlaması üzerine alınan örneklerin alg ölçümü konusunda en yetkin araştırma yeri kabul edilen İstanbul Üniversitesi Su Ürünleri Fakültesi Laboratuvarı'na gönderildiği açıkladı. Yapılan açıklamada dün akşam saatlerinde tahlil sonuçlarının belli olduğu belirtilerek, "Çıkan sonuçlara göre numunelerde insan sağlığını tehdit edecek herhangi bir riske rastlanmadı" denildi. SASKİ araştırma ve takibi sürdüreceğini bildirdi.