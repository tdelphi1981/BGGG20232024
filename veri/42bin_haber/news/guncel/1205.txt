Turgut Özal Tıp Merkezi'nde şok gözaltılar
MALATYA'da İnönü Üniversitesi Tıp Fakültesi'ne bağlı Turgut Özal Tıp Merkezi'ndeki Kadın Hastalıkları ve Doğum Anabilim Dalı Başkanı Prof.Dr. Önder Çelik ile ekibinde yer alan doktor ve hemşirelerin bulunduğu 15 sağlık çalışanı gözaltına alındı.
Önceki gün eş zamanlı operasyonlar ile evlerinde gözaltına alınanlar, Malatya Emniyet Müdürlüğü Kaçakçılık ve Organize suçlarla Mücadele Müdürlüğü'nde sorgulanıyor. Gözaltına alınan bölüm başkanı Prof.Dr. Önder Çelik ve ekibinin 'görevi kötüye kullanmak, rüşvet ve haksız kazanç elde etmek' gibi suçlamalarla yarın adliyeye sevk edilmesi bekleniyor.

Öte yandan kentte şok etkisi yaratan operasyon ile ilgili İnönü Üniversitesi yönetimi sessizliğe bürünürken, Malatya Emniyet Müdürlüğü de konuyla ilgili açıklama yapmadı.