Evim Şahane ekibi sevenleriyle imza günüde bir araya geldi!
Hafta içi her gün Kanal D ekranlarında yayınlanan, gündüz kuşağının ilgi ile izlenen programı Evim Şahane, geçtiğimiz cumartesi günü sevenleriyle bir araya geldi. 
Programın mimarı Selim Yuhay Avcılar’daki Galeri İrfan Alışveriş Merkezi’nde düzenlenen etkinlikte sevenleriyle söyleşi gerçekleştirdi. Yuhay katılımcıların Evim Şahane programı ile ilgili sorularını yanıtlarken, aynı zamanda ev dekorasyonu, tasarım trendleri gibi konulara yönelik tüyolar verdi. Söyleşinin ardından sevenlerine imza dağıtan Evim Şahane mimarı, katılımcılarla birlikte eğlenceli dakikalar yaşadı.  
Alışveriş merkezi dışındaki alanda yer alan Evim Şahane tırında katılım formlarını dolduran izleyiciler, programda yer almak için şanslarını denediler.