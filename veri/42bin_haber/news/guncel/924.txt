PKK sığınağı imha edildi
Mardin'de, jandarma ve polisin ortak düzenlediği operasyonda, PKK'lı teröristlerin kışı geçirmek için hazırladığı bir sığınak ortaya çıkartıldı.
 İçindeki yaşam malzemelerinin imha edildiği sığınak kullanılamaz hale getirildi.
 Mardin Valiliği'nden yapılan açıklamada, alınan bir duyum üzerine, jandarma ve emniyet birimlerinin Mazıdağı İlçesi kırsalına ortak bir operasyon düzenlediği belirtildi. Açıklamada şöyle denildi:
 "Mazıdağı İlçesi Konur Bölgesi'nde Mardin İl Jandarma Komutanlığı ve İl Emniyet Müdürlüğü görevlilerince müştereken icra edilen operasyonda, bölücü terör örgütünün kış hazırlığı kapsamında kullandığı sığınak ortaya çıkarılmış; içerisinde yeralan yaşam malzemeleri ile birlikte sığınak imha edilmiştir. Güvenlik güçlerince bölgede operasyonlara devam edilmektedir."
 DHA