Mısır Çarşısında patlama bombadan
Mısır Çarşısında 9 Temmuz 1998de meydana gelen, 7 kişinin ölümü 127 kişinin de yaralanması ile sonuçlanan patlamaya ilişkin 14 yıldır eden davada mahkeme, daha önce 2 kez beraat eden Sosyolog Pınar Seleki neden ağırlaştırılmış müebbet hapis cezasına çarptırdığının gerekçesini açıkladı.İstanbul 12inci Ağır Ceza Mahkemesi, 407 sayfalık gerekçeli kararında patlamanın gaz birikiminden değil, bombadan olduğunu belirtti. Selekin beraat etmesi gerektiği yönünde görüş bildiren Mahkeme Başkanı Vedat Yılmaz Abdurahmanoğlu ise, Patlamanın nedeninin tespit edilemediğini vurguladı. Mahkeme Selekin cezasının nedenlerini şöyle sıraladı: 
Ekspertiz raporunda bomba patlamadığı şeklinde herhangi ifade veya tespit yok. Sadece bombaya ait herhangi bir bulguya rastlanılmamıştır deniliyor. 
Olaydan sonra itfaiye çok su sıktı. Yaralı ve ölüler oradan çıkartmaya çalışılırken deliller ortadan kayboldu. 
MUHTEMELEN ZAMAN AYARLIYDI
Orada patlayan muhtemelen zaman ayarlı bir bombaydı. Bombanın parçaları bulunamadı çünkü patlamanın meydana geldiği büfe önünde saat ve pil malzemeleri satan bir seyyar tezgah vardı. Bunların hangisinin bombaya ait olabileceğine dair tespit yapılamadı. 
Mahkeme safhasında sunular raporlarda olayın gaz patlaması olduğu bildirildi. Ancak gaz patlamasının belli bir merkezi yoktur. Bu olayda belli bir patlama merkezi olduğu görülüyor. 
Gaz patlamasında metaller üzerinde eşit yırtılma ve kopmalar olur. Bu özellik Mısır Çarşısında oluşmadı. 
Gaz patlaması sırasında her yerde eşit ısı etkileşmesi olur. Tavan komple patlamaya maruz kalır. Duvarlardan dışarıya doğru blok halde basınç olur. Ancak Mısır Çarşısında yoktu. 
Gaz birikmesi sonucu meydana gelen patlamada ortaya çıkan özelliklerden hiçbiri Mısır Çarşısında yok. Belirtiler belli bir noktaya konmuş patlayıcı maddenin patlaması sonucu ortaya çıkan izlerle benzerlik gösteriyor. 
Bir olayda bombaya ait parçaların bulunmaması olayın bomba olamayacağı anlamına gelmeyeceği gibi bunun neden kaynaklanmış olduğuna dair tespitler yukarıda yapılmıştır. 
Ayrıca bu olayda belli bir patlama çukurunun olmamasının nedeni patlayıcı maddenin zemin üzerinde zemine temas ederek patlamadığından, yerden belli bir yükseklikte dondurma makinesinin üzerinde patlamasından kaynaklanmaktadır.
BAŞKANIN ŞERHİ: KESİN DELİL YOK
Mahkeme Başkanı Vedat Yılmaz Abdurrahmanoğlu ise muhalefet şerhini şöyle açıkladı: İsnat edilen suçun oluşmaması için en önemli unsur, patlamanın bir bomba sonucu meydana geldiğinin tespit edilememiş olması. Bu husustaki şüphe ve delil durumu nazara alınarak sanıklar Pınar Selek ve Abdülmecit Öztürke isnat edilen Mısır Çarşısı patlamasına ilişkin atılı suçu işlediklerine dair mahkumiyetlerine yeterli kesin ve inandırıcı deliller yok. 
 


 