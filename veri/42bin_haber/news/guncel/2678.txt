Fişlenmiş
Askeri Casusluk davasının iddianamesine göre, Başbakanlık Güvenlik İşleri Genel Müdürü Kemal Cirit de fişlemeye maruz kalmış. Ancak iddianamede Ciritin adı ne müşteki ne de mağdur olarak yer alıyor.
KAMUOYUNDA Askeri Casusluk olarak bilinen, İzmir merkezli, 85i tutuklu 357 sanıklı davanın iddianamesinden önemli ve sürpriz bir isim çıktı. İddianamede yer alan belgelere göre, Başbakanlık Güvenlik İşleri Genel Müdürü Kemal Cirit de, fişlemeye maruz kalan önemli bürokratlardan biri. Kemal Cirit hakkındaki kişisel bilgiler, çetenin koordinatörlerinden olduğu belirtilen ve eskort kadın olarak çalıştığı öne sürülen Narin Korkmazdan ele geçirilen dijital verilerde yer aldı. Hakkında fişleme kaydı bulunan Kemal Ciritin ismi, iddianamedeki 196 müşteki ve 831 mağdur arasına ise girmedi.
BİLGİLER NARİNDEN
Cumhuriyet Savcısı Zafer Kılınç tarafından hazırlanan iddianame, geçen hafta İzmir 12nci Ağır Ceza Mahkemesi tarafından kabul edilmişti. İddianamenin ön plana çıkan aktörlerinden biri askeri tesislerde, askeri elbiselerle çektirdiği fotoğrafları basına yansıyan çetenin koordinatörlerinden olduğu iddia edilen Narin Korkmaz oldu. Tutuklu sanık 23 yaşındaki Narin Korkmazın askerlerle cinsel birliktelik yoluyla ilişki kurduğu ve bu şekilde istihbarat elde ettiği öne sürüldü. İddianamenin en çarpıcı bölümlerinden biri ise Korkmazdan elde edildiği öne sürülen harddiskin içinde yer alan çeşitli kişilere ait fişleme bilgileri oldu. Hakkında özellikle özel hayatlarıyla ilgili bilgilere yer verilen kişilerin önemli bir çoğunluğu asker. Fişlenenler arasında bürokratlar da bulunuyor. Bunların arasındaki en dikkat çekici isim ise Başbakanlık Güvenlik İşleri Genel Müdürü Kemal Cirit. Bir dönem Başbakanlık Müsteşarı Efkan Alanın danışmanlığını da yapan Ciritin ismi fişleme listesinin en sonunda.
BOYU KÜÇÜK, İŞİ BÜYÜK 
Kemal Cirit ile ilgili şu bilgilere yer veriliyor; Hukuk müşaviri. Boyu küçük işi büyük. İş bitirici bir adam. Başbakanın ofisinde dönen her şeyi biliyor. Atama kararnamelerini ve kanun tasarılarını önceden temin edebiliyor. Adamın boy kompleksi var. İş yaparken bile Efkan (Ala) diye sayıklıyor. Aynı listede Cirit ismi, hakkında fişleme yapılmış Ufuk Yapmışın bilgileri arasında da şöyle geçiyor: Yardımcı hizmetli. Kemal Ciritle bağlantı noktamız. Hakan Arıkanı da o getirdi. İhtiyaçları karşılanmalı. Askeri casusluk davası iddianamesini kabul eden 12inci Ağır Ceza Mahkemesi, duruşma gününü 16 Nisan olarak belirledi. 
Başbakanlık Güvenlik Müdürü 
BAŞBAKANLIK Güvenlik İşleri Genel Müdürlüğü görevini Kemal Cirit yürütüyor. Başbakanlıkın internet sitesinde birimin görevi ile ilgili şu ifadeler yer alıyor:
Başbakanlıkın, iç güvenlik, dış güvenlik ve terörle mücadele konusunda görevli kuruluşlarla ilişkilerini yürütmek, gerektiğinde bu kuruluşlar arasında koordinasyonu sağlamak.
İç güvenlik, dış güvenlik ve terörle mücadeleyi ilgilendiren konularda inceleme, araştırma ve toplantılar yapmak, yaptırmak, bunları değerlendirmek.
Sıkıyönetim veya olağanüstü hâl ilan edilen bölgelerde, sıkıyönetim veya olağanüstü hâl ilanına esas olan konularda bilgileri derlemek, değerlendirmek ve koordinasyonu sağlamak.
25 Ekim 1970te Afyonkarahisar - Emirdağda doğan Cirit, 1987de İ.Ü. Siyasal Bilgiler Fakültesi Kamu Yönetimi Bölümüne girdi. 1996da İngilterenin Bournemouth şehrinde 8 ay kurs gördü. Ordu-İkizce Kaymakam Vekilliği, asaleten sırasıyla Konya-Tuzlukçu, Yunak ve Diyarbakır-Dicle Kaymakamlığı yaptı. Batmanda Vali Yardımcılığı yaptıktan sonra 2005te Yalova Vali Yardımcılığına getirildi. Batmanda Vali Yardımcılığı yaparken başarılı çalışmalara imza atan Cirit dönemin valisi, Başbakanlık Müsteşarı Efkan Ala ile çalıştı.