Meteoroloji'den kuvvetli yağış uyarısı
Meteoroloji Genel Müdürlüğü, yurdun batı bölgeleri için kuvvetli yağış uyarısında bulundu. Meteoroloji, son günlerde bölgede meydana gelen kuvvetli yağışlar ile toprağın doymuş olması sebebiyle taşkın ve sel riski bulunduğunu hatırlattı.
 Meteoroloji Genel Müdürlüğü'nden yapılan yazılı açıklamada bu akşam saatlerinde Türkiye'nin batısında özellikle kıyı kesimlerde tekrar başlayacak yağışların; İzmir, Aydın, Manisa, Muğla, Balıkesir'in batı ilçeleri Ayvalık, Edremit, Gömeç, Havran ve Burhaniye ile Çanakkale'de kuvvetli ve yerel olarak çok kuvvetli olmasının tahmin edildiğini bildirdi. Son günlerde bölgede meydana gelen kuvvetli yağışlar ile toprağın doymuş olması sebebiyle taşkın ve sel riski bulunduğu hatırlatılan açıklamada kuvvetli yağış sebebiyle meydana gelebilecek ani sel, su baskını, sel, yıldırım gibi olumsuzluklara karşı vatandaşların ve ilgililerin dikkatli ve tedbirli olması istendi.