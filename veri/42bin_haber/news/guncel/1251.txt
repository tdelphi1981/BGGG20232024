Hakkari'de bomba operasyonu
Hakkari İl Jandarma Komutanlığı ve İl Emniyet Müdürlüğü tarafından gerçekleştirilen operasyon kapsamında çok sayıda mühimat ve patlayıcı madde elle geçirildi.
 İl Jandarma Komutanlığı'ndan alınan bilgiye göre, Hakkari'nin Çukurca ilçesi Kazan köyü yol güzergahı üzerindeki köprü altında 12 kilogramlık mutfak tüpü el yapımı patlayıcı madde, aynı yol güzergahında zırh delmek maksadıyla dış bükey olarak hazırlanmış 3 adet metal plâka 1 adet tapa kısmı sökülmeye çalışılmış 155 milimetrelik top mühimmatı, Kazan köyü Meşeli yolu üzerinde 1 adet tapa kısmı sökülmüş 155 milimetrelik top mühimmatı ve arazide 1 adet vidalı tapa kısmı sökülmüş içerisindeki patlayıcı madde çıkarılmış 155 milimetrelik top mühimmatı tespit edildi. Tespit edilen patlayıcı maddeler Çukurca Cumhuriyet Savcısı'nın talimatı üzerine SAS timi ekiplerince güvenli bir şekilde imha edildi. Öte yandan T.Ç. isimli şahsa ait adli ev aramasında 16 adet MKE yapımı Kalaşnikof piyade tüfeği fişeği bulundu.M.H.A. isimli şahsın ev aramasında ise FUSL-RJ3JST ibareli 1 adet ruhsatsız tek kırma av tüfeği, 1 adet 006 numaralı Magnum marka ruhsatsız av tüfeği, 27 adet çeşitli markalara ait av tüfeği fişeği ele geçirilmiştir.
 M.H.A. ve T.Ç. isimli şahısların evlerinde ele geçirilen malzemelere İl Emniyet Müdürlüğü ekiplerince el konuldu. Olayla ilgili T.Ç. isimli şahıs gözaltına alındı. 
  