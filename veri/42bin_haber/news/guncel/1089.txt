KÜ genel sekreteri silahlı saldırıda öldü
Kastamonu Üniversitesi (KÜ) Genel Sekreteri Muhiddin Sağlam evinin önünde silahlı saldırıya uğradı. Çok yakından 4 kurşun isabet eden ve ağır yaralı olarak hastaneye kaldırılan Sağlam tüm müdahalelere rağmen kurtarılamadı. Sağlam'ın öldürülmesinin ardından KÜ garip bir ilan yayınladı ve "Muhiddin Sağlam vefat etti" denildi. Sağlam'ın suikaste kurban gittiğinden bahsedilmedi. Bu ilginç duyurunun haber olması üzerine ise Kastamonu Üniversitesi yazılı açıklama yaptı ve "Duyuru aciliyetten o şekilde yazılmıştır" denildi.
 "EMNİYETTEN OLAYIN AYDINLATILMASINI İSTİYORUZ"      
Kastamonu Üniversitesi Genel Sekreteri Muhiddin Sağlamın öldüğü İsfendiyar Anadolu Hastanesi'ne gelen Kastamonu Üniversitesi Rektörü Seyit Aydın; ''Tabii ki kaybımız, acımız her zaman bu tür hadiselerde büyük. Ama insan çok yakınında, mesai arkadaşını kaybedince çok farklı oluyor. Sadece başımız sağolsun diyebiliyoruz. Emniyet kuvvetlerimizin bir an evvel hadiseyi aydınlatmalarını bekliyoruz. Zaten buna da inanıyoruz. Belki tek tesellimiz bu olur" diye konuştu.  
"HASTANEYE GELDİĞİNDE DURUMU AĞIRDI"     
Kastamonu Üniversitesi Genel Sekreteri Muhiddin Sağlamın hastaneye getirildiğinde durumunun ağır olduğunu belirten, Özel İsfendiyar Anadolu Hastanesi Acil Nöbetçi Doktoru Kalp ve Göğüs Cerrahisi Uzmanı Dr. Ahmet San Muhtemel 4 kurşun vardı. Şahsın sağından girip solundan çıkma şeklinde. Yakın mesafeden olduğunu düşünüyoruz. Adli mercilerde gerekli işlemler yapılacaktır. Ne yazık ki yaralıyı tüm müdahalelere rağmen kurtaramadık" dedi. 
ÖĞRETİM ÜYELERİNDEN CUMA NAMAZI SONRASI YÜRÜYÜŞ 
Saldırıyı haber alan Kastamonu Ak Parti Milletvekili Mustafa Gökhan Gülşen başta olmak üzere tüm sevenleri hastaneni bahçesini akın ederken, Muhiddin Sağlamın cenazesi otopsi için Adli Tıp Kurumuna gönderildi. Emniyet güçleri zanlı ya da zanlıları yakalamak için operasyonlarını geniş çaplı olarak yürütüyor. 
 
ÜNİVERSİTEDEN BİR GARİP VEFAT DUYURUSU 

 
Kastamonu Üniversitesi, resmi internet sitesinin açılış sayfasında Genel Sekreter Muhiddin Sağlam için bir duyuru yayınladı. Duyuru 'Vefat' başlığını taşıyor. Duyuruda Sağlam'ın silahlı saldırıya uğradığından bahsedilmiyor, doğal bir ölümmüş gibi taziye iletiliyor. Bu ilanın haber olması üzere Kastamonu Üniversitesi açıklama yaptı. 
İŞTE O DUYURU: 
''Vefat  
Üniversitemiz Genel Sekreteri Muhiddin SAĞLAM vefat etti.  
BU DUYURUYA AÇIKLAMA
 
Kastamonu Üniversitesi olarak Merhuma Allahtan rahmet, kederli ailesine ve yakınlarına başsağlığı dileriz.  
28 Aralık 2012 tarihinde saat 13.00de Üniversitemiz Eğitim Fakültesinden Cumhuriyet Meydanı'na bütün Üniversite personelimiz ve öğrencilerimizin katılacağı Sessiz Yürüyüş yapılacaktır. 
Merhum Genel Sekreterimiz SAĞLAM'ın cenazesi otopsi için Adli Tıp Kurumu'na gönderildi. Yapılacak olan "Sessiz Yürüyüş"ten sonra Cumhuriyet Meydanı'nda Merhumun giyabi cenaze namazı kılınacaktır.'' 
AÇIKLAMA YAPILACAK 
Kastamonu Cumhuriyet Başsavcısı Tarık Gür,  Kastamonu Üniversitesi (KÜ) Genel Sekreteri Muhiddin Sağlam'ın hayatını  kaybettiği silahlı saldırıya ilişkin, delillerin toplanmasına devam edildiğini ve  deliller toplandıktan sonra ayrıca açıklama yapılacağı kaydetti.

Cumhuriyet Başsavcılığı'ndan yapılan yazılı açıklamada Gür, Kastamonu  Üniversitesi Genel Sekreteri Muhiddin Sağlam'ın evine girerken tespit edilemeyen  bir nedenle kimliği belirlenemeyen kişi ya da kişilerin saldırısı sonucu  öldürüldüğünü bildirdi.

Cumhuriyet Başsavcılığı'nın olaya el koyduğunu ifade eden Gür, cesedin  ölü muayenesinin yapıldığını ve otopsi için Ankara Adli Tıp Grup Başkanlığı'na  gönderildiğini belirtti.

Gür, delillerin toplanmasına devam edildiğini ve deliller toplandıktan  sonra ayrıca açıklama yapılacağı kaydetti.
         
 KASTAMONU ÜNİVERSİTESİ REKTÖRÜ AYDIN: SALDIRI BİRAN EVVEL AYDINLATILSIN 
Kastamonu Üniversitesi Rektörü Prof.Dr. Seyit Aydın, "Emniyet kuvvetlerimizin bir an evvel hadiseyi aydınlatmalarını bekliyoruz" dedi. 
Muhiddin Sağlamın öldüğü hastaneye gelen Kastamonu Üniversitesi Rektörü Seyit Aydın, "Tabii ki kaybımız, acımız her zaman bu tür hadiselerde büyük. Ama insan çok yakınında, mesai arkadaşını kaybedince çok farklı oluyor. Sadece başımız sağolsun diyebiliyoruz. Emniyet kuvvetlerimizin bir an evvel hadiseyi aydınlatmalarını bekliyoruz. Zaten buna da inanıyoruz. Belki tek tesellimiz bu olur" diye konuştu. 
SESSİZ YÜRÜYÜŞ DÜZENLENECEK 
Sağlam için bugün saat 13.00'de üniversite personeli ve öğrencilerin katılacağı ''Sessiz Yürüyüş'' düzenlenecek.
 KASTAMONU ÜNİVERSİTESİ GENEL SEKRETERİ ÖLDÜRÜLDÜ