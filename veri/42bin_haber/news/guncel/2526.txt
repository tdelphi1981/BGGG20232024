Mağdurum
Terör örgütü PKKnın elebaşısı Abdullah Öcalan, Kürtlerin Manifestosu başlıklı çalışmasını kitap yapma izni alamadığı için mağdur olduğunu belirterek, Anayasa Mahkemesine başvurdu. Türkiye Cumhuriyeti vatandaşı olarak bireysel başvuru hakkını kullandığını belirten Öcalan, kendisine yardımcı olunmasını istedi. Başvuruyu ön incelemeye alan Anayasa Mahkemesi, Öcalana eksiklerini tamamlamak için süre verdi.
PKKya silah bıraktırmada rol oynayabileceği gerekçesiyle MİT ve BDPliler ile görüşmeleriyle son dönemde adı gündemde olan terör örgütünün İmralıdaki elebaşısı Abdullah Öcalan, Türkiyede yeni uygulamaya başlanan Anayasa Mahkemesine bireysel başvuru yaptı. Uzun süreden beri hazırladığı Kürtlerin Manifestosu başlıklı çalışması için kitaplaştırma izni alamadığını ve bu konuda mağdur olduğunu belirten Öcalan, mahkemenin bireysel başvurusunu değerlendirerek, kendisine yardımcı olmasını istedi. Bir vatandaş olarak bireysel başvurunun kendisinin de hakkı olduğu tezinden yola çıkan Öcalana Anayasa Mahkemesi tarafından olumsuz yanıt verilmedi. 

EKSİKLERİ TAMAMLA DİYE SÜRE VERİLDİ

Başvuru ön incelemeye alındı. Bunun sonucunda İmralı cezaevi üzerinden yapılan yazışmada, başvuruda bazı eksiklerin olduğu Öcalana bildirildi. Eksiklerin tamamlanması için süre verildi. Eksiklerin tamamlanmasının ardından Anayasa Mahkemesi, Öcalanın başvurusunu resmen işleme koymayı gündeme alacak. Nihai karar, eğer başvuruyu da haklı bulursa Abdullah Öcalanın bu çalışması da basıldığında bizzat kendi adıyla kamuoyuna sunulmuş olacak. 

BİREYSEL BAŞVURU  İÇİN BELGELER

Yetki belgesi ve vekâletname
Başvuru harcının ödendiğine dair belge
Nüfus cüzdanı örneği ve başvurucu yabancı ise geçerli kimlik belgesi
Tüzel kişilerde tüzel kişiliği temsile yetki belgesi
Kesin karar ya da işlemin tebliğ belgesi
Dayanılan belgelerin asılları ya da onaylı örnekleri
Tazminat talebi varsa uğranılan zarar ve miktarı ile buna ilişkin belgeler
Başvuru süresinde yapılamamışsa mazereti ispatlayan belgeler
Başvurucu ihlal iddiasına dayanak gösterilen belgelere erişememişse bunun nedenleri ve gerekçeleri. 
 