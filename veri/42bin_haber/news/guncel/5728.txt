Batman'da Bomba yaparken yakalandı
Batman'da Nevruz öncesi bir kişi el yapımı sırasında yakayı ele verdi.
Batman'da Nevruz öncesi bir kişi el yapımı sırasında yakayı ele verdi.

Batmanda metruk bina içerisinde el yapımı bomba hazırladığı ileri sürülen bir kişi suçüstü yakalandı.

Batman Valiliği tarafından yapılan yazılı açıklamaya göre, 2013 Nevruz Bayramı öncesi ve sırasında Batman'ın huzur ve güvenliğini bozmak amacıyla iş yerlerine ve güvenlik kuvvetlerine yönelik olarak bombalı saldırı yapılacağı istihbaratı üzerine operasyon düzenlendiği belirtildi.

Açıklamada, bahse konu yerde yapılan incelemelerde, 3 adet el yapımı boru tipi, basınç etkili, parça tesirli bomba ile bu bombayı ateşlemede kullanılan çok sayıda fitil ele geçirildi.

Yakalanan F.T. isimli şahıs, yaşının küçük olması nedeniyle hakkında yasal işlem yapılabilmesi amacıyla Çocuk Şube Müdürlüğü'ne teslim edildi. 

F.T. isimli şahıs ile ilgili yapılan araştırmalarda; 19 Şubat 2013 günü bir ihbarın değerlendirilmesi neticesinde, Batman İpragaz Mezarlığı'nda ele geçirilen (8) adet boş cam şişe, fitil olarak kullanıldığı değerlendirilen bez parçaları, bir tüp bali yapıştırıcı ile 5 santimetre çapında ve 25 santimetre uzunluğunda boru içerisine hazırlanmış vaziyette bulunan el yapımı patlayıcının şüphelisi olduğu da tespit edildiği belirtildi.