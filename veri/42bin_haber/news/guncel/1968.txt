Yunanistan ve Suriyeye kozmik bilgi verdiler
İstanbul Emniyet Müdürlüğü, 7 ilde düzenlenen aralarında Taylan Tanayın da bulunduğu 11i avukat 85 kişinin gözaltına alındığı operasyonla ilgili gelen tepkiler üzerine önceki gece saat 23.10da açıklama yaptı.
Açıklamada, Kozmik bilgilerin Yunanistan ve Suriyeye verildiği iddia edildi.  Avukatların mesleki faaliyetleri ve baktıkları davalarla ilgili gözaltına alınmadıkları, örgüt yöneticiliği ve üyeliği şüphesiyle yakalandıkları belirtilen açıklamada, şöyle denildi: Yurtdışında bulunan örgüt elebaşlarına ülkemizin kozmik bilgilerini şifreli metinler halinde kodlayarak raporladıkları, başka ülkeler lehine ajan faaliyeti yürütmek için gizli haberleşme merkezleri oluşturdukları tespit edilmiştir. Operasyon sırasında yurtdışı ve yurtiçi gizli haberleşmelerine ait kriptolu doküman ve dijital delillerin yakılmak ve kırılmak suretiyle yok edilmeye çalışıldığı görülmüştür. 
Operasyonda, örgütün Türkiye sorumlusu Kamile Kayırın, Halkın Hukuk Bürosundaki gizli bölmede yakalandığı açıklandı. Kayırın, yakalanan örgüt üyelerinin sorgularına girecek avukatları belirleyerek bizzat görevlendirdiği öne sürüldü. Belçika ve Hollandada yapılan örgüte yönelik operasyonda ele geçen belgelerin Türk emniyet birimleriyle paylaşıldığı, operasyonda bu belgelerin de katkısı olduğu belirtildi. Bu belgeler arasında örgüt üyelerinin davalarına bakan avukatlara ait CVler bulunduğu ifade edildi. 
BÜROKRATA SUİKAST
Açıklamaya göre, Şişlideki Ozan Yayıncılıkta 11 çelik kapıyı açmakta zorlanan polis 3üncü kat penceresinden itfaiye yardımıyla içeri girdi. Bu sırada, örgüt üyeleri 9 bilgisayarı yaktı, 1 dizüstü bilgisayarı da parçaladı. Polisin kozmik oda olduğunu iddia ettiği odada, Yunanistan ve Suriyeye verilen kozmik bilgiler bulunuyordu. Kozmik odada bulunan bilgiler arasında örgütün Hollanda ve Belçikadaki yöneticilerine kriptolu gönderilen ve gelen bilgiler de bulundu. Polisin, çelik kapıları açmakta kullandığı kompresörler, kapıların çok dayanıklı olması nedeniyle bozuldu. Örgütün, üst düzey bir bürokrata yönelik suikast planladığı öne sürüldü. Polis, örgüt üyelerinin şiddet kullanıldı iddiasına karşı, 5er kamerayla kayıt yaptı. Açıklamada ayrıca Son zamanlarda İstanbul genelinde 6 silahlı-bombalı saldırı eylemi gerçekleştiren, 3 polisi şehit eden, 7 polisin ve 6 vatandaşımızın yaralanmasına sebep olan, geçmişten günümüze benzer çok sayıda eylem gerçekleştiren taşeron sol bir terör örgütüne yönelik İstanbul Cumhuriyet Başsavcılığınca yürütülen soruşturma kapsamında operasyon başlatılmıştır denildi. 
İSTANBULDA 68 GÖZALTI
İstanbulda 19 ilçede, 7 ilde eşzamanlı, örgütün yönetici kadrosu, avukat yapılanmasına yönelik 55 adreste arama yapıldı. 9 mm. çapında tabanca, kurusıkı tabanca, molotof malzemeleri, çok miktarda yakılmaya çalışılmış harddisk, flashdisk ele geçirildi. İstanbulda 68 şüpheli gözaltına alındı.  Suriyede oldukları belirlenen Çağdaş Hukukçular Derneği (ÇHD) Başkanı Selçuk Kozağaçlı ve Oya Aslan ile 2 avukat hakkında yakalama kararı çıkarıldı. 
Barolar Birliği Başkanı Vedat Ahsen Coşar, ÇHD hakkında hiçbir gerekçe gösterilmeden arama ve el koyma kararlarının verildiğini, derneğin doğrudan hedef alınarak kriminalize edilmeye çalışıldığını ileri sürdü. 

Kapı açılmadı duvardan girdiler

ÖRGÜTE bağlı bir internet sitesinde, operasyona tepki gösterildi ve arama yapılan yerlerle ilgili fotoğraflar paylaşıldı. Polis de operasyonla ilgili fotoğrafları dağıttı. Fotoğraflarda, İdil Kültür Merkezinde yapılan aramada yıkılan bir duvar ve çelik testereyle kesilen kapı görülüyor.  

 