CHP'li belediyeden Başbakan'ın mitingi için park
Balıkesirin Bandırma İlçe Belediyesi, Başbakan Recep Tayyip Erdoğan ve beraberinde gelecekler için 2 bin 500 metrekarelik boş alanı otoparka çevirdi. Belediye Başkanı CHPli Sedat Pekel, afiş asılması için de özel araçlar tutup, kamu binalarını temizletti.Bandırma İlçesinde Başbakan Recep Tayyip Erdoğanın yarın yapacağı miting öncesi otopark alanında düzenleme yapıldı. Belediye çevre il ve ilçelerden de çok sayıda katılımcı olacağını göz önüne alarak önlemler aldı. Kent merkezine yakın olan İDO İskelesi çevresinde bulunan 2 bin 500 metrekarelik boş alan otoparka dönüştürdü.

Daha önce üç katlı Tekel Tütün Yaprak Evinin yıkılması nedeniyle kullanılmayan boş alan sabah erken saatlerden itibaren zemine toprak atılarak düzelendi ve çevre temizliği yapıldı. Alanın sadece miting süresince gelecek resmi araçlar için hazırlandığı belirten Belediye Başkan Yardımcısı Dursun Mirza, hazırlıkların sadece otopark ile sınırlı kalmadığını afiş asılması için özel araçların görevlendirildiğini birçok resmi dairelerin temizliğinin de yapıldığını söyledi.