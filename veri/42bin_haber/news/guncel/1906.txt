Erdoğanın Diyarbakır memnuniyeti
Başbakan Tayyip Erdoğan, Pariste öldürülen PKKlı üç kadının Diyarbakırdaki cenaze törenlerinin olaysız geçmesinden duyduğu memnuniyeti dile getirerek, Terör örgütü ve BDPnin bugün bu n012oktaya gelmesi, bizim başından beri ortaya koyduğumuz duruşun haklılığını gösteriyor dedi.
Erdoğan, partisinin MKYK toplantısında, PKKya silah bıraktırmaya yönelik çalışmalarının yeni başlayan bir süreç olmadığını, 2002de ilk iktidara geldikleri günden beri bunun için çalıştıklarını söyledi. Bu konuda bir çok adım attıklarını, bilim adamlarından sanatçılara ve sporculara kadar toplumun bütün kesimleriyle sorunun çözümüne yönelik bir dizi görüşmeler gerçekleştirdiklerini de belirten Erdoğan, bugün Türkiyenin bu noktaya gelmesinin önemine dikkat çekti. Tek başımıza da kalsak sonuna kadar her türlü çabayı göstereceğiz diyen Erdoğan, Tek amacımız da anaların ağlamaması, ocaklara yeni ateşler düşmemesi dedi.  
BU BİR SİNYAL 
Toplantıda söz alan MKYK üyeleri de, süreci, Bu iş güzel olacak sözleriyle övdüler. Diyarbakırdaki cenaze töreninde ortaya konulan tavrı da, Bu bir sinyal diye değerlendiren MKYK üyeleri, İnsanların yumuşamaya, barışa olan hissiyatlarını gösteriyor yorumunu yaptılar. Gelinen noktanın çözüm yönünde herkesi daha da umutlandırıp, cesaretlendirdiği yorumunu da yapan MKYK, geçmişte yaşanan Habur olayına da dikkat çekerek, sürecin yeni bir yol kazasına daha uğrayıp bir hayal kırıklığına daha yol açmaması için çok dikkatli yürütülmesi gerektiğini de belirttiler. 
 