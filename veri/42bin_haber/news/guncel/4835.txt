"Ordu neden büyükşehir yapılmak isteniyor?"
Milliyetçi Hareket Partisi (MHP) Ünye İlçe Başkanı Nedim Can, Ordu'nun AK Parti'liler tarafından ısrarla büyükşehir belediyesi yapılmak istenmesine anlam veremediğini söyledi
MHP İlçe Başkanı Can ofisinde yaptığı basın açıklamasında "Ordu'nun büyük şehir olması için AK Parti mensupları hummalı bir şekilde çalışma yürütüyorlar. Allah aşkına hem Ünye gibi büyük ilçeler, hem de kapanan onca belde belediyeleri mevcut durumda iken yapamadıklarını Ordu büyükşehir olunca mı yapacaklar. Bunu mu demek istiyorlar. Sizin elinizde yetki ve ekonomik yönden de imkan varken yapılamayan hizmetleri, hem imkan hem de yetkinizin alındığı yerde nasıl yapacaksınız. Allah aşkına kalkıp birisi, Ordu'nun büyük şehir olmasının Ünye için getirisini, belde belediyeleri için getirisini, artısını ikna edecek şekilde açıklasın. Kamuoyu da niye büyük şehir oluyoruz bunu bilsin." dedi.

Başkan Can, Ordu'nun büyükşehir yapılmasının nedeninin İçişleri Bakanlığı görevini başarı ile yerine getirirken görevden alınan İdris Naim Şahin'in büyükşehir belediye başkanı yapılmasını ise yanlış bulduklarını belirterek şunları söyledi: "Ordu - Ünye arasındaki siyasi rekabetin de büyük şehir belediyesi sonrası boyutlarının nerelere ulaşacağı hususunu da siyasetle uğraşan insanların vicdanlarına bir kez daha sormaları gerektiğine inanırım."