Dehşete düşüren görüntü
Rize'nin Pazar ilçesinde 'fuhuş yaptırmak suretiyle insan ticareti yapmak, yer temin etmek sureti ile fuhuşa sevk etmek' suçlarından Erzurum 2'nci Ağır Ceza Mahkemesi'nde tanık olarak dinlenen Gürcistan uyruklu Inga G.'nin cep telefonundaki kadınları zorla fuhuş yaptırma görüntülerini mahkeme heyeti dehşet içinde izledi.
Bir kadının canlı olarak mezara gömülme görüntülerinin damga vurduğu duruşmada, benzer suçtan hükümlü olan ve Erzurum Cezaevinde bulunan Inga G.'nin bu görüntüler sayesinde kadınları korkutarak fuhuşa zorlandığı belirlendi.   
Duruşmada, Pazar ilçesindeki otel, bar, lokanta işletmeciliği yapan 7 kişi, 3 ila 24 yıl arasında değişen hapis cezasına çarptırıldı.  MAHKEMEYİ DEHŞETE DÜŞÜREN O GÖRÜNTÜLER 
Rizenin Pazar ilçesinde 2008 yılında otel, restaurant, bar ve disko tarzı yerlere baskın düzenlendi. Operasyonda iş yeri sahipleri ile birlikte çalışan yerli ve yabancı uyruklu çok sayıda kadın gözaltına alındı. Zorla fuhuş yaptırıldığı iddiasıyla Rizede açılan davada görevsizlik kararı verilmesi üzerine dosya, Erzuruma gönderildi. 
Erzurum 2nci Ağır Ceza Mahkemesinde 14 sanık hakkında 'insan ticareti, fuhuş yaptırmak, uyuşturucu satmak' suçlarından dava açıldı. Önceki gün yapılan karar duruşmasında tutuksuz sanıklar A.R.K., S.A., E.A. ve T.K. ile sanık avukatları hazır bulundu. 
Rizede benzer suçtan yargılanan ve Yargıtaydan kesinleşmiş hapis cezasını Erzurumdaki H Tipi Cezaevinde çeken Gürcis uyruklu 42 yaşındaki Inga G., mahkemede tanık olarak dinlendi. Yargılanan sanıklara kadın temin ettiği öne sürülen Inga G.nin cep telefonundan çıkan görüntüler duruşmada izletildi. Sanıklar ile avukatların da izlediği 1 dakika 58 saniyelik dehşet görüntülerde, bir erkek kürekle boş mezar açıyor. Kenarda ellerini yüzüne kapatan kadın, saçından sürüklenerek bu mezara yatırılıyor. Başka bir erkek ise kadının başına ayağıyla bastırarak üzerine toprak atıyor. Başını kaldırmak isteyen ve sürekli Rusça 'anne' diye ağlayan kadının kafasına adam kürekle de vuruyor. Nerede çekildiği bilinmeyen dehşet görüntüleri sayesinde kadınların fuhuşa zorlandığı belirlendi.  
"GÖRÜNTÜLERİ CHRISTINADAN ALDIM"  
Görüntüleri yakalanmadan önce Christina adındaki arkadaşından aldığını ileri süren Inga G., "Yakalanmadan 15-20 gün önce Christina Dubaiden gelmişti. Restorantta otururken cep telefonundaki bu görüntüyü izletti ve benim telefonuma gönderdi. Görüntülerin nerede çekildiğini bilmiyorum. Bu görüntülerle kimseyi tehdit etmedim. Görüntüde geçen konuşmalar Gürcüce ya da Rusça olup olmadığını bilmiyorum. Ancak en sonunda mama mama diye geçen kelimeler Rusça anne demek. Bu görüntüleri izlerken korkmadım. Kimseninde korktuğunu da görmedim" dedi. 
7 SANIĞA HAPİS VE PARA CEZASI VERİLDİ 
Duruşmada daha sonra Pazar ilçesindeki otel, bar, lokanta işleten E.A.yı 24 yıl hapis, 96 bin lira para, T.K.yı 21 yıl hapis, 84 bin lira para, S.A. ve O.G.yi 12şer yıl hapis 48er bin lira para, Galia A.yı 5 yıl hapis 4 bin lira para, S.G. ve N.H.yi 3er yıl hapis 12şer bin lira para cezasına çarptırdı. Diğerleri ise tüm suçlardan beraat etti. Heyet duruşmaya katılan E.A., T.K., S.A.nın hükümle birlikte tutuklanmasına karar verdi. O.G. hakkında da yakalama talimatı çıkarıldı. Dosya Yargıtaya gönderildi.