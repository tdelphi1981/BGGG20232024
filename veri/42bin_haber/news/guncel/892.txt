Son mesajı Facebook'ta
Alanyada iki gün önce akşam saatlerinde ailesiyle tartıştıktan sonra dokuzuncu kattaki evlerinin balkonundan atlayarak intihar eden Zeynep Yırtıcı, son mesajını sosyal paylaşım sitesi Facebooka bıraktı: Ey Allahım beni, bana nasip etmeyeceğin bir şeyin peşine düşürme
ANTALYAnın Alanya ilçesi Mahmutlar beldesi Cumhuriyet Mahallesinde oturan Zeynep Yırtıcı (23), önceki gün saat 23.30 sıralarında ailesiyle tartıştı. Ardından odasına giden genç kız, 9uncu kat balkonundan kendisini boşluğa bıraktı. Yaklaşık 28 metre yükseklikten beton zemine düşen Yırtıcı, yoldan geçenler tarafından fark edildi. 
FACEBOOK MESAJI 
İhbar üzerine sevk edilen sağlık ekipleri ve jandarma, Yırtıcının öldüğünü belirledi. Bir inşaat şirketinde sekreter olarak çalışan Yırtıcının cenazesi, otopsi yapılmak üzere Alanya Belediye Mezarlığı Morguna gönderildi. Zeynep Yırtıcı sosyal paylaşım sitesi Facebookta en son Ey Allahım beni, bana nasip etmeyeceğin bir şeyin peşine düşürme diye yazmıştı.