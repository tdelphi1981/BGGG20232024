"Büyük deprem yok"
MUĞLAnın Marmaris İlçesi Bozburun Beldesi ve çevresinde bir ayda 2 bin 500ün üzerinde deprem meydana gelmesinden sonra, bölgede araştırma yapan Jeofizik Profesörü Ahmet Ercan, Küdür adı verilen deniz dibindeki yanardağın neden olduğu titreşimleri tespit ettiğini açıkladı. Bölgede büyük çaplı bir deprem olmayacağını belirten Prof.Dr. Ercan, "Yanardağın patlama noktalarını tespit ettik ve şu anda da 1-3 yıllık sürede sakin konuma geçti" dedi.
Marmarisin Bozburun Beldesi ile Yunanistanın Sömbeki (Simi) Adası arasında son bir ayda 2 bin 500 depremin meydana gelmesi, Türk bilim insanlarını harekete geçirdi. İstanbul Teknik Üniversitesi (İTÜ), Eskişehir Anadolu Üniversitesi, İstanbul Üniversitesi, Hacettepe Üniversitesi, Ankara Üniversitesi, Süleyman Demirel Üniversitesi ve Maden Tetkik ve Arama Enstitüsünden uzmanlar depremlerin nedeni bulmak için bölgeye geldi. Yapılan incelemeler sırasında depremlerin Küdür Yarımadası yakınlarında deniz dibinde bir yanardağ oluşumundan kaynaklandığı tespit edildi. Çalışmalarını teknelerinin bozulması üzerine bitiren ve bölgeden ayrılan ekipte bulunan Prof.Dr. Ahmet Ercan, raporunu yazdı. 
YANARDAĞ TİTREŞİMLERİNİ BÖYLE İNCELEDİLER / FOTO GALERİ 
13 NOKTADAN YAPILDI 

Rapora göre, Bozburun ve çevresinde meydana gelen sarsıntıların noktaları belirlendi. Raporda, "Küdür yanardağı ile Küdür kırığının sancılarını ve titreşimciklerini dinlemek için Hisarönü, Selimiye, Bayır, Bozburun yeni çekek yeri, Bozburun Mete Otel, Germe, Söğüt Manzara Aşevi, Söğütte iki ayrı nokta ile Taşlıca yolu, Taşlıca, Küdür ve Serçe Koyunda çalışma yaptık. Mağma sürekli hareket ediyor. Yüksek basınçla püskürme hareketleri yapmak istiyor. Bunlar sırasında yakın bölgeleri titreştiriyor. Bütün Bozburun yarımadasını taradım. Olası yanardağ sancıları en çok nereden duyuluyor biliyorum. Yanardağı oluşturan mağmanın sancılarıyla ilişkili. Patlamanın olup olmamasını öğrenebilmek için dinleme ağının çalışıyor olması gerekir. Yanardağ sancıları Bozburun yarımadasının 16 konumunda. En çok Taşlıca, Germe, Söğüt ve Bozburundan duyulduğu anlaşıldı. Şu anda yanardağ içindeki devinimler dinginlik sürecine girmiştir" denildi.

BÜYÜK DEPREM OLMAZ 

Prof.Dr. Ercan, bölgede büyük çaplı bir deprem olmayacağına da değinerek, "Şu anda dinginlik başladı, ama bu olay yine 1-3 yıl içinde gündeme tekrar gelecektir. Büyük deprem olarak gelmesi söz konusu değildir. Ne var ki Vezüv tipinde büyük bir patlama beklenmese de halkın can güvenliği için Küdürde Atabol bölgesinde sürekli jeofizik dinleme alanı kurulması zorunludur" dedi.