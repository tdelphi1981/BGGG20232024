Beton mikserinin tekerleği, yayanın başını ezdi
Çankırı'da meydana gelen trafik kazasında, beton mikserin çarptığı 67 yaşındaki İbrahim Akdoğan, başı ezilerek can verdi.
Karayolları Bölge Müdürlüğü tarafından şehir içi geçiş çalışmaları yapılan Hastane Köprüsü önünde yürüyen 67 yaşındaki İbrahim Akdoğan, yolun bölünmüş olduğunu fark edemedi. Refüjden yola adım atan Akdoğan'a, ters yönden gelen 07 EVU 94 plakalı beton mikseri çarptı. Başı mikserin tekerleği altında ezilen Akdoğan olay yerinde can verdi. 

Mekser sürücüsü Veysel Hakan gözaltına alınırken, kaza nedeniyle Çankırı- Kastamonu yolu bir süre trafiğe kapandı.