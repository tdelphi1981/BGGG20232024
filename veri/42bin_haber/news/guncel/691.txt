Yolcu otobüsü devrildi: 14 yaralı
KAYSERİ'deki buzlanma nedeniyle meydana gelen kazada 14 kişi yaralandı.
Kaza, merkez Kocasinan İlçesi Erkilet mahallesi Muhsin Yazıcıoğlu Bulvarı'ndaki Kuzey Çevreyolu çıkışında saat 07.30 sıralarında meydana geldi. Ankara'dan Malatya yönüne giden Abdurrahman Gürbüz yönetimindeki 34 YTT 99 plakalı yolcu otobüsü, yoldaki buzlanmanın etkisiyle kontrolden çıkarak devrildi. Kazada, otobüste bulunan 25 yolcudan 14'ü yaralandı. Yaralılar, Kayseri Eğitim ve Araştırma Hastanesinde tedavi altına alındı. Kazayı hafif yaralı olarak atlatan yolculardan Bese ve Kudret Engin, Ahmet Yavuz Seray, Münevver ve Abdullah Nogay, İzzet Özer, Hacı Karakoç, Süleyman Sümer, Ahmet Kılıç, Ayşe Önal, Belma Çetinkaya, Zühre Yıldırım, Sultan Yücekaya, Hüseyin Cabul tedavilerinin tamamlanması ardından bir başka otobüsle Malatya'ya gönderildi.