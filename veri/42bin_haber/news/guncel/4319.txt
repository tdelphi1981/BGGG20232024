Bakan Yazıcı'dan sınırda yenge sorusu
GÜMRÜK ve Ticaret Bakanı Hayati Yazıcı, Sarp Sırın Kapısı'ndan Gürcistan'a kimlikle geçiş harcının 1 liradan 15 liraya çıkarılacağını açıkladı. İncelemeler sırasında kamyoneti durduran Bakan Yazıcı, sürücüye nereye gittiğini sordu.
GÜMRÜK ve Ticaret Bakanı Hayati Yazıcı, Sarp Sırın Kapısı'ndan Gürcistan'a kimlikle geçiş harcının 1 liradan 15 liraya çıkarılacağını açıkladı. İncelemeler sırasında bir kamyoneti durduran Bakan Yazıcı, sürücüye nereye gittiğini sordu. "Batum'a gidiyorum, dolaşıp geleceğim" cevabı alan Yazıcı sürücüyle sohbete başladı. "Kaçta döneceksin? Bekleyeceğim seni, arabana bakacağım" diyerek konuşmayı sürdüren Bakan Hayati Yazıcı'nın, "Yenge biliyor mu Batum'a gittiğini?" diye sorması üzerine çevredekiler gülmeye başladı.

Bakan Yazıcı harçların artırılmasıyla ilgili ise şunları söyledi, "Bu konuyu Bakanlar Kuruluna taşıdım. Başbakanımızın da olurunu aldık. Kimlikle geçişlerde de, pasaportlu geçişlerde alman harca benzer oranda harç alınacak. Yapılacak düzenleme ile kimlikle geçiş 15 liraya çıkacak."