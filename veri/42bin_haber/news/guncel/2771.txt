Amatör dağcı Uludağ'da kayboldu
Uludağ'da amatör dağcı, Rasattepe mevkisinde mahsur kaldı. Yoğun sis ve tipi nedeniyle 14 saattir amatör dağcıya ulaşamadı. Uludağ'da konakladığı PTT misafirhanesinden kayak yapmak amacıyla kayak pisti Kuşaklıkaya bölgesine giden Abdullah Özgüven (46) aniden bastıran yoğun sis ve kar nedeniyle yönünü şaşırdı. Oteller bölgesine geri dönemeyen Özgüven, havanın eksi 20 dereceye düştüğü Rasattepe mevkisinde mahsur kaldı. 

Görüş mesafesinin sıfıra düşmesinin ardından yönünü kaybettiğini belirterek dün akşam saat 17.00'de durumu Jandarma'ya bildirdi.

Özgüven'in yanında bulunan GPS cihazındaki koordinatları Jandarma'ya bildirmesinin ardından bölgeye kar motorlarıyla 20 kişilik Jandarma ve Sivil Savunma Arama Kurtarma birlikleri sevk edildi.

Bölgeye giden arama kurtarma ekipleri, olumsuz hava şartları nedeniyle Özgüven'e ulaşamayınca havaya aydınlatma ve işaret fişeği attı. 

Jandarma ekipleriyle cep telefonuyla irtibat kuran Özgüven, atılan fişekleri gördüğünü belirterek sağlık durumum iyi olduğunu söyledi. 

Özgünven'in kayak ve dağcılık malzemeleriyle kendisini korumak amacıyla kar mağarası yaptığı belirtildi.

Arama ve kurtarma çalışmaları devam ediyor.