Savcı 25 yıl hapis istedi
Hakkarinin Çukurca ilçesinde 7 askerin şehit olduğu mayın patlaması ile ilgili açılan davada askeri savcı esas hakkındaki görüşünü açıkladı.Savcı, Tuğgeneral Zeki Es hakkında 25 yıla kadar hapis cezası ile Türk Silahlı Kuvvetlerinden ilişiğinin kesilmesini istedi. Genelkurmay Askeri Mahkemesindeki dünkü duruşmaya tutuksuz sanıklar Tuğgeneral Zeki Es ve emekli Kurmay Albay Rıza Atilla Erdoğan ile tarafların avukatları katıldı. Askeri Savcı Yüzbaşı Kurtuluş Kaya, Tuğgeneral Esin hakikate muhalif rapor tanzim ve ita etmek suçundan 6 aydan 3 yıla kadar, taksirle birden fazla kişinin ölümüne ve 2 kişinin yaralanmasına neden olmak suçundan ise 4 yıldan 22.5 yıla kadar hapis cezasına çarptırılmasını istedi. Savcı Kaya esas hakkındaki görüşünü açıklarken, Es mahkeme salonundan çıkmak için kapıya yöneldi. Mahkeme Başkanı Hâkim Albay Mehmet Yüzbaşıoğlu, Nereye gidiyorsunuz izin almadan? Avukatlar bile benden izin almadan bu salondan çıkamaz dedi. Lavaboya gitmesi gerektiğini belirten Ese, Yüzbaşıoğlu izin verdi. Tuğgeneral Es ise suçlamaları kabul etmedi ve gelecek duruşmada savunma yapacağını söyledi. Esin avukatı Yurdakan Yıldız, savcının duruşmaya yeni atandığını, bu nedenle dosyayı okuyamadığını düşündüklerini belirterek, Bu mütalaayı kabul etmemiz mümkün değil, yazılı savunmada bulunacağız dedi. Mahkeme, sanıklara ve avukatlarına, esas hakkındaki mütalaaya karşı beyanda  bulunmaları için süre verdi.