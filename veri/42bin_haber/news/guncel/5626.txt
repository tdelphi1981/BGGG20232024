Halıcıoğlu metrobüs durağında yenilik
Halıcıoğlu ile Sütlüce mahalleleri arasında kalan D-100 Karayolu üzerine yeni bir yaya üst geçidi yapılacağı açıklandı. Yeni üst geçide, engelli vatandaşlar için 3 adet asansör konulacağı belirtildi.
İstanbul Büyükşehir Belediyesi'nden yapılan açıklamaya göre, Halıcıoğlu ile Sütlüce mahalleleri arasında kalan E-5 Karayolu üzerine, metrobüs istasyonuna yolcuların daha konforlu erişimlerini sağlayacak olan yeni yaya üst geçit projesinin imalatına başlandı. Yeni yaya üst geçidiyle ilgili şu bilgiler verildi; "Çalışma ile Beyoğlu/Sütlüce ve Halıcıoğlu Mahalleleri yaya olarak birbirine bağlanacak. 1 ay için tamamlanacak olan Yeni Yaya Üstgeçidi ile Metrobüs istasyonuna ulaşmak isteyen yayalar son derece güvenli bir biçimde erişimlerini sağlayacaklar. Halıcıoğlu-Sütlüce Metrobüs İstasyonu yeni yaya üstgeçidinin uzunluğu, 134 metre, genişliği 6 metre olarak tasarlandı. Metrobüs istasyonuna ayrıca, yaşlı ve engelli vatandaşlarımızın erişimleri için 3 adet asansör yapılacak."