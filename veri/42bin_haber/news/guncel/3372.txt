Erdoğandan Didem Tuncaya ziyaret
Başbakan Erdoğan, ABD Büyükelçiliğine yönelik saldırıda yaralanan eski NTV Muhabiri Didem Tuncayı hastanede ziyaret etti. Erdoğan, Didem Tuncayın bu hafta içinde taburcu olacağını söyledi.
 Başbakan Recep Tayyip Erdoğan, Bakanlar Kurulu toplantısı öncesinde gazeteci Didem Tuncayı tedavi gördüğü Ankara Numune Hastanesi'nde ziyaret etti.

Erdoğan, hastane yöneticisi Prof. Dr. Nurullah Zengin ve diğer hekimler tarafından karşılandı.

Erdoğan, Didem Tuncay'ın sağlık durumu hakkında doktorlar ve ailesinden bilgi aldı. Erdoğan, yaklaşık 20 dakika süren ziyaretin ardından hastaneden ayrıldı.

"HAFTA SONU TABURCU OLABİLECEĞİ SÖYLENİYOR"

Başbakan Recep Tayyip Erdoğan, ABD Büyükelçiliği'ne gerçekleştirilen bombalı saldırıda yaralanan gazeteci Didem Tuncay'ı ziyaret etti. Erdoğan, ziyaret sonrası yaptığı açıklamada, "Hafta sonu taburcu olabileceği söyleniyor" dedi. 

Başbakan Recep Tayyip Erdoğan, Bakanlar Kurulu toplantısı öncesinde evinden ayrılarak gazeteci Didem Tuncay'ın tedavi gördüğü Numune Hastanesi'ne geldi. Tuncay'a geçmiş olsun ziyareti gerçekleştiren Başbakan Erdoğan, ziyaret sonrası çıkışta yaptığı açıklamada, "Umduğumdan iyi gördüm. Doktor arkadaşlar kızımızın üzerine titrediler. Gerçekten devlet hastanesinin özgüveni, hassasiyeti söz konusu. Sağ gözüyle ilgili gelişmeler olumlu. Hafta sonu taburcu olunabileceği söyleniyor" diye konuştu.

Erdoğan, Didem Tuncay için "Aramıza dönmesi yakın" derken, hastane yöneticisi Prof. Dr. Nurullah Zengin ise "Başbakanımız gerekli açıklamayı yaptı" diyerek kendisinin paylaşabileceği başka bir bilgi olmadığını söyledi.

Başbakan Erdoğan, Numune Hastanesi'ne gerçekleştirdiği ziyaretin ardından ise çıkışta isminin Emine Çelik olduğu öğrenilen bir kadınla da yakından ilgilendi.

Eski NTV muhabiri Didem Tuncay, ABD Ankara Büyükelçiliğine yönelik saldırıda yaralanmıştı.