27 Mayıs'ı günlürce kutladık!
27 Mayıs darbesini duyunca bayram ettik. Paris'ten İstanbul'a geldim., Kutlamalara burada devam ettik. Ankara'ya gittim, kutlamalara orada da devam ettik. Darbeciler beni de sakıncalılar listesine aldı. Sonraki Yassıada falan çirkin oldu....
ADNAN Menderes ve arkadaşlarının idamıyla sonuçlanan 27 Mayıs darbesiyle ilgili bir itiraf da gazeteci-yazar Hıfzı Topuz'dan geldi. Topuz, 27 Mayıs'ı büyük bir heyecanla karşıladıklarını, Abidin Dino gibi isimlerle beraber kutlama yaptıklarını ancak kendisi de 'sakıncalılar' listesine girince darbenin ne kadar yanlış olduğunu anladığını söyledi. 

Müthişti, bayram ettik

27 Mayıs ihtilali olduğu gün Paris'te olduğunu anlatan Hıfzı Topuz, "Müthişti, bayram ettik. Türkiye'de rejim değişiyor diye bir heyecanla kalktım arabayla İstanbul'a geldim. İstanbul'da her akşam kutladık onu. Ankara'ya gittim. Müşerref Hekimoğlu benim çok yakın arkadaşımdı. Müşerrefin kızkardeşinin kocası da Milli Birlik Komitesi Üyesiydi. Onlarla beraber kutladık. Böyleydi." dedi. 

Abidin Dino ile de kutladık

Darbecileri kutlamak için geldiği Türkiye'den 'sakancalı' olduğu için yurtdışına çıkış izni verilmeyen Hıfzı Topuz, "O heyecanla insan onaylıyordu 27 Mayıs'ı. Ama sonra yaşananlar, mahkemeler, Yassıada davası falan çirkin oldu. Paris'teki yabancı arkadaşlarımız da tiksinerek bakıyordu bu olaya. Üzülüyorduk. Çok aşırı gittiler ve antipati yarattı" dedi. Topuz, kutlama yaptıkları isimlerden bazılarının Abidin Dino, Avni Arbaş gibi isimleri saydı.