Cumhurbaşkanı Gül'den derin inceleme
Cumhurbaşkanı Adullah Gül, hükümetin büyük önem verdiği büyükşehir yasasını anayasaya aykırılık savları da dahil kapsamlı bir biçimde inceletiyor.
 Önce yasaya itiraz eden muhalefeti, ardından da iktidarı dinleyen Gül, Aceleye getirmeden inceletiyorum dedi. Ak Parti yöneticileriyle görüşmesinde, Muhalefetin de sizin de görüşlerinizi değerlendirmeye alacağım diyerek tutumuna ilişkin işaret vermekten kaçınan Gülün, İstanbul ve Ankarada bazı ilçelerdeki yer değişiklikleriyle ilgili referanduma gidilmemesinden rahatsız olduğu kulislerde konuşuluyor.  
10 GÜNDÜR MECLİS DE İNCELİYOR 
Gülün, 10 gündür yasaya ilişkin incelemesini sürdüren TBMM Başkanlığının nihai metni göndermemesi nedeniyle bu incelemesini ham metin üzerinden yaptığı öğrenildi. TBMM kaynakları Hürriyete şu bilgiyi verdi: 
Yasayla çok sayıda ilçe ve köy kaldırılırken, birçok da yeni ilçe kuruluyor. Sadece bu yeni kurulan ilçelere ilişkin kadro ve araç tahsisleriyle ilgili 66 sayfa cetvel var. Bu cetvellerdeki en ufak bir yanlışlık çok büyük sıkıntı yaratacağından uzmanların da katkısıya çok hassas bir okuma yapıldı. O nedenle şu ana kadar nihai metni Cumhurbaşkanlığına gönderemedik, muhtemelen bugün göndereceğiz.  
GÜL HAM METİNDEN İNCELETİYOR 
Aynı kaynaklar, Cumhurbaşkanlığının Mecliste görüşülen yasaları komisyon aşamasından itibaren incelemeye aldığını belirterek, Biz henüz nihai metni göndermedik, ama yasanın Meclise ilk geldiği halinden, Komisyonlardan geçen haline kadar bütün metinleri Cumhurbaşkanlığında mevcut. Genel Kurulda kabul edilen ham metin de yine Cumhurbaşkanlığına gönderiliyor bilgisini de aktardılar. Gülün de yasayı bu ham metin üzerinden hukukçularına incelettiği öğrenildi.  
MUHALEFETİN İTİRAZLARINI ALDI 
Yasanın kendisine ulaştığı tarihten itibaren 15 günlük inceleme süresi başlayacak olan Gül, hem yasaya itiraz eden muhalefetin hem de süratle uygulamak isteyen iktidarın görüşlerini aldı. Gül önce, Köşke belediye başkanlarıyla birlikte çıkan CHP Genel Başkan Yardımcı Gökhan Günaydını kabul etti. Günaydın, yasaya ilişkin anayasaya aykırılık iddialarını iletince, Gül de, anayasaya aykırılık gördüğünde veto yetkisini kullandığını anımsatarak, büyükşehir yasasını da bu açıdan titiz bir biçimde inceleteceğini söyledi. MHP Genel Başkanı Devlet Bahçeli de yeni yönetimiyle birlikte Köşke çıktığında Gülden yasayı veto etmesini istedi. Bahçeli, buna ilişkin gerekçelerini de yazılı olarak Güle iletti.  
AK PARTİYİ DE DİNLEDİ 
Gül, Bahçeliden sona kabul ettiği AK Parti Genel Başkan Yardımcıları Mehmet Ali Şahin ve Menderes Türel ile Grup Başkanvekili Mustafa Elitaştan da iktidarın yasaya ilişkin savunmasını dinledi. AK Parti heyeti, CHPnin eleştirileri doğru değil diyerek anayasaya aykırılık iddiaları başta olmak üzere yasaya yönelik itirazlara karşı çıktılar. AK Parti heyeti, yasayla kentlerin daha kolay ve iyi hizmet alacağını savunurken, 29 büyükşehir belediyesinin bütçelerinde ortalama yüzde 19 artış olacağı, bu oranın yeni büyükşehir olacak 13 ilde yüzde 50nin üzerinde, eski büyükşehirlerde ise yüzde 16 olduğu bilgisini Güle aktardı. 
 