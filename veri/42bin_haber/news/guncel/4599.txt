Tutuklu subaylar bozulan aracı ittiler
İstanbul'daki Balyoz davasında hüküm giyen 11 muvazzaf subay, ikamet adresleri olan Ankaraya nakillerini istedi. Subayları, Ankaraya getiren araç yolda bozuldu. Kaçma şüphesi olduğu gerekçesiyle tutuklu olarak yargılanan 11 subay, hep birlikte aracı gişelere kadar ittiler.
ANKARAYA NAKLEDİLDİLER 
Avukatlarından edinilen bilgiye göre, İstanbulda askeri cezaevinde bulunan 11 muazzaf subay, ikametgahlarının Ankarada olduğunu, ailelerinin daha kolay kendilerini ziyaret edebilmeleri için Ankaradaki askeri cezaevine nakledilmelerini istedi. Talepleri uygun bulunan 11 subay, 16 Ocakda tutuklu bulundukları askeri cezaevleriden alınıp cezaevi nakil aracıyla Ankaraya getirilmek için yola çıktı.  
ARAÇ BOZULDU 
Bolu-Ankara otobanında nakil aracı arıza yaptı. Görevliler, aracı tamir edemeyince subaylardan yardım istediler. 11 subay, kendilerine eşlik eden askerlerle birlikte aracı iterek gişelere kadar getirdi. Aracın tamir edilemeyeceği anlaşılınca bu kez Bolu Komando Tugayından yardım istendi. Tugaydan gönderilen askeri araçla 11 subay, Ankaradaki cezaevine teslim edildiler.