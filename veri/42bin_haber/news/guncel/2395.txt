Selen Katırcıoğlu da serbest!
İstanbul narkotik polisinin dün gerçekleştirdiği operasyonda gözaltına alınan şüphelilerden aralarında Selen Katırcıoğlu’nun da bulunduğu 3 kişi serbest bırakıldı.(DHA) -- Dünkü operasyonda Cenk Eren, Çağatay Ulusoy, Cemal Hünal, "2011 Miss Turkey" güzellik yarışmasında Türkiye 2’nci olan Gizem Karaca ve Selen Katırcıoğlu gibi ünlü isimlerin de aralarında bulunduğu 40 kişi gözaltına alınmıştı.

Cenk Eren, Cemal Hünal ve bir kişi dün emniyetteki ifadesinin ardından serbest kalmıştı. 

Gözaltına alınan şüphelilerden aralarında Selen Katırcıoğlu’nun da bulunduğu 3 kişi işlemlerinin ardından bu sabah emniyetten serbest kaldı. 

Selen Katırcıoğlu’nun uyuşturucu kullanmak iddiasıyla gözaltına alındığı öğrenildi.

Ek gözaltı süresi alındı

Bu arada gözaltında bulunan Çağatay Ulusoy ve Gizem Karaca’nın da aralarında bulunduğu diğer şüpheliler için polis ek gözaltı süresi istedi. 

Şüphelilerin bir kısmının yarın emniyette adliyeye sevk edilmesi bekleniyor.