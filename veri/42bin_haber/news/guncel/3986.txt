Gıda Bakanlığı'ndan 'domuz eti' açıklaması
GIDA Tarım ve Hayvancılık Bakanlığı, Zonguldak ve çevresinde avlanılan domuzların piyasaya sürüldüğü yönündeki iddialara ilişkin ayazılı bir açıklama yaptı. Bakanlık açıklamasında, "Adı geçen bölgede, bakanlığımız denetim uzmanları tarafından et ve et ürünlerine yönelik denetimler artırılmıştır. Herhangi bir olumsuzlukla karşılaşılması durumunda sonuçlar kamuoyuyla paylaşılacaktır" denildi.
Gıda Tarım ve Hayvancılık Bakanlığı'nın yaptığı yazılı açıklama şöyle: "Haberlerde bahsi geçen bölgede yapılan ilk incelemelerde domuz etinin kaçak olarak satıldığı ile ilgili herhangi bir bulgu ve belgeye rastlanmamıştır. Adı geçen bölgede, bakanlığımız denetim uzmanları tarafından et ve et ürünlerine yönelik denetimler artırılmıştır. Herhangi bir olumsuzlukla karşılaşılması durumunda sonuçlar kamuoyuyla paylaşılacaktır. Dayanağı olmayan bu tür haberler yanlış yönlendirmelere neden olmaktadır."