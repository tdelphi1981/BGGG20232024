Nefret söylemini bırakın
İfade ve medya özgürlüğü konulu toplantıda konuşan Anayasa Mahkemesi Başkanı Haşim Kılıç, siyasetçilerin üslubuna dikkat etmesi gerektiğini belirtti. Kılıç, Hangi kutsal değer adına yapılırsa yapılsın hakaret, kin, nefret ve şiddete çağrı söylemlerini ifade özgürlüğünün koruması altında kabul etmek asla mümkün değildir dedi.
TÜRKİYEde ifade ve medya özgürlüğü konulu toplantıya katılan Anayasa Mahkemesi Başkanı Haşim Kılıç, siyasetçilere Nefret söylemini bırakın, barış kültürüne geçin çağrısı yaparak, şöyle konuştu: Türkiyede 2012 yılı sonunda ifade özgürlüğüne ilişkin dava sayısına bakıldığında, sorumluluğun sadece yargı mensuplarına yüklenmesi büyük bir insafsızlık olur. Açılmış davaların yüzde 98inin hakaret davasıdır. Siyaset kurumlarının gerilim üzerine kurdukları politik yaklaşımlar, diyalog kültürünü ortadan kaldırmakta, çoğulcu ve hoşgörülü duygular yerini nefret duygularına ve söylemine bırakmakta, böylece bireyler ve kurumlar sorun çözmek için bir araya gelerek demokrasinin müzakere imkanından mahrum kalmaktadırlar. Nefret söyleminden siyasi rant elde edenler kısa vadede kazanmış görülse de uzun dönemde toplumu ayrıştırmanın gelecek kuşaklara bırakılan kirli bir miras olduğunu anlayacaklardır. Hangi kutsal değer adına yapılırsa yapılsın hakaret, kin, nefret ve şiddete çağrı söylemlerini ifade özgürlüğünün koruması altında kabul etmek asla mümkün değildir. Türkiye zor bir zaman tünelinde, zor davalarla karşı karşıyadır. Bunları konuşacağız, eleştirileri alacağız ve demokratik ilkelerin onarıcı gücü kullanılarak, barış içinde yaşayan aydınlık bir Türkiyeye hep beraber yürüyeceğiz.  
İFADE ÖZGÜRLÜĞÜ VURGUSU 
Yargıtay Başkanı Ali Alkan da, Yargıçlar takdirlerini ifade özgürlüğünden yana kullanmalı diyerek şöyle konuştu: Ülkemizde ifade özgürlüğü sorununun ortaya çıkmasında çok önemli bir etken de hak ve özgürlükleri istismar eden terör gerçeğidir. Ancak terörist yöntemlerle ifade yöntemleri birbirinden ayrılmalıdır. Şiddete teşvik, ırkçılığa çağrı ve nefret içeren ifadelere geçit vermemeli, öte yandan kamu gücünü temsil edenler de toleransı elden bırakmamalıdır. 