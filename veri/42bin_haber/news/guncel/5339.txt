Bakan Şimşek ağlattı!
Maliye Bakanı Mehmet Şimşek, 8 Mart Dünya Kadınlar Günü nedeniyle Twitter hesabından duygu dolu kutlama mesajı yayımladı. Bakan Şimşekin annesine yazdığı mesaj takipçilerini ağlattı.
AK Parti Batman Milletvekili ve Maliye Bakanı Mehmet Şimşek, 8 Mart Dünya Kadınlar Günü münasebetiyle twitter hesabından annesi merhum Mehdiye Şimşeke ithaf en yazdığı mesaj takipçilerini gözyaşlarına boğdu.
Bakan Şimşek twitter hesabından yayımladığı mesajlarında şunları kaydetti: 

Annem! Ben 6 yaşımda iken terk edip gittin, ayaklarının altını öpebildim mi, onu bile bilmiyorum. Sen benim dünyamın kadını olamadın belki ama dünyalar kadar özlediğim bir kadın oldun hep. Zaman sana hasreti öğretti bana. Kaç 8 Mart geçti sana telefon açamadım, yanına gelemedim, kokunu içime çekerek seni öpemedim.. Ama emin ol ki, arkanda bıraktığın milyonlarca annem var benim, hepsi bana seni hatırlatıyor!.. Kimi annem, kimi bacım, kimi ablam, kimi halam, kimi teyzem.. Hepsi birer efsane kadın benim için. Onlar için çırpınıyorum.. Pozitif ayrımcılık, eğitim ve iş hayatındaki ayrıcalıklar ve daha neler neler..
Annem!, sen mezarında rahat uyu, senin özlediğin o gül kokulu tablo sayemizde oluşuyor.. Günün kutlu olsun.