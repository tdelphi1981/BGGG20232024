Kara haber Batman Çayı'ndan çıktı
BATMAN Çayında geçen hafta boğularak öldürülmüş halde cesedi bulunan 15 yaşındaki H.D.nin Diyarbakırda 2 kuzeninin tecavüz etmesi sonucu hamile kaldığı ve aile meclisinin töre kararıyla öldürüldüğü ortaya çıktı. H.D.ye tecavüz ettikleri iddiasıyla 2 kuzen aranırken; ölen kızın dedesi ve 2 amcası tutuklandı.
Batmanda geçen 17 Aralık tarihinde Batman Çayında genç bir kadının cesedi bulundu. Boğularak öldürülen kadının cesedinin bulunmasının ardından Batman Cumhuriyet Başsavcılığının yürüttüğü soruşturma kapsamında, Batman ve Diyarbakır Emniyet Müdürlüğü ortak ekip kurarak çalışma başlattı. Çalışmada cesedin 4 aylık hamile olan 15 yaşındaki H.D.ye ait olduğu belirlendi. 
BATMAN ÇAYI'NDA DEHŞET / FOTO GALERİ 
2 YIL ÖNCE EVLENDİRİLDİ 
Diyarbakır Emniyet Müdürlüğü Asayiş Şube Müdürlüğü Cinayet Bürosu ekipleri, yaptıkları çalışmada H.D.nin tüm yakınlarının ifadesine başvurdu. Çalışmada, bu güne kadar hiç okula gönderilmeyen H.D.nin yaklaşık 2 yıl önce dini nikahla zorla evlendirildiği, ancak eşiyle anlaşamayan genç kadının baba evine döndüğü belirlendi. 
KUZENLERİNİN TECÜZÜNE UĞRADI 
Baba evine dönen H.D., iddiaya göre kuzenleri S.D., ve Ö.D.nin tecavüzüne uğradı. Genç kız uğradığı tecavüzü hiç kimseye korkudan söyleyemedi, ancak bir süre sonra karnının büyümesiyle hamile olduğu ortaya çıktı. Bunun üzerine iddiaya göre yakınları aile meclisi kurarak, H.D.yi sorguladı. 
Babası yıllar önce ölen H.D., aile meclisi sorgusunda amcası ve halasının kocasının yüzüne bakarak, "Sizin oğullarınız bana tecavüz etti. Bu yüzden hamileyim. Çocuğun hangisinden olduğunu bile bilmiyorum" diyerek ağladı. Aile meclisinin kurulduğunu duyan ve tecavüz ettikleri ileri sürülen iki kuzen ise o gün kayıplara karıştı. 
Aile meclisi kuran yakınları H.D.ye, "Hazırlan, seni başka yere götüreceğiz" diyerek evden alıp yola çıkardılar. Amcaları tarafından Batmana götürülen H.D., Batman Çayında boğularak cesedi burada bırakıldı.

 CESEDİ BULAN ÇOBAN KONUŞTU  
3 KİŞİ TUTUKLANDI 
Polis yaptığı çalışmayla töre cinayetinin ayrıntılarını ortaya çıkararak 7 kişiyi gözaltına aldı. Polisteki soruşturmasının ardından adliyeye sevk edilen şüphelilerden H.D.nin dedesi R.D., amcaları H.D., ve E.D., tutuklanarak cezaevine konuldu. H.D.ye tecavüz ettikleri iddia edilen kuzenler S.D. ve Ö.D.nin yakalanması için polis çalışmalarını sürdürüyor. 
CENİNE DNA TESTİ YAPILACAK  
Yapılan otopside H.D.nin vücudunda herhangi bir darp izine rastlanmadı. H.D.nin alınan cenini üzerinde DNA testi yapılarak, kimin tecavüzüne uğradığı belirlenecek. Bu arada Batman Çayında bulunduktan sonra cesedi Batman Devlet Hastanesi morguna kaldırılan H.D.nin cesedi, henüz yakınları tarafından alınmadı.