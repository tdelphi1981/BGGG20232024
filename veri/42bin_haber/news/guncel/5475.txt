Kabin Amirinin ölüm nedeni belli oldu
Önceki gün Osaka-İstanbul uçuşu öncesi dinlendiği otel odasında ölü bulunan 45 yaşındaki Sema Müstecaplıoğlu beyin kanamasından hayatını kaybettiği ön otopsi raporunda ortaya çıktı.
Türk Hava Yolları'nda (THY) Kabin Amiri olarak görev yapan Sema Müstecaplıoğlu Osaka'da dinlendiği otel odasında ölü olarak bulunmuştu. Otel odasında doktor tarafından yapılan ilk incelemede kalp krizi sonucu hayatını kaybettiği belirtilen Müstecaplıoğlu'nun cesedinde yapılan ön otopsi sonucunda beyin kanaması sonucu hayatını kaybettiği ortaya çıktı. 1990 yılında THY'de çalışmaya başlayan ve 3 yıldan beri Kabin Eğitim Şefi olarak görev yapan Semra Müstecaplıoğlu'nun cenazesinin Çarşamba sabahı İstanbul'a getirileceği öğrenildi.