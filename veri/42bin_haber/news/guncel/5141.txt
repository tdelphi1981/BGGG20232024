"Doğu Türkistan'da kadının adı yok"
DOĞU Türkistanlılar Kültür ve Dayanışma Derneği Kadın Komisyonu Başkanı Rabia İlktürk, Dünya Kadınlar Günü'nü buruk kutladıklarını söyledi.
İlktürk, "Çin devletinin baskılarından dolayı Doğu Türkistan'da zulme uğrayan soydaşlarımız varken bizim burada 8 Mart'ı kutlamamızın çok da anlamı yok" dedi. Rabia İlktürk, Doğu Türkistan'da kadın olmanın doğumdan ölüme dek sürecek bir eza ve cefa silsilesine katlanmak olduğunu söyledi. Doğu Türkistan'da kadının adının olmadığını belirten İlktürk, şöyle devam etti:"'Uygur kadının yüzüne baksanız, hangi genç kızın gözlerini okumaya kalksanız tarifi imkansız bir çaresizlik vardır. Doğu Türkistan'da ne kadının hakkından, ne de kadının adından söz edilebilir. Çünkü Doğu Türkistan'da kadının adı yoktur.


Bizler vatan için vatandan göç edenler ve gözlerini vatan özlemi ile başka diyarlarda hür topraklarda açan şanslı kadınlar ise Doğu Türkistan'da yarım asırdan beri süregelen vahşet ve zulme sessiz kalmayacağız. Biz Doğu Türkistan'da adı olmayan sessiz bir çığlığı asırlar ve medeniyetler ötesine taşıyacak olan sesiz, nefesiz. Çünkü bizler kahraman Dilşah Sultan'ın torunları, Rabia Kadir annemizin açtığı yolun neferleriz. Rabia Kadir böyle davasına vefalı böyle fedakar bir kadın, bir anne ve bir dava kadınıdır. Adının ve kimliğinin ayaklar altına alındığı Doğu Türkistan'da, Uygur Türk'ü kadınlarımıza ve kızlarımıza umut ışığı olmuş Rabia Kadir ile Çin'in her türlü entrikasına, zulmüne ve zorbalığına karşı tek vücut olarak Uygur kadının adının yok olmasının önünde bizler ilelebet bulunacağız. Doğu Türkistan'da kadının adının yok olması demek insanlığın yok olması demektir."