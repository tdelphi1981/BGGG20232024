Şırnak'ta halı sahanın istinat duvarı çöktü
Şırnak'ta bir halı sahanın istinat duvarı çöktü. Enkaz altında kalanların kurtarılmasına çalışılıyor.
AA muhabirinin edindiği ilk bilgilere göre, Atatürk Mahallesi'ndeki Uğur Spor Tesisleri'ndeki halı sahanın istinat duvarında toprak kayması sonucu çökme meydana geldi. Çökme sonrasında, halı sahada maç izleyen gruptan bazı kişiler enkaz altında kaldı.

Enkaz altında kalan şahısların kurtarılması için yardım ekiplerinin çalışmaları sürerken, 5 ambulans da olay yerinde bekletiliyor.

Çalışmalarda iş makineleri de kullanılıyor.