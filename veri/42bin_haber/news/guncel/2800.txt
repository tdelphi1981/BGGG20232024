Batman'da 3 günlük bebeği sokağa bıraktılar
BATMAN'da dün akşam saatlerinde Zübeyde Hanım İlköğretim Okulu'nun duvarının dibine 3 günlük bir kız bebek terkedildi. İhbar üzerine olay yerine giden güvenlik güçleri, bebeği alarak Kadın Doğum ve Çocuk Hastanesi'ne teslim etti.
Hava sıcaklığının eksi 1- 2 derecelerde olduğu Batman'da dün akşam geç saatlerde, Pinarbaşı Mahallesi'ndeki Zübeyde Hanım İlköğretim Okulu'nun duvar dibine 3 günlük bir kız bebeği terk edildi. Bir vatandaşın ihbarı sonucu olay yerine giden güvenlik görevlileri, kundak içinde bir kız bebeği buldu. Güvenlik görevlileri daha sonra bebeği Kadın Doğum ve Çocuk Hastanesi'ne getirerek buradaki yetkililere teslim etti.

Hastanede yapılan ilk inclemelerde 3 kilo ağırlığındaki kızbebek, enfeksiyon kapmaması için yeni doğan servisinde tedavi altına alındı. Terk edilen bebeğin süt ve mama ihtiyacını serviste görevli hemşireler karşılarken, Kadın Doğum ve Çocuk Hastanesi Başhekimi Dr. Nuri Kaya, bebeğin sağlık kontrolünden geçirildikten sonra serviste tedavi altına alındığını söyledi.

Polis, 3 günlük kız bebeği duvar dibine terk eden kişi ve kişilerin bulunması için çalışma başlattı.