Petrol boru hattında patlama
Mardin Midyat'ta Kerkük-Yumurtalık BOTAŞ petrol boru hattında akşam saat 22.30 sularında patlama meydana geldi.
Midyat'a bağlı Yayvantepe köyü ile Taşlıburç köyü yakınlarından geçen petrol boru hattına akşam saatlerinde sabotaj düzenlendi. Meydana gelen patlamanın ardından BOTAŞ görevlilerince petrol akışı durdurulurken, sabotajın terör örgütü mensuplarınca yapıldığı ihtimali üzerinde duruluyor.

Bu arada teröristler dün akşam saat 22.30 saatlerinde Midyat'a bağlı Yemişli köyü Jandarma karakoluna taciz ateşi gerçekleştirmiş, askerlerin anında karşılık vermesiyle teröristler kaçmıştı.