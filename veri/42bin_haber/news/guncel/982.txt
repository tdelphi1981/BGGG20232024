ATO'da korkutan yangın
ATO binasındaki hasar gün aydınlanınca ortaya çıktı.
 Ankara Ticaret Odası (ATO)'da dün çıkan yangın sonucu oluşan maddi hasar, günün aydınlanmasıyla göz önüne çıktı.
 ATO’da henüz bilinmeyen bir nedenden ötürü yangın çıkmış, itfaiye ekipleri yoğun çalışmalar sonucu alevleri sabaha karşı söndürebilmişti. Yangının çıktığı yerde oluşan hasar ise havanın aydınlanmasıyla net olarak görüldü. Pencerelerin büyük kısmının patladığı, binanın içindeki duvarların büyük oranda zarar gördüğü ortaya çıktı. Olay yerindeki iki itfaiye eri ise hasar gören bölümde son çalışmaları yapıyor.