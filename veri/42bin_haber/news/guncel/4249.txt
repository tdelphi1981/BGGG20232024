Yüzde 95 dedi ki: Birlikte yaşarız
AK Partinin İmralı süreciyle ilgili yaptırdığı ankette, Türk ve Kürt halklarının bundan sonra da birlikte yaşayabileceğine inanıyor musunuz? sorusuna yüzde 95 destek geldi.
İMRALI sürecinin başlamasıyla, Ak Parti 2nci kamuoyu araştırmasını yaptırdı. 26 ilde araştırmaya katılan 5 bin 500 kişinin yüzde 51i terör sorununun çözümünde Öcalanla görüşülmesine destek veriyor. Kandille de görüşme yapılabilir diyenlerin oranı yüzde 40da kalıyor. Bölgede, yaşananları terör sorunu olarak adlandıranların sayısı da hızla artıyor.  
TERÖR SORUNU VAR 
Başbakan Tayyip Erdoğan, ilk yapılan anketin denek sayısını yetersiz bulmuş ve daha geniş tutularak tekrarlanmasını istemişti. Son MYK toplantısında paylaşılan 2nci anketin sonuçlarına göre, bölge halkının yüzde 6sı Kürt sorunu olduğunu, yüzde 39u ise terör sorunu yaşandığını dile getirdi. Daha önceki yıllarda yapılan anketlerde, bu oranların tam tersi olduğu, atılan adımlarla soruna bakışın da değiştiği yorumu yapıldı. 
MÜZAKERE DEĞİL, GÖRÜŞME  
Vatandaş, İmralı sürecinde kullanılan dile de itiraz etti. Yapılanların müzakere değil, görüşme olarak adlandırılması destek gördü. Araştırmada, Terör sorununun çözümü konusunda yapılan çalışmaları destekliyor musunuz? sorusuna yüzde 65 destek çıktı.  
TÜRK-KÜRT BİRLİKTE YAŞAR 
Ankette, Türk ve Kürt halklarının bundan sonra da birlikte yaşayabileceğine inanıyor musunuz? sorusuna yüzde 95 oranında destek geldi. Kürtlerin ayrı bir devlet kurması gerektiğine inananların oranı yüzde 5 olarak saptandı. 
BDPNİN DİLİ DEĞİŞTİ 
Erdoğanın İmralı süreciyle ilgili kurmaylarıyla yaptığı toplantılarda, BDPnin son dönemlerdeki dili ve yaklaşımı değerlendirildi. BDPlilerin toplantılardaki Türk Bayrağı hassasiyeti, kullanılan dile özen göstermeleri, Süreci baltalayan PKKlıların yakasına yapışırım demeçleri olumlu karşılandı. 
BDP DİSİPLİNE GİRDİ 
İmralıya gidecek isimlerin belirlenmesinde hükümetin karar verici olduğu, ortaya çıkan isimlerde ise son sözü devletin söylediği ifade edildi. Toplantılara katılan bir AK Parti yöneticisi şunları söyledi: İktidar partisi olarak bütün enstrümanları kullanarak süreci yönetiyoruz. İmralı, çözüm sürecinin merkezi değil, enstrümanlardan biridir. BDPyi disipline etme süreci yaşadık. BDPliler bugün daha planlı ve programlı hareket ediyorlar. Kullandıkları dil bile 3 ay öncesinden farklı. Başbakanın bu işin çözülebileceğine olan inancı da daha öncekinden fazla.  
  

 