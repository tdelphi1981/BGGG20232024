Semerkant da sakıncalı bulundu
Bir veli çocuğuna öğretmeninin okumasını önerdiği Maaloufun Semerkant kitabının müstehcen olduğunu ve İslamiyeti aşağıladığını öne sürerek şikâyet etti. Öğretmen hakkında inceleme başlatıldı.
Bahçelievler Necip Fazıl Kısakürek Lisesinde bir tarih öğretmeninin öğrencilerine okumaları için önerdiği Amin Maaloufun Semerkant adlı kitabı şikâyete konu oldu. İddiaya göre, bir veli kitabın müstehcen olduğunu ve İslamiyeti aşağıladığı iddiasıyla, Bahçelievler İlçe Milli Eğitim Müdürlüğüne dilekçeyle şikâyette bulundu. Şikâyet üzerine kitabı öğrencilere öneren tarih öğretmeni hakkında inceleme başlatıldı.

Veli şikayet dilekçesine müstehcen ve İslam dininin aşağılandığı iddia edilen kitabın bölümlerini de fotokopi şeklinde ekledi. Bunun üzerine öğretmen hakkında inceleme başlatıldı. Yaklaşık bir ay önce yaşanan olayla ilgili incelemenin sürdüğü öğrenildi.

Eğitim-Sen isyan etti

Şikâyet edilen öğretmenin de üyesi olduğu Eğitim - Sen İstanbul 1 Nolu Şube Başkanı Barış Uluocak yaşananlarla ilgili bilgileri şöyle aktardı: Öğretmen arkadaşımız ders kitapları haricinde Tarih dersini daha sevimli hale getirmek için öğrencilere çeşitli kitaplar öneriyor. Bu kitaplardan biri de Bestseller olmuş, hepimizin okuduğu, dünya ve edebiyat tarihine mal olmuş bir kitap, Amin Maaloufun Semerkant adlı kitabı. Okulda öğrencisi olmayan bir veli bu kitabın Doğu ve İslam kültürünü aşağıladığı, içinde müstehcen içerikli bölümler olduğu iddiasıyla İlçe Milli Eğitim Müdürlüğüne yazılı bir şikâyette bulunuyor. İlçe Milli Eğitim Müdürlüğü de diğer ilçe ve il milli eğitim müdürleri gibi, bunu yürürlüğe koyma konusunda son derece heyecanlı ve istekli. Sonuç olarak soruşturmayı açıyorlar.

Fotokopisini bile çekmiş

Uluocak, Özgürlük söylemlerinin bu kadar arttığı bir dönemde bu konuda soruşturma açılması gerçekten düşündürücü. Arkadaşlarımız açısından da sıkıntılı bir durum söz konusu. Onların sınıf içindeki motivasyonlarını düşürücü ve çocuklarla olan iletişimini kısıtlıyıcı bir unsur olarak ortaya çıkıyor dedi.

Uluocak Veli kitabın içinde müstehcen bulduğu bölümlerin de fotokopisini çekmiş ve ayrıntılı bir çalışma da yapmış. Şeker Portakalı kitabının müstehcen bölümlerinin sayfa sayfa incelenmesi gibi. Bunu da şikayet dilekçesine iliştirip İlçe Milli Eğitim Müdürlüğüne vermiş diye konuştu. Uluocak, konuyla ilgili suç duyurusunda bulunacaklarını da dile getirdi.