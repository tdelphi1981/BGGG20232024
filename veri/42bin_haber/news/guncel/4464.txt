Merkel: 'Kapadokya muhteşem bir yer'
Almanya Başbakanı Angela Merkel,Türkiye'nin peribacaları, kayadan oyma kiliseleri ve yeraltı şehirleri ile ünlü Kapadokya gezisine başladı.
Merkel, sabah 08.00'da Avanos ilçesinde konakladığı Kapadokya Hilton Otel'den çıkarak, Göreme Açık Hava Müzesine hareket etti. Göreme Açık Hava Müzesi girişinde üzerinde 'Kapadokya'ya hoşgeldiniz' yazan bir sıcak hava balonundan 
Merkel'in bulunduğu araca gül atıldı. Müzeyi gezen Merkel'e Kültür ve Turizm Bakanı Ömer Çelik, Nevşehir Valisi Abdurrahman Savaş, Nevşehir Milletvekilleri Ahmet Erdal Feralan, Murat Göktürk, Ebubekir Gizligider ile Türkiye'nin Berlin Büyükelçisi Hüseyin Avni Karslıoğlu eşlik etti.
Almanya Başbakanı Merkel, burada bulunan Karanlık Kilise'yi de ziyaret etti. Merkel, kilisedeki Hz. İsa'nın yer aldığı freskleri ilgiyle inceledi ve yetkililerden bilgi aldı. Müzeden ayrılan Merkel'e, Göreme Belediye Başkanı Nuri 
Cingil, yöreye özgü halı hediye etti. Bir süre Cingil ile sohbet eden Merkel, Kapadokya'yı çok beğendiğini ifade ederek, 'Burayı çok sevdim. Gelmeyi çok istiyordum. Bugün geldim. Kapadokya muhteşem bir yer' dedi.Belediye Başkanı Cingil ise Kapadokya'nın tüm dünyaya ait olduğunu 
 belirterek, Merkel'i yine beklediklerini söyledi. Almanya Başbakanı Merkel, daha sonra müzenin yakınındaki Tokalı Kilise'sini ziyaret etti. Bu arada Almanya Başbakanı Merkel'in müze gezisi sırasında Alman korumalar, basın mensuplarının önüne bir halat çektiler. Bu sırada basın 
mensupları ile Alman korumalar arasında arbede yaşandı. Daha sonra Türk korumaların araya girmesiyle halat kaldırıldı.
Merkel'in Kapadokya gezisi sürüyor.