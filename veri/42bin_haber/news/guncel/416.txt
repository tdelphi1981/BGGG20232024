Dinçer: Yaptıysam yüzüme tükürün
Milli Eğitim Bakanı Ömer Dinçer, doktor kardeşine 7 bin dolar maaşlı torpil iddiası için Sağlık Bakanımıza kardeşimden bir kere olsun bahsetmişsem hep beraber yüzüme tükürebilirsiniz dedi.
MHPnin Dinçer hakkında verdiği ve dün akşam Mecliste Ak Parti oylarıyla reddedilen gensoru önergesinin görüşmelerinde torpil tartışması çıktı. CHP Grup Başkanvekili Muharrem İnce, Dinçerin kardeşi ve oğluna ilişkin iddiaları gündeme getirdi. İnce, Dinçerin sağlık bakanlığında sıradan bir doktor olan kardeşinin bakanlığın Dünya Bankasıyla destekli bir projesi için açtığı saha koordinatörlüğüne 7 bin dolar maaşla atandığını, oğlunun da THYde işe girdiğini öne sürdü. İnce, Şu oğlanın bordrosunu bir çıkarsan, ortaya koysan da bir de öğretmenler görse o bordroyu olur mu dedi.  
Dinçer, iddiaları şöyle yanıtladı: 
''EKŞİ AYRAN İÇMEDİM'' 
Çok şükür, açık ve net yine söylüyorum, ekşi ayran içmedim, karnım ağrımıyor. Benim kardeşim, ben Ankaraya gelip Başbakanlık Müsteşarı olmadan önce Türkiyedeki herhangi bir hastanede başhekim yardımcısıydı, hâlâ öyle, aktif değil belki ama o kadroda. Dünya Bankası projesinde çalıştığı doğrudur. Ama Dünya Bankası projesinde çalışan insanları, buradaki insanlar, Sağlık Bakanlığının personeli seçmez, Dünya Bankasının o projeyi destekleyen birimi seçer ve onaylar. kardeşim sadece doktor değil, aynı zamanda Türkiyede hastane yönetimi konusunda uzmanlaşmış çok az sayıdaki insanlardan biridir Sağlık Bakanımız da buradadır kendisi. Bir kere olsun kendisine konuyla ilgili kardeşimden bahsetmişsem -8-10 yıllık süre içerisinde- yüzüme hep beraber tükürebilirsiniz. 
''TRANSFER ETTİLER'' 
MHP Isparta Milletvekili Nevzat Korkmaz, Kardeşiniz bahsetmiş olabilir mi? diye laf atarken, Dinçer oğluyla ilgili iddiaya da karşılığı verdi: Oğlumla ilgili verilen bilgi doğru değil, dedikodudur. Benim çocuğum THYde çalışmıyor, THYnin de ortak olduğu bir Amerikan firmasında çalışıyor. Buraya gelmeden önce ABDde bir sigorta şirketinde yöneticiydi. Buraya transfer ettiler, ahla vahla, isteyerek. Benim çocuğum oradan belki yıl sonu itibarıyla ayrılacak ve hiç birinizin çocuğunun bu kadar hassas bir şekilde istihdam edilebileceği başka bir fırsat bilmiyorum, özellikle beni suçlayanların. Açık ve net şunu söylemek istiyorum, bugün benim kardeşim ve çocuğum ben bakan olmasaydım çok daha iyi yerlerde olacaklardı. 
 