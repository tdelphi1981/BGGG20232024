Polise el yapımı bomba atarken elinde patladı: 1 ölü
Abdullah Öcalan'ın Türkiye'ye getirilişinin yıldönümünü protesto etmek isteyen bazı gruplar Diyarbakır'da yer yer korsan gösteri yaptı.
Polisin uyarılarına uymayan göstericiler ara sokaklarda PKK ve Abdullah Öcalan lehine sloganlar atarak polise Molotof ve el yapımı patlayıcılar attı. Şehitlik semtinde polis aracına el yapımı bomba atmak isteyen bir kişinin elinde bombanın patlaması sonucu yaralandı. Kulağı kopan ve yüzünde yanıklar oluşan 18 yaşındaki çocuk tüm müdahalelere rağmen kurtarılamadı.

Diyarbakır'da Abdullah Öcalan'ın Türkiye'ye getirilişinin yıl dönümü olan 15 Şubat protestosu için sokaklara çıkan gençler yollara barikat kurarak PKK ve Öcalan lehine slogan attı. Polise taş ve molotof kokteylleri ile zaman zaman saldıran gruplara polis tazikli su ve gaz bombası ile müdahale etti. Şehitlik semtinde polis zırhlı aracına yapımı bomba atmak isteyen çocuğu elinde bombanın patlaması sonucu ağır yaralandı. Kulağı kopan ve yüzünde yanıklar oluşan çocuk olay yerine çağrılan ambulans ile hastaneye kaldırıldı. Hastanede yapılan tüm müdahalelere rağmen yaşamını yitiren çocuğun daha önce polise Molotof atmaktan gözaltına alındığı öğrenildi.

Diyarbakır'da korsan gösterilere karşı polisin tedbirleri devam ederken bazı semtlerde yer yer korsan gösteriler yapıldı.

Şüpheli taksiden 30 molotof çıktı

Şehitlik Mahallesi 24'ncü sokak içerisindeki patlama bölgesinde polis inceleme yaparken, sokak çevresinde, şüphe üzerine durdurulan ticari bir taksi içerisinde 30 adet molotof kokteyli ve 2 adet el yapımı bomba buldu. Gözaltına alınan taksi şoförü sorgulanmak üzere Emniyet Müdürlüğü'ne götürüldü. 


Her iki olayla ilgili başlatılan soruşturma devam ederken telsizlerden, görevli tüm polis memurlarının dikkatli olmaları konusunda sürekli uyarı anonsları yapılıyor.