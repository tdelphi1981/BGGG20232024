Taş ocağında işçi kazası: 1 ölü
KOCAELİ'nin Gebze İlçesi'nde, bir taş ocağında kayan kepçenin altında kalan operatör öldü, yanındaki kişi ise ağır yaralandı.
Gebze Kirazpınar mevkisinde bulunan bir taş ocağında, 22 yaşındaki kepçe operatörü Eniz Filiz Fidan'ın kullandığı kepçe kaydı. Kayan kepçenin altında kalan operatör Fidan yaşamını yitirdi. Kepçe içinde bulunan 24 yaşındaki Hasan Kasap ise ağır yaralandı. Yaralanan Kasap, Fatih Devlet Hastanesi'nde tedavi altına alındı. 

Kazayla ilgili soruşturma başlatıldı.