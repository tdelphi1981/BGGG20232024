THY uçağında arıza!
THY'nin İstanbul-Bangkok seferini yapan uçağı frenleme sisteminde meydana gelen arıza nedeniyle pist başından geri döndü.(DHA) -- Airbus 340 tipi TK-068 sefer sayılı uçak saat 00.50’de Atatürk Havalimanı 35 sol pistinde kalkış için hazırlandığı sırada uçağın pilotu frenleme sisteminde arıza olduğunu fark etti. 

Durumu Hava Trafik Kontrol kulesine bildirerek geri döneceğini söyledi. Pist başından geri dönen uçakta yapılan ilk bakımda uçuşuna engel olacak bir arıza tespit edilmedi. 

Bunun üzerine İstanbul - Bangkok seferini yapan THY ait yolcu uçağı, yaklaşık üç saatlik rötarın ardından Atatürk Havalimanı’ndan havalanabildi.