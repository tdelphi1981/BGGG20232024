3 eksikli 4 gündem
Türk Silahlı Kuvvetlerinde (TSK) terfi, temdit ve emeklilik durumlarının görüşülmediği kış dönemi Yüksek Askeri Şûra (YAŞ) toplantısı dün Genelkurmay Karargâhında yapıldı.
Başbakan Erdoğanın başkanlığındaki toplantı 3 eksikle yapıldı. Ergenekon ve Balyoz davalarında tutuklu yargılanan, normal YAŞ statüsüne sahip orgeneraller Bilgin Balanlı ile Nusret Taşdeler YAŞa katılmadı. YAŞa gelemeyen bir diğer üye ise Özel izine sahip Ege Ordu Komutanı Orgeneral Abdullah Atay oldu. Atay, NATO İzmir Kara Komutanlığının dünkü açılış törenine katıldığı için YAŞa gelemedi. Erdoğan başkanlığındaki YAŞ üyeleri toplantı başlamadan önce Anıtkabiri ziyaret etti. Anıtkabir sonrası Erdoğanın makam otomobiline Genelkurmay Başkanı Orgeneral Necdet Özeli alarak birlikte Karargâha gitmesi dikkat çekti. YAŞın politik ve askeri durum değerlendirme bölümünde iç ve dış konular görüşülüp, askeri hazırlık açısından Erdoğana kapsamlı bir brifing verildi.  
SAVAŞ SENARYOLARI 
İç gelişmelerde terör örgütü PKKnın faaliyetlerine karşı yürütülen mücadele ayrı bir yer tuttu. Suriyede süren içsavaş nedeniyle sınır boyunca alınan önlemler, Patriot füzelerine ilişkin ilk raporlar toplantıda ele alındı. Irakta merkezi yönetim ile Bölgesel Kürt Yönetimi arasında yaşanan kriz de görüşüldü. Suriyeden sonra Irak sınırında da Savaş durumu ihtimaliyetine karşı alınacak önlemler değerlendirildi. TSKnın genel olarak harbe hazırlık çalışmaları ile ihtiyaçlarının da görüşüldüğü bölümde, uzun süreden bir gündemde olan Helikopter Taşıma Gemisinin alımı veya yapımıyla ilgili yürütülen çalışmalar da konuşuldu.
Genelkurmay açıklaması
Genelkurmaydan yapılan açıklamada, toplantıda, bölgesel askeri-politik durum değerlendirmesinde bulunulduğu belirtildi.   
Osmanlı sofra takımıyla YAŞ yemeği  
CUMHURBAŞKANI Abdullah Gülün dün YAŞ üyelerine verdiği öğle yemeğinde Osmanlı dönemine ait ve Atatürk döneminde kullanılan şamdan ve jardiniere (çiçeklik) gün yüzüne çıktı. Çankaya Köşkü kaynaklarının verdiği bilgiye göre, yemekte kullanılan sofra takımı Osmanlı Sarayı için özel olarak üretildi. Bazı parçaları Sultan II. Mahmudun tuğrasını taşıyan çiçek, üzüm ve salkım motifleriyle bezenmiş takımın şamdanlarına 2 müzisyen figürü, ortadaki jardeniere ise 4 yeniçeri figürü yerleştirilmiş. Odiot, France markalı takım, Atatürk döneminde Dolmabahçe Sarayından Çankaya Köşküne nakledilmiş ve pek çok önemli davette kullanılmış. Yakın zamana kadar depolarda bakımsız şekilde tutulan sofra takımı, gerekli konservasyon ve restorasyonun ardından, yıllar sonra ilk kez kullanıma sunuldu. Gülün YAŞ üyelerine verdiği yemeğin mönüsünü ise zeytinyağlı kuru dolma tabağı, deniz ürünleri tabağı (ıspanaklı ravyoliyle), avokado salatası, tencere kebabı ve cevizli saray tatlısından oluştu.