Enver Ören sevenleri tarafından uğurlandı
İş, sanat, spor ve siyaset dünyasından pek çok isim, Ören'in cenazesinde saf tuttu.
Tedavi gördüğü hastanede hayatını kaybeden İhlas Holding Yönetim Kurulu Başkanı Enver Ören, Eyüp Sultan Camiinde kılınan cenaze namazının ardından son yolculuğuna dualarla uğurlandı.

Şişli Memorial Hastanesinde yoğun bakım ünitesinde tedavi gören ve beyin kanaması sebebiyle hayatını kaybeden Enver Ören (74) için Eyüp Sultan Camiinde ikindi namazına müteakiben cenaze namazı kılındı. 

Cenaze namazına; TBMM Başkanı Cemil Çiçek, Başbakan Recep Tayyip Erdoğan, Başbakan Yardımcıları Bülent Arınç ve Hayati Yazıcı, Enver Örenin oğlu Mücahid Ören, Maliye Bakanı Mehmet Şimşek, Enerji ve Tabii Kaynaklar Bakanı Taner Yıldız, Çevre ve Şehircilik Bakanı Erdoğan Bayraktar, Çalışma ve Sosyal Güvenlik Bakanı Faruk Çelik, AK Parti Milletvekili Burhan Kuzu, AK Parti İstanbul İl Başkanı Aziz Babuşcu, Ankara Büyükşehir Belediye Başkanı Melik Gökçek, AK Parti İstanbul Milletvekili Hakan Şükür, TBMM Anayasa Komisyonu Başkanı Burhan Kuzu, Doğan Holding Yönetim Kurulu Onursal Başkanı Aydın Doğan, Milliyet Genel Yayın Yönetmeni Derya Sazak ve Orhan Gencebay gibi iş, sanat, spor ve siyaset dünyasından çok sayıda isim katıldı. Cenazeye katılanlar, Enver Ören'in oğlu Mücahit Ören ve diğer yakınlarına başsağlığı diledi.

Cenaze namazının ardından, Örenin tabutu omuzlara alınarak camiden çıkarıldı. Örenin cenazesi, aile kabristanlığına defnedilmek üzere Eyüp Sultan Mezarlığına götürüldü.