Yargıtaydan çok önemli karar
Yargıtay 4.Ceza Dairesi, Ergenekon soruşturması kapsamında İşçi Partisi'nde arama yapan Ankara Emniyet Müdürlüğü Terörle Mücadele Şube Müdürlüğü'nde görevli 10 polis için verilen beraat kararını değişik gerekçeyle onadı.
Yargıtay, yerel mahkemenin "sanıkların eylemlerinin yasaya aykırı olduğu ancak görevi kötüye kullanma kastıyla hareket etmedikleri" yönündeki gerekçisini değiştirdi. Yargıtay, İP'de yapılan arama ve el koymanın İstanbul 11.Ağır Ceza Mahkemesi kararıyla olduğunu, kararda aramanın 24 saat içinde yapılmasının istendiği hatırlatıldı. Kararda, "Yapılan işin kapsamı gözetildiğinde görevin gereğine ve CMK'nın 119, 120, 127 ve 134.maddelerine uygun bulunduğu, bu haliyle sanıkların üzerine atılı görevi kötüye kullanma suçunun 'görevin gereklerine aykırı davranma' gerekçesi gerçekleşmemiştir" denildi.