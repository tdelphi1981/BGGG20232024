'Başın öne eğilmesin...'
İçişleri Bakanlığı görevini devreden AK Parti Ordu Milletvekili İdris Naim Şahin, çeşitli programlara katılmak için Ordu'ya gitmek üzere geldiği Samsun Çarşamba Havalimanı'nda çok sayıda vatandaş tarafından karşılandı.İçişleri Bakanlığı görevini devrettikten sonra memleketi Ordu'da çeşitli ziyaretlerde bulunmak için THY'e ait tarifeli uçakla Çarşamba Havalimanı'nda gelen Ak Parti Ordu Milletvekili İdris Naim Şahin'i yoğun bir kalabalık karşıladı. Uçaktan indikten sonra vatandaşları selamlayan Şahin, VİP salonunda çıkarken kalabalık nedeniyle izdiham yaşandı.

HAVALİMANINDAKİ İZDİHAMIN GÖRÜNTÜLERİ / FOTOGALERİ

  İDRİS NAİM ŞAHİN GÖREVİNİ DEVRETTİ 
Vatandaşlar, 'Başın öne eğilmesin aldırma Bakan aldırma, Türkiye seninle gurur duyuyor şeklinde sloganlar attı.

Kendisini karşılama gelenlere teşekkür eden Şahin, Bu akşam buraya yoğun kalabalık olarak gelmenizin nedenini ben biliyorum. Ben bildiğim gibi herkes biliyor. Ama merak edilmesin sadece size olan saygımızın gereği ve sevgimizin gereği olarak sizlerle bu akşam bu konuşmayı yapıyorum. Onurla gururla, bu bölgenin insanı olarak Ordu Milletvekili olarak 7 Temmuz 2011 tarihinden 26 Ocak 2013 tarihine süren dönemde yürütmekte olduğum Türkiye Cumhuriyeti Devletimizin İçişleri Bakanlığı görevimden ayrılarak önceden belirlenmiş programın gereği Samsun'dayım. Yarın Ordu'dayım. Devletimize olan inancımız, güvenimiz ve sadakatimizin gereği olarak biz bakan olmadan önceden de, bakanlıktan sonra da, bugün de yarın da, bu can bu tende olduğu müddetçe hizmetimizi sadakatimizi, milletimizin emrinde ve hizmetinde olma kararlığını, heyecanını hep koruyamaya devam edeceğiz diye konuştu.

BİZİM AŞKIMIZ SEVDAMIZ TÜRKİYE ÜZERİNEDİR

Ordu'nun kendisi için çok önemli olduğunu belirten Şahin, şunları kaydetti:
Bölgemiz Karadenizimiz bizim için çok değerli çok seviyoruz. İç Anadolu, Güney Doğu Anadolu, Doğu Anadolumuz, Egemiz, Marmaramız, Akdenizimiz hepimiz için, bizim için çok değerli çok önemli. Bizim Ordu'daki sevgimizin ifadesi aşkımız, sevdamız 'Altın Ordu'ydu. O aşk ve sevda büyüyerek güçlenerek devam ediyor. 'Aşığa Bağdat sorulmaz. Ümit yolcusu yorulmaz. Aşkın önünde asla durulmaz. Gönüllerde yaşar gider.' dendiği gibi bizim Ordu'daki aşk ve sevdamız bu ülke sevdasının sadece sembolik bir ifadesidir. Bizim aşkımız ve sevdamız Türkiye üzerinedir, Türk Milleti üzerinedir, Misaki Milli sınırları üzerinedir. Bizim ülke sevdamız memleket sevgimiz, insan ve millet sevgimiz ve medeniyet anlayışımız kendimizinden çok dışımızdaki insanlarımız, topyekun canlılar ve varlık aleminin gerektirdiği ilgiden ve sevgiden kaynaklanır. Sayın Başbakanımızın ifade ettiği gibi, biz yaratılanı yaratandan ötürü hoş gören bir anlayışın sahibiyiz. Ne bölgesel milliyetçiliği ne ideolojik milliyetçiliği asla kendimize şiyar edilmedik. İnsan sevgisi üzerine bir Türkiye sevdasını ve Türk Milleti sevdasını gönlümüze koyduk bununla yaşadık ve bununla yaşamaya devam edeceğiz. Bakanlık bu yolda sadece bir bölümdür, bir duraktır.
Konuşmanın ardından Şahin, uzun bir araç konvoyuyla birlikte memleketi Ordu'ya hareket etti.
Karşılama törenine AK Parti Ordu Milletvekili İhsan Şener, Ordu Valisi Orhan Düzgün, Samsun Valisi Hüseyin Aksoy, Samsun Büyükşehir Belediye Başkanı Yusuf Ziya Yılmaz, AK Parti Ordu İl Başkanı Hüseyin Akyol'da katıldı.