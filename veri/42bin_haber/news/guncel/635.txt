Osmaniye'de 2 PKK'lı öldürüldü
OSMANİYE'de jandarma ile PKK'lılar arasında çıkan çatışmada 2 teröristin ölü ele geçirildiği bildirildi.
 Hasanbeyli İlçesi Karayiğitli Köyü Çöplü sırtlarında arama-tarama faaliyeti sürdüren Jandarma ekipleri, saaat 14.45 sularında bir gurup PKK'lı teröristle karşılaştı.
 Güvenlik güçlerinin 'Teslim ol' çağrısına teröristlerin ateşle karşılık vermesi üzerine çıkan çatışmada 2 PKK'lı ölü ele geçirildi.
 Bölgede yapılan aramalarda 5 adet M16 Piyade tüfeği, 3 kalaşnikof tüfek, 1 roketatar, bu silahlara ait çok sayıda mühimmat ve örgütsel doküman ele geçirildi. Bölgede Jandarma ve Emniyet Müdürlüğü Özel Harekat ekiplerinin de katılımıyla geniş çaplı operasyon sürdürülüyor.