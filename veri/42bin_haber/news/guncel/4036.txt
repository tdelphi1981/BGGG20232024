Kızak yarışlarında hazin son
Kastamonu'nun Küre ilçesinde 400 yıllık geçmişe sahip olan geleneksel kızak yarışları, yeterli kar yağmadığı için 4 yıldır yapılamıyor.
Her yıl şubat ayında Belören köyünde festival havasında gerçekleştirilen 
 etkinlikler, kızak yapmak için yeterli kar yağmadığı için erteleniyor. Bu nedenle Kürespor kızak takımı birkaç yıldır il dışındaki etkinliklere katılıyor.İlçedeki her evde bulunan kızaklar, Afşarimam köyünde özel üretiliyor. 1,5 metre uzunluğundaki kızaklar, parkura göre 90 kilometre hıza aşabiliyor.
 
'Kar yağmayınca yarışları ertelemek zorunda kaldık'
 
Küre Belediye Başkanı Kamil Aydınlı, AA muhabirine yaptığı açıklamada, asırlardır düzenlenen ve geleneksel hale gelen kızak yarışlarını hava şartları nedeniyle 4 yıldır yapamadıklarını söyledi.Kızak yarışlarının festival havasında geçtiğini belirten Aydınlı, Belören 
 köyünde gerçekleştirilen etkinlikte bini aşkın kişinin birraya geldiğini 
belirterek, '400 yılı aşkın bir süredir kışın en çetin geçtiği şubat ayında gerçekleştirilen kızak yarışları, 4 yıldır kar kalınlığının istenilen düzeye ulaşmaması nedeniyle yapılamıyor. Bu yıl da etkinliği gerçekleştireceğimizi duyurmuştuk. Ancak kar yağmaması nedeniyle programı ertelemek zorunda kaldık' diye konuştu.