Giresun'da korkuttan orman yangını
Giresun'un Espiye ve Tirebolu ilçelerinde yüksek kesimdeki ormanlık alanda çıkan yangın, ulaşım sağlanamadığı için söndürülemiyor. Bölgede yangın halen devam ediyor.
Yangın, ilçeye bağlı Hacıköy, Hacımahmutlu ve Karadere Köyleri ile Tirebolu ilçesine bağlı Şirinköy Köyleri'nin üst kesimindeki ormanlık alanda saat 16.00 sıralarında başladı. Giderek büyüyen yangın, rüzgarın etkisiyle geniş bir alana yayıldı. Bölgeye gönderilen itfaiye araçları yol olmadığı için yangın alanına ulaşamadı ve müdahale edemedi. Giresun İl Özel İdaresi, Giresun Belediyesi ve çevre ilçelerden gelen itfaiye araçları, yerleşim alanlarına yakın bölgelerde yangının sıçraması olasılığına karşı tedbir aldı. Çıkış nedeni henüz belirlenemeyen yangın yüksek kesimde devam ediyor.