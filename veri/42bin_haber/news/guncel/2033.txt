Askeri uçak, Atatürk Havalimanı'na acil iniş yaptı
Alman Hava Kuvvetleri'ne ait askeri kargo uçağı, motorunda meydana gelen arıza nedeniyle Atatürk Havalimanı'na acil iniş yaptı.
İncirlik Üssü'nden Almanya'ya gitmek için havalanan C160 tipi askeri kargo uçağının motorunda arıza meydana geldi. Uçağın pilotu durumu Atatürk Havalimanı Hava Trafik Kontrol Kulesi'ne bildirdi.

İniş için izin alan pilot, uçağı sorunsuz bir şekilde alana indirmeyi başardı.

Uçak, arızanın giderilmesi için park alanına çekildi.