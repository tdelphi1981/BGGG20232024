Van'da KCK operasyonu:12 gözaltı
Van'da aralarında Van Belediye Başkan Yardımcısı Selim Bozyiğit'in de bulunduğu 12 kişi sabah saatlerinde düzenlenen operasyonla gözaltına alındı.
 Evlere yapılan eş zamanlı operasyonlarda, aralarında BDP'li Belediye Başkan Yardımcısı Selim Bozyiğit'in de aralarında bulunduğu 12 kişi gözaltına alındı. Aynı saatlerde Erciş'in Çelebibağ Beldesi Belediye Başkanı Veysel Keserin'inde evine operasyon yapıldı. Keser de gözaltına alındı.
 Van'da 7 Haziran 2012'de KCK'ya yönelik gerçekleştirilen operasyonlarda BDP'li Van Belediye Başkanı Bekir Kaya, Özalp İlçe Belediye Başkanı Murat Durmaz, Edremit İlçe Belediye Başkanı Abdulkerim Sayan, BDP eski İl Başkanı Cüneyt Caniş, Van Belediye Başkan Yardımcısı İhsan Güler ve 5 BDP yöneticisi gözaltına alınıp, çıkarıldıkları mahkemece tutuklanırken, bugün belediyeye yönelik bir operasyon daha yapılrdı.
 Sabaha karşı Van Emniyet Müdürlmüğü Terörle Mücadele Şubesi ile Özel Hareket Polisleri evlere eş zamanlı operasyon yaptı. Operasyonlarda aralarında BDP'li Belediye Başkan Yardımcısı Selim Bozyiğit, BDP'li İl Genel Meclisi Başkanı Semira Varlı, meclis üyesi Senar Elter, Belediye Başkan Danışmanı Sait Kantarcıoğlu'nun da aralarında bulunduğu şu ana kadar 12 kişi evlerinde gözaltına alındı. Erciş'in Çelebibağ Beldesi'ne de aynı saatlerde operasyon yapıldı. Çelebibağ Belediyesi ile BDP'li Belediye Başkanı Veysel Keser'in evinde aramalar yapıldı. Belediye Başkanı Keser de gözaltına alındı.
 DEPOLARDA YARDIM MALZEMESİ BULUNDU
 Bu arada aynrı saatlerde Van'da bulunan belediyeye ait çeşitli depolara da baskınlar düzenlendi. İstasyon, Vali Mithatbey Mahalleleri ile Bostaniçi Beldesi'nde bulunan ve bir bölümü köpek barınağı olarak kullanılan 3 ayrı depoya da baskın düzenlendi. Depolarda, deprem zamanı geldiği ileri sürülen çeşitli yardım malzemeleri bulundu.