Profesyoneller Pazarlama Zirvesi'nde...
Her yıl binlerce pazarlama profesyonelini bir araya getiren Müşteri Çağında Pazarlama Zirvesi, dünyaca ünlü isimleri İstanbul'da buluşuyor. Her büyük markanın bir hikaye anlattığı fikrinden yola çıkılarak, "Sizin Hikayeniz Ne?" teması ile katılımcılar, dünyanın en iyi hikayecilerinden en büyük markaların arkasındaki hikayeleri dinleme fırsatı bulacak. MCT Danışmanlık tarafından düzenlenen Müşteri Çağında Pazarlama Zirvesi'nin 13'üncüsü bugün ve yarın İstanbul Lütfi Kırdar Uluslararası Kongre ve Sergi Sarayı'nda gerçekleştirilecek.

Her yıl farklı bir tema ile katılımcılarını şaşırtmayı başaran Pazarlama Zirvesi'nin bu yılki teması "Sizin Hikayeniz Ne?" her büyük markanın bir hikaye anlattığı fikrinden yola çıkılarak belirlenen tema ile katılımcılar, pazarlama dünyasındaki yeniliklere yön veren uzmanlardan yazarlara, ünlü yönetim otoritelerinden danışmanlara kadar uzanan geniş bir gruptan, dünyanın en iyi markalarının arkasındaki hikayeleri dinleme fırsatı bulacak.

Abdi İbrahim, Finansbank Enpara.com  ve Vodafone'un ana sponsorluğunda gerçekleştirilecek zirvede; ünlü fütürist Mike Walsh, Twitter Kurumsal Sosyal İnovasyon Yöneticisi ve Tweet modelinin yaratıcısı Claire Diaz Ortiz, Kızıl Nehirler ve Taş Meclisi gibi kitaplara imza atan ünlü yazar Jean-Christophe Grangé, Gladyatör filminin senaristi William Nicholson, Business 2.0 tarafından dünyayı değiştirecek 11 şirketten biri olarak seçilen Zopa'nın kurucusu James Alexander, "Story Wars" kitabının yazarı  Jonah Sachs, Genius Box'ın direktörü Andy Reid, dijital pazarlama ajansı Kodezero'nun kurucusu Luca Babini, EffectiveBrands Yönetici Başkanı  Marc de Swaan Arons, Yıldız Holding Global İnovasyon Grup Başkanı Bilal Kaafarani, 22 yaşındaki Yunanlı dahi film yönetmeni Stefanos Sitaras gibi isimler 2 gün boyunca katılımcılar ile deneyimlerini ve ilham veren öykülerini paylaşacak.

Ünlü marka stratejisti Peter Economides'in başkanlığını yürüteceği Pazarlama Zirvesi'nde 5 ana oturum ve onlarca paralel oturum ile farklı sahnelerde; hikayeciliğin hikayesi pazarlama bakış açısı ile anlatılacak.