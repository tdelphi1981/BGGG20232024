Meclisten 2nci meslek araştırması
Meclis, AK Parti Milletvekili Hakan Şükürün bir televizyon kanalında spor yorumculuğu yapmasıyla başlayan tartışmaların ardından Avrupadaki parlamento üyelerinin milletvekilliği dışında sürdürdüğü ikinci meslekleri araştırdı.
TBMM, Ak Parti İstanbul Milletvekili Hakan Şükürün televizyon kanalında yorumculuk yapmasıyla gündeme gelen parlamento üyelerinin ikinci mesleklerini icra etmesini Avrupa düzeyinde araştırdı. Meclis Araştırma Merkezinden Mehmet Solak, Parlamenter Araştırma ve Dokümantasyon Avrupa Merkezinin (ECPRD) Milletvekillerinin Aylıkları ve İkincil Faaliyetleri anketinden yararlanarak bir inceleme yaptı. Anketteki, Milletvekilleri mesleklerini (doktorluk, öğretmenlik gibi) icra edebilirler mi? sorusuna vurgu yapıldı. 
16 ÜLKEDE VAR 
Bu soruya Almanya Federal Meclis, Avusturya Ulusal Meclis, Belçika Temsilciler Meclisi, Çek Cumhuriyeti, Danimarka, Estonya, Finlandiya, Hollanda, İngiltere Avam Kamarası, İsveç, İtalya Temsilciler Meclisi, Polonya, Portekiz, Romanya, Slovakya, Slovenyanın Evet dediği aktarıldı. Soruya Hayır yanıtını veren ülkeler ise İsrail, Litvanya, Rusya ve Yunanistan oldu. 
9 ÜLKE: BİZE BİLDİRMELİ 
Anketteki Milletvekilleri sürdürdükleri ikincil faaliyetlerini bildirmekle kanunen mükellef midirler? sorusuna da 9 ülke Evet yanıtını verdi. Bu ülkeler Almanya Federal Meclisi, Avusturya Ulusal Meclisi, Belçika Temsilciler Meclisi, Çek Cumhuriyeti, Hollanda, İngiltere Avam Kamarası, Polonya, Portekiz, Slovakya oldu. Danimarka, Estonya, Finlandiya, İsveç, İtalya Temsilciler Meclisi, Romanya ve Slovenya ise Hayır dediler. 
 
AKADEMİSYEN MİLLETVEKİLLERİ 
ARAŞTIRMADA, Bazı ülkelerde akademisyen milletvekillerinin mesleklerini icrası da ülke bazında şöyle değerlendirildi: 
ALMANYA: Almanyada akademisyen milletvekilleri üyelikleri esnasında araştırma, ders verme faaliyetlerinde bulunabilir. alacakları ücret, iş akdi neticesinde almaları gereken ücretin yüzde 25ini geçemez.
FRANSA: Fransada milletvekilleri, yüksek öğretim kurumlarındaki belli pozisyonlardaki görevlerine devam edebilirler.
İSPANYA: Milletvekilliği hiçbir kamu göreviyle birleşemez. Ancak üniversitede öğretmenlik yapabilecek düzeydeki milletvekilleri, milletvekilliği görevlerini aksatmayacak bir şekilde üniversitede ders vermeye veya araştırma yapmaya devam edebilir ve bu hizmetleri için kanunen belirlenen ücreti alabilirler.
İNGİLTERE: İngilterede bağdaşmazlıklarla ilgili genel bir kanun yoktur. Bu konudaki hükümler Milletvekili Davranış Kodunda bulunmaktadır. Kodun ilk bölümünde üyelerin mali çıkarlarının mal bildirimi siciline kaydedilmesi gerektiği bildirilmiştir. İngilterede üniversitede ders verebilecek parlamenterlerin, bu durumu çıkarlar sicilinde belirttikleri sürece ders vermelerinde bir engel yoktur. Aşağıdaki örnekte bir milletvekilinin çıkarlar sicilinde üniversitede ders verdiğini bildirdiği görülebilir.
YUNANİSTAN: Yunanistanda yüksek öğretim kurumlarında ders verebilecek nitelikteki kişiler, milletvekili seçildikten sonra, milletvekilliği süresince üniversitedeki görevleri askıya alınır.  
 