Canlı bombanın ailesinden TAYAD'lılara şok
Canlı bombanın ailesi kabul etmedi, TAYAD üyelerinin çiçekleri ellerinde kaldı
Ankara'da ABD Büyükelçiliği'ne gerçekleştirdiği canlı bomba eylemi sonrası hayatını kaybeden Alişan kod adlı Ecevit Şanlı'nın cenazesine gelen TAYAD üyelerinin çiçekleri ellerinde kaldı. 

 TAYAD üyeleri, Ordu'nun Gürgentepe ilçesi Akören Mahallesi'nde bulunan aileyi ziyaret etmek istedi. 30 kişilik TAYAD üyeleri, baba Sadık Şanlı ve aile fertlerinin çiçeği kabul etmemesi ve geri çevirmesi üzerine Şanlı'nın mezarına gitti. Burada sloganlar attıktan sonra şiir okuyan grup, emniyet güçlerinin yoğun güvenlik aldığı ilçeden olaysız ayrıldı.