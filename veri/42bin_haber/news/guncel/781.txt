Silivri'de dün izdiham vardı bugün kimse yok
Eski Genelkurmay Başkanı emekli Orgeneral İlker Başbuğ, CHP milletvekilleri Mustafa Balbay ve Mehmet Haberal ile emekli Tuğgeneral Veli Küçükün de aralarında bulunduğu 67si tutuklu 275 sanıklı Ergenekon davası bugün de devam ediyor. Dün onbinlerin bulunduğu ve olayların çıktığı Silivri'de bugün hiç kimsenin olmaması şaşırttı. Davanın 2. gününde jandarma ekiplerinin dün yaşanan olaylar nedeniyle daha tedbirli olduğu görüldü. Dün tamamlanamayan Ergenekon Davası bugün kaldığı yerden devam edecek.
  MÜTALAA YOK BİBER GAZI VAR  
Cezaevine gelen yol iki zırhlı askeri araçla kapatan jandarma ekipleri basın mensupları ve avukatlar hariç her aracın geçişine izin vermedi. Cezaevi kapısına kadar iki kontrol noktasında da sürücülere ve araç içindekilere kimlik soruldu.           
SİLİVRİ BOMBOŞ / FOTO GALERİ

Dün destek vermek için gelen sivil toplum kuruluşları ve CHPlilerin doldurduğu ve gösteri yaptığı yolda ise bugün robokop kıyafetlerini giymiş jandarma timleri belirli aralıklarla durarak yol güvenlik ve emniyet önlemi aldı. Göstericilerin yıktığı barikatların ise bugün yerine yenilerinin konulduğu dikkat çekti. 

Silivri Ceza İnfaz Kurumları Kampüsü önünde ise sadece yakınları görmek için gelen vatandaşlar vardı. Dün tamamlanamayan Ergenekon Davası bugün kaldığı yerden devam edecek. Öte yandan otomobillerin termometrelerine Silivride sıcaklık eksi 2 derece.     
271. DURUŞMA BAŞLADI 
Eski Genelkurmay Başkanı emekli Orgeneral  İlker Başbuğ, CHP milletvekilleri Mustafa Balbay ve Mehmet Haberal ile emekli  Tuğgeneral Veli Küçük'ün de aralarında bulunduğu 66'sı tutuklu 275 sanıklı  Ergenekon davasının 271. duruşması başladı.

İstanbul 13. Ağır Ceza Mahkemesi'nce, Silivri Ceza İnfaz Kurumları  Yerleşkesi'nde oluşturulan küçük salonda görülen duruşmaya CHP İzmir Milletvekili  Mustafa Balbay, CHP Zonguldak Milletvekili Prof. Dr. Mehmet Haberal, gazeteci  Tuncay Özkan, emekli orgeneraller Hasan Iğsız ve Hurşit Tolon ile Alparslan  Arslan'ın da aralarında bulunduğu 46 tutuklu sanık katıldı.

Eski genelkurmay başkanı emekli Orgeneral İlker Başbuğ, Ankara GATA'da  tedavi gören YAŞ üyesi Orgeneral Nusret Taşdeler, emekli tuğgeneraller Veli Küçük  ve Levent Ersöz ile İşçi Partisi Genel Başkanı Doğu Perinçek'in de aralarında  bulunduğu 20 tutuklu sanık ise duruşmaya gelmedi.

Bu davadan tutuksuz yargılanan Odatv davasının tutuklu sanığı Yalçın  Küçük'ün de hazır bulunduğu duruşmaya 8 tutuksuz sanık katıldı. Duruşma, dünkü oturumda söz alamayan sanık avukatlarının beyanlarının  alınmasıyla devam ediyor.