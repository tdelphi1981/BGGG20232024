Kani Rashta 46 terörist öldürüldü
SON dönemde asker ve emniyet arasındaki istihbarat paylaşımı, kış üslenmesine giden PKKya büyük darbe vurdu.
Emniyet Genel Müdürlüğü İstihbarat Daire Başkanlığının, Kuzey Iraktaki PKK kamplarına yönelik yaptığı istihbarat çalışmalarında, özellikle Türkiyedeki sınır karakollarına saldırı yapan teröristlerin konuşlandığı Kani Rashın koordinat bilgilerine ulaşıldı. 

Hakkâri sınırındaki kampa ait mağaraların yerleri tespit edilerek bilgiler Genelkurmay Başkanlığı ve Jandarma Genel Komutanlığıyla paylaşıldı. Güvenlik güçleri, teyit edilmiş bilgiler üzerine, 22 Aralık sabahı Kuzey Iraka hava operasyonu düzenledi. Jandarmaya bağlı özel birliklerin karadan destek verdiği operasyonda, 68 teröristin barındığı kamp yerle bir edildi. 

Zaman zaman sıcak çatışmaların da yaşandığı operasyonda 46 terörist öldürülürken, 22 terörist kaçtı. Öldürülen teröristlerin 12si kadın. Teröristlere ait 5 barınağın imha edildiği operasyonda ayrıca, çok sayıda uzun namlulu silah ve patlayıcı madde ele geçirildi. Öte yandan son 1 hafta içinde örgütten kaçan 18 PKKlı güvenlik güçlerine teslim oldu.  
  PKK'nın Kuzey Irak'taki kampları bombalandı  
AKDOĞAN: GÜVENLİK GÜÇLERİ UYUM İÇİNDE 
Başbakan Tayyip Erdoğanın Siyasi Danışmanı Yalçın Akdoğan, önceki gün NTVde katıldığı programda, 2012de terörle mücadelede etkisiz hale getirilen örgüt üyesi sayısının 1450 olduğunu açıklayarak şunları söyledi: Devam eden operasyonlar var ve bunlardan biri şu an Licede sürüyor. 10 terörist etkisiz hale getirilmiş durumda. Örgüt artık silahlı mücadeleyle bir yere varılamayacağını görüyor. Örgüt içerisinde ciddi motivasyon kırılması, sorgulama başladığı zaman daha fazla baskı ve bu da daha fazla tepki doğuruyor. Son dönemde asker, polis, jandarmanın müşterek hareket ettiklerini görüyoruz. Burada da asker ağırlıklı ama polisin de destek verdiği bir operasyon. Hem istihbarat paylaşımında hem de operasyonda bir iş birliği var. Uyum ve koordinasyon olduğu sürece böyle başarılı neticeler de alınıyor.