Polislerarası futbol turnuvası başladı
Tekirdağ İl Emniyet Müdürlüğü tarafından her yıl 10 Nisan Polis Haftası etkinlikleri kapsamında düzenlenen 7. Geleneksel Şehit Polis Metin Ak Futbol Turnuvası'nın başladı. Çorlu ile Muratlı İlçe Emniyet Müdürlüğü ekiplerinin karşılaştığı ilk maçın başlama vuruşunu ise İl Emniyet Müdürü Ali Yılmaz yaptı.
Tekirdağ İl Emniyet Müdürlüğü tarafından 10 Nisan Polis Haftası etkinlikleri çerçevesinde düzenlenen futbol turnuvası başladı.
 
Değirmenaltı mahallesindeki halı sahada gerçekleşecek turnuvada, toplam 12 takım şampiyonluk mücaledesi verecek.
 
Turnuvanın ilk gününde açılış maçı Çorlu İlçe Emniyet Müdürlüğü ile Muratlı İlçe Emniyet Müdürlüğü'nde görevli polislerden oluşan takımlar arasında yapıldı.
 
Maçın başlama vuruşunu yapan İl Emniyet Müdürü Ali Yılmaz, takımlara başarılar dileyerek, gönlünün Çorlu Emniyet Müdürlüğü takımından yana olduğunu söyledi.
 
Zorlu maçın kazananı Çorlu ekibi oldu. 
 Çorlu İlçe Emniyet Müdürlüğü Spor, Muratlı İlçe Emniyet Müdürlüğü Spor'u 8-0 mağlup etti.
 
Turnuvanın ilk gününde üst sahada Mobese Spor ile KOM Spor arasında oynanan maç ise KOM Spor'un 5-1'lik üstünlüğüyle tamamlandı.
 
İl Emniyet Müdürü Ali Yılmaz, turnuvanın açılışında Star'a yaptığı açıklamada, turnuvanın 10 Nisan Polis Haftası kapsamında her yıl düzenlediğini anımsatarak, "Mart ayında başlayan müsabakalar sonucunda turnuvanın şampiyon olan takımı, şampiyonluğunu polis haftasında ilan etmiş olacak. Bu yıl önceki yıllardan farklı olarak merkez ilçedeki şube müdürlükleri ile ilçe müdürlüklerinin personeli dostluk maçı yapacak. Turnuvanın sonucunu merakla bekliyoruz" şeklinde konuştu.
 
Turnuvanın 7 yıldır geleneksel olarak sürdüğünü ifade eden Yılmaz, "Şehit polisimiz Metin Ak'ın adını taşıyan turnuvanın 7ncisini düzenliyoruz. Bu turnuvayı hem sportif faaliyet bakımından, hem de personelimiz arasındaki ilişkilerin pekiştirilmesi açısından faydalı görüyoruz. Arkadaşlarımızın centilmence mücadele etmelerini diliyorum. Polis Haftası'nda sona erecek turnuvanın sonucunda şampiyon takımımıza kupasını vereceğiz." dedi.