Refiye Yılmaz o doktora ateş püskürdü!
Milyonda bir görülen Gardner Sendromu hastalığıyla yaşam savaşı veren Tekirdağlı 23 yaşındaki Refiye Yılmaz, Nakle gerek yok açıklamalarına tepki gösterdi.
Yılmaz, aynı zamanda başbakan Erdoğanın ameliyatını gerçekleştiren doktoru Emre Balıkın Nakil gereklidir diye rapor verdiğini kaydetti. Açıklamalara tepki gösteren Baba Mustafa Yılmaz ise Organ nakline ihtiyaç yok diyen doktorum elimizde Nakil olması uygundur raporu var. dedi.

YARDIM KAMPANYALARI DURDURULDU

Refiye Yılmaz için başlatılan yardım kampanyalarının durdurulduğu bildirildi. Kızılay tarafından da durdurulduğu açıklanan yardım kampanyasında toplam 225 bin TL biriktiği bu paranın ise aileye teslim edileceği açıklandı. Tekirdağ Valiliğinden yapılan açıklamada ise Sağlık Bakanlığının olayı üstlenmesinin ardından kampanyaların durdurulduğunu ve toplam 120 bin TL biriktiği kaydedildi. Yılmaz, Kızılay ve Tekirdağ Valiliğinin başlatıldığı kampanyalar durduruldu. Sağlık Bakanlığı olaya el attığı için yardım kampanyaları durduruldu. Ben yardımlarını esirgemeyen herkese teşekkür ediyorum. dedi.

BAŞBAKANIN DOKTORU NAKİL UYGUNDUR RAPORU VERMİŞ

Öte yandan kısa bir süre önce Başbakan Recep Tayip Erdoğanın ameliyatını gerçekleştiren ve Refiye Yılmazın 6 yıllık doktoru olan İstanbul Tıp Fakültesi Hastanesi Genel Cerrahi Uzmanı Doc.Dr. Emre Balıkın Nakil uygundur diye rapor verdiği ortaya çıktı. Yılmaz ailesinin Balıkın raporu ile İzmir Tepecik Eğitim ve Araştırma Hastanesine gittiği ve burada ameliyata gerek yok yanıtı aldığı belirtildi.

REFİYE, NAKLE GEREK YOK AÇIKLAMALARINA ATEŞ PÜSKÜRDÜ

Milyonda bir görülen Gardner Sendromu hastalığının pençesinde, yaşam savaşı veren Tekirdağlı 23 yaşındaki Refiye Yılmaz Nakle gerek yok açıklamalarına tepki gösterdi. Refiye Yılmaz, İzmir Tepecik Eğitim ve Araştırma Hastanesi Organ Nakli Merkezi Sorumlusu Op. Dr. Cezmi Karaca, yaptığı açıklamada Refiyenin organ nakline ihtiyaç yok demiş. Ben onun konuşmasını istemiyorum. İstanbul Tıp Fakültesi Hastanesi Genel Cerrahi Uzmanı Doc. Dr. Emre Balıkın bana verdiği organ nakli olsun belgesi ile bu doktora gittim. Benim 7 yıllık doktorum Refiyenin nakil olması gerekiyor diyor. Karaca ise Nakle gerek yok diyor. Doktorum dediği bana hiçbir şekilde cerrahi müdahale yapılamıyor. İçimdeki kitle böbreğime baskı yaptığı için cerrahi müdahale olmuyor. İçimde 22 santimlik bir pipet var. Pipet çıktığı an böbreğimi almaları gerekiyor. Ben bu doktoru benim doktorumu arayın bana eksik bilgi vermiş olabilir dedim. Op.Dr.Cezmi Karaca, bana Biz aramayız arayana cevap veririz. Doçent oldu diye biz mi? arayacağız dedi. Bu nasıl bir cümle anlamadım. Ne vardı doktorumu arasaydı. Bana Biz ağızdan beslenemeyenlere ameliyat yapıyoruz. Boyundan beslenen hastalara ameliyat yapıyoruz. Dedi. Ben katı hiçbir yiyecek yiyemiyorum. Mama ile besleniyorum. Benim babamla hiçbir şey konuşmadı. Bana Biz filmlerini inceledik. İçinde pipet göremedik dedi. Benim içimde 22 santimlik pipet var. Ben Sağlık Bakanlığından doktorum Emre Balık ile irtibata geçmesini istiyorum. dedi.

BABA: KARACANIN AÇIKLAMALARI VE RAPORU İLE UYUŞMUYOR

Op. Dr. Cezmi Karacanın Nakle gerek yok açıklamalarına tepki gösteren Baba Mustafa Yılmaz, Cezmi bey İzmirde kızımla ilgilenmedi. Kızımın bir filmini dahi çekmedi. Bu söyledikleri raporu ile çelişiyor. Yazdığı raporda gerekirse bağırsak nakli uygundur diye yazıyor. Birimiz yalan konuşuyor. Elimizde raporumuz var. Nakil olması uygundur diyor. Televizyondaki söyledikleri ile raporu tutuşmuyor. Cezmi beyle kızım 5 dakika konuştu. Hiçbir şey yapmadı. Ben Sağlık Bakanlığından benim isteğim kızımın ya Türkiyede ya da yurt dışında organ naklinin yapılmasıdır. Ben başka bir şey istemiyorum. dedi.