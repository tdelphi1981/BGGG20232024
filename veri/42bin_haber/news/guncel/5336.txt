Ambalajdan 20 milyonluk şok boşanma davası çıktı
Türkiyenin önde gelen şirketlerinden Sarten Ambalajın sahibi Mustafa Zeki Sarıbekirin 17 yıllık eşi, kocasının başka kadınlarla birlikte olduğu iddiasıyla boşanma davası açtı. Dilek Sarıbekir aylık 60 bin lira nafaka ve 20 milyon lira tazminat istedi.

Dilek ve Mustafa Sarıbekir, 22 Aralık 1996 yılında evlendi ve iki çocukları oldu. İlk yıllarda mutlu bir evlilikleri olan çift daha sonra sorunlar yaşamaya başladı. Son bir yıldır anlaşmalı boşanmak için uğraşan çift iddialara göre Mustafa Sarıbekirin eşini aldatmasıyla davalık oldu. Dilek Sarıbekirin avukatı İstanbul 19. Aile Mahkemesine verdiği dilekçede davalının sahip olduğu mal varlığını evlendikten sonra edindiği ve davacı Dilek Sarıbekire 60 bin lira tedbir nafakası ayrıca 15 milyon lira manevi ve 5 milyon lira da maddi tazminat ödenmesini istendi.
Babalık görevini yapmadı
Çocukların külfetini annenin çektiği ve sağlık problemi yaşayan bir çocuğunun terapisiyle 11 yıldır tek başına ilgilendiği öne sürülen dilekçede, davalının babalık görevini yapmadığı da savunuldu. Dilekçede, Davalının başka kadınlarla ilişkisi bulunmaktadır. Başka kadınlarla İstanbulun en lüks otellerine hamam ve spa gibi keyifler için gitmektedir denildi.
Şirketi zarara uğratıyorlar
Sarıbekire ait şirketlerin sahip olduğu değerin çok ciddi mal varlığına tekabül ettiği belirtilen dilekçede, Ancak boşanma olayının konuşulduğu son zamanlarda davalının şirketleri kredi borcu altına sokularak, mal rejiminin tasfiyesi aşamasında kendi lehine avantajlı durum yaratmaya çalıştığına dair de ciddi duyumlar alınmıştır ifadesi kullanıldı.