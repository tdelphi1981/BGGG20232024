Eşarbı delil
Eski Afyonkarahisar milletvekili Reyhan Balandı hakkında, bir zamanlar plajda fotoğrafları yayınlanan eski danışmanı Ali Yücel Akarcalıyı kaçırıp dövdürmekten 15 yıla kadar hapis istemiyle dava açıldı. Olay yerinde eşarbı bulunan Reyhan Balandı, şubat ayında hâkim karşısına çıkacak.
Ak Partiden ayrılıp önce DYPye, sonra ANAPa geçen eski Afyonkarahisar Milletvekili Reyhan Balandı ile yeğeni Mehmet Balandı hakkında adam kaçırma suçundan 10-15 yıl hapis istemiyle dava açıldı. Davanın müştekisi (şikâyetçisi), Balandının basın danışmanı Ali Yücel Akarcalı. Ankara 8inci Ağır Ceza Mahkemesinde Şubat ayında başlayacak davaya konu olaylar 6 yıl önce basına yansımıştı. Reyhan Balandı ile danışmanı Ali Yücel Akarcalı arasındaki kavgada taraflar birbirlerine çeşitli suçlamalar yöneltmiş, Akarcalı Ankaranın Temelli ilçesinde bir boş arazide öldüresiye dövülmüş halde bulunmuştu. Önce hastaneye, oradan savcılığa giden Akarcalı, Balandının kendisini görüşme bahanesiyle evine davet ettiğini; evde yeğeni Mehmet Balandı ve kar maskeli 2 adam tarafından silah tehdidiyle ağzı ve ellerinin bağlandığını, 06 FG 7.. plakalı bir otomobilin bagajına konulduktan sonra ıssız bir yere götürülüp ölesiye dövüldüğünü anlatmıştı.  
YAĞMADA VAR 
Savcılık, yetkisizlik kararı verip dosyayı Sincan adliyesine göndermişti. Teslim edilen eşarbın Balandıya ait olduğunu belirleyen savcılık, Balandı ve yeğeni hakkında Yağma suçundan 10 yıldan 15 yıla kadar hapis cezası istemiyle dava açtı. Akarcalının şikâyeti üzerine Ankara Cumhuriyet 
Başsavcılığı, olayın meydana 
geldiği Temelli ilçesinin Sincan adliyesinin yetki alanında olduğu gerekçesiyle dosyayı bu ilçeye gönderdi. Sincan savcılığı soruşturma sonunda hazırladığı iddianameyi, Sincan Ağır Ceza Mahkemesine sundu. Ancak mahkeme, bu bölgenin kendi yetki alanında olmadığı gerekçesiyle dosyanın Ankara Ağır Ceza Mahkemesine gönderilmesine karar verdi. Aynı gerekçeyle Ankara da kabul etmeyince dosya, son karar mercii olan Yargıtaya gönderildi. Yargıtay, olay yeri bakımından yetki tartışmasına son noktayı koydu ve davanın Ankara 8inci Ağır Ceza Mahkemesinde görülmesine karar verdi. Danışman Akarcalının mahkemeye sunduğu eşarp ve ipler de delil olarak mahkeme dosyasına girdi. Balandı ile yeğeni Şubat 2013te hâkim karşısına çıkacak.  
Şantaj değil aşk vardı 
ŞİKÂYETÇİ Akarcalı, Beni Reyhan Balandının eşarbı, perde ve koltuk ipleriyle bağladılar. Onları da delil olarak polise teslim ettim. Kiraladığım araç, Balandının evinin önünde bulundu demişti. Reyhan Balandı, o dönem Meclis kulisinde gazetecilere eski danışmanı Ali Yücel Akarcalının, cep telefonuna 
mesaj attığını ve kendisine şantaj yaptığını açıklamıştı.  
BİRLİKTEYDİK 
Danışman Akarcalı da bu suçlamanın ardından Balandı ile kumsalda çekilmiş mayolu fotoğraflarını basına dağıtarak, Şantaj yok, aşk vardı. Onunla 5-6 yıl birlikte olduk. Evliyken de beraberdik. Benim için eşinden boşandı demişti. Eşi Ali Balandıdan 2005 yılında boşanan Reyhan Balandı, bu defa Akarcalı hakkında Evimi silahla bastı diyerek şikâyette bulunmuştu. Akarcalı hakkında, Konut dokunulmazlığını ihlale teşebbüs ve kapıcı ile bir komşusunu hürriyetinden yoksun bırakma suçlarından 6 yıldan 34 yıla kadar hapis istemiyle Ankara 4. Asliye Ceza Mahkemesine dava açıldı. Ancak Akarcalı, bu davada beraat etti. Karar, temyiz edilmediği için kesinleşti.