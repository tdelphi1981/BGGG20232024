Erzurum'da 4 kişi uyuşturucudan tutuklandı
Köprüköy ilçesinde düzenlenen uyuşturucu operasyonunda gözaltına alınan 4 kişi tutuklandı.
İl Emniyet Müdürlüğü Kaçakçılık ve Organize Suçlarla Mücadele Şube Müdürlüğü ile Köprüköy İlçe Emniyet Amirliği ekiplerince yapılan operasyonda 344 kilogram esrarla yakalanan 4 zanlı, emniyetteki sorgulamalarının tamamlanmasının ardından adliyeye sevk edildi.

Cumhuriyet Başsavcılığı'nda ifadeleri alınan 4 kişi, çıkarıldıkları mahkemece tutuklandı.