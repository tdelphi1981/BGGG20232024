Polisin 1 aydır aradığı kadın bakın nereden çıktı!
Polisin 1 aydır kayıp olarak aradığı yaşlı kadın kendi evinde bulundu

Kırklareli'nde kardeşlerinin 1 ay önce polise kayıp olarak bildirdiği 73 yaşındaki Hatice Özdemir, Tekirdağ'da kendisine ait evde bulundu. Polisin evinden aldığı yaşlı kadın, yakınlarının kendisini aradığından habersiz "Ben akraba gezisine çıktım" dedi.

Kırklareli'nin Lüleburgaz ilçesinde kardeşleriyle beraber yaşayan ve 1 aydır polisin 'kayıp' olarak aradığı 73 yaşındaki Hatice Özdemir, Tekirdağ'da kiracılarının evinde bulundu.
 Lüleburgaz'da kardeşlerinin 1 ay önce polise kayıp başvurusunda bulunduğu Hatice Özdemir'in otobüsle Tekirdağ'ın Mahramlı ve Evciler köyüne gittiği, buradaki akrabalarında kaldığı öğrenildi.
 
 Akraba ziyaretini tamamlayan yaşlı kadın, bugün sabah saatlerinde Tekirdağ'daki kendisine ait evine geldi.
 Ortacami mahallesi Soğukkuyu caddesi Semerci çıkmazı numara 2'deki evine gelen Hatice Öztürk'e kapıyı kiracısı açtı.
 
"Evime geldim" diyen yaşlı kadının kaybolduğundan şüphelenen kiracıları durumu polise bildirdi. 
 Yaşlı kadını evinden alan ekipler, polis merkezinde yaptıkları incelemede 1 aydır kayıp olarak arandığını tespit etti.
 
Yakınlarına haber verilen ve polis merkezinde bekletilen yaşlı kadın, "Ben akraba gezisine çıktım" dedi.