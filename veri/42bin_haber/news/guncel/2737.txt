Sevgilisine müebbet, kendisine 18 yıl
Samsunun Çarşamba İlçesinde, eşini sevgilisine öldürttüğü iddiasıyla tutuklu yargılanan 29 yaşındaki Nilgün Yavuzarslan, cinayete yardımcı olmaktan 18 yıl, 29 yaşındaki sevgilisi Fatih Sağlam ise ağırlaştırılmış ömür boyu hapis cezasına çarptırıldı.
Yargıtay Fatih Sağlamın cezasını onarken, Nilgün Yavuzarslanın üzerine atılı suçu işlediğini gösterir kesin ve inandırıcı delil bulunmadığı gerekçesiyle beraatine karar verilmesi gerektiğini belirterek dosyayı yerel mahkemeye gönderdi. Davayı yeniden gören yerel mahkeme, 2ye 1 oy çokluğu ile Yargıtayın talebine uymayarak eski kararda direndi.
 
Çarşambada 2009 yılının Kasım ayında meydana gelen olayda, inşaat malzemeleri satan 35 yaşındaki 1 çocuk babası Mustafa Yavuzarslan, evinin bulunduğu apartmana girerken uğradığı silahlı saldırıda yaşamını yitirdi. Polis 3 ay sonra, Yavuzarslanın 12 yıllık eşi Nilgün Yavuzarslan ve sevgilisi olduğu öne sürülen elektrik tesisatçısı Fatih Sağlamı cinayet şüphelisi olarak gözaltına aldı. Mahkemeye çıkarılan iki şüpheli tutuklandı.
 
BENİ KISKANDIĞINI, EŞİMİ ÖLDÜRECEĞİNİ SÖYLÜYORDU
 
Çarşamba Ağır Ceza Mahkemesinde ağırlaştırılmış ömürboyu hapis cezası istemiyle geçen yıl Nisan ayında hakim karşısına çıkan Nilgün Yavuzarslan savunmasında, eşi ölmeden 4 ay önce Fatih Sağlam ile tanışıp görüşmeye başladıklarını belirterek şunları anlattı:
 
"Görüşmelerimizde beni kıskandığını ve kimseyle paylaşamayacağını, eşimi öldüreceğini söylüyordu. Kendisini ciddiye almamıştım. Olay akşamı eşim eve gelmeden yarım saat önce Fatih telefonla aradı. Konuşurken Mustafayı sordu. Evde olmadığını, ancak 10 dakikaya kadar geleceğini söyledim. Daha sonra da bu olay meydana gelmiş. Kimin eşimi vurduğunu görmedim. Akşam bana Bu iş bitti. Artık kurtulduk. Korkma diye mesaj çekince Fatihin yaptığını anladım. Bana da zarar vermesinden korktuğum içinde kimseye bir şey söylemedim ve Fatihle ilişkime devam ettim." 
 
NİLGÜNÜN İLGİSİ YOK
 
Fatih Sağlam da ifadesinde, genç kadının cinayetle ilgisinin olmadığını söyleyerek, şunları kaydetti:
 
"Önceleri kendisine platonik aşıktım. Sonra açıldım. O da kabul etti. Birkaç kez cinsel ilişkiye girdik. Kendisini çok sevdiğim için kıskanıyordum. Bunun için Nilgüne eşini öldüreceğimi söylemiştim. Nilgünle mesajlaşıyorduk. Ancak bana bu cinayette yardım etmedi. Mustafayı apartmana girerken gördüm. Arkasından gidip kafasına bir el ateş ettim. Yere düşünce bir kez daha ateş ettim. Sonra da kaçtım."
 
Mahkeme Fatih Sağlama ağırlaştırılmış ömür boyu hapis cezası verirken, genç kadını ise eşinin öldürülmesine yardımcı olmak suçundan 18 yıl hapis cezasına çarptırdı. 
 
YARGITAY, KADINA VERİLEN CEZAYI BOZDU
 
İtiraz üzerine Yargıtay 1inci Ceza Dairesi, Fatih Sağlamın planlayarak bir kişiyi öldürmek suçundan çarptırıldığı ağırlaştırılmış ömür boyu hapis cezasını onadı. Nilgün Yavuzarslanın ise üzerine atılan suçu işlediğine dair her türlü kuşkudan uzak, kesin ve yeterli kanıt bulunmadığı halde, beraati yerine mahkumiyetine karar verildiğini belirterek kararı bozdu. Yaklaşık 2.5 yıldır cezaevinde olan genç kadının tahliyesine karar veren Yargıtay, dosyayı yerel mahkemeye gönderdi.
 
MAHKEME 18 YILDA DİRENDİ
 
Çarşamba Ağır Ceza Mahkemesinde bir kez daha hakim karşısına çıkan ve tutuksuz yargılanan Nilgün Yavuzarslan önceki savunmalarını tekrar ederek Yargıtayın bozma kararına uyulmasını istedi. Cumhuriyet savcısı da mütealasında Yargıtayın bozma kararı doğrultusunda karar verilmesini talep etti. Ancak mahkeme, 2ye 1 oy çokluğu ile genç kadına daha önceden verdikleri 18 yıl hapis cezasında direnerek, Yargıtayın bozma kararına uymadı.
 
Dosyanın, Yargıtay Ceza Genel Kurulunda görüşüleceği belirtildi.