Yerli helikopter ATAK ilk kez görücüye çıktı
Cumhurbaşkanı Abdullah Gül ile Ürdün Kralı 2. Abdullah, TAI tesislerinde milli helikopter ATAK'ı inceledi.
Cumhurbaşkanı Abdullah Gül ile Ürdün Kralı 2. Abdullah , TAI tesislerine aynı araçla geldi. Savunma Sanayisi Müsteşarı Murad Bayar'ın sunumu eşliğinde Gül ve Abdullah, Türkiye'nin milli saldırı helikopteri 'ATAK', temel eğitim uçağı 'HÜRKUŞ ' ve insansız hava aracı 'ANKA'yı inceledi.

Gül ve Kral Abdullah, daha sonra pilot montlarını giyerek, milli helikopter 'ATAK'ın kokpitinde gazetecilere poz verdi. Cumhurbaşkanı Gül, helikopterin 'silahçı' koltuğuna, Kral Abdullah da 'pilot' koltuğuna geçti.