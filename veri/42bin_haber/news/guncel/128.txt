Türkiye'den 1 milyon Afrikalıya içme suyu
Orman ve Su İşleri Bakanlığı, Afrika'da 1 milyon kişiye içme suyu temin etti.
          Orman ve Su İşleri Bakanlığı'ndan yapılan açıklamaya göre, DSİ Genel 
  Müdürlüğü'nün yaptığı çalışmalarla Etiyopya, Sudan, Burkina Faso ve Nijer'de 
  açılan 253 kuyu ile yaklaşık bir milyon kişiye içme suyu temin edildi.
          DSİ Genel Müdürlüğü'nün Afrika'daki çalışmaları 2005 yılında Etiyopya'da 
  başladı. 40 kuyunun açılması planlanan Etiyopya'da şu ana kadar 30 kuyuda 
  çalışmalar tamamlandı ve 100 bin kişiye içme suyu temin edildi.
          Somali'de de açılması planlanan 30 kuyudan 3'ünde çalışmalar tamamlandı. 
  Güvenlik probleminin çözülmesinin ardından çalışmalar tamamlanacak ve şu an içme 
  suyu ihtiyacı karşılanan kişi sayısı 70 binden 500 bin kişiye çıkacak.
          Burkina Faso'da ise 60 kuyudaki çalışmalar tamamlanarak 204 bin kişiye 
  içme suyu sağlandı. Nijer'deki çalışmalarda da 160 kuyunun açılması sağlanarak 
  550 bin kişiye su temin edildi. Nijer'de 2013 yılı sonuna kadar kuyu sayısının 
  250'ye, su temin edilen kişi sayısının da 850 bine çıkarılması hedefleniyor.
 AA