PKK'nın Suriye planı ortaya çıktı
Suriye'de Esad'ın ordusuyla birlikte muhaliflere karşı mücadele eden PYD'nin yaptığı gösteri yürüyüşünde terörist Abdullah Öcalan'ın fotoğraflarının kullanılması PKK'nın Suriye planını gözler önüne serdi.
PKK'nın Suriye uzantısı olarak bilinen PYD'nin silahlı kanadı olan Halk Savunma Birlikleri (YPG) kadın savaşçılar taburlarını kurdu. Rojava Kadın Savunma Birlikleri 'Şehit Ruken Taburu' Efrin'in Cinderise ilçesinde düzenlenen bir törenle ilan edildi. 
 
Terör örgütüne yakın bir internet sitesinde yer alan habere göre, silahlı olan kadın taburlar birliği Komutan Axin Nucan kadınların tüm güçleri ile halk devrimine katıldıklarını söyledi. Nucan, bunun bilinmesi içinde de YPG içinde özgün kadın taburlarının olması gerekiyor dedi. Şehit Ruken Taburu'nun Batı Kürdistan'da kadın savunmasının ilk taburu, ancak son taburu olmadığını ifade eden Nucan, YPG'nin bulunduğu tüm alanlarda kadın birliklerini örgütleyeceğiz dedi. 
 
Suriye'de mücadele eden kadınlar sürekli silahlı ve askeri eğitimden geçiriliyor. Esad güçleri ile çatışmalara girmeyen silahlı kadınlar yol kontrolleri ile kent merkezlerinde güvenliği sağlamakla görevlendiriliyor. PKK'ya yakın sitelerde de yer alan haberlerde kadınların aldığı askeri ve siyasi eğitimden de söz ediliyor. Silahlı kadınların yaptığı törenlerle Abdullah Öcalan'ın fotoğraflarının taşınması dikkat çekiyor.