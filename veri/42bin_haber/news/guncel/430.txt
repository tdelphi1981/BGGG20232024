Şamil Tayyar: PKK cezaevleri üzerinden yeni bir oyun oynuyor
AK Parti Gaziantep Milletvekili Şamil Tayyar, son dönemde gündemde olan açlık grevleri ve Aziz Yıldırım'ın askerlik raporu hakkında önemli açıklamalarda bulundu.
Şamil Tayyar A Haber canlı yayınına TBMM'den bağlanarak Leyla Zana'nın açlık grevine başlaması konusu ve Aziz Yıldırım'ın askerlik raporu hakkında açıklamalar yaptı.

Tayyar canlı yayında yaptığı açıklamada şunları kaydetti;

Biliyorsunuz terör örgütü 2010-2012 yılını final olarak değerlendirmişti. Hakkari'nin tamamını kapsayan ve Diyarbakır'a kadar uzanan çok geniş bir harekete girişme çabası içindeydi. Kent merkezlerini vurarak kırsalda sağladıkları başarıyı kent merkezlerinde de yapmaya çalıştılar ama böyle olmadı çok şükür güvenlik güçleri çok başarılı operasyonlar yaptılar. Yöre halkının güvenlik görevlilerine verdiği destek önemliydi, kırsalda ve şehir merkezlerinde arzu ettiğini bulamayan ve köşeye sıkışan PKK cezaevleri üzerinden yeni bir oyun oynuyor. Talimat Kandil'dir, bunların bir kısmı PKK'nın tasfiye etmeyi planladığı ve ölümünden zerre kadar kaygı duymayacağı isimler. Bu adımların birincisi hükümeti köşeye sıkıştırmak, hükümetle beraberde devleti köşeye sıkıştırmak ilave olarakta Batı'ya mesaj vermek. Ölüm oruçları için elde etmek istedikleri zaten sağlanmış durumdaydı anadilde savunma sayın Genel Başkanımız tarafından atılan taahhütlü bir adımdı zaten. Ve bunlar Meclis'e sunuldu, şimdi bununla beraber tecritin kaldırılması deniliyor, zaten Abdullah Öcalan başvuru olması halinde akrabaları ile görüşüyor' dedi.

Şamil Tayyar Aziz Yıldırım'ın askerlik durumuyla ilgili gündeme gelen iddialar içinse şunları söyledi;

Uğur Dündar yıllarca kamuoyunda belli ölçüde saygı gören gazeteci ve televizyonlardan birisiydi. Artık geçmiş sorgulanmaya başlayınca gözümüzde büyüttüğümüz isimlerin bir provokatif parça haline geldiğini gördük. Yine Dündar'ı 28 Şubat sürecinde senaryoların parçası haline geldiğini gördük, Aziz Yıldırım meselesinde de Uğur Dündar'ın bunun bir parçası haline geldiğini gördük. Şu nokta önemli, Aziz Yıldırım'ın aldığı raporla ilgili tartışma çok, şuana kadar benim edindiğim bilgi ne Genelkurmay'da ne Milli Savunma Bakanlığı'nda Aziz Yıldırım'ın aldığı raporun orjinali yok, savcılık bunun sahte olup olmadığını neye göre teyid edecek, orjinal belgeye göre. Orjinal belge nerede? Yok, biri çaldı mı? Götürdü mü? Gizliyor mu? Önce bunun çözülmesi gerekiyor' dedi.