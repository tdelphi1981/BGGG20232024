İstanbul'da kaç kişi ceza yedi
İstanbul’da yılbaşı gecesi bin 242 sürücü belgesine el konulurken, toplam yazılan ceza sayısı 2 bin 841 oldu.
 İstanbul Emniyeti Trafik Denetleme Şube Müdürlüğü Ekipler Amiri Tülay Işık, TRT Haber’e yaptığı açıklamada, yılbaşı gecesinin bilançosunu açıkladı. Beş bin polisin görev yaptı İstanbul’da yılbaşı gecesi 6 bin 814 sürücünün durdurulduğunu ve evrakların incelendiğini açıklayan Işık, bu denetimler sonucu alkollü araç kullanmaktan bin 242 tane sürücü belgesine işlem yapıldığını bildirdi. Bütün uyarılara karşın alkollü araç kullanma, emniyet şeridi ve kırmızı ışık ihlali gibi olayların yaşandığına dikkati çeken Işık, “Toplam yazdığımız ceza sayısı 2 bin 841. Günlük ortalama olarak değerlendirdiğimizde oldukça yüksek bir rakam” dedi.
 -İSTANBUL’DA GÜNDE 147 KAZA SAYISI YILBAŞI GECESİ 54’E DÜŞTÜ-
 Emniyet ekiplerinin yaptığı denetimlerin sonuç verdiğini ve kaza sayısının üçte bir oranında azaldığına dikkati çeken Işık, böylelikle yılbaşı gecesinde kaza sayısının 54’e düştüğünü açıkladı. İstanbul’da günde yaklaşık 147 kazanın olduğuna işaret eden Işık, “Çok sevindiricidir ki böyle bir günde bu sayımız 54’te kalmış. Denetimler sayesinde demek ki bir çok kazanın da önüne geçtik diye düşünüyoruz. Bin 242 sürücü belgesine belki el koymasaydık, bu sayı çok daha fazla olacaktı” diye konuştu. Işık, sevindirici bir gelişme olarak ölümlü kaza yaşanmadığını belirtti. Diğer taraftan İstanbul’da yılbaşı gecesi 5 bin polis görev yaparken, gece boyunca da vergi memurları eğlence mekanlarını dolaştı.
 -IŞIK’A GÖRE, İSTANBUL’DA YILBAŞI GECESİNİN BİLANÇOSU-
 -Kırmızı ışık ihlali 17
 -Emniyet şeridi ihlali 223
 -Aşırı hız 160
 -Yasak park 286
 -Cep telefonu 205
 -Emniyet kemeri 20
 -Tonaj 6
 -Kasko uygulaması 6
 -Fazla yolcu 54
 -Muhtelif diğer maddeler 622
 -Toplam kaza sayısı 54.
 ANKA
  