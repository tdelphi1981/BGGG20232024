'Ayrılığının nedeni muhalif olması değil'
Mehmet Altan, abisi Ahmet Altan'ın Taraf Gazetesi'nden ayrılmasının muhalif olmasıyla ilgisinin olmadığını belirtti.
Ahmet Altan'ın kardeşi Mehmet Altan, Taraf Gazetesi'ndeki istifa depremini TV8'de Haberaktif programında değerlendirdi. Gökmen Karadağ'ın sorularını yanıtlayan Altan, kardeşinin ayrılığının muhalif yazılarıyla ilgisi olmadığın söyledi. "5 yıllık bir sürecin getirdiği yorgunluklar var. Elinden geleni yaptı ve şimdi dinlenmek istiyor" dedi.  
Mehmet Altan'ın sözleri şöyle: 
''Ayrılığının muhalif olmasıyla ilgisi yok. Orduyu eleştirirken iyiydi. Orduya en keskin eleştirileri yaparken iyiydi de şimdi statükonun yerini almaya yönelik bir zihniyeti, otoriter bir yapıya eleştiri yapınca mı kötü? Yani onun "bir başbakan ya da ordu üstünden bir ayrım yok" ilkesi var. 5 yıllık bir sürecin dolması ve bunun getirdiği yorgunluklar var. Ahmet Altan elinden geleni yaptı ama şimdi romanlarına geri dönmek istiyor.'' 
 