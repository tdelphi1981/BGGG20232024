İnsanın en sadık dostu köpek, ya köpeklerin?
Irklar arasında çeşitlilik ve çok fark olsa da köpeklerin, türdeşlerini görsel olarak diğer hayvanlardan ve insanlardan ayırt edebildiği belirlendi.
Fransa'da Dr. Dominique Autier-Derian ve ekibi, görüntüler arasında seçim yapmayı öğrenen 9 köpeğe iki bilgisayar ekranında 144 çift fotoğraf gösterdi.

Bir ekranda farklı türlerde köpek, diğer ekranda ise 40'dan fazla hayvan ile insan fotoğrafı yer aldı. Köpeklerin tamamının, türdeşlerinin fotoğraflarını, farklılıklarına rağmen, ayırt etmeyi başardığı görüldü.

Araştırmacılar, köpeklerin görsel olarak kendi türlerini tanıyabildiğini belirtti.

Araştırma, 'Animal Cognition' dergisinde yayımlandı.