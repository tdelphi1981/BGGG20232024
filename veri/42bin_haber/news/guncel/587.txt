Cola içenlerde prostat kanseri riski yüksek
Her gün bir kutu şekerli ve gazlı içecek tüketen erkeklerin prostat kanserine yakalanma riskinin arttığı belirlendi.
İsveç'te yapılan araştırmaya imza atanlardan Isabel Drake, şekerli ve gazlı içecekleri fazla tüketenlerin prostat kanserine yakalanma riskinin yüzde 40 arttığını belirtti.

Amerikan, 'Clinical Nutrition' dergisinin yeni sayısında yer alan araştırmada, İsveç'in güneyindeki Malmö kentinde yaşayan 45-73 yaşındaki 8 binden fazla erkeğin sağlık durumu ve tükettikleri içecek ile besinler ortalama 15 yıl incelendi.Her gün bir kutu şekerli ve gazlı içecek tüketenlerin prostat kanserine yakalanma riskinin yüzde 40 arttığı görüldü.

Bu arada, araştırmacı Drake, fazla pirinç ve makarna tüketenlerde de prostat kanserinin ciddi türlerine yakalanma riskinin yüzde 31 arttığını vurguladı. Kahvaltıda şeker bakımından zengin besinler tüketenlerde ise riskin yüzde 38 arttığı belirtildi.

Daha önce yapılan araştırmalar, şekerli ve gazla içeceklerin en fazla tüketildiği ABD'de yaşayan Çinliler ve Japonların, Çin ve Japonya'da yaşayan Çinliler ve Japonlardan daha fazla prostat kanserine yakalandığını göstermişti.