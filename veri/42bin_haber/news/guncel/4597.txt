Oturmaya soruşturma içe sinmemiş
Geçtiğimiz aralık ayında hukuk fakültesinde yeni YÖK yasasını tartışan öğenciler ve iki hoca hakkında açılan soruşturma için, İÜ Rektörü Yunus Söylet sanal âlemde yorum yaptı: Geri çekilemiyor ama, soruşturma benim de içime sinmedi.
İstanbul Üniversitesi (İÜ) Hukuk Fakültesi öğrencilerinin geçtiğimiz yıl yaptıkları toplantı nedeniyle açılan soruşturma, sanal aleme taşındı. Geçtiğimiz 17 Aralıkta, hukuk öğrencileri, hukuk fakültesinden iki öğretim elemanının da katıldığı bir toplantı düzenleyerek Yeni YÖK Yasasını konuştu, eleştirdi ve protesto etti. 
SUÇ: İZİNSİZ KONUŞMA 
İstanbul Üniversitesi Rektörlüğü, bunun üzerine öğretim elemanları Barkın Asal ve Mehmet Cemil Ozansü ile 38 öğrenci hakkında Yeni YÖK tasarısını protesto etmek amacı ile izinsiz toplanarak konuşma ve yürüyüş yapmak suçlamasıyla soruşturma açtı. İki öğretim görevlisi ve öğrenciler,  27 Martta savunma vermeye çağırıldı. Hocalardan Ozansü, duruma, İkimiz de Hukuk Fakültesi öğretim elemanıyız. Konu da yasa tasarısı. Biz konuşmayacağız da kim konuşacak? diye tepki gösterirken, konu sanal ortama da taşındı. Hakkında soruşturma açılan hukuk öğrencilerinden Fırat F., sosyal paylaşım ağı Twitter üzerinden, İÜ Rektörü Prof. Dr. Yunus Söylete soruşturmayı hatırlatarak, Öğrenci sevginiz göz dolduruyor diye yazdı. Başka öğrenciler de Twitterda görüşlerini paylaşınca, rektör Söylet, şu mesajı yazdı: Soruşturma geri çekilemiyor ama şiddete, çalışan ve okuyanların hak kaybına yol açmayan tüm soruşturmalar gibi sonuçlanacağını düşünüyorum. Benim de içime sinmedi. 
Öğrenciler konferans bastı  
İSTANBUL Üniversitesi Kongre ve Kültür Merkezinde dün düzenlenen İfade Özgürlüğü Konferansını protesto etmek isteyen 200e yakın öğrenci Beyazıt Meydanında toplanarak, konferansın yapılacağı kültür merkezine doğru yürüyüşe geçti. Ak Parti aleyhinde sloganlar atan öğrencilerle, kimlik kontrolü yapmak isteyen görevlileri arasında gerginlik yaşandı.