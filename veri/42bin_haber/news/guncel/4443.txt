Genç Türklerin mesajı
İSTANBUL Beyoğlunda, terör örgütü elebaşısı Abdullah Öcalan ile yapılan görüşmeleri protesto etmek isteyen yaklaşık bin kişi yürüyüş yaptı.
Şehitler için saygı duruşunda bulunan grup, İstiklal Marşını okudu. Genç Türk isimli grup tarafından organize edilen eylem, saat 14.00de Galatasaray Lisesi önünde başladı. Şehide saygı istiyoruz, Türk Milletine saygı istiyoruz yazılı pankart açan eylemciler, Kahrolsun PKK işbirlikçisi AKP, İmralıyı basarız Apoyu asarız, Türkiye Türktür Türk kalacak, Mecliste PKK istemiyoruz, Ne mutlu Türküm diyene, Şehitler ölmez vatan bölünmez şeklinde sloganlar attı. İstiklal Caddesinde yürüyüşe geçen eylemcilere, Hocalı Katliamının yıldönümü nedeniyle Taksim Meydanında bulunan çeşitli gruplar da destek verdi. Yunanistanın İstanbul Başkonsolosluğu önünden geçen bir grup eylemci yuh çekti. Taksim Cumhuriyet Anıtı önünde şehitler için saygı duruşunda bulunan grup, İstiklal Marşı okudu. Eylem, basın açıklamasının ardından sona erdi.