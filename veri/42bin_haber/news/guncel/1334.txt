Kamyonun altında kalan kadın can verdi
Yozgat'ın Yerköy ilçesinde iddiaya göre yol kenarında eşi ile tartışan genç kadın hareket halindeki kamyonun önüne atlayarak feci şekilde can verdi.
Akşam saatlerinde meydana gelen olayda Haşim Kılıç Mahallesi Nato yolunda, A.K. ile eve gitmekte olan eşi E.K. henüz nedeni bilinemeyen sebepten dolayı tartışmaya başladı. Tartışmanın büyümesi ile E.K. yoldan geçen kamyonun önüne atladı. Kamyonun altında kalan E.K. olay yerinde feci şekilde can verdi. Kaza anında kamyon sürücüsü, vatandaşların ikazına rağmen durmayarak yoluna devam etti.

E.K.'nin cenazesi Yerköy Devlet Hastanesi morguna kaldırılırken polis ekipleri olaydan sonra kaçan kamyon sürücüsünün yakalanması için geniş çaplı arama çalışması başlattı.