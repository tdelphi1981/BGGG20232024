Fren yerine gaz kazası
Muğla Bodrumda yaşayan evli, 1 çocuk babası aşçı Mehmet Ergün (28), kiraladığı otomobille, önceki gün saat 19.00 sıralarında Turgutreis beldesindeki evinin önüne geldi.Otomobili park etmek isterken yanlışlıkla fren yerine gaza basan Ergün, 3 katlı bir apartmanın korkuluk bulunmayan yaklaşık 2 metre yüksekliğindeki istinat duvarından uçtu. İstinat duvarı ile apartmanın arasına sıkışarak asılı kalan otomobilin sürücüsü Ergün, şans eseri kazayı burnu bile kanamadan atlattı. Ergünü, gürültü üzerine dışarı fırlayan mahalle sakinleri otomobilden çıkardı. Ergün, uzun süre kazanın şokunu üzerinden atamadı. 