Önce karakola sonra kitaba imza
ODATV davasından tutuklanan ve 682 gün sonra özgürlüğüne kavuşan gazeteci-yazar Soner Yalçın, mahkeme kararı gereği dün Levent Polis Merkezine giderek imza attı.
Yalçının her Çarşamba günü karakola imza atma zorunluluğunu protesto eden başta İstanbul Baro Başkanı Ümit Kocasakal, sanatçılar Rutkay Aziz ve Edip Akbayram, CHP milletvekili Süheyl Batum, CHP İstanbul İl Başkanı Oğuz Kaan Salıcı, STK temsilcileri ve okurları karakolun önüne gelerek protestoyu imza gününe dönüştürdüler. Yalçın, saat 14.00te avukatları ve kız arkadaşı Halide Didem Kurt ile birlikte geldiği Levent Polis Merkezinde 20 dakika kaldı. Yalçın, çıkışta şunları söyledi: Karakol bizim karakolumuz. Haftada bir gün değil her gün de geliriz. Ama mesele bu değil. Mesele bu aydın kıyımına son vermektir artık. Biz izin alarak düşünmeyiz. İzin alarak yazmayız. Gerçek neyse ve bedeli ne olursa olsun biz o gerçeğin yanında dururuz. Durmaya da devam edeceğiz.   