20 lira canına mal oldu
Ankara'nın Altındağ İlçesinde bir gecekondu silahla tarandı, pencere kenarında oturan 2 çocuk annesi Özlem Sezer(42) başına isabet eden 2 kurşunla öldü. Bir üst sokakta oturan Sezerin 20 lira az kira ödemek için bu eve yeni taşındığı ortaya çıktı.
GECEKONDUYA 11 KURŞUN    
Gecekondu, saat 01.00 sıralarında 2 kişi tarafından silahla tarandı. Saldırı sırasında pencere kenarında oturan Özlem Sezerin başına 2 kurşun isabet etti. Eşi Cengiz Sezer ve 2 çocuğu ise silah sesleriyle birlikte evdeki eşyaların altına saklanarak kurşunların hedefi olmaktan kurtuldu. İncelemelerde evde 11 boş kovan bulundu. 
YANLIŞ HEDEF OLDU    
Sezer ailesinin bir ay önce 170 lira kira ödedikleri bir üst sokaktaki evlerinden 20 lira daha az ödemek için saldırıya uğrayan eve taşındıkları öğrenildi. İki kişi oldukları öğrenilen saldırganların, evde daha önce kiracı olarak kalanlarla uyuşturucu alış verişi nedeniyle husumet yaşadıkları iddia edildi. Eski kiracıların kimliğini belirleyen cinayet büro dedektifleri, saldırganlara ulaşmak için çalışma başlattı. Bu arada yanlış hedef olan ve hayatını kaybeden Özlem Sezer ise Haymana İlçesinde toprağa verildi. 
GÖRGÜ TANIKLARI DEHŞETİ ANLATTI 
Silah sesleriyle birlikte olaya şahit olan Sezerin komşuları, Kendi hallerinde çok iyi insanlar. Hiç kimseye bir zararları dokunmuyor. Az kira ödemek için bu eve taşındılar. Bunlardan önceki kiracılar belalılardı, uyuşturucu işiyle uğraşıyorlardı. Dün geceki saldırıda eski kiracıların düşmanları tarafından gerçekleştirildi. Yoksa bu ailenin hiç kimseyle düşmanlıkları yoktu dediler.