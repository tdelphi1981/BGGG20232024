Konya'da silahlı kavga: 1 ölü
KONYA'da iki grup arasında çıkan silahlı kavgada 1 kişi öldü, 1 kişide yaralandı.
Olay, dün saat 22.00 sıralarında Meram ilçesi Kovanağzı Mahallesi Çakıl Harmanlar Caddesi üzerinde meydana geldi. İddiaya göre iki grup arasında henüz belirlenemeyen nedenle çıkan tartışma kısa süre içerisinde kavgaya dönüştü. Kavganın büyümesi sonucu Mehmet Kılıç (27) ve Alparslan Oğuz (20) tabancayla vücütlarının çeşitli yerlerinden yaralandı. Kılıç ve Oğuz için vatandaşlar tarafından 112 sağlık ekipleri çağırıldı. Ambulanslara taşınan Mehmet Kılıç ve Alparslan Oğuz yapılan ilk müdahalelerinin ardından Meram Eğitim ve Araştırma Hastanesine kaldırıldı. Mehmet Kılıç burada yapılan müdahalelere rağmen kurtarılamadı. Tedavisi devam eden Alparslan Oğuz'un ise sağlık durumumun iyi olduğu belirtildi. Yaşanan olay sonrası 2 kişinin gözaltına alındığı öğrenildi. Olayla ilgili soruşturma sürüyor.