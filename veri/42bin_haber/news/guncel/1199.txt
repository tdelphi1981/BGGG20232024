Cezaevlerinde açık görüş var
ADALET Bakanı Sadullah Ergin imzasıyla Cumhuriyet Başsavcılıklarına gönderilen genelgeye göre, kapalı ceza infaz kurumlarında yılbaşı dolayısıyla açık görüş yaptırılacak.
 - ADANA E Tipi, Alanya L Tipi, Ankara 1 ve 2 numaralı L Tipi, Antalya E ve L Tipi, Balıkesir L Tipi, Bursa E Tipi, Çorum L Tipi, Denizli D Tipi, Diyarbakır E Tipi, Eskişehir H Tipi, Gaziantep E Tipi, İzmir-Buca Kapalı, Maltepe 1, 2 ve 3 numaralı L Tipi, Mersin E Tipi, Osmaniye T Tipi, Silivri 1, 2, 3, 4, 5, 6, 7 ve 8 numaralı L Tipi Kapalı Ceza İnfaz Kurumlarındaki hükümlü ve tutuklular, her bir hükümlü için 1 kez olmak üzere 2-3-4-5-6 Ocak 2013 tarihlerinde açık görüşten yararlanacak.
 DİSİPLİNLİK OLANLAR HARİÇ
 - DİĞER bütün ağır ceza merkezi ve müdürlük teşkilatı bulunan bağlı kapalı ceza infaz kurumlarında kalan hükümlü ve tutuklulara 2-3-4 Ocak 2013 tarihlerinde, müdürlük teşkilatı bulunmayan bağlı kapalı ceza infaz  kurumlarındaki hükümlü ve tutuklulara 2-3 Ocak 2013 tarihlerinde ve Cumhuriyet Başsavcılıklarının görüşü alınarak kurum tarafından belirlenecek bir günde yapılmak suretiyle 2 gün süreyle açık görüş yaptırılacak.
 - DİSİPLİN cezası olan hükümlü ve tutuklular açık görüşten yararlanamayacak. ANKA