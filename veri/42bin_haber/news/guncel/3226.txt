Beykoz Belediyesi adliyeye taşınacak
Beykoz Belediyesi’nde, başta eski ve yeni belediye başkanları olmak 58 yöneticisinin yargılanmasına başlanıyor
 Beykoz Adliyesi’nde bugün başlayacak davada belediye yöneticileri “Kanunu ve kişilerin zarara uğramasına neden olacak şekilde göreve kötüye kullanmak-kişilerin malları üzerinde usulsüz tasarrufta bulunmak" suçlamasıyla hakim karşısına çıkacak.
 Beykoz Belediye yönetimi, kendisine devredilen hazineye ait taşınmazları hak sahipleri yerine, müteahhitlere satmakla suçlanıyor.
 Yargılananlar 58 kişi arasında AKP’li Belediye Bakanı Yüce Çelikbilek, AKP’li eski Belediye Başkanı Muharrem Ergül, eski ve yeni belediye meclis üyeleri ile 8 belediye yöneticisi bulunuyor.İddianamenin en ilginç suçlama belediye başkanlığı makam odasında gecekondu sahiplerine kaynağı belirsiz elden 915 bin lira ödeme yapmak.
 
 Başta satın almadılar
 
 Kamu arsaların üzerine inşa edilen gecekonduları yasalaştırmak için harekete geçen
 Turgut Özal başkanlığındaki hükümet 1984 yılındaki imar affı yasası çıkardı. İşgal altında olduğu belirlenen hazineye ait parsellerin işgalcilerine satılması koşuluyla belediyelere devretti.
 Hazine, bu amaçla kullanılmak kaydıyla 393 parselini Beykoz Belediyesi’ne devretti. Beykoz Belediyesi 1987 yılında İmar Islah Planı hazırladı. Belediye, bir tebligat çıkararak işgalcilere oturdukları arsaları uygun fiyata satın alabilecekleri bildirdi. Çubuklu, Rüzgarlıbahçesi ve Soğuksu Mahallesinde imar affı için müracaat edene vatandaşlara belediye satışı yaptıÖ Bu uygulama gecekonducuların pek de ilgisini çekmedi. Az sayıdaki işgalci arsaların tapusunu satın aldı.
 
 SİT bombası
 
 İmar Affı’na rağmen Beykoz’da gecekondulaşmanın önüne geçilemedi. Kaçak yapılaşma ile birlikte gecekondulaşma da hız kesmeden sürdü. 1994 yılında Yücel Çelikbilek Refah Partisi adayı olarak
 Beykoz’da seçimle işbaşına geldi. 1995 yılında Beykoz SİT alanı ilan edildi. İmar Affı uygulanamaz hale geldi. SİT yasası bütün yapılaşmanın önünü kapadı. Hazinenin devrettiği tüm taşınmazların Milli Emlak Genel Müdürlüğü’ne devri gerekiyordu. Çelikbilek, devirleri yapmadı, hazine arsalarının satışına devam etti. 1997 yılında yasaya aykırı satışların sürdüğünü belirleyen muhalefet Çelikbilek
 hakkında suç duyurusunda bulundu.
 Çelikbilek, “Hazine arsalarını yasadışı satışıî suçlamasıyla hakim
 karşısına çıktı. Uzun süren yargılamada Çelikbilek’in imdadına 2000 yılında kamuoyunca “Rahşan Affıî olarak tanımlanan, asıl adı “Şartla Salıverme ve Erteleme Yasasıî olan düzenleme yetişti. Çelikbilek’in davası, afla birlikte kapandı.
 
 10 yıllık aradan sonra
 
 Arsa satışlarına 2007 yılına kadar ara verildi. Bu tarihte görevde bulunan AKP’li Belediye Başkanı Muharrem Ergül, arsa satışlarına tekrar belediye meclisinin onayına sundu. Bu kararla 393 arsanın satışına meclisten yetki aldıÖ Ergül, 2009 yılında AKP tarafından aday gösterilmedi. Ergül’den boşalan makama eski belediye başkanı Çelikbilek, 10 yıllık aradan sonra ikinci defa başkan seçildi.
 Çelikbilek, arsa satışlarına Ergül’ün bıraktığı yerden devam etti. Arsalar hak sahiplerine satıldığı gerekçesiyle muhalefet tarafından görmezlikten gelindi. CHP’li meclis üyeleri, arsa satışları gecekondu sahipleri ile sınırlı kalmadığını, hazine arsalarının müteahhitlere de satıldığını belirledi.
 CHP’li meclis üyeleri Halit Kılıç, Naci Candaş, Nihat Arıcan ve Mustafa Yiğit 2011 yılında İstanbul Valiliği, İçişleri Bakanlığı ve Beykoz Cumhuriyet Başsavcılığına suç duyurusunda bulundu.
 
 Bakanlık engeli
 
 CHP’li Beykoz Belediye Meclis üyelerinin şikâyeti üzerine harekete geçen Beykoz Cumhuriyet Başsavcılığı, İçişleri Bakanlığı’ndan soruşturma izni istedi. Bakanlık 27 Ekim 20011 tarihinde bu talebi reddetti. Beykoz Cumhuriyet Savcısı Orhan Korkmaz, Danıştay 1. Daireye itirazda bulundu.
 Danıştay, 8 Mayıs 2012 tarihinde İçişleri Bakanlığı’nın kararını oybirliği ile bozdu. Aralarında belediye başkanları, başkan yardımcıları, müdürler ve meclis üyelerinin bulunduğu 58 sanıklı iddianame Beykoz 1. Sulh Ceza Mahkemesi tarafından kabul edildi.
 
 Savcılık İddianamesi
 
 Beykoz Cumhuriyet Savcısı Orhan Korkmaz tarafından hazırlanan ve Beykoz 1. Sulh Ceza Mahkemesi tarafından kabul edilen iddianameden çarpıcı suçlamalar dikkat çekiyor. Suçlamalar şöyle:
  
 Milli Emlak Müdürlüğü’ne iadesi gereken parseller hakkında 2007 yılında 3 ayrı karar alıp satışlarını yapmak.
  
 Milli Emlak Müdürlüğü’ne iadesi gereken 184 Ada 18 Parselin 2011 yılında satış kararını almak.
  
 2863 Sayılı kanunun 13. Maddesine aykırı olarak Kültür ve Turizm Bakanlığı ve ilgili kurumlardan izin almadan 181 Ada 4 parselli arsanın ihale satış işlemi yapmak.
  
 Hazine adına kayıtlı 2B arazisini 2010 yılı encümen kararında arsayı hazine yerine belediye adına tescil etmek. 865 Ada 1 Parsel başta olmak üzere hazineye iadesi gereken ve İmar Planlarında Yerel Ticaret ve Bölgesel Ticaret alanı ilan edilen 16 adet taşınmazı gerçek değerlerinin altında satışını yapmak.
  
 Beykoz 2. Asliye Hukuk Mahkemesi’nin verdiği “İhtiyati Tedbirî kararına uymayarak parselleri ihale yapıp ruhsat düzenlemek.
  
 Belediye Başkanı Yücel Çelikbilek, Başkan Yardımcısı Yüksel Baki, belediye Emlak İstimlâk Müdürü Ali Rıza Tekin’in başkanlık makam odasında 5 gecekondu sahibine gecekondularını boşaltmaları için protokol düzenlemek ve kaynağı bilinmeyen elden 915 bin lira ödemek
 
 Şenol DEMİRCİ / İSTANBUL