Ruhban Okulu yorumu: Olabilir
Başbakan Erdoğan, Katarın başkenti Dohada Yunanistan Başbakanı Antonis Samaras ile görüştü.
Erdoğan, görüşme sonrası gazetecilere yaptığı açıklamada, Heybeliada Ruhban Okulu ile ilgili sorunun iyi niyetle çözülebileceğini belirterek, Olabilir, neden olmasın dedi. 
BAŞBAKAN Tayyip Erdoğan, Heybeliada Ruhban Okulu ile ilgili sorunun iyi niyetle çözülebileceğini belirterek, Olabilir niye olmasın dedi. Erdoğan çalışma ziyareti için geldiği Dohada Katar Emiri Şeyh Hamad bin Halife El Tani ve Başbakan Şeyh Hamad Bin Kasım Bin Cabir El Tani ile bir araya geldi. Erdoğan daha sonra Katarda bulunan Yunanistan Başbakanı Antonis Samaras ile sürpriz bir görüşme yaptı. Görüşme sonrasında basın mensuplarının sorularını yanıtlayan Erdoğan şunları söyledi: 

SURİYEDE KARARLIYIZ

Görüşmelerde Türkiye-Katar arasındaki ikili ilişkilerimizi gözden geçirme fırsatını bulduk. Ağırlıklı olarak enerji. Verimli geçen bir süreçti ama bu süreç devam edecek. İkincisi bölgesel konularla ilgili görüşmelerimiz oldu. Burada öncelikli olarak Suriye konusunu ele alma imkanını bulduk ve detaylı olarak aramızda değerlendirdik. Bundan sonraki süreçte de Suriye halkının yanındaki birlikteliğimiz devam ettirme kararlılığımız aynen bundan sonraki sürece yönelik olarak da devam edecektir. Bunda da bir karar birliğimiz mevcut.

YETİMHANE ÇÖZÜMÜ 5 MARTTA ANKARADA

(Samaras görüşmesinde 240 imam yasası gündeme geldi mi?) Sayın Samaras ile Türkiye-Yunanistan arasındaki ikili ilişkileri, bunun yanında örneğin Batı Trakyadaki sorunları değerlendirdik. Batı Trakyadaki sorunların yanında yetimhanenin bir çevre enstitüsü yapılmasına yönelik bir değerlendirmemiz oldu. 5 Martta Ankarada üst düzeyli istişare konseyi toplantısı da yapacağız. Bu toplantıya kendilerinin de öne sürdüğü bu başlıklar konusunda daha hazırlıklı olarak gelip bunu Ankarada görüşüp bir neticeye bağlayalım şeklinde bir mutabakatımız oldu. 

YER BULUN, CAMİYİ BİZ YAPTIRIRIZ

Hatta kendilerine Atinadaki bir cami meselesi vardı, bu konunun da parlamentodan geçtiğini bizlere söylediler. Bizler de, Bunun illa tarafınızdan yapılması şart değil, eğer imar noktasında yardımcı olursanız biz de yaptırırız dedik. Yeter ki Atinaya turizm için gelen müslümanların orada ibadet edebilecekleri bir yer kendilerine bulabilsinler. Sayın Samaras olumlu bir yaklaşım gösterdi. Bu tür adımların karşılıklı iyi niyet anlayışıyla çözülebileceği noktasında mutabakatımız oldu. (Heybeliada da bunu bekliyor musunuz?) Olabilir, niye olmasın?                                    
Güvenlik Katar polisinden 
KATAR Emiri Şeyh Hamad bin Halife El Tani, konukları Türk ve Yunan başbakanlarını aynı koşullarda ağırlamaya özen gösterdi. Her iki başbakana da Mercedes S 600 makam otomobili tahsis eden Emir, başbakanların aynı koşullarda konaklamalarını sağladı. Başbakanlar için alınan güvenlik önlemleri kapsamında Katar polisleri de görev aldı. 
Niyet okuyucu olduysa bilemem 
Başbakan Erdoğan, gazetecilerin Sayın Bahçeli İdris Naim Şahin İmralıya kurban gitti dedi. Yorumunuz olacak mı? sorusuna da şu yanıtı verdi: Sayın Bahçelinin ne dediğini bilmiyorum. Herhalde bu tür tasarruflar Sayın Bahçelinin elinde değil. Bu tür tasarruflar ülkenin başbakanı kimse bakar, cumhurbaşkanına teklifini yapar, Sayın Cumhurbaşkanı da onadığı zaman devreye girer. Bunun içinde hangi niyet vardı veya nasıldı bu ancak niyet okuyuculara ait bir tavırdır. Sayın Bahçeli de eğer niyet okuyuculuğa başladıyla onu bilemem.