Ölüm fermanımız
Başbakan Tayyip Erdoğanın Kuvvetler ayrılığı bizi engelliyor sözleri üzerine CHP Genel Başkan Yardımcısı Loğoğlu, Avrupaya şikâyet mektubu gönderdi.
Loğoğlu, AKP Türkiyede demokrasinin ölüm fermanını imzalamaya hazırlanıyor diye yazdı. 
CHP Genel Başkan Yardımcısı Faruk Loğoğlu, aralarında AB ülkeleri yöneticileri, Avrupa Parlamentosu ve Avrupa Konseyi Parlamenter Asamblesi Başkanları, AB Komisyonu, Sosyalist Enternasyonal ve Avrupa Sosyalist Partisi PESe Kuvvetler ayrılığı mektubu gönderdi. Loğoğlu mektubunda, AKP Türkiyede demokrasinin ölüm fermanını imzalamaya hazırlanıyor. Demokrasiye bağlı herkes, Türkiyedeki bu fevkalade rahatsızlık veren gelişmeler üzerinde düşünmeli ve demokrasiye sahip çıkmalıdır çağrısı yaptı. Mektup özetle şöyle: 

AKPNİN SALDIRILARI 
On yılı aşkın bir süredir iktidarda olan AKPnin, ülkedeki demokratik yönetim ve politika anlayışına meydan okuyuşu, bugün artık sürekli, açık ve topyekûn bir hal almıştır. Son birkaç yıldır, AKPnin saldırıları iyice hız kazanmış ve tüm eleştirilere tamamen kapalı bir hal almıştır. Toplanma özgürlüğünü kullananlar bile hemen her zaman polisin kaba gücüyle karşı karşıya kalmaktadır. Protesto haklarını kullanan yüzlerce öğrenci hapiste bulunmaktadır. Bilim, dini inançlarla çelişen yapılarından ötürü sistematik bir saldırı altındadır. Eğitim, gelişigüzel yapılan düzenlemelerle, bilgiye dayalı olan eğitim, ezbere dayalı inanç merkezli, sözde reform olarak adlandırılan doktrinlerle değiştirilmiştir.

BEL KEMİĞİ KIRILACAK
Daha önceki konuşmalarında, Demokrasi amaç değil araçtır diye tanımlayıp, trene benzeten ve istediği durağa geldiğinde ineceğini ifade eden Başbakan Recep Tayyip Erdoğan, Türk demokrasisinin bel kemiğini kırmak amacıyla son olarak yeni bir hamleyle daha karşımıza çıkmıştır. Bu son hamle, gerçek demokrasinin vazgeçilmezi olan güçler ayrılığı ve kontrol mekanizmaları prensiplerine karşı yapılmış doğrudan bir saldırıdır.                       