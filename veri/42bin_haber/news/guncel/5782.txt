Elektrik akımına kapılan 5 yaşındaki kız öldü
Batman'da, mutfakta çıplak elektrik teline temas eden 5 yaşındaki kız çocuğu akıma kapıldı. Ağır yaralanan çocuk, kaldırıldığı hastanede yapılan tüm müdahalelere rağmen kurtarılamadı.
Olay, Batman Çamlıca Mahallesi'nde meydana geldi. 5 yaşındaki kız çocuğu N. Yavuz, mutfakta, kablosu dışarı çıkan prizle oynarken, eli çıplak tele temas etti. Elektrik akımına kapılan kız çocuğunu, aile fertleri son anda fark etti. Vücudunun bir bölümünde yanıklar oluşan N. Yavuz, özel bir hastaneye kaldırıldı. Acil serviste yapılan tüm müdahalelere rağmen kurtarılamadı. Ardından, Batman Bölge Devlet Hastanesi'nde yapılan otopsi ardından N. Yavuz'un cesedi ailesine teslim edildi. Olayla ilgili soruşturma sürüyor.