BÇG çalışmasının bir ürünü mü?
28 Şubat soruşturmasının 10uncu dalgasında dün 7 emekli asker ifadeye çağrıldı. 3 gündür süren dalgalarda bu kez eski Hava Kuvvetleri Komutanı emekli Orgeneral Ergin Celasin savcılıkta ifade verdi.
Celasin, ifadesinin ardından serbest kaldı. Terörle Mücadele Şube ekiplerince dün sabah Celasinin yanı sıra emekli Tuğgeneral İzzettin Gürdan Ankaradan, emekli Koramiral Aydan Erol, emekli Tümamiral Mustafa Özbey, emekli Tuğamiral İsmail Ruhsar Sümer ve emekli Korgeneral Ahmet Atalay Efeer İstanbuldan, Emekli Tümgeneral Şevket Turan ise İzmirden ifadeleri alınmak üzere Ankara Adliyesine getirildi. Emekli askerler, cumhuriyet savcıları Mustafa Bilgili ve Kemal Çetine ifade verdi.

Saat 09.30da getirildiği adliyede savcılara 4 saat ifade veren Celasin, serbest bırakıldı. Celasin, 7 Nisan 1997deki gizli toplantıyla ilgili soruya, Belge konusunda bilgim yok. Toplantı yapılmışsa da bilemiyorum dedi. 

BÇG BELGESİNİ GÖRMEDİM
Celasin, savcıların kendisine gösterdiği Batı Çalışma Grubu (BÇG) teşkilat yapısının bulunduğu belge ve şemayla ilgili ise, Belgeyi ilk kez görüyorum dedi. Savcının, Televizyon ve gazetelerde psikolojik harekât malzemesi olarak kullanılan Fadime Şahin, Müslüm Gündüz, Aczimendiler, tarikat ve cemaat haberleri, temiz toplum, aydınlık için bir dakikalık karanlık eylemleri böyle bir çalışmanın ürünü müydü? sorusuna ise Celasin, belgenin içeriği konusunda bilgisinin olmadığını söyledi. Savcıların Ağustos 1998 tarihli Yüksek Öğretim Kurumlarında türban sorunu konulu andıç başlıklı belgede, Milli Güvenlik Kurulu Genel Sekreteri olarak Ergin Celasin imzası var ve el yazısı ile not düşürülmüş. Belge, BÇG faaliyetleri kapsamında mı hazırlanmıştır? sorusuna ise Celasin, İmza bana ait. MGK Genel Sekreteri olduğum dönemde düzenlenen bir belgedir. Başbakanlıkta kurulan Uygulamayı Takip ve Koordinasyon Kurulunda görüşülmesi amacıyla hazırlanmıştır. Talimatımla hazırlanmış bir belge değildir yanıtını verdi. Celasin, Sincanda tankların yürütülmesiyle ilgili de, Suçlamayı kabul etmiyorum dedi. 

GENELKURMAY 31 ARALIKTA BELGE GÖNDERDİ
CELASİNin avukatı Erol Aras, gazetecilere şu açıklamayı yaptı: Genelkurmay 31 Aralık itibarıyla bir belge göndermiş. Yeni belge göndermedik diyorlar. Önceden gönderdiği belgeler var. O belgede de daha öncekilerden başka, imzalı bir şey yok. BÇG ile ilgili bir çalışmadan söz ediliyor. Hava Kuvvetleri Komutanımızla ilgili, herhangi bir toplantıya katıldığına dair bir iddia yoktu.  


 