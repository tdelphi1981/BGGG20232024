Ön camdan girip arka camdan çıktı
Aracın ön camından girip arka camından çıkan at öldü, şoför yaralı.
 Çorlu'da meydana gelen kazada, otoyola çıkan başıboş at, yolda hızla giden otobilin ön camından girip arka camından çıktı. Otomobil sürücüsü ağır şekilde yaralanırken, at öldü.
 Tekirdağ’ın Çorlu ilçesinde meydana gelen kazada, 1 kişi ağır yaralandı. Çerkezköy istikametinden Çorlu istikametine giden bir otomobilin aniden önüne çıkan başıboş at, aracın çarpması sonucu ön camdan girip arka camdan çıktı. Otomobil sürücüsü Süleyman Türkekul, ağır şekilde yaralandı. Ambulansla Çorlu Devlet Hastanesi'ne kaldırılan Türkekul, yapılan il muayenesinin ardından yoğun bakıma alındı. Türkekul’un hayati tehlikesinin sürdüğü belirtildi.
 Aracın önünden girip arka camından çıkan at ise olay yerinde öldü. Araçta büyük maddi hasar meydana geldi. Kaza ile ilgili soruşturma başlatıldı.