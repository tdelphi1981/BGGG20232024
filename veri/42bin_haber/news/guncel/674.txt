Guns NRoses tutkunu silah kaçakçıları
Antalya Kaçakçılık ve Organize Suçlarla Şube Müdürlüğü dedektifleri, yaklaşık 10 aylık teknik ve fiziki takibin ardından Rizenin dağlık bölgelerinde üretilen silahları, Antalyada satan çeteye yönelik operasyon düzenledi.
Silah kaçakçılığı yapan şebekeye yönelik ilk operasyonda gözaltına alınan şebekenin lideri Z.A.nın (28) cezaevinde örgütü yönetmeye devam ettiği bilgisi üzerine polis, şebeke elemanlarının kullandığı 3 aracı takibe aldı. Düzenlenen baskında araçların çeşitli yerlerine gizlenmiş özel yapım 12 tabanca, bu silahlara ait 120 mermi ile 1.5 kilo esrar ele geçirildi. Operasyon kapsamında yaşları 20 ile 39 arasında değişen 8 kişi gözaltına alındı. 
Şüphelilerin ev ve işyerlerinin duvarlarında ABDli rock grubu Guns NRosesın (Silahlar ve Güller) afişleri vardı.