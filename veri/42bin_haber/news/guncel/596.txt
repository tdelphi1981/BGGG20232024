Güle güle YAKIŞIKLIM
GEÇİRDİĞİ ani kalp krizi sonucu 47 yaşında hayatını kaybeden Yurtdışı Yayınlar Servisi çalışanımız Fikret Demiri dualarla son yolculuğuna uğurladık.
Koyu bir Galatasaray taraftarı olan Hürriyet Dünyasının FİKOsu arkadaşlığı, centilmenliği, bilgisi, şıklığı ve yakışıklılığı ile gönüllerde taht kurmuştu. FİKOnun yakışıklılığı, geçtiğimiz eylül ayında düzenlenen Hürriyet gazetesinin 64üncü yıl dönümünde 20nci yıl plaketini aldığı Doğan Hızlanın, Gecenin en yakışıklı adamı sensin sözleriyle de tescillenmişti.  
FİKO'YA SON GÖREV / FOTO GALERİ 
1965 yılında Ardahan Çıldırda doğan ve 1989 yılında Marmara Üniversitesi Basın Yayın Yüksek Okuludan mezun olan Fikret Demirin cenaze namazı dün ikindi vakti Atışalanındaki Cabir Bin Abdullah Camisinde kılındı. Hürriyet Genel Yayın Yönetmeni Enis Berberoğlu ile birlikte, eski ve yeni yüzlerce Hürriyet çalışanı, yakınları ve arkadaşları cami avlusundaydı. Ailesi taziyeleri burada kabul etti. Cenaze namazının ardından arkadaşları Fikretin tabutuna omuz verdi. Fikret, gözyaşları arasında Kemer Mezarlığında toprağa verildi. Sarıyerdeki Rotary 100üncü Yıl Anadolu Lisesinde okuyan kızı Yağmurun önceki gün yapılan veli toplantısına katılan Fikret Demir Bahçelievlerdeki evine döndükten sonra kalp krizi geçirdi. Fikrete ilk müdahaleyi eşi Nalan Demir yaptı. Eve gelen 112 Acil Servis ekipleri Nalan Demirin tüm müdahalelerine rağmen Fikret Demirin hayatını kaybettiğini belirledi. 

 