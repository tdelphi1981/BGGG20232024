Almanya'da iki ay vizesiz kalma hakkı
UZUN süredir Türk tarafın talebi olan AB'den vize muafiyeti konusunda olumlu bir gelişme yaşandı.
 AB Komisyonu, hizmet sunan Türk vatandaşlarının Almanya, Hollanda ve Danimarka'ya vizesiz girebileceğini bildirdi. Bu çerçevede Schengen sınır kapılarının uyarıldığı kaydedildi. 
 HİZMET sunmak için vizesiz seyahat etme hakkı elde eden Türk vatandaşlarının Almanya'da 2 ay kalmasına izin verilirken, Hollanda ve Danimarka'da 3 ay kalabilecek. Kısmi vize muafiyeti ticari taşıt sürücülerini, satılan bir mal ya da imzalanan bir sözleşme nedeniyle kurulum, bakım ya da onarım yapacak şirket çalışanlarını, ücret karşılığında sanatsal, bilimsel ve sportif faaliyetlerde bulunanları kapsadığı kaydedildi. 
 ÖTE yandan hizmet sunmak için bu ülkelere karayoluyla gelecek Türk vatandaşların transit geçecekleri ülkelerden vize almaları gerektiği uyarısı yapıldı. 
 AB Komisyonu ilgi ülkelerin Türkiye konsolosluklarına vize başvurusu için gelenlerden hizmet sunumunda bulunanlara vizesiz seyahat hakları konusunda bilgi verilmesini istedi. Kısmı vize muafiyeti farklı anlaşma ve mahkeme kararlarıyla kayıt altına alınmasına rağmen bugüne kadar çeşitli sebepler 
 ileri sürülerek hayata geçirilmemişti.
 CİHAN