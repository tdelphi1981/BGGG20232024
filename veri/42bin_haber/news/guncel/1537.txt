Kızılay Refiye Yılmaz için yardım kampanyası başlattı
İNCE bağırsağında bulunan tümör nedeniyle 6 ay ömrünün kaldığı söylenen Refiye Yılmaz'a Türk Kızılayı elini uzattı. Refiye Yılmaz için Twitter'da başlayan kampanya sonrasında 2868 numaralı SMS bağış hattını tahsis eden Türk Kızılayı, banka hesap numaraları, 168 Çağrı Merkezi ve resmi internet sitesi üzerinden de bağış kabul etmeye başladı.
Tekirdağ'da bir markette kasiyer olarak çalışan 23 yaşındaki Refiye Yılmaz'ın ince bağırsağında tümör tespit edildi. Kalın bağırsağının ise ameliyatla tamamı alınan Yılmaz, şu anda 22 santimlik bir metal pipetle yaşıyor ve acilen ince bağırsak nakli olması gerekiyor. Yılmaz'ın tedavisi Türkiye'de yapılamayınca, ailenin yaptığı araştırmalarda hastalığın tedavisinin Amerika'nın Miami kentinde gerçekleşebileceği öğrenildi. Ancak emekli baba, 1 milyon liraya mal olan tedavi parasını bulamadı. Haber üzerine Twitter üzerinden Refiye Yılmaz'a yardım çağrısı yapıldı. Çağrıya kayıtsız kalmayan Türk Kızılayı, Refiye Yılmaz'ın tedavisi için gerekli 1 milyon TL'nin toplanabilmesi için harekete geçerek bir yardım kampanyası başlattı.

KAMPANYAYA NASIL DESTEK OLABİLİRSİNİZ?

Refiye Yılmaz'ın tedavisinde kullanılacak 1 milyon TL'nin toplanabilmesi için yardım kampanyası başlatan Türk Kızılayı bağışlarınızı bekliyor.

2868 SMS Hattı: Cep telefonunuzun mesaj bölümüne girerek RY yazıp 2868'e 5 TL değerinde SMS gönderin.

Telefonla: 168 Kızılay Ücretsiz Çağrı Merkezi'ni arayarak dilediğiniz tutarda bağışta bulunabilirsiniz.

İnternetten: Türk Kızılayı'nın resmi internet sitesindeki (www.kizilay.org.tr) bağış sayfasından Refiye Yılmaz bağış seçeneğine girerek, yine açıklama kısmına "Refiye Yılmaz" yazarak, dilediğiniz tutarda bağış yapabilirsiniz.

Bankalardan: Türk Kızılayı bağış hesabı bulunan bankaların şubelerine giderek, hesap menüsündeki açıklama kısmına "Refiye Yılmaz" yazarak, dilediğiniz tutarda bağış yapabilirsiniz

Yurtdışından: İnternet sayfamızda yayınlanan IBAN numaralarına veya Almanya'da bulunan Ziraat Bankası Türk Kızılayı hesabına, açıklama kısımna "Refiye Yılmaz" yazıp transfer yaparak, dilediğiniz tutarda bağış yapabilirsiniz. (Ziraat Bankası International AG / Kontrol No:1080000001 / BLZ:51220700 / IBAN:DE26512207001080000001 / SWIFT:TCZBDEFF)

İnternet Bankacılığı: Tüm Bankaların internet şubelerinde yer alan "Kızılay Bağış Menülerinde" genel bağış seçeneğine "Refiye Yılmaz" yazarak, dilediğiniz tutarda bağış yapabilirsiniz.