Batmanda boru tipi bomba ve molotof ele geçirildi
Batman'da toplumsal olaylarda kullanılmak üzere hazırlandığı değerlendirilen boru tipi bomba ve molotof bombası malzemeleri ele geçirildi.
Batman Emniyet Müdürlüğü'ne gelen bir ihbar üzerine Terörle Mücadele Şube Müdürlüğü ekipleri operasyon düzenledi. Operasyonda bir adet boru tipi bomba ve molotof bombası yapımında kullanılan malzemeler ele geçirildi. Söz konusu malzemelerin, Batman'da meydana gelebilecek kitlesel eylemlerde kullanılmak üzere hazırlandığı değerlendirildi. 
Operasyon kapsamında bir kişi gözaltına alınarak, Batman Emniyet Müdürlüğü Terörle Mücadele Şube Müdürlüğüne götürüldü. İfadesi alınan şüpheli adli mercilere sevk edildi.