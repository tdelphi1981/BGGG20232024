Çocuklarımı ben öldürmedim
Antalyada haziran ayında oğulları 2 yaşındaki Kağan ve 3 yaşındaki Hakan Selimi meyve suyuna karıştırdığı fare zehiriyle öldürdüğü iddiasıyla tutuklu yargılanan Fatma Dülgar, dün ilk kez Antalya 2nci Ağır Ceza Mahkemesinde hâkim karşısına çıktı.
Dülgarın Gizli şeyler söyleyeceğim sözleri üzerine Mahkeme Başkanı Süleyman Teke, kapalı oturum talebini kabul etti. Kapalı oturumda çocuklarını öldürmediğini belirten Dülgar, savunmasında şunları söyledi: Eşim TIR şoförüdür. Biz hiçbir zaman benim isteğimle cinsel ilişkiye girmedik. O yoldan gelir gelmez bana tecavüz ederdi. Eşim çocuklarım ve benimle ilgilenmezdi. Hatta bir ara o evde yokken eve hırsız girdi ve bana tecavüz etti. Bunu eşime söyledim ama o bununla ilgilenmek yerine kahveye gitti. Olay günü de çocuklarımla banyo yaptım. Daha sonra Nedir benim çektiğim? diyerek fare zehirini içtim. Zehiri lavaboya bırakıp, kendimi bir aracın altına attım. Çocuklarımın zehirlendiğini olaydan sonra öğrendim. Ben onlara zehir vermedim. Onların nasıl öldüğünü bilmiyorum. Serkan Dülgar ise duruşmada Ben Ağlasun Cezaevindeydim. Olaydan haberim olmadı. Eşimden şikayetçi değilim dedi. Duruşma, 1 Şubat tarihine ertelendi.