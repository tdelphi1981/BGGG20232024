Lojman yolu, Suriyeliler'in umut yolu!
Cilvegözü Sınır Kapısı'nda bulunan lojman yolu, ülkelerindeki zülumdan kaçan Suriyelilerin kaçış güzergahlarının başında yer almayı sürdürüyor.
 Pasaportu olmayan Suriyeliler, güvenlik kontrolünün yapılmadığı bu yoldan hızla Türkiye'ye giriş yapıyor. 
 Hatay'ın Suriye'ye açılan Sınır Kapısı olan Cilvegözü Sınır Kapısı, Özgür Suriye Ordusunun (ÖSO) Babel El Havva Sınır Kapısını kontrol altına almasının ardından bombalardan kaçan Suriyelilerin kullandığı sınırlardan oldu. Cilvegözü Sınır Kapısından Suriye'de yaşanan çatışmalardan kaçan pasaportlu Suriyeliler tarafından ilk günden beri kullanılıyordu. Ancak ÖSO'nun Babel El Havva Sınır Kapısının kontrolünü almasının ardından pasaportları olmayan Suriyelilerde bu hattan güvenli geçiş yaparak Türkiye'ye Cilvegözü Sınır Kapısı'nda bulunan ve güvenlik kontrolünün yapılmadığı lojman yolunu kullanarak Türkiye'ye geçmeyi sürdürüyor.
 LOJMAN YOLUNDA HERHANGİ BİR GÜVENLİK ÖNLEMİ BULUNMUYOR
 Suriye'de baş gösteren iç savaşın ardından bu ülkeden Türkiye'ye sığınma talep eden Suriyelilerin Türkiye sınırına akın ettiği ilk günden beri sığınma talep eden Suriyeliler önlem amaçlı Türkiye sınırında askerlerin yaptığı ilk kontrolün ardından Türkiye'ye geçişleri sağlanıyordu. Sınır hattına yaklaşan Suriyeliler askerler tarafından kontrol edilerek geldikleri hatlardan çeşitli çadır kentlere gönderilirken Cilvegözü Sınır Kapısında durum faklı olarak işliyor. Pasaportu olan Suriyeliler Kapıdan pasaportlarıyla giriş yaparken pasaportu olmayan Suriyeliler Lojman Yolunu kullanarak her hangi bir takibe alınmadan Türkiye'ye giriş yapıyor. Lojman Yolu girişleri özellikle sabah erken saatlerde ve neredeyse her gün akşam 17:00'dan sonra yapılıyor.  Çünkü bu hatta gün içerisinde ne asker nede polis bulunmuyor.
 LOJMAN YOLUNU KOŞARAK GEÇİYORLAR
 Türkiye sınırına yakın bölgelerde Esed'e bağlı askerlerin özellikle havadan yürüttüğü saldırıların ardından Lojman Yolunda Suriyeliler görünmeye başlıyor. Ellerinde küçük torbalarla çocuklarını alarak savaştan kaçan Suriyeliler koşarak Lojman yolunu geçip sınır kapısında bulunan tellerin arasından geçip Türkiye'ye giriş yapıyorlar. Sınır hattını kontrolsüz yani kaçak geçen Suriyeliler kendilerini Kapının hemen önünde bulunan sivil taksilere binerek kapıdan ayrılıyorlar. 
 Bombalardan kaçarak geldiklerini gazetecilere söyleyen Bir Suriyeli pasaportları olmadığı için bu yolu kullandığını aktarıyor. Suriye'de ekmek, su, mazot ve yaşamsal hiçbir şey olmadığını aktaran Suriyeli çocuklarını da alarak evlerini terk ettiklerini aktarıyor.
 "ÖNCE ALLAH'A SONRA TAYYİP ERDOĞAN'A GÜVENİYORUZ"
 Bombaların altından kaçarak Türkiye'ye geldiğini söyleyen Suriyeli kadın ise "Önce Allah'a sonra Tayyip Erdoğan'a güveniyoruz. Bombaların altından silah seslerini duyarak kaçtık geldik. Evimiz kalmadı. Çoçuklarımızı bırakıpta koşarak geldik. Paramız yok. Çadır kente gideceğiz." diye konuştu.
 CİHAN
  