Kürt sorunu diye bir şey tanımıyorum
Gaziantep gezisinin ikinci gününde Nizipte konuşan Başbakan Tayyip Erdoğan, vatan toprakları üzerinde ameliyata izin vermeyeceklerini belirtti, Tutturmuşlar Kürt sorunu. Ben Kürt sorunu diye bir şey tanımıyorum. Kürtçülüğe hayır. Kürt kardeşlerimizi seviyorum ama Kürtçülüğü reddediyorum dedi.
BAŞBAKAN Tayyip Erdoğan, Nizip ilçesinde iç savaşın yaşandığı ülkelerini terk ederek Türkiyeye sığınan Suriyelilerin kampını ziyaret etti. Başbakan Erdoğan, kampa gitmeden önce Cumhuriyet Meydanında aralarında Suriyelilerin de bulunduğu yaklaşık 8 bin kişilik topluluğa hitap etti. Suriye hükümet yetkilisinin açıklamasında kendi ülkesinin vatandaşlarını terörist diye tanımladığına vurgu yapan Erdoğan şöyle konuştu: 
FETİH SURİYEDE YAKINDIR
Suriye halkı zulme karşı direniyor. Suriye halkı, haklarını elinden alan diktatöre karşı haklarını geri alma mücadelesi veriyor. Suriye halkı insanca yaşamanın, her yerde, her şartta barış içinde yaşamanın mücadelesi içerisinde. Bu özlemi duyanlara terörist muamelesi yapmak, terörist olarak görmek, hiçbir insanda olmayan yaklaşım tarzıdır. Onun için bu rejim lanetlenesi bir rejimdir. Merak etmeyin kardeşlerim, zulüm ile abat olunmaz. Fetih Suriye halkı için yakındır. Şu an itibarıyla 60 bin Suriyeli kardeşimizi öldürdü. Yaralılar yüz binlerce. Çocuk, kadın, yaşlı, acımasızca. Mültecilerin sayısı şu anda 600 bini aştı. Ülke içinde 2.5 milyon. Bununla ayakta durması mümkün değil. Gidecektir. Bunu görüyorum. Ve Allahın yardımı yakındır, hiç endişe etmeyin. Bunlarla beraber hareket edenler de ayakta duramayacaklardır. 
KÜRTÇÜLÜĞÜ REDDEDİYORUM
Başbakan Erdoğan etnik, bölgesel dinsel milliyetçiliğe karşı olduklarını belirtirken de sözlerini şöyle sürdürdü: Bazıları rahat durmuyor. Yahu ne oluyor sana, otur oturduğun yerde? Milletvekili olmak mı istiyorsun, Cumhurbaşkanı olmak mı istiyorsun? Ne istiyorsan ol. Tutturmuşlar 
Kürt sorunu. Ben Kürt sorunu diye bir şey tanımıyorum. Kürtçülüğe hayır. Kürt kardeşlerimizi seviyorum ama Kürtçülüğü reddediyorum. Ben Türküyle, Kürtüyle, Arapıyla tüm kardeşlerime eşit mesafedeyim. Çünkü biz sizi Allah için seviyoruz. Etnik, bölgesel, dinsel milliyetçiliğe hayır. Bu toprak içinde olalım, bir olalım, 
diri olalım.
BİZİ FERT ETTİLER
AK Parti Gaziantep İl Başkanı Ahmet Uzerin oğlu Sinan Uzer ve Ayşe Nakıpoğlunun nikah törenine de katılan Başbakan, genç çiftten Güneydoğu şartlarına göre 3 çocuktan daha fazla yapmasını istedi. Erdoğan, Yıllar önce hatırlayın bu ülkede doğum kontrolü yaptılar ve bizi aslında fert ettiler. Farkında olmadan ilaçlarla vesaire biraz açık konuşacağım, bu toplulukta kısırlaştırma hareketi yaptılar. Çünkü bu milleti böylece daraltmak, küçültmek istediler. 

O oy senin olsun
BAŞBAKAN Tayyip Erdoğan dün Gaziantep Organize Sanayi Bölgesindeki Beşler Grupa ait nişasta ve yem fabrikasının açılış törenine katıldı. Erdoğan burada yaptığı konuşmada şunları söyledi: Bir işsize şöyle bir iş kapısı açıldığında adeta o kapıdan asgari 5 kişi giriyor. Her işyerinin açılışı aynı zamanda bir nimet kapısı. Bundan dolayı tüm girişimcilerimizi, işverenlerimizi tebrik ediyorum, kutluyorum. Bu bölgede gıdadan tekstile yoğun bir fabrikalaşma var.
(Atanamayan bir öğretmenin, Şubatta atama yoksa oy da yok diye bağırması üzerine)  Kusura bakmayın, ne söylediysek o olur, başkası olmaz. Sağol, o oy senin olsun. Biz öyle spekülasyonlara girmeyiz. Al onu kendine sakla. Tamam, kendine sakla. Sen vermen gereken yere ver. Bize kimin oy vereceği belli, bak burada görüyorsun. Sen kendine sakla.
ULUSALCILAR ÖNÜMÜZÜ KESEMEZ
Biz bu ülkede birliğin, beraberliğin, dayanışmanın sigortasıyız. Böyle yola çıktık. Spekülasyonlara prim vermedik. Bundan sonra da vermeyeceğiz. Bu ülkede ulusalcı geçinenler önümüzü kesmeye çalıştılar, kesemediler, kesemeyecekler. Ulusalcıların uzantısı olmaya aday olanlar bizden bir şey beklemesin, bulamayacaklar. Bunu da özellikle söylüyorum. Biz milletin temsilcisiyiz. Bizim rotamızı siz çizdiniz, bu yolda da yürümeye devam edeceğiz. 
Ümit ÇETİN / GAZİANTEP 
Nişanladı 
NİZİP Cumhuriyet Meydanında aralarında Suriyelilerin de bulunduğu yaklaşık 8 bin kişiye seslenen Başbakan Erdoğan, AK Parti flamaları ve Suriye bayraklarını birlikte sallayıp, tezahürat yapan Suriyelileri Arapça olarak Selam olsun özgür Suriyeye diye selamladı. Erdoğan, Nizip ilçesindeki Suriyelilerin kaldığı çadır kenti ziyaretinde, Suriyeli Mehdi Şamil ile Emire Hacinin nişan yüzüklerini taktı, çocuklara oyuncak dağıttı. 
Harcamalar 900 milyon lirayı geçti

TÜRKİYEnin, Suriyedeki çatışmalardan kaçan 219 bin 331 Suriyeli için yaptığı harcamalar 500 milyon doları aştı. Buna karşın Birleşmiş Milletler (BM) ve 13 ülkeden gelen yardım 33 milyon 508 bin dolarda kaldı. BM, Hazirana kadar sığınmacılar için en az 1 milyar 44 milyon dolar gerektiğini hesaplarken, Kızılay/Kızılhaç Federasyonunun 2 ay önce yaptığı 32 milyon franklık acil yardım çağrısına ancak 3 milyon 233 bin franklık karşılık geldi.
Dışişleri Bakanlığının TBMMye verdiği bilgiye göre Suriyeli sığınmacılarla ilgili son durum şöyle:
? Geçen hafta itibariyle Türkiyeye toplam 219 bin 331 Suriyeli geldi, 64 bin 626sı kendi isteğiyle döndü. Halen Hatayda 5, Şanlıurfada 2, Gaziantepte 3, Kahramanmaraş, Osmaniye, Adıyaman ve Kilisteki toplam 14 kampta 154 bin 705 sığınmacı barınıyor. Kampların kapasitesi 136 bin 500 kişi. Açılacak 2 yeni merkeze 15 bin kişi daha alınacak.
? AFADın Suriyeliler için yaptığı toplam harcama 900 milyon lirayı (500 milyon doları) geçti. 13 Nisan 2012ye kadar tüm harcama ulusal kaynaklardan yapıldı. Halen Kilis karşısında 6 bin, Yayladağı sınırında 1500, Reyhanlı karşısında 9 bin, Altınözü Hacıpaşa bölgesinde 8 bin olmak üzere 24 bin 500 Suriyeli Türkiyeye girmek için bekliyor.
? BM Mülteciler Yüksek Komiserliğinin güncellenmiş planına göre Ocak-Haziran 2013 döneminde 1 milyar 44 milyon 112 bin dolara ihtiyaç var. Bu pakete Türkiye en az 158 milyon 613 bin dolarla katılacak. Suriye İçin Bir Ekmek Bir Battaniye kampanyasında 14 Ocak itibariyle 14 milyon 690 bin lira toplandı.
? Uluslararası Kızılhaç-Kızılay Federasyonu, 9 Kasım 2012de 32 milyon 311 bin İsviçre Frangı tutarında acil yardım çağrısı yaptı. Geçen iki 
ayda buna cevaben Estonya ve İsviçre hükümetleri, ABD, İsveç, İsviçre, Monako, Kanada Kızılhaç, Kuveyt Kızılay derneklerinden 3 milyon 233 bin 
İsviçre Frangı gönderildi. Ayrıca taahhüt edilen yardımlar olarak Bel-çikadan 500 bin euro, Hollandadan 2 milyon euro, Bahreynden 1 milyon 300 bin dolar, Suudi Arabistandan 50 milyon dolar bekleniyor.  Bülent SARIOĞLU/ANKARA 
Çadır sohbeti 
GAZİANTEPin Nizip ilçesindeki çadır kenti ziyaret eden Başbakan Recep Tayyip Erdoğan,  sığınmacı Suriyelilerle sohbet etti, dertlerini dinledi. 
  
 