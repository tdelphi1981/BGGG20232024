Yeni doğmuş bebeğini çöpe attı
KOCAELİ'nin Gölcük İlçesi'nde 15 yaşındaki Ş.O. dünyaya getirdiği bebeğini çöpe attığı iddiasıyla gözaltına alındı.
Gölcük Saraylı Kalıcı Konutları'nda oturan Ş.O adlı kız çocuğu, dün aşırı kanama nedeniyle annesi S.O ile birlikte Gölcük Devlet Hastanesi'ne başvurdu. Burada tedavi altına alınan Ş.O.'nun durumundan şüphelenen doktorlar, polise bildirdi. Genç kızı ve annesini sorguya alan polis ekipleri 15 yaşındaki kızın, evde bir bebek dünyaya getirdiği, ancak bebeği çöpe attıklarını tespit etti. Genç kız ve annenin bebeği attıklarını söyledikleri çöp bidonunda, talihsiz erkek bebeğin cesedi bulundu. 

Polis ekiplerince gözaltına alınan genç kız ve annesi Gölcük Emniyet Müdürlüğü'nde alınan ifadesinin ardından adliyeye sevk edildi. Cumhuriyet savıcının ifadesinin ardından, eşi TIR şoförü olan anne S.O., çıkarıldığı mahkemece tutuklandı. Bebeğini doğurduktan sonra çöpe atarak ölümüne sebep olan genç kız ise hastanede psikolojik tedavi altına alındı.

Olayla ilgili soruşturmanın sürdürüldüğü öğrenildi.