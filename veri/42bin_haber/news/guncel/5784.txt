Kopan kolu yerine dikildi
Kırşehirde tarlada çalışan çiftçinin gübre makinesine kaptırarak kopan kolu konyada ameliyatla yerine dikildi.
Kırşehirde tarlasında çalışan çiftçinin gübre makinesine kaptırarak kopan kolu Konyada ameliyatla tekrar yerine dikildi. Kırşehirin Boztepe ilçesine bağlı Hatunoğlu köyündeki tarlasında çalışan Servet Altıntaş (45), bir anlık dikkatsizliği sonucu sol kolunu gübre makinesine kaptırdı. Ambulansla hastaneye kaldırılan çiftçi, vakit kaybedilmeden Konyaya sevk edildi. Özel Medicana Konya Hastanesinde ameliyata alınan çiftçinin kopan kolu yerine dikildi.

Ameliyat hakkında bilgi veren Operatör Doktor Ümit Yar, hastanın kolunu eskisi gibi kullanabileceğini söyledi. Yar, Hastamızın kolunda kas dokuları ve kemikleri paramparça olmuştu. Yara temizliği yapıldıktan sonra kırık tespitleri yapıldı, ardından ameliyatla damar ve sinir onarımları yapıldı, şuan durumu iyi. Bundan sonraki günlerde takip edeceğiz. Yarasında problem olmazsa taburcu edeceğiz hastamızı. Fizik tedavi gerekli olacak gibi, hastamız kolunu eskisi gibi kullanır dedi.

Prof. Dr. Tunç Cevat Öğün ise, başarılı bir ameliyat sonrası tamamen kopma noktasına gelen kolun yerine dikildiğini kaydetti. Prof. Dr. Öğün, Bu tür yaralanmalara yarı kopma tarzı yaralanmalar diyoruz. Kolun ya da bacağın bir parçası tam olarak kopmuyor ama tamamına yakın bir kopma oluyor. Ve özellikle dönme tarzı çalışan aletlerde uzuvda hem çekerek koparılma oluyor, hem de ezilme oluyor. Bu ikisi bir arada olduğunda hasar kesici alet yaralanmalarına nazaran çok daha fazla oluyor. Hastamızda da hem kemik doku hem de kas dokularında bu tür şiddetli bir yaralanma vardı. Hastamızın başarılı bir ameliyattan sonra durumu gayet iyi şeklinde konuştu.