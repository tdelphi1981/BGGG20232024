Siirt ve Trabzon kardeş şehir oldu
Siirt ile Trabzon arasında kardeşlik köprüsü kurulacak. İki ilin il genel meclisleri kardeş şehir olma kararı aldı.
Siirt İl Genel Meclis Başkanı Fırat Soysal,yaptığı açıklamada, iki meclisin aldığı kararların Türkiye'nin içinde bulunduğu sürece olumlu katkılar yapacağını söyledi.
Kararın alınması ile ilgili çalışmaların yaklaşık 6 ay önce başladığını belirten Soysal, şunları söyledi:'Trabzon İl Genel Meclisi Başkanı Sayın Haydar Revi benim çok sevdiğim 
ve saygı duyduğum bir insan. Yaklaşık 6 ay önce bu konuyu kendi aramızda konuştuk ve böyle bir kararın öncelikle iki ilin ve iki bölgenin arasında kardeşliğin yeniden tesis edilmesine katkıda bulunacağına inandık. Bunun çalışmalarına o zamandan başladık. Geçen ay biz İl Genel Meclisi olarak Trabzon İl Genel Meclisi ile kardeş olma kararı aldık. Onlarda bu ay benzer bir karar aldı. Bu kardeşlik kararı iki ilin arasında ve iki bölgenin arasındaki kardeşlik duygularını güçlendirecek ve ülke olarak içinde bulunduğumuz sürece olumlu katkı yapacaktır. Önümüzdeki aylarda iki kent arasında karşılıklı ziyaretler gerçekleştirerek, birbirimizi daha fazla tanımaya, daha fazla anlamaya gayret edeceğiz. Trabzon ile örnek bir kardeşlik ve dayanışma örneği sergileyeceğiz.' Soysal, Trabzon İl Genel meclisini ve yetkililerini Siirt'te davet ettiklerini kaydetti.