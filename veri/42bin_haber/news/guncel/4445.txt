İstanbul Cerrahi yelken açtı
TÜRKİYEde yelkencilik sporuna gönül veren ünlü doktorların kurduğu İstanbul Cerrahi Hastanesinin sağlık ekibi sailing yatlarla girdikleri yarışmalarda dereceler elde etmeye başladı.
İstanbul Cerrahi Hastanesinde görevli profesyonel yelkenciler Prof. Dr. Fahri Erdoğan, Anestezi ve Genel Cerrahi Bölümü görevlisi Anestezi Uzmanı Dr. Seren Şimşir ve Doç. Dr. Ahmet Nuray Turhan öncülüğünde 1 yıl önce 11 ve 14 metrelik 2 tekne alınarak yelken yarışları eğitimine başlanması olumlu sonuç verdi. 1 yıl içerisinde hastanede görevli 30 sağlık çalışanı ekibe katıldı. Yelken eğitimi, şamandıra dönüşü, start hazırlığı, balon ve tramola açılmasıyla röle eğitimi alan yelkenciler girdikleri yarışmalardan da başarıyla çıktı. 
FAIR-PLAY ALDILAR 
İstanbulda düzenlenen İstanbul TAYK Sonbahar Kupası ile Altınkilit Yelken Yarışmalarında derece alan ekip aynı zamanda, centilmenlik göstergesi olan fair-play ödülüne layık görüldü. Hafta içinde hastanedeki ameliyatların ardından 7 kişilik ekiple Bodruma gelen ve Turğutreisten Dragut isimli 11 metrelik tekneyle kaptan Dr. Seren Şimşir öncülüğünde denize açılan usta yelkenciler, Yunanistana ait İstanköy (Kos) ile Kilimli (Kalimnos) ve Turgutreis Çatal Ada üçgeninde, önümüzdeki hafta Bodrumda yapılacak olan Kış Tröfesi Yelken Yarışmalarının hazırlıklarına başladı.