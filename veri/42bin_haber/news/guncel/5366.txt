Kamalak: Akan kanı durduracak her türlü faaliyeti destekleriz
Saadet Partisi Genel Başkanı Prof. Dr. Mustafa Kamalak, çözüm süreci ile ilgili akan kanı durduracak her türlü faaliyete destek vermeye hazır olduklarını söyledi.
Kamalak, terörü var eden temel sebeplerin ortadan kalkmadan önleneceğini, sona ereceği kanaatinde olmadıklarını belirtti.

Kamalak, Mısır ziyareti sonrası Partisinin Polatlı ilçe teşkilatı tarafından düzenlenen vefatının 2. yılında SP merhum lideri Prof. Dr. Necmettin Erbakanın anma programına katıldı.

Güldeste Konak'ta düzenlenen program sonrası gazetecilerin soruların cevaplayan SP Genel Başkanı Prof. Dr. Mustafa Kamalak, Biz akan kanı durduracak olan her türlü faaliyete destek vermeye hazırız. Veriyoruz da. 

Ancak; terörü doğuran sebepler bilinmeden, terörü besleyen sebepler ortadan kaldırılmadan, terörün finansman kaynağı kurutulmadan, terörün silah yolları kesilmeden terörün önleneceği, sona ereceği kanaatinden değiliz. Bize göre İmralıdan barış çıkmaz. dedi.

Hükümetin yol haritasının tıkanıp kalacağı görüşünü savunan Kamalak şu değerlendirmeyi yaptı: O yol haritası da tıkanır kalır. Çünkü dediğimiz gibi temel sebepler ortadan kaldırılmadan sonuca ulaşmak mümkün değildir. 

Buradan bir şey çıkar; eğer ki öyle olması lazım diye düşünüyoruz. Bu PKK bir terör örgütü ise o meşrulaşarak çıkar buradan.