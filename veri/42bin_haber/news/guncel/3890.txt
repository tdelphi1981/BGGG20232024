Kaçak elektronik sigaraya operasyon
Saros Körfezi'ndeki karasularda, bir Yunanlıya ait teknedeki aramada 27 koli halinde 507 adet dijital sigara sıvısı, 174 kutu elektronik sigara kutusu ile 34 kutu sigara kağıdı ele geçirildi. Yakalanan Yunanlı, sevk edildiği adli makamlar tarafından serbest bırakıldı.
Türk-Yunan sınırını oluşturan Saros Körfezi'ndeki karasularda, Enez Sahil Güvenlik Komutanlığı'nca icra edilen görev sırasında, Türk karasularında yakalanan bir Yuınanlıya ait teknede yapılan aramada; 27 koli halinde 507 adet dijital sigara sıvısı, 174 kutu elektronik sigara kutusu ile 34 kutu sigara kağıdı ele geçirildi. Üzerinde kimlik olmayan Yunan vatandaşının isminin Kalafatchs Pasxalhs (45) olduğu belirlendi.
Enez Emniyet Müdürlüğü'nde ifadesi alınan Yunanlı, sevk edildiği adli makamlar tarafından serbest bırakıldı. Tekne ve yakalanan elektronik sigara malzemelerine ise el konuldu. Yunanlı Pasxalhs, sınır dışı edilmek üzere Edirne Emniyet Müdürlüğü Pasaport ve Yabancılar Şubesi'ne gönderildi.