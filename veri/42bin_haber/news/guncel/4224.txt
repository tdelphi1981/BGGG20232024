Erdoğan: Alevilik din değil
BAŞBAKAN Tayyip Erdoğan, PKKya silah bıraktırmaya yönelik sürece ilişkin, Biz İmralıda bulunan imkanı değerlendirmeye çalışıyoruz, taviz değil çözüm odaklı davranıyoruz dedi
Türk meselesi varmış gibi sorun çıkarmaya çalışıyorlar sözleriyle de muhalefete yüklenen Erdoğan, İç Anadolulu milletvekilleriyle dün sabah kahvaltıda buluştu. Erdoğan, bir süredir kamuoyunda tartışılan başörtülü milletvekili konusunda da önemli açıklamalarda bulundu. Edinilen bilgiye göre, Çevre Komisyonu Başkanı Haluk Özdalganın gündeme getirdiği konuya ilişkin Erdoğan, Başörtüsü sabır işidir. Kuran bile 23 yılda indi. O zaman alkol bile aşamalı yasaklanmıştı yorumunu yaptı. Sorunun bugün üniversitelerde çözüldüğüne de dikkat çeken Erdoğan şöyle konuştu: 
KAVAKÇI: HAKLIYMIŞSIN 
Fiziki durum var, hukuki durum var. Merve Kavakçı olayı niye yaşandı? O zaman Merve seni yalnız bırakırlar dedim ve yalnız da kaldı. Sonra cezaevinden çıkışımda bana haklıymışsın dedi. Toplumda kutuplaşma olmadan çözülmeli, ayrım olmadan toplum hazırlanmalı. Avukatlar artık başörtüsü ile duruşmaya girebiliyor. Bir doğum bile 9 ayda olur. Erken doğarsa sakat olabilir. Önemli olan sağlıklı doğması. Başörtüsü bir haktır, doğuştan gelen bir haktır. Erdoğan, Alevilik din mi diye soruluyor diyerek de şöyle devam etti: 
CEMEVLERİ KÜLTÜR EVİ 
 Din değil. İslam içinde bir kurum olarak görünüyor. Net bir tanımı yok. Biz geçmişte Aliyi çok sevenler olarak görürdük ama bunların Hazreti Ali ile alakaları yok yaşam tarzı olarak. Bizim yaşam tarzımıza uygun olan Türk Alevileri. Öbürleri ise tamamen farklı yerde. Cemevleri ibadethane değil. İslamda tek ibadethane vardır, cami. Cemevleri kültür evleridir. Alevilerin sorunları Kürtlerden fazladır söylemi de doğru değil. Onların sesleri fazla çıkıyor.   
EN ÇOK OYU ALDIĞIMIZ YERLER 
Şehit, gazi sayısı açısından İç Anadolu, diğer bölgelere oranla daha fazla. Ama milli birlik ve kardeşlik projesine en fazla desteği de bu bölgeden alıyoruz. Oyumuzu da en fazla buralarda artırdık. Bu desteğin devam edeceğine de inanıyorum. Yola ilk çıktığımız andan beri etnik, bölgesel, dinsel milliyetçiliği ayaklarımızın altına aldık. Millet ve milliyetçilik değerlerinden ne anladığımızı ortaya koyduk, ileride ayrıca açıklamalar da yapacağız. Mardindeki konuşmam anlamlıdır. Mardin Arap-Kürt demeden çözüme hazır. 
ANKET TEPKİSİ: FECAAT 
Erdoğan, bölgedeki belediyelerin oy oranlarına ilişkin anket sonuçlarını da açıkladı. Kayserinin yüzde 66 ile ilk sırada çıktığı ankete göre Başbakan Yardımcısı Beşir Atalayın memleketi Kırıkkalede ise partinin oyu yüzde 58, belediye başkanını başarılı bulanların oranı ise yüzde 11.2 çıktı. Yerel seçimlerde yine AK Partiye oy veririm diyenlerin oranının yüzde 13.5, vermem diyenlerin oranının ise yüzde 71.7 çıktığı sonuç için Erdoğan, fecaat diye tepki verdi. Ankarada ise başkanı başarılı bulanların oranı yüzde 49, başarısız bulanların oranı yüzde 29, kararsızların oranı da yüzde 23 çıktı. Ankete göre Ankarada oy veririm diyenlerin oranı yüzde 38, vermem diyenlerin oranı ise yüzde 46 oldu.