Köprü çöktü
Çorumun Sungurlu İlçesinde, Sunguroğlu Mahallesi Cengiz Topel Caddesine bitişik derenin üzerini kapatan yaklaşık 20 metrelik köprü, çöktü.Dün meydana gelen çökme sırasında köprünün üzerinden geçen bir öğrenci dereye düşerek yaralandı. Çevredekilerin haber vermesiyle sağlık ekipleri olay yerine giderek öğrenciye ilk müdahaleyi yaptı. Sağlık durumunun iyi olduğu belirtilen yaralı öğrenci Sungurlu Devlet Hastanesine kaldırıldı. 1990 yılında yapılan köprünün çökmesi sırasında üzerinde fazla kişinin olmaması faciayı önledi. Köprünün çökme anı, çevredeki MOBESE kameralarınca kaydedildi.