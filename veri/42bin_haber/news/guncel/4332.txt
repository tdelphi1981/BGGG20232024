PKK'lı Duran Kalkan'dan ateşkes açıklaması
PKK'nın üst düzey yöneticilerinden olan Abbas kod adlı Duran Kalkan, "Ateşkes arayanlar, sorunların demokratik, siyasi çözümü ile birlikte, çözüm projeleri ile birlikte gelmeliler" dedi.
PKK'ya yakınlığıyla bilinen Stêrk TV'de Sêla Sor programına röportaj veren Duran Kalkan, sürecin önünü açmak, ilerletmek için Kürt tarafı son derece çözümleyici, açık bir tutum takındığını söyledi. Toplumun da çözüm istediğine değinen Kalkan, Yüzde 70-80 oranında barış talebi, Kürt sorununun çözüm talebi, sadece Kürtler tarafından değil, tüm Türkiye toplumu tarafından dillendiriyor. Aydınlar, yazarlar, çok yüksek oranda çözümden yanalar. İlk defa bu düzeyde Kürt sorununun çözümü yönünde bir toplumsal tutum, mutabakat ortaya çıkmış durumda diye konuştu.
 
PKK'nın sorun değil, sorunun çözüm gücü olduğunu dile getiren Kalkan, Öcalan'ın sunduğu projeyi görmediklerini ifade etti. Kalkan, şöyle konuştu: "Biz görmedik, içeriği hakkında bir şey belirtemeyiz. Fakat Önder Apo'nun görüşlerini biliyor. Kürt halkının görüşlerini biliyoruz. Neyi talep ettiklerini, nasıl bir çözüm istedikleri konusunda netler. Şimdiye kadar sayısız çözüm projesi ortaya koydular, ateşkesler ilan ettiler, çatışmasızlık süreçleri geliştirdiler, çözüm isteyen taraf oldular. Bu bakımdan Önder Apo'nun çözüm projesinin bir demokratikleşme projesi olduğunu, sadece Kürt sorununun çözümünü değil, Türkiye'nin demokratikleşmesini de içerdiğini, Kürt sorununun çözümü de Türkiye'nin demokratikleşmesi ile birlikte demokratik özerklik temelinde gerçekleştirmeyi öngördüğünü biliyoruz. Hangi kavramlarla olursa olsun, nasıl ifade edilmiş olursa olsun, Önder Apo'nun çözüm projesinin bu temelde olacağı açıktır, tartışmasızdır. Bu konuda daha önce hazırladığı yol haritaları var, çözüm projeleri var, savunmaları var.
Kalkan, yeni bir ateşkes koşullarının olup olmadığı konusunda ise şunları ifade etti: "Ateşkes sağlama koşulları her zaman vardır. Savaş yürütüleceği kadar yürütülmüştür. Savaş sorunları ortaya çıkarıp, çözümü dayatacağı kadar dayatmıştır. Gerisi sorunları çözecek demokratik siyasetin rol oynayabilmesi, siyasi oligarşinin aşılarak demokratik siyasetin rol oynar hale gelmesine bağlı.

Böyle olsa tabi, her zaman ateşkes de olur. Sorunların demokratik siyasi yöntemlerle çözümünün önü açılır ve bu sorun çözülür. Bu konuda gerçekleşmez, olmaz diye bir şey yok. Fakat mevcut haliyle bakıldığında, sorunlar nasıl çözümlenecek. Ortada histerik bir milliyetçilik var. İşte Sinop'ta olanlar, Samsun'da olanlar. Türkiye'nin sol demokratik güçlerine, Halkların Demokratik Kongresi (HDK) üyelerin, milletvekillerine, BDP'ye yaklaşım ortada. Tam bir faşist, şoven saldırganlık var