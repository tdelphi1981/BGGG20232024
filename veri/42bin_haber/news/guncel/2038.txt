Bariyerlere çarpan minibüsün sürücüsü köprüden düştü
Şanlıurfa'da köprü bariyerlerine çarpan minibüsün sürücüsü yaklaşık 10 metre yükseklikten düşerek ağır yaralandı.
AA muhabirinin aldığı bilgiye göre, Mehmet Kızoğlu yönetimindeki 63 S 0174 plakalı servis minibüsü, henüz bilinmeyen nedenle kontrolden çıkarak köprü bariyerlerine çarptı. Çarpmanın etkisiyle bariyerler yıkılırken, sürücü Kızoğlu, köprüde asılı kalan araçtan fırlayarak yaklaşık 10 metre yükseklikten düştü.

Çevredeki vatandaşların ihbarı üzerine olay yerine gelen 112 Acil Servis ekipleri, ağır yaralanan Kızoğlu'nu bir süre uğraştıktan sonra bulunduğu yerden çıkararak, Şanlıurfa Eğitim ve Araştırma Hastanesi'ne kaldırdı.

Sürücünün hayati tehlikesinin bulunduğu belirtildi.