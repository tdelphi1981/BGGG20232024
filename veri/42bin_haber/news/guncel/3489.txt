İstanbul'da bir erkek cesedi bulundu
FATİH'te deniz kıyısındaki kayalıklarda 65 yaşındaki Hasan Karakaya'ya ait ceset bulundu. Karakaya'nın ölüm nedeni yapılacak otopsinin ardından belli olacak.
Samatya Sahil'de saat 03.00 sıralarında vatandaşlar kayalıklarda hareketsiz şekilde yatan bir kişi olduğunu fark etti. 2 kişi bunun üzerine durumu 155 polis ve 112 sağlık ekiplerine bildirdi. Olay yerine gelen sağlık ekipleri Hasan Karakaya'nın hayatını kaybettiğini belirledi. Karakaya'nın cesedi, savcı ve polisin olay yerindeki incelemesinin ardından ambulansla İstanbul Adli Tıp Kurumu'na götürüldü. Hasan Karakaya'nın ölüm nedeni yapılacak otopsinin ardından belirlenecek. Polis Karakaya'nın yakınlarına ulaşmak için çalışma başlattı.