Eski eşine tecavüz eden adam yakalandı
Eski karısının saçlarını baltayla kesip tecavüz eden saldırgan yakalandı.
İstanbulda işe gitmek üzere evinden çıkan grafikçi D.A.nın (34) cezaevinden 5 ay önce tahliye olan eski eşi Metin E. önünü kesti. 22 Şubat tarihinde gerçekleşen olayda eski eşini silah zoruyla bir otomobile bindirerek Silivriye götüren zanlı Metin E., kadını bir konteynıra kapattı. Zanlı Metin E. saçlarını baltayla keserek tecavüz ettiği kadını otomobiliyle evinin yakınına bırakarak kaçtı. Metin E. ile sekiz yıl önce cezaevindeyken boşanan D.A. hastaneye kaldırılarak koruma altına alındı.

Bağcılarda saklandığı evde yakalanarak hakkında soruşturma başlatılan Metin E.nin hırsızlık, kuyumcu gaspı ve yağma suçlarından sabıkası olduğu öğrenildi. Emniyette işlemleri biten iki çocuk babası zanlı Metin E., çıkarıldığı mahkemece tutuklanarak cezaevine gönderildi.