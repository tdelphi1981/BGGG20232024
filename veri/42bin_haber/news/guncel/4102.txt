Sivas'ta Okul sütü dağıtımına başlandı
Milli Eğitim Bakanlığı, Gıda Tarım ve Hayvancılık Bakanlığı ile Sağlık Bakanlığı tarafından ortaklaşa düzenlenen proje kapsamında, Sivasta okul sütü dağıtımına başlandı.
Milli Eğitim Bakanlığı, Gıda Tarım ve Hayvancılık Bakanlığı ile Sağlık Bakanlığı tarafından ortaklaşa düzenlenen proje kapsamında, Sivasta okul sütü dağıtımına başlandı.

Gazi Osman Paşa İlköğretim Okulunda start alan kutu süt dağıtımında konuşan İl Milli Eğitim Müdürü Turan Akpınar, Türkiye genelinde olduğu gibi il genelinde ana sınıfı öğrencileri ve ilkokul 1, 2, 3 ve 4. sınıflarındaki öğrencilere süt dağıtımı gerçekleştirileceğini belirterek, dağıtımın birçok okulda bugün itibariyle başlayacağını, çocuklara pazartesi, çarşamba ve cuma günleri süt dağıtımı yapılacağını vurguladı.

Gıda Tarım ve Hayvancılık İl Müdürü İhsan Aslan ise okul sütü konusundaki spekülasyonlara değinerek kamuoyunda yanlış bir bilgilendirme olduğunu söyledi. Süt fazlasının çocuklara içirildiği söyleminin doğru olmadığını vurgulayan Aslan Süt fazlasını çocuklara içirmiyoruz. Bakanlığımızın süt fazlasıyla ilgili regülasyon desteği var. Fazla sütleri piyasadan çekip süt tozu yapıyoruz. Bu tamamen çocukların sağlıklı gelişmesi için yapılmış özel bir çalışma. şeklinde konuştu.

Halk Sağlığı İl Müdürü Levent Sağlam da sütün ciddi bir protein kaynağı olduğunun ve okul sütü dağıtımının önemine işaret ederek Geçtiğimiz eğitim öğretim yılında biliyorsunuz birtakım, istenmeyen olaylar olmuştu aslında bu biraz abartılmıştı. Bu sene bu konuda daha dikkatli davranıyoruz, çocuklarımız kesinlikle bozuk süte maruz kalmayacak ifadelerini kullandı.

Konuşmaların ardından Süt dağıtımını İl Milli Eğitim Müdürü Turan Akpınar, Halk Sağlığı Müdürü Levent Sağlam ve Gıda Tarım ve Hayvancılık Müdürü İhsan Aslan gerçekleştirdi.