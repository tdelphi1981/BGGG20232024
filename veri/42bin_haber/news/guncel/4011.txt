Yasağımı kaldırın
ODA TV davasından 27 Aralık 2012de tahliye edilip hakkında yurtdışı çıkış yasağı konulan gazeteci Soner Yalçın, bu yasağının kaldırılmasını istedi.
Yalçın, avukatları aracılığıyla davanın görüldüğü İstanbul 16ncı Ağır Ceza Mahkemesine bir dilekçe sundu. Dilekçede Yalçının tutuklanmadan önce Sivas katliamını konu alan Menekşeden Önce isimli belgesele başladığı, dava kapsamında tutuklandıktan sonra belgeselin sanatçı dostları tarafından tamamlandığı belirtildi. Belgesel nedeniyle Yalçının birçok festivale davet edildiğinin belirtildiği dilekçede, şöyle denildi: Yurt Dışına Çıkış Adli Kontrol Tedbiri sebebiyle söz konusu organizasyonlara katılamamaktadır. Bu da müvekkilin mesleki kariyerini olumsuz etkilemesinin yanı sıra, ülkemizin saygınlığını da olumsuz etkilemektedir.