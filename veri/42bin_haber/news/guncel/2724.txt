'Öcalan'lı çocuk sayfası
Milli İstihbarat Teşkilatı (MİT) bir yanda Kürt sorununun çözümü için İmralı görüşmelerine devam ederken, diğer taraftan da çocuklara yönelik internet sayfasını yeniledi. Doğru Hamle isimli video Biz MİTiz. Siz bilmeseniz de sizin için çalışırız. Bu millet sonsuza kadar var olsun, diye sözleriyle bitiyor. MİTin tarihinin anlatıldığı 5 dakikalık videoda ise teşkilatın terörle gruplarıyla mücadelesi Öcalanın yakalanma görüntüsü eşliğinde anlatılırken, video Büyük Türk Milletinin geleceği için çalışırız. Çünkü istihbarat geleceği doğru öngörmektir cümleleriyle tamamlanıyor.
Biz Kimiz, Nasıl Çalışırız, Tarihçemiz, Oyunlar başlıkları altında hazırlanan çocuk sayfasında MİT, kendini çocuklara anlatıyor. 'Biz Kimiz' başlığı altında istihbarat faaliyeti, küresel bir satranç oyununa benzetilirken, Oyuna mükemmel başlayabilirsin ama önemli olan mükemmel ilerlemektir deniliyor. Mükemmelliği zeka ve tecrübe ile birleştirilip mükemmel sonuçlar aldıklarına işaret edilirken, zamansız yapılan hamlenin hamle olmadığı vurgulanıyor. Biz doğru zamanda olmamız gereken yerdeyiz denilirken, en iyi stratejinin rakibin seni çözdüğünü sandığı strateji olduğuna dikkat çekiliyor.  
ASIRLIK STRATEJİ ÜRETİRİZ BU MİLLET VAR OLSUN DİYE 
Sadece bugün için değil ülkenin yarınları için asırlık stratejiler ürettiğini anlatan MİT, Ülkemiz adına karar verenlerin en doğru sonuçlara ulaşası için objektif akıl süzgecinden geçirilmiş istihbarat sağlarız. Oyun bittiğinde şahlarla piyonlar aynı kutuya konur. Biz küresel oyunun hiçbir zaman bitmeyeceğine inanıyoruz. Bu oyunda dostlarımız ve rakiplerimizle aynı oyun tahtasındayız. Ülkemizin özgürlüğü için çok dikkatli oynamamız gerektiğinin farkındayız. Biz MİTiz. Siz bilmeseniz de sizin için varız. Sizin için çalışırız. Bu millet sonsuna kadar var olsun sözleriyle birinci videoyu tamamlıyor. 
Tarihçemiz bölümünde yer alan 5 dakikalık ikinci videoda ise Tazminatla başlayan istihbarat serüveni anlatılıyor. 1913te Enver Paşanın Teşkilatı Mahsusayı dünya alevler içindeyken kurduğu, Birinci Dünya Savaşında önemli rol oynadığı vurgulanıyor. Milli Mücadelenin kazanılmasında istihbarat faaliyetlerinin önemine değinilirken, 6 Ocak 1927de Atatürkün talimatıyla Milli Emniyet Hizmeti Riyasetinin kurulduğu bilgisi veriliyor. 1965te MİTin kurulduğu, 1971de dünya için büyük önem kazanan chip teknolojisinin teşkilat tarafından da kullanılmaya başlandığı, 1983te doğrudan Başbakana bağlandığı anlatılıyor.  
TERÖRLE MÜCADELE 
Teşkilatın terörle mücadelede önemli rol üstlendiği vurgulanırken, bu anlatım Öcalanın yakalanarak Türkiyeye getirilmesi görüntüsü eşliğinde yapılıyor. Dünyada küreselleşmenin en önemli aktörünün internet olduğu belirtilirken, gelecekte önemli bir tehdit unsuru olarak ulusal bilgi güvenliği ve siber güvenlik çalışmaları başlatıldığı ifade ediliyor. Bu video Büyük Türk Milletinin geleceği için çalışırız. Çünkü istihbarat geleceği doğru öngörmektir cümlesiyle tamamlanıyor.   
Oyunlar bölümü ise 12 yaş altı ve 12 yaş üstü olarak ikiye ayrılıyor. Hafıza Ustası, Hoplak Bulmaca, Fark Nerede, Maraton Başlıyor, Şenlik Zamanı oyunları her iki grup için de farklı düzeyde hazır1anırken, 12 yaş altı için Minitiplerden oluşan kahramanların macera dolu öykülerine yer veriliyor.  
AİLELERE UYARI: 
İNTERNETE ODASINDA DEĞİL, SALONDA GİRSİN
Sayfada çocukların internetin zararlı içeriğinden korunabilmeleri için ailelere de tavsiyeler yer alıyor. İşte MİTten ailelere tavsiyeler:  
- İnternet ortamında kişisel bilgilerini (isim, adres, okuduğu okul, fotoğraf gibi) paylaşmamaları yönünde çocuklarınızı tembihleyin.
- İnternet üzerinden tanıştığı kişilerle sizin izniniz ya da gözetiminiz olmadan buluşma yapmasının önüne geçin.
- Çocuğunuzun, kendisini rahatsız eden herhangi bir kişi ya da içerikle karşılaşması durumunda sizi mutlaka haberdar etmesini sağlayın.
- İnternet şifresi oluşturması durumunda, tahmin edilmesi zor bir şifre bulması gerektiğini öğretin.
- Ebeveyn kontrolünü bütün internet sağlayıcı cihazlarda uygulayın.
- İnternet bilgisayarının evin ortak alanında durmasını sağlayın.
- Zaman zaman internete çocuğunuzla birlikte girin ve onun vakit geçirmeyi tercih ettiği siteler hakkında kendisiyle sohbet edin.
Çocuğunuzun internet yüzünden sosyal hayattan uzaklaştığını, derslerini ihmal etmeye başladığını tespit ettiyseniz ve bununla nasıl başa çıkacağınız konusunda kendinizi yetersiz hissediyorsanız okuldaki rehber öğretmenlerine ya da uzmanlara danışabilirsiniz.