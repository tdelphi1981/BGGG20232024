AB sürecinde çalışan kamu görevlilerine eğitimi verilecek
Avrupa Birliği (AB) Bakanlığı ve British Council tarafından ortaklaşa düzenlenen Avrupa Birliğiyle Müzakere Sürecinde Yer Alan Personele Yönelik Eğitim Projesinin (Euroskills) ikincisi başlıyor.
Bu kapsamda AB Bakanlığı, Kalkınma Bakanlığı, Aile ve Sosyal Politikalar Bakanlığı ve Yurtdışı Türkler ve Akraba Topluluklar Başkanlığı personeline yönelik eğitimler 13-15 Mart tarihlerinde Abant'ta yapılacak. 

 Bakanlıkların müzakere fasıllarıyla doğrudan ilgili çalışan birimlerine mensup kamu görevlilerinin Avrupa Birliği katılım sürecinde iletişim ve müzakere becerilerini arttırmak amacıyla 2006-2008 yıllarında yürütülen Avrupa Birliğiyle Müzakere Sürecinde Yer Alan Personele Yönelik Eğitim Projesinin (Euroskills) ikincisi yine British Council işbirliğiyle yapılacak. 

Proje kapsamındaki birinci grup eğitim AB Bakanlığı, Kalkınma Bakanlığı, Aile ve Sosyal Politikalar Bakanlığı ve Yurtdışı Türkler ve Akraba Topluluklar Başkanlığı personeline yönelik olarak 13  15 Mart 2013 tarihlerinde Abantta gerçekleştirilecek. 

Yine bu kapsamında çeşitli bakanlıklara mensup 75 kamu personeline ABye Katılım Sürecine Yönelik Genel İletişim Becerileri ile ABye Katılım Müzakereleri Becerileri eğitimleri verilecek.

 Euroskills II Projesi ile kamu temsilcilerinin, çalıştay, toplantı gibi platformlara yönelik olarak müzakere ve iletişim becerilerinin artırılması ile Türk ve Avrupa kamuoyunu müzakere fasılları hakkında bilgilendirmelerine katkı sağlanması amaçlanıyor.