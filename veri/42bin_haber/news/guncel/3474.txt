O kıyafetleri tasarlayan Hanif konuştu
THY ekibi için hazırlanan tartışmalı kıyafet tasarımlarına imza atan modacı Dilek Hanif, O kıyafetler seçilseydi altına imza atmazdım dedi.
Türk Hava Yolları (THY) ekibi için tartışmalı yeni kıyafet tasarımlarına imza atan modacı Dilek Hanif, NTV muhabiri Deniz Tüysüzün sorularını yanıtladı.

Modacı Dilek Hanif, şunları söyledi:

"Onun dışında onlarca örneğimiz vardı. Ben bir profesyonelim, THY de müşterim. Benden talepleri olur, ben tasarımlar hazırlarım. Çok geniş çaplı bir araştırmayla hazırladık. Bunun altına imzamı koyar, sonra yönetime sunarım. Onlar bunu kabul eder, bunu basın ya da halkla paylaşırız.

Bu aşamaların hiçbirini maalesef biz yaşayamadan çalışma basına yansıdı. Sanki o kıyafetler THY için tasarlanmış gibi bir sonuca vardılar. Ben baktığım zaman, resme hak veriyorum.




Bir tek onu değil, birçok alternatif yapmışım. Dolayısıyla tek bir kıyafet üzerinden, görsel üzerinden böyle bir çıkışı anlayabilmiş değilim.

Bir fotoğraf üzerinden bir şeyler söylemek isteyenler söylediler. Onun dışında kepli olan farklı varyasyonlar da var. O tasarım bizim beğenip, THY için uygundur dediğimiz bir görsel değil. THY, marka kimliğine uygun, ciddi, sürekli ve kalıcı bir tasarı istiyor. Dolayısıyla İki türlü çalışalım, bunların içinden uygun olanı seçelim gibi bir kanıyla çalışmaya başladık. Eleştiri, tek bir tasarım üzerine, bitmemiş bir çalışma üzerine yapıldı. Dilek Hanif olarak bugüne kadar yaptığım işler belli. Kimleri giydirmişim, tasarımlarım hangi yerlerde satılır, nerelerde, ne işler çıkartırım Duruşum çok belli, ben bunu anlayamıyorum. Yaptıkları yorumlarla da bana bir eksi getirmiş değiller. Çok fazla yükseldikçe bu tür şeylerle karşılaşıyorsunuz.

Resmi görünce ben de şok oldum, benim hayal ettiğim THY bu değil. Türk tasarımcı olarak, dünya markası olmuş bir havayoluna zaten uygun görmüş değilim. Sadece Temel Beyle telefonda konuştuk. Düşürülmüş olduğum durumdan dolayı çok üzgün olduğunu söyledi. Ertesi gün bir toplantı yapıldı, onların onayı olmadan bir açıklama yapmak istemedim. Bu resimleri vermek onların arzusu değildi. İşimizi bitiririz daha sonra gerekli yerlerle paylaşırız, böyle bir şeye gerek yok diye düşünüyorlardı. Ben rica ettim. Halkın tepkisi çok oldu, onun için de geri çektiler.

Bizim 50 tasarımız var. Bu uzun tasarımın olmaması gerektiğini, çünkü hosteslerin özellikle güvenlikleri açısından sağlıksız bir görsel olduğunu o günkü toplantıda söyledim. Bir tane de öyle bir şey olsun, onu görelim dendi, onun üzerine yaptık. Eski resim üstünden iki toplantı geçti. Tamamen farklı versiyonlar çıktı, bir daha bunun konusu bile olmadı. Zaten burada bir art niyet yüzde yüz var.

Bu kıyafetleri THY kabul etseydi bile ben altına imamı atmazdım. Bana talep geldiği gün söyledim; Siz benim müşterimsiniz, ben bunu yaparım ama altına imzamı atmam dedim. Ama zaten THYden de böyle bir talep gelmedi."