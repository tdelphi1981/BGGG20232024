Deprem Profesörü Ercan: Büyük depremin sancıları
İstanbulda yaşayan Jeofizik Mühendisi Prof.Dr. Ahmet Ercan, kendisine ait internet sitesinde, Marmaristeki deprem fırtınasını değerlendirdi. Prof.Dr. Ercan, "Bunlar büyük deprem öncesi Egede olan çıtırtılardır. Bu bölgede bu büyüklükteki depremler olağan olup, daha büyüğünün çarçabuk arkasından gelmesi ile de beklenmez. Ancak sancılar gelecek büyük depremin doğum sancılarıdır" dedi.
Muğlanın Marmaris İlçesi Bozburun açıklarında dün akşam saatlerinde başlayıp bugün de devam eden depremlerle ilgili Jeofizik Mühendisi Prof.Dr. Ahmet Ercan, kendisine ait internet sitesinde bir değerlendirme yazısı paylaştı. Depremin odak noktasının Yunanistanın Simi Adasının karşısında, Hisarönü Koyu ile Bozburun Koyunun birleştiği çatlak olduğunu belirten Prof.Dr. Ercan, "Bu bölgedeki çıtırdamalar, bu büyüklüklerde 2005 yılından beri süre gitmektedir. Ancak, böyle bir fırtına ile ilk kez karşılaşıyoruz. Bunlar büyük deprem öncesi Egede olan çıtırtılardır. Bozburun, Türkiyenin güney batısında Ege ile Akdeniz sınırında, Güney Ege Dalma Batma Kuşağının hemen kuzey sınırında yer alır. Bu bölgede bu büyüklükteki depremler olağan olup, daha büyüğünün çarçabuk arkasından gelmesi de beklenmez. Ancak sancılar gelecekteki büyük depremin doğum sancılarıdır" dedi. 
'OTELLERE DAYANIKLILIK BELGESİ ASILMALI' 
Bölgedeki turizm faaliyetlerinin güvence altına alınabilmesi için turistik konaklama tesislerine, Yapı Güvenlik Belgesi alması koşulu getirilmesi gerektiğini savunan Prof.Dr. Ahmet Ercan, şöyle devam etti: 
"Güney-Batı Anadolunun Türkiye turizmine yıllık katkısı 5 ile 6 milyar dolardır. Türkiyenin turizminin baltalanmaması için, yalnız Bodrum-Marmaris-Fethiye değil tüm Marmara, Ege ile Akdeniz kuşağında yer alan turistik konaklama tesislerinin, sırası ile 7.5, 7.3, ile 7.0lik depremlere dayanıklı olduğunu belirten bilimsel yer-yapı-deprem güvenlik belgelerinin incelemeler sonucu elde edilerek dinlence köylerine, otellere, motellere, pansiyonlara asılması, tanıtım belgelerine geçirilmesi sağlanmalıdır. Bu doğrultuda TÜRSAB ile Kültür ve Turizm Bakanlığı gerekli yaptırımları, denetimleri ivedilikle oluşturmalıdır."
 
 