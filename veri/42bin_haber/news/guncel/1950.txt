Vatan Caddesi karıştı
İstanbul Emniyet Müdürlüğü önünde DHKP-C operasyonunu protesto etmek isteyen yaklaşık 20 kişilik gruba polis müdahale etti. Polisin göstericileri dağıtmak için kullandığı biber gazından etkilenen bir kişi hastaneye kaldırıldı.
 DHKP-Cye yönelik dün gerçekleştirilen, aralarında avukat ve Grup Yorum üyelerinin de bulunduğu operasyonu protesto etmek isteyen yaklaşık 20 kişilik bir grup saat 13.00 sıralarında Vatan Caddesi'ndeki İstanbul Emniyet Müdürlüğü önünde toplandı.

'Baskınlara, gözaltılara rağmen, milyonları örgütleyeceğiz Halk Cephesi" yazılı bir pankart açan grubun basın açıklaması talebine polis izin vermedi.

TOMA'dan (Toplumsal Olaylara Müdahale Aracı) yapılan anonsla; gösterinin yasal olmadığı ve grubun dağılması istendi.

Bir grup üyesi, çevik kuvvet amiri ile konuşup basın açıklaması yapıp gitmek istediklerini söyledi.

Çevik kuvvet amiri; göstericilerin eylem yapmaya ve basın açıklamasına izinleri olmadığını belirtti.

Grup üyesi, açıklama konusunda ısrarcı olunca polis müdahale kararı aldı.

Telsizden yapılan anonsla TOMAda görev yapan polise müdahale talimatı verildi. TOMAdan göstericilere tazyikli su sıkıldı.

BİR KİŞİ GAZDAN ETKİLENDİ
Polisin göstericileri dağıtmak için yaptığı müdahale nedeniyle Hüsnü Yılmaz adında bir gösterici biber gazından etkilendi.

Yerde yatan göstericiye diğer eylemciler yardım ederek, olay yerinden uzaklaştırarak Emniyet Metro girişi önüne taşıdı.

Hüsnü Yılmazın çevresinde toplanan gruba polis tekrar basınçlı su sıkarak müdahale etti.

Bayılan Hüsnü Yılmaz arkadaşları tarafından bir araca bindirilerek hastaneye götürüldü.

YOLU KESTİLER
Hasan Yılmaz, hastaneye götürülürken, yaklaşık 10 kişilik grup Adnan Menderes Bulvarı üzerinde kısa süreliğine yolu kesti.

Yolu kesen eylemcilere polis gaz ve su sıkarak müdahale etti. Polis göstericileri Akdeniz Caddesine kadar kovaladı.