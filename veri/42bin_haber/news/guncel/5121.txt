4. Yargı Paketi Meclis'te!
Kamuoyunda '4. yargı paketi' olarak bilinen İnsan Hakları ve İfade Özgürlüğü Bağlamında Bazı Kanunlarda Değişiklik Yapılmasına Dair Kanun Tasarısı, TBMM Başkanlığı'na sunuldu.
Tasarıyla, insan haklarına saygı ve bu konuda ortaya çıkan aksaklıkları iç hukukta çözüme bağlamanın gereğinin yerine getirilebilmesi ve Türkiye'nin AİHM önündeki davalar açısından görünümünün daha iyi bir noktaya taşınabilmesi amaçlanıyor.

Avrupa İnsan Hakları Sözleşmesi (AİHS) tarafından koruma altına alınan hakların ihlaline sebebiyet verebilen çeşitli kanunlardaki ilgili hükümlerde değişiklik yapılıyor ve söz konusu olabilecek ihlal durumları ortadan kaldırılıyor.

Böylece, insan haklarına saygılı her devletin yapması gerektiği gibi, bir yandan bu alanda ortaya çıkan aksaklıklar iç hukukta çözüme bağlanırken, diğer yandan da Türkiye'nin AİHM kararları açısından görünümünün daha iyi bir noktaya taşınabilmesi amaçlanıyor.