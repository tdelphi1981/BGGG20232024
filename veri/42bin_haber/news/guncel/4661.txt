Hırsızlık olayı güvenlik kameralarına yansıdı
Milas'ta bir restorandan bazı malzemeleri çalan ve güvenlik kameralarınca görüntülenen 2 kişi, gözaltına alındı.
Köşk köyündeki restoranın sahibi Arslan Aldırmaz, sabah saatlerinde iş yerine gittiğinde kapının kırıldığını ve içerideki bazı malzemelerin çalındığını fark etti. Aldırmaz tarafından haber verilen jandarma ekiplerinin iş yerindeki güvenlik kameralarında yaptığı inceleme sonucunda 2 zanlının eşkali belirlendi.

Zanlıların yakalanması için çalışma başlatan ekipler, 75. Yıl Milas Devlet Hastanesi yakınlarında A.A'yı gözaltına aldı. Şüphelinin ifadeleri doğrultusunda Kandak köyündeki evde yapılan aramada olayın diğer şüphelisi H.T. de yakalandı. Aramalarda ele geçen çalıntı malzemeler, iş yeri sahibine teslim edildi.

Zanlıların jandarmadaki sorgusu sürüyor.