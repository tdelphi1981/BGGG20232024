YGS'ye başvurular yarın başlıyor
Üniversiteye girişte birinci aşama olan Yükseköğretime Geçiş Sınavı’na (YGS) başvurular yarın başlayacak.
 ÖSYM’den yapılan açıklamaya göre, Öğrenci Seçme ve Yerleştirme Sistemi’nin (ÖSYS) ilk sınavı olan YGS'ye başvurular 2-15 Ocak, Lisans Yerleştirme Sınavları’na (LYS) başvurular ise 22-29 Nisan tarihleri arasında yapılacak. 2013-ÖSYS Kılavuzu ve aday başvuru formuna “www.osym.gov.tr” adresinden ulaşılabilecek. Henüz mezun olmamış, son sınıf düzeyindeki adaylar, başvurularını okullarının bağlı olduğu başvuru merkezinde; mezun durumdaki adaylardan 2011 veya 2012 ÖSYS’den birine başvuru merkezi aracılığıyla başvurmuş olan ve öğrenim bilgilerinde değişiklik olmayanlar başvurularını, bireysel olarak internet aracılığıyla ya da herhangi bir başvuru merkezinde yapabilecekler.
 ANKA