Erdoğan'dan Tekin Akmansoy için başsağlığı mesajı
Başbakan Recep Tayyip Erdoğan, beyaz perde ve tiyatro sahnelerinin en değerli karakter oyuncularından Tekin Akmansoy'un, canlandırdığı unutulmaz tiplemeleri ve gülen yüzüyle her zaman sevgi, saygı ve tebessümle hatırlanacağını bildirdi.
Erdoğan, tiyatro sanatçısı Akmansoy'un vefatı dolayısıyla mesaj yayımladı.

Mesajında, Akmansoy'un vefatını derin bir üzüntüyle öğrendiğini belirten Erdoğan, şunları kaydetti:

'Beyaz perde ve tiyatro sahnelerimizin en değerli karakter oyuncularından olan merhum Tekin Akmansoy, canlandırdığı unutulmaz tiplemeleri ve gülen yüzüyle her zaman sevgi, saygı ve tebessümle hatırlanacaktır.

Muhterem sanatçımıza Yüce Allah'tan rahmet, ailesine, sanat camiamıza ve sevenlerine başsağlığı diliyorum.'