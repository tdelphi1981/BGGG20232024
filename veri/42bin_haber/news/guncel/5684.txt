57. Alay yürüyüşü başladı
'Tekirdağ tarihiyle buluşuyor' sloganıyla yola çıkan 57. Alay Yürüyüş Komitesi, Valilik önünde düzenlenen törenin ardından Çanakkaleye uğurlandı. 57 Kişilik topluluk, 4 gün sonra Gelibolu'ya ulaşacak.
Tekirdağ'da bu yıl 3ncüsü düzenlenen, Geçmişte yanlarında olmasak da, onları anmak ve temsili bir şekilde de olsa, onların anısına yürümek bizlerin vazifesidir anlayışıyla, tarihte ve Çanakkale Savaşı'nda verdikleri kahramanlık dolu mücadeleleri ile bilinen, 57. Alay'ın ve diğer şehitlerimizin anısına 57 kişiden oluşan komite ile yapılıyor.
 
14 - 18 Mart tarihleri arasında Çanakkale Şehitliğine gerçekleştirilecek olan yürüyüş için, Valilik önünde bir tören düzenlendi.
 
Törene; Vali Ali Yerlikaya, Belediye Başkanı Adem Dalgıç, İlçe belediye başkanları, STK temsilcileri ve vatandaşlar katıldı.
 
Törende konuşan Vali Ali Yerlikaya, Bugün burada Çanakkale'ye, şehitlerimize gitmek için yürüyen çocuklarımızın gözünde, Gazi Mustafa Kemal'in Tekirdağ'da kurduğu 57. Alay'ın, O gün yaşadığı heyecanı görüyorum. 57. Alay eşi olmayan, müstesnasız bir birliktir. Dünyada bu birliğin eşi ve benzeri yoktur. Şehrimiz için özel bir öneme sahip olan ve Çanakkale Savaşında verdiği onurlu ve kahramanlık dolu mücadelesi ile de, milletimizin hafızasında yer etmiş olan 57. Alayımızı ve Şehitlerimizi, başlarında yer alan Gazi Mustafa Kemal Atatürk ve Çanakkalede şehit olan tüm askerlerimizi rahmet ve minnetle anıyorum diyerek komitenin başkan ve üyelerine başarılar ve hayırlı yolculuklar diledi.
 Tören de konuşan 57. Alay Yürüyüş Komitesi Başkanı Hikmet Selim Yılmaz ise, Tekirdağ halkımızın Çanakkale Şehitliği yürüyüşümüzle ilgili, bizlere verdikleri destekten dolayı teşekkür ediyorum dedi. 
 Daha sonra komite üyeleri ve yürüyüş heyeti, 4 gün sürecek yolculukları için Çanakkaleye uğurlandı.