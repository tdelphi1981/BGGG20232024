Ürdüne gönderildi
Yasadışı yollarla Türkiyeye girdikten sonra Ankarada yakalanan CIAin en çok aradığı isimlerden El Kaide sözcüsü Süleyman Abu Ghaith, Ürdüne gönderildi. Vatansız olduğu için 33 gün Yabancılar Şube Müdürlüğünde misafir edilen Ghaith, CIA ajanları tarafından Ürdünden alınarak ABDye götürüldü.
ABD Merkezi Haber Alma Teşkilatının (CIA) en çok arananlar listesinde yer alan El Kaidenin sözcüsü ve 2 numaralı adamı Süleyman Abu Ghaithin, Türkiyedeki 33 günlük sorunlu misafirliği sona erdi. Vatansız olduğu için sınır dışı edilmesinde sorun çıkan Ghaith, Kuveyte verilmek üzere Ürdüne gönderildi. Ancak Ghaith, Ürdünde CIA ajanları tarafından alınarak ABDye götürüldü.

Usame Bin Ladinin damadı da olan Ghaith, İran sınırından yasadışı yollarla Türkiyeye girdikten sonra Ankarada bir otelde gözaltına alınmıştı. Türkiyede herhangi bir suç işlemediği için çıkarıldığı mahkeme tarafından serbest bırakılan Ghaith, sınır dışı edilmek üzere Yabancılar Şube Müdürlüğüne teslim edildi. Kuveyt vatandaşlığından çıkarıldığı için vatansız konumunda bulunan Ghaithin, hangi ülkeye gönderileceğine karar verilemedi. Türkiye, önce Ghaithin ülkeye giriş yaptığı ülke olan İrana iade etmek istedi. Ancak İran bunu reddetti.  
TÜRKİYE HEDEF OLMAK İSTEMEDİ 
ABD ise Dışişleri Bakanlığı üzerinden Ghaithin kendilerine teslim edilmesini istedi. Dışişleri Bakanlığı, konuyu yasal boyutunu Adalet Bakanlığına, soruşturma yönünü de İçişleri Bakanlığına sordu. Üç bakanlık Ghaithin Amerikaya verilip verilmeyeceği yönünde çalışma yürüttü. Türkiyenin, El Kaidenin hedefi de olmamak için Ghaithi ABDye vermek istemediği öne sürüldü.  
KERRYİN GELDİĞİ GÜN 
Sonunda Ghaithin, Ürdün üzerinden vatandaşlığından çıkarıldığı Kuveyte gönderilmesine karar verildi. ABD Dışişleri Bakanı John Kerrynin Türkiyeye geldiği 1 Martta Ghaith, Ürdüne gönderildi. 

ABDnin Türkiyeden çıkışından itibaren Ghaithi adım adım izlediği bildirildi. Ürdünden Kuveyte geçiş yaparken CIA ajanlarınca ele geçirilen Ghaith, ABDye götürüldü.