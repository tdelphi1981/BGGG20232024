'Darbe Komisyonu raporu düzmece'
Anayasa Komisyonu Üyesi, CHP'li Süheyl Batum, TBMM Darbeleri Araştırma Komisyonu Raporu ve yeni YÖK tasarısını AKŞAM'a yorumladı. Batum'un görüşleri şöyle:
 'Darbe Komisyonu raporuna muhalefet şerhi verdik. Tamamen bugünkü davalara yönelik bir düzmece rapor olduğunu düşünüyoruz. Darbe sonrası inanılmaz sancılı süreçlerden biri 12 Mart'tır. Raporun içinde 12 Mart yok. 12 Eylül'de tetikçilik yapmış, darbecilere evinde davetler vermiş, kişilerin komisyondaki ifadeleri geçerli, mağdurların ifadeleri geçersiz sayılmış. Mesut Yılmaz gibi eski başbakanlar 'Yazılı ifade verelim' diyor, komisyon  'Hayır olmaz' diyor. ABD'nin ilişkili olduğu yerleri kazıyarak rapor yazıyoruz. Raporun görülmekte olan davalara kanıt hazırlamaktan başka bir amacı yok.'
 Seyfullah SOLAK / ESKİŞEHİR