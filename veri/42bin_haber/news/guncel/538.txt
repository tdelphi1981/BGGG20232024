Kuryeliğe dönüştü avukatla görüşemez
AK Parti Genel Başkan Yardımcısı Hüseyin Çelik, açlık grevlerinin terör örgütü ve uzantılarına taviz verilerek sona erdirildiği iddialarının gerçeklerle bağdaşmadığını savundu.
Öcalanın avukatlarının AİHMye Eften püften, çerden çöpten davalar açtığını belirten Çelik, Avukatlarıyla görüşmesi söz konusu değildir dedi. Çelik, dün düzenlediği basın toplantısında şunları söyledi: 
Çerden çöpten dava açıyorlar 
Hakkındaki hüküm kesinleşmiş olan mahkûmlar avukatlarıyla görüştürülmüyor. Öcalanın şu anda AİHMde açılmış olan bir davası var. Özellikle avukatlarla görüşme sağlansın diye eften püften, çerden çöpten davalar açılıyor. Bugüne kadar bu manada bir iyi niyet gösterisinde bulunulmuştur, hükümet ve devlet tarafından. Maalesef bu iyi niyetten maraza çıkmıştır. İş kuryelik meselesine dönüşmüştür. Öcalanın bugün itibarıyla avukatlarıyla görüşmesi söz konusu değildir. 
TAVİZ VEREREK BİTİRİLMEDİ 
Açlık grevlerinin terör örgütü ve uzantılarına taviz verilerek sona erdirildiği iddiaları gerçekle bağdaşmamaktadır. Anadilde savunma meselesinde, PKK ve BDP bundan hoşnut olsun veya başka birilerine bir taviz olsun diye gündeme getirilmemiştir. Bu karar alındığında Türkiyenin gündeminde açlık grevi diye bir şey yoktu. 
ANASININ AK SÜTÜ GİBİ 
Anadilde eğitim de şu anda Türkiyenin gündeminde değildir, Ak Partinin gündeminde de değildir. Herkesin ana dili anasının ak sütü kadar helaldir. Kamu hizmetlerine erişimde anadil konusunda Başbakanlık Müsteşarı Efkan Alanın başkanlığında bir çalışma yürütülüyor. Hastanede, vakfa müracaat ederken, karakola müracaat ederken, bir yerde bir vatandaş eğer anadil problemi yaşıyorsa bu ayıptır, yaşamamalıdır. 
ÇELİŞKİLER KALKMALI 
Çelik, Bekir Bozdağın, tekke ve zaviyelerle ilgili açıklamaları üzerine, Devrim Kanununa göre böyle. Arkadaşınıza Ahmet Bey, Mehmet Bey diye hitap ediyorsunuz, generallerimize Paşam diye hitap ediyoruz. Amca, dayı, bey demek bile yasak. Öyle mi, değil mi? Bunun şu anda pratikte bir uygulaması var mı? Yok. Mevlevilik ve Bektaşilik de söz konusu kanuna göre yasak olmasına rağmen fiili olarak serbest. Bu çelişkileri bu toplum düzeltmelidir yorumunu yaptı.