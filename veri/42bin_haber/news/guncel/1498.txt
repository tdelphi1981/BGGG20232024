Numan Kurtulmuş, kayınbiraderini ebediyete uğurladı
AK Parti Genel Başkan Yardımcısı Numan Kurtulmuş, trafik kazasında hayatını kaybeden kayınbiraderi Muhittin Cantürk'ün Burdur'da düzenlenen cenaze törenine katıldı.
Cantürk'ün cenazesi, Armutlu Mahallesi'ndeki evinden alınarak Armutlu Çarşı Camisi'ne getirildi. Cantürk'ün cenaze namazı öğle namazını müteakip İl Müftüsü Osman Artan tarafından kıldırıldı. Cenaze, Armutlu Mezarlığı'nda toprağa verildi.

Cenaze törenine katılan AK Parti Genel Başkan Yardımcısı Numan Kurtulmuş defin esnasında Kuran-ı Kerim okudu. Cenazeye katılanlara teşekkür eden Kurtulmuş, 'Muhterem cemaat hepinize çok teşekkür ediyorum, Allah razı olsun. Şehir dışından uzaktan gelen arkadaşlarımız kardeşlerimiz var. Hepinizden bir kere daha cenazeye hakkınızı helal etmenizi istiyoruz. Hakkınızı helal edin bu soğuk kış gününde bizi yalnız bırakmadınız. Ayrı ayrı hepinize çok teşekkür ediyoruz. Allah hepinizim geçmişlerinize rahmet eylesin. Hiçbirimize elem keder acı göstermesin.' dedi. 

Törene, AK Parti MKYK Üyesi Abdulhamit Gül, AK Parti Burdur Milletvekili Bayram Özçelik, AK Parti Malatya Milletvekili Ömer Faruk Öz, Çalışma ve Sosyal Güvenlik Bakan Yardımcısı Nihat Etyemez, Burdur Valisi Nurettin Yılmaz, Burdur Belediye Başkanı Sebahattin Akkaya, Başsavcı Ali Nevzat
Açıkgöz, İl Emniyet Müdürü Abdulkerim Polat, Gölhisar Kaymakamı Hüseyin Kürşat Kırbıyık, AK Parti İl Başkanı İbrahim Ekici, Gölhisar Belediye Başkanı Veli Cantilav, Hendek Belediye Başkanı Ali İnci,
Memur Sen Genel Başkanı Ahmet Gündoğdu, Kapatılan HAS Parti'nin bazı il başkanları ve yöneticileri, AK Parti il ve ilçe teşkilatları ve Cantürk'ün yakınları katıldı.


Muhittin Cantürk'ün (64) kullandığı 34 GY 0025 plakalı otomobil dün Bademli köyü yakınlarında kaza yapmış. Cantürk, kazada hayatını kaybetmişti.