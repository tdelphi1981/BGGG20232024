Ali Şen: "Evren'in darbesi faşist değildi"
Türk futbolunda bir döneme damga vuran adam; Ali Şen Aykırı Sorular’daydı… Ali Şen, Kenan Evren'in yaptığı darbenin faşist olmadığını söyledi. 
Ali Şen, futbolun siyasetle ilişkisi konusunda ilginç şeyler söyledi. Portekiz’de Salazar’ın “On binleri uyutacak bir beşik yapın” diyerek Lizbon’daki büyük stadyumu yaptırdığını hatırlatan Ali Şen; “Türkiye’de futbolun oy potansiyelini Adnan Menderes keşfetti ve bugün de aynı ilişki sürüyor” dedi.

 Ali Şen dünyada Futbolun, din ve acılı müzikle birlikte, insanları uyutmak için bir araç haline geldiğini belirtti. 
Ali Şen en ilginç açıklamalarını ise programın son bölümünde yaptı. Kenan Evren’i çok sevdiğini belirten ve daha dün ziyaret ettiğini söyleyen Ali Şen: “Kenan Paşa’nın yaptığı darbe faşist değildi, çünkü o dönem halkın yüzde 93’ü onun cumhurbaşkanlığını ve yaptığı anayasayı onayladı. Onu yakından tanıyan herkes benim gibi çok sever. İyi tanımadıkları için kendisi için kötü konuşuyorlar. Onun döneminde büyük paralar kazanan işadamlarının hiçbiri bugün korkularından onun sayesinde başardıklarını anlatamıyor” dedi.