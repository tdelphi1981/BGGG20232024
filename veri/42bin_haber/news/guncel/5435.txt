Göçmen kaçakçılığı tatbikatı nefes kesti !
Sahil Güvenlik Marmara ve Boğazlar Bölge Komutanlığı ve Bursa İl Emniyet Müdürlüğü 'Göçmen Kaçakçılığı' konulu tatbikat düzenledi.
Bursa İl Jandarma Komutanlığı tarafından göçmen kaçakçılığı ile mücadele kapsamında Mudanya ilçesinde Sahil Güvenlik Marmara ve Boğazlar Bölge Komutanlığı ve Bursa İl Emniyet Müdürlüğü'nün de katılımıyla düzenlenen insan kaçakçılığı tatbikatında heyecanlı anlar yaşandı. Tatbikatta; 156 Jandarma İmdat İhbar Hattı'na 'Tekne ile Göçmen Kaçakçılığı Yapıldığı' yönündeki ihbar üzerine, ekipler koordineli bir şekilde bahse konu tekneye yönlendirildi. Sahilde teknede yapılan aramada, kaçak göçmenler ve tekne sahibi yakalandı. Zanlılar hakkında adli işlemler uygulayarak meydana gelen aksaklıkları yerinde tespit eden ekipler, göçmenleri karaya çıkardı. Tatbikatlı ilgili Bursa İl Jandarma Komutanlığı tarafından yapılan açıklamada, "Düzenlenen bu ve benzeri tatbikatlarda amacın birimler arası koordinasyonun artırılması, göçmen kaçakçılığı ile mücadele kapsamında, suç ve suçluların tespit edilerek yakalanması ile emniyet ve asayiş etkinliğinin artırılmasının sağlanması hedeflenmiştir." denildi.