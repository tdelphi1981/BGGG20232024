Üç günlük facia
Aydının Söke İlçesinde, yakınlarının kendilerinden haber alamaması üzerine polisin başlattığı araştırmada, içinde 4 kişilik bir ailenin bulunduğu sanılan otomobilin köprüden nehre uçtuğu ortaya çıktı.Sökede gıda pazarlama işiyle uğraşan Mehmet Arslan (38), eşi Necla Arslan (35) ile çocukları Eyüp Aslan (11) ve Eylül Aslandan (7) 3 gündür haber alamayan yakınları durumu, polise bildirildi. Kontrol edilen ailenin evinde kimseye ulaşamayan ekipler, aile reisi Mehmet Arslanın kredi kartı bilgilerini incelemeye aldı. Arslanın en son, geçen 27 Ocak Pazar günü, Didim Belediyesi Sosyal Tesislerinde harcama yapıldığını tespit eden ekipler araştırmalarını bu bölgede yoğunlaştırdı. Didim- Söke yolunda bulunan MOBESE ve güvenlik kamerası görüntüleri incelemeye alındı. 

Sökeye bağlı Tuzburgazı ile Didime bağlı Balat köyleri arasındaki Menderes Nehri Köprüsünde bulunan güvenlik kamerasının görüntülerinde bir otomobilin düştüğünü gören ekipler, arama çalışması başlattı. Jandarma ekipleri ile dalgıçlar tarafından nehirde yürütülen çalışmalar, havanın kararması ile durduruldu. Çalışmalarının yarın (çarşamba) sabah tekrar başlayacağı bildirildi.