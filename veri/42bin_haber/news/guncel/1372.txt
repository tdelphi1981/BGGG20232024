Örgüt var
Yargıtay Cumhuriyet Başsavcılığı, Hrant Dink davasında, mahkemenin Örgüt yok kararına karşın, Örgüt var, suç devletin birliğine yönelik diyerek sanıklar Erhan Tuncel, Yasin Hayal, Ersin Yolcu ve Ahmet İskender hakkındaki beraat kararının bozulmasını istedi. Başsavcılık, sanıkların ağırlaştırılmış müebbetle yargılanmalarını istedi.
YARGITAY Cumhuriyet Başsavcılığı, İstanbul 14üncü Ağır Ceza Mahkemesinin Agos Gazetesi Genel Yayın yönetmeni Hrant Dinkin öldürülmesine ilişkin davada, savcının ve Dink Ailesinin itirazlarını haklı buldu. Başsavcılık tebliğnamede, mahkemenin, Örgüt yok kararına rağmen, Örgüt var, suç devletin birliğine yönelik diyerek dosyayı Yargıtay 9uncu Ceza Dairesine gönderdi. Dosyaya, Dinkin cezasını onayan bu daire bakacak. 10 Ocak tarihli tebliğname satırbaşları ile şöyle: 
BAŞKA DİNDEN DİYE ÖLDÜRDÜLER 
Örgüt suçunun bütün unsurlarıyla var olduğu ve dosya kapsamında örgüt elemanlarının işlediği suçların ideolojik amaçla gerçekleştirdiklerinin anlaşıldığı belirtildi. Sanık Yasin Hayalin Trabzonda Rahip Santoroyu yaralaması, yine sanık Erhan Tuncelle McDonaldsa bomba atma eylemlerine de dikkat çekildi:  Son olarak 19.02.2007de sırf başka din ve milliyetten olması nedeniyle Fırat (Hrant) Dinkin öldürülmesi sistemli, planlı ve organize bir örgüt faaliyeti kapsamında devletin birliğini bozmaya, Türkiyeyi uluslararası arenada sıkıntıya sokmaya yönelik eylemler olarak değerlendirilmelidir. 
TCK 302/1DEN CEZA VERİN 
Başsavcılık, sanıklar Erhan Tuncel ve Yasin Hayal hakkında silahlı örgüt yöneticisi olma, sanıklar Ersin Yolcu ve Ahmet İskender hakkında silahlı terör örgütüne üye olma suçlarından verilen beraat kararının bozulmasını istedi. Sanıkların TCKnın 302/1. maddesindeki devletin birliği ve bütünlüğünü bozma suçundan ağırlaştırılmış ömür boyu hapisle yargılanmaları istendi. Örgütlü suç kapsamında bulunan eylemler yüzünden cezanın yarı oranında artırılması da talep edildi. 
EKSİK ARAŞTIRMA BOZMA NEDENİ 
Başsavcılık maddi gerçeğin ortaya çıkarılması adil ve hukuki bir hüküm verilebilmesi için mahkemenin sanıkların örgütsel bağlantılarının tespiti bakımından cinayet mahalinde yapılan görüşmelere ilişkin TİB kayıtları hakkında bilirkişi raporu aldırılmamasını da eksik araştırma saydı ve bozma nedeni yaptı. Başsavcılık, olaya ilişkin bir banka şubesi ve bir mağazanın kameralarına yansıyan görüntülerin de bilirkişi heyetlerince inceletilmemesini de eksik araştırma olarak değerlendirerek, bozma nedeni saydı.   