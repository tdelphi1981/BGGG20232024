İskeledeki dehşet güvenlik kamerasında
Beşiktaş'ta, temizlik işçisi Haydar Kayır'ın vapurdan inerken denize düşme anı kameralara yansıdı.
Vapurun kameralarının kaydettiği görüntülerde, Kayır'ın gelişigüzel adım attığı ve vapurla iskele arasındaki boşluğa düştüğü görülüyor.

Geçtiğimiz Cuma günü, Beşiktaş'ta Kadıköy Vapur İskelesi'ne yaklaşan vapurdan inmeye çalışan Haydar Kayır (43), deniz düşerek hayatını kaybetmişti. Temizlik işçisi olduğu öğrenilen Kayır'ın denize düşme anına ilişkin kamera kayıtları ortaya çıktı. Vapura ait kameraların kaydettiği görüntülerde yaşanan dehşet saniye saniye görülüyor. 

Görüntülerde, vapur iskeleye yaklaştığında Kayır da inmek için çıkışa yöneliyor. Vatandaşlar uzatılan köprülerden inerken Kayır adımını vapurla iskele arasındaki boşluğa atıyor. Bir anda denize düşen Kayır, güvenlik ve vapur görevlilerinin çabalarına rağmen denizden çıkarılamıyor.