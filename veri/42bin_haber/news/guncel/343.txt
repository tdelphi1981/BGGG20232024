Hamile eşi ve karnındaki bebeğini yaralayan kocaya 13 yıl hapis
Kocaeli Kartepe'de 8 aylık hamile eşini ve karnındaki bebeğini bıçaklayarak yaraladığı iddiasıyla yargılanan sanık, 13 yıl 4 ay hapis cezası verildi.
Kocaeli 2. Ağır Ceza Mahkemesi'ndeki duruşmaya tutuklu sanık Cenk Ali Özkal (34) ile taraf avukatları katıldı.

Duruşmada söz alan sanık, olay nedeniyle pişman olduğunu belirterek, beraatını talep etti.

Bunun üzerine kararını açıklayan mahkeme heyeti, sanığa 'öldürmeye teşebbüs etmek' suçundan 11 yıl 3 ay hapis cezası verdi. Mahkeme heyeti ayrıca, sanığa anne karnındaki bebeği yaralamak suçundan da 2 yıl 1 ay hapisle cezalandırılmasına hükmetti.

-Olay-

Kocaeli'nin Kartepe ilçesinde, 2 Nisan 2011 tarihinde boşanma davası açan eşinin çalıştığı iş yerine giden Cenk Ali Özkal, tartıştığı 8 aylık hamile eşi Tuba Özkal'ı 8 yerinden bıçaklamıştı.

Ağır yaralanan Tuba Özkal, kaldırıldığı hastanede tedavi altına alınırken, karnındaki bebeği sezaryenle alınmıştı. 2 kilo 900 gram doğan erkek bebeğin topuğunda, bıçak darbeleri sonucu 2 santimetrelik kesik oluştuğu tespit edilmişti.

Olayın ardından kaçan Cenk Ali Özkal, yakalandıktan sonra sevk edildiği mahkemece tutuklanmıştı.