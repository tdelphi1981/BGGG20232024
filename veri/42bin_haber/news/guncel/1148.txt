Kayıp berber yasak aşk kurbanı
İstanbul'da 2 yıldır kayıp olduğu için aranan berberin vahşice işlenmiş bir cinayete kurban gittiği belirlendi. Yaklaşık 2 yıl önce babası tarafından kayıp ihbarı yapılan berber Murat Kurul’un öldürülüp bir gölete atıldığı ortaya çıktı. Polisin yaptığı çalışmada, 36 yaşındaik Murat Kurul’un evli bir kadınla ilişkisi olduğu, bu kadının kocası, babası ve kardeşleri tarafından öldürüldüğü belirlendi. 

Kurul'un ilişkisi olduğu öne sürülen Seval A. ile kocası Mustafa A., babası Süleyman A. ve kardeşleri Ömer A. ile Eyüp A. gözaltına alındı.  Anne Ayşe A. ise savcılık talimatıyla tutuksuz yargılanmak üzere serbest bırakıldı. Polisin yaptığı sorguda, el ve ayakları bağlandıktan sonra öldürülüp Şahintepe’de bir gölete atıldığı tespit edildi. 

Murat Kurul'un cesedinin bulunması için gölette yapılan aramalar devam ediyor.