Konya da Domuz gribi şüphesi korkuttu
Konyanın Ereğli ilçesinde rahatsızlanan 54 yaşındaki S.K önce Ereğli Devlet Hastanesine gripşüphesiyle müracaat ederek daha sonra ambulansla Konya Eğitim ve Araştırma Hastanesine kaldırıldı. Akşam saatlerinde gelen hastanın grip şüphesi ve solunum yollarından rahatsızlandığıve vücut ısısının yüksek olduğu bildirildi. Bunun üzerine hastanede büyük paniğe neden oldu. Başta hastane doktorları olmak üzere tüm çalışanlar ve güvenlik görevlileri yüzlerine maske taktı.
Grip şüphesi ile hastaneye gelen 54 yaşındaki S.K anlattıkları hastanede büyük paniğe neden oldu. Doktor, hemşire ve güvenlikçiler ile diğer hastane çalışanlarının maske taktığını gören hasta ve hasta yakınları da paniğe kapıldı. Yaşanan panik, kısa sürede hastane bahçesinde bekleyenleri de etkiledi. Bazı hastalara ve hasta yakınlarına da maske verildi.

Bu arada hasta S.K önce gözlem odasına alınarak tedavisi yapıldı daha sonra göğüs yoğun bakım ünitesine yatırıldı. İlk bulgulara göre domuz gribi teşhisi konulmayan hastadan alınan numuneler, tahlillerinden sonra belli olacağı öğrenildi.