11 yaşındaki Aslıhan intihar etti
İZMİR Karşıyaka'da, ilköğretim 5'inci sınıf öğrencisi, 11 yaşındaki Aslıhan Yağmur Kısa, evde yalnız bulunduğu sırada tavana bağladığı halatla intihar etti. Polisin ifadesine başvurduğu yakınlarının tamamı küçük kızın son derece neşeli olduğu, sorunu bulunmasını söyledi.
Olay, bugün saat 11.00 sıralarında, Zübeyde Hanım Caddesi 96 numarada meydana geldi. Ev kadını olan ancak özel siparişle evde yaptığı börekleri satarak aile bütçesine katkı sağlayan anne Hatice Kısa'nın, siparişlerini teslim ettikten sonra evine dönünce evde yalnız bıraktığı kızına seslenmesine rağmen cevap alamadı. Hatice Kısa, odasına girdiği anda kızı Aslıhan Yağmur Kısa'yı, asılı halde buldu.

Çığlık atarak yardım isteyen anne Hatice Kısa'nın, haber vermesi üzerine hemen yan apartmanın zemin katında bulunan aile hekimliğindeki doktorlar, eve çıktı. Tavana asılı ipten yere indirilen küçük kızın öldüğü belirlendi. Doktorların çabaları Selçuk Yaşar İlköğretim Okulu 5. sınıf öğrencisi olan Aslıhan Yağmur Kısa'yı, yaşama döndürmeye yetmedi. Bunun üzerine olayın haber verilmesiyle polis ekipleri, adrese gitti.

İncelemede, Aslıhan Yağmur Kısa'nın, annesinin siparişlerini teslim etmek için evden ayrılmasının ardından yalnız kaldığı anda, tavandaki salıncak demirine ipi bağladıktan sonra kendi boğazına sardığı belirlendi. Aslıhan Yağmur Kısa'nın halatı boğazına sardıktan sonra kendisini ranzasından bırakarak can verdiği saptandı. Evdeki ilk incelemelerde, polis ekipleri, Aslıhan'ın yazdığı herhangi bir intihar notuna rastlamadı.

MERAK VE OYUN İHTİMALİ ARAŞTIRILIYOR

Aslıhan Yağmur Kısa'ın, cesedi, nöbetci savcının incelemesi ardından kesin ölümün nedeninin belirlenmesi için otopsi yapılmak üzere Adli Tıp Kurumu'na, gönderildi. Bu arada Aslıhan Yağmur Kısa'yı en son görenlerden Çınarlı Endüstri Meslek Lisesi öğrencisi ablası Neslihan Kısa ile ağabeyi Bedirhan Kısa da acı haberi aldıktan sonra okullarından eve geldi. İki kardeş de, Kısa'nın her hangi bir sorununun olmadığını söyledi. 

Deniz İkmal Destek Komutanlığı'nda sivil memur olan baba Nail Kısa da acı olayın ardından evine geldi. Acılı babayı görev arkadaşları teselli etmeye çalıştı. Aslıhan Yağmur Kısa'nın, komşuları, okul arkadaşlarının velileri ve yakınları, onun hayat dolu olduğunu, giyinme ve süslenmeyi sevdiğini, çevresine neşe saçtığını ve hiç bir psikolojik sorununun da bulunmadığını anlattı. Polis, Aslıhan Yağmur Kısa'nın derslerinde başarılı olduğunu tespit etti.

Bu yaşta bu tür olaylarla da sık karşılaşmayan polisin, küçük kızın izlediği dizilerden etkilenerek aynısını denemiş olabileceği, ya da oyun amaçlı yapmış olabileceği ihtimalini de değerlendirdiği ifade edildi.