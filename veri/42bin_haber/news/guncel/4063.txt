Nestle'den Türkiye için 'at eti' açıklaması
Avrupada Romanya kaynaklı at eti skandalı büyürken, Avrupadaki bazı hazır gıda ürünlerinde at eti bulunduğu saptanan Nestleden Türkiye açıklaması geldi. Yapılan açıklamada Nestle, Türkiyedeki ürünlerin güvenilir olduğunu belirtti. Açıklamada şöyle denildi:
Bazı Avrupa ülkelerinde dana etinden imal edilen ürünlerde at etine rastlanması üzerine, Nestlé Avrupada ürünleriyle ilgili olarak bir inceleme başlatmış olup, Nestlé tarafından yapılan kapsamlı ve detaylı testlerin sonucunda üç üründe at eti DNAsı tespit edilmiş, bu ürünlerin üretimleri durdurulmuş ve ürünler piyasadan geri toplanmıştır. Nestlénin gönüllü olarak başlattığı bu inceleme sonucunda, İtalya ve İspanya'da Buitoni Beef ve Beef Tortellini markalı iki dondurulmuş makarna ürünü ile Fransa'da da Nestlé ev dışı tüketim kanalı tarafından üretilen Lasagnes à la Bolognaise Gourmandes adlı ürününde at eti DNAsına rastlanmıştır. Nestlè, bu nedenle tedarikçisi JBS Toledo N.V.'nin taşeronu H.J.Schypke firmasından tedarik edilen dana etlerini içeren tüm ürünlerinin üretimini durdurmuş, söz konusu ürünleri piyasadan geri toplatmıştır. Bu durum gıda güvenliği açısından bir risk taşımamaktadır. Söz konusu geri toplama, sadece bu üç ürün için İtalya, İspanya ve Fransada geçerli olup, Türkiyedeki Nestlé ürünleriyle herhangi bir ilgisi bulunmamaktadır. Ürünlerimizin her zaman en üst düzeyde kalite standartlarına sahip olmasını temel iş ilkesi gören Nestlé olarak, Türkiyedeki bütün ürünlerimizin güvenle tüketilebileceğini kamuoyunun bilgisine sunarız.