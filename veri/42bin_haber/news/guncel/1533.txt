Kızlar kapıştı, erkekler zor ayırdı
Erzurum kent merkezinde karşılaşan iki ayrı gruptaki kızlar arasında başlayan tartışma, kavgaya dönüştü. Tekme ve yumruklarla birbirlerine vuran kızları çevredeki erkekler güçlükle ayırdı.
Olay, kentin en işlek merkezlerinden Çaykara Caddesi'nde meydana geldi. Caddede karşılaştıklarında birbirlerine önce tartışmaya başlayıp küfürler yağdıran kızlar, daha sonra birbirine girdi. Kızlardan bir grup, diğer gruptakileri acımasızca dövdü. Kızların kavgasını çevredeki erkekler ayırmak istedi. Hızını alamayan kızlardan biri kavgayı ayırmak isteyen erkeklerden birini de tokatladı. Kavga güçlükle sonlandırılırken, karşı tarafı alt ettiklerini düşünen gruptaki kızlar birbirlerine sarılıp bunu kutladı. Galip gelen grupla birlikte olan orta yaşlı çarşaflı bir kadın ise kavgaya karışmadı. Diğer gruptaki kızlardan biri de taksiye binerken kendini döven kızlara küfürler savurdu. Gruptaki kızlar bu kez taksiye hücum etti. Ancak otomobil hızla yanlarından geçip gitti. Kim oldukları ve neden kavga ettikleri öğrenilemeyen kızlar kısa sürede ortadan kayboldu.