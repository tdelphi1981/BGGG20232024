Dünya izleyecek
Dünya bu yıl 2 Güneş 3 Ay tutulması izleyecek
ANTALYA'da bulunan TÜBİTAK Ulusal Gözlemevi'nin 2013 yılı önemli gök olaylarına ilişkin hazırladığı 'Gök Olayları Yıllığı'nda, bu yıl 3 Ay tutulması ve 2 Güneş tutulması yaşanacağı belirtildi. Verilere göre bu yıl 3 Ay tutulması gerçekleşecek. 25- 26 Nisan'daki parçalı Ay tutulması ile 18- 19 Ekim'deki yarıgölge Ay tutulması Türkiye'den gözlenebilecek. 25 Mayıs'taki yarıgölge Ay tutulması ise Türkiye'den gözlenemeyecek.
10 Mayıs'taki halkalı Güneş tutulması hattının büyük bölümü Pasifik Okyanusu'ndan geçiyor. Tutulmanın gözlenebileceği tek anakara Avustralya. Tutulma burada sabah saatlerinde gözlenecek. 3 Kasım'daki hibrit Güneş tutulması ise ülkemizden Güneş'in çok küçük bir bölümünün örtüldüğü bir parçalı tutulma olarak görülecek.