Madi In Temel yer altına indi
Rize İl Jandarma Komutanlığı ekipleri, istihbarat çalışmaları sonucunda Ardeşen İlçesi Yeşiltepe Köyü'nde kaçak silah atölyesi olduğu bilgisine ulaştı.
Yapılan operasyonda, 55 yaşındaki R.E'ye ait eve baskın düzenleyen ekiplerin çevrede yaptığı araştırmada, evin elektrik hattından çekilen bir kablonun su borusu içerisinde toprağa gömüldüğü görüldü. Su borusu hattını takip eden ekipler, eve yaklaşık 500 metre uzaklıkta toprak altında oluşturulan silah atölyesine ulaştı. Operasyonu derinleştiren ekipler, aynı köyde 200 metre arayla toprak altında 3 silah atölyesi daha tespit etti. Bu atölyelerde de 30 silah imalat malzemesi ele geçirildi. Operasyon kapsamında R.E. ile birlikte 41 yaşındaki O.E. gözaltına alındı. Silah imalatı suçlamasıyla Pazar Adliyesi'ne sevk edilen R.E. tutuklanırken, O.E. ise tutuksuz yargılanmak üzere serbest bırakıldı. Kaçak silah imalatına yönelik artan operasyonlar nedeniyle şüphelilerin atölyeleri toprak altında oluşturmaya başladığı belirtildi.