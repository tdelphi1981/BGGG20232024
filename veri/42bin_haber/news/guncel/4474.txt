Konya'da kavga: 3 yaralı
Konya'da bir içkili restoranda çıkan kavgada 3 kişi yaralandı.
Hacı Y. (48) ile merkez Selçuklu ilçesi Nalçacı Caddesi'ndeki bir içkili restoranın çalışanları arasında henüz belirlenemeyen sebeple tartışma çıktı.

Kısa sürede kavgaya dönüşen olayda, iş yeri çalışanları Mevlüt Doğan (35) ve Zeynettin Genç (22) bıçakla yaralandı. Hacı Y. ise darbedildi.

Hacı Y. ambulansla Konya Eğitim ve Araştırma Hastanesi'ne, Doğan ve Genç ise Başkent Üniversitesi Hastanesi'ne kaldırıldı.

Yaralıların sağlık durumlarının iyi olduğu öğrenildi.

Olayla ilgili başlatılan soruşturma sürüyor.