Şırnakta kazı çalışması: 3 ceset çıkartıldı
Şırnak'ın Güçlükonak ilçesine bağlı Damlarca köyünde faili meçhul yakınlarının isteği üzerine kazı çalışması yapıldı. Köy mezarlığındaki kazıda 3 ceset çıkartılarak İstanbul Adli Tıp Kurumu'na gönderildi.
Şırnak'ın Güçlükonak ilçesine bağlı Damlarca köyünde 1993 yılında meydana gelen patlama sonucu 3 köylü öldü. Köylüler, askeri birlik tarafından köye top atışı yapıldığını ve onun sonucunda 3 köylünün öldüğünü ileri sürdü. Ölen Hediye Erbey'in (20) babası ve aynı zamanda eski köy muhtarı Mehmet Erbey, faili meçhul dosyası kapsamında Cizre Cumhuriyet Başsavcılığı'na başvuruda bulundu. Faili meçhul yakınlarının ifadelerini alan savcılık harekete geçti. İşlemler tamamlandıktan sonra köylülerin ifadeleri doğrultusunda köy mezarlığında kazı çalışması yapıldı, ölen 3 kişinin kafatasları ve kemikleri çıkartıldı. Savcılık tarafından çıkartılan cesetler burada yapılan ön incelemelerden sonra İstanbul Adli Tıp Kurumu'na gönderildi.