Şehadet belgesi var ama şehit sayılmıyor
İki yıl önce trafik kazasında ölen 2 askerden biri mahkeme kararıyla şehit sayılırken diğeri farklı bir mahkemece görev malulü kabul edildi.
Türkiye Harp Malulü Gaziler, Şehit Dul ve Yetimleri Derneği Afyonkarahisar Şube Başkanı İsmail Kumartaşlı, 19 Ocak 2011de, Adıyamanın Gölbaşı ilçesinde askeri aracın devrilmesi sonucu jandarma erler İsmail Saygılı ve Özgür Güvenin hayatını kaybettiğini söyledi. Eğitim atış tatbikatı görevine gidilirken yaşanan kazanın ardından askeri makamlarca hazırlanan şehadet belgelerinin, Saygılı ve Güvenin ailelerine gönderildiğini belirten Kumartaşlı, cenazelerin, askeri törenlerle defnedildiğini söyledi. Ailelere gönderilen idari tahkikat heyeti raporunda, olayın Nakli Tazminat Kanunu kapsamında olmadığı ve askerlerin şehit sayılmadığının belirtildiğini öne süren Kumartaşlı, şöyle konuştu: Aileler çocuklarının şehit statüsüne alınması için 2 farklı İdare Mahkemesine dava açtı. Güvenin davasına bakan Ankara 8. İdare Mahkemesi, Jandarmanın asli görevini yerine getirdiği sırada kazanın meydana geldiği gerekçesiyle aileye haklarının verilmesine karar verdi. Saygılının davasına bakan Ankara 4. İdare Mahkemesi de Kazanın, jandarmanın asli görevlerini yerine getirdiği sırada olmadığı gerekçesiyle davayı reddederek, dosyayı Askeri Yüksek İdare Mahkemesine gönderdi. Bu mahkeme de davanın reddine karar verdi. İsmail Saygılı, aynı kazada yaşamını yitiren diğer askerin mahkeme kararıyla şehit sayılmasına rağmen şehit olarak kabul edilmedi. 
PARA PEŞİNDE DEĞİLİZ 
Ölen askerin yakınlarına 420şer lira aylık bağlandığını, ancak anne ve babalarına şehit yakını kimliği verilmediğini belirten Kumartaşlı, Devletin bağlayacağı maaşın peşinde değiliz. Devlet tarafından onurlandırılmak, Sosyal Güvenlik Kurumundan verilecek kartı taşımak istiyoruz dedi. Baba Ahmet Saygılı ise Oğlum için şehit olmadı denildiğinde çok üzüldük. Devletimiz görev malulü saydı. Biz para pul düşüncesinde değiliz. Oğlumuzun, Şehadet Belgesi geldi. Madem şehit değildi de neden geldi?  dedi.