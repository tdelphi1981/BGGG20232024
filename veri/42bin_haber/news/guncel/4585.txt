Berdel düğününe polis operasyonu
Adanada 15 yaşlarındaki iki kız çocuğunun birbirlerinin ağabeyleriyle berdel yöntemiyle evlendirilmesini polis engellendi.

Dedekorkut Mahallesi’nde ‘berdel’ düğünü yapıldığı ve evlendirilen kızların yaşının küçük olduğu ihbarı üzerine polis harekete geçti. Sokak arasında yapılan düğünü basan polis, 15 yaşlarındaki kız çocukları Y.D. ile S.K’yı, üzerlerindeki gelinlikle Çocuk Şube Müdürlüğü’ne götürdü. Y.D’nin diğer gelin S.K’nın 17 yaşındaki ağabeyi M.K. ile S.K’nın da Y.D’nin aynı yaştaki ağabeyi F.D. ile evlendirildiğini ancak bu evliliğe çocuk gelinlerin rızası olmadığı anlaşıldı. Zorla berdel usulü evlendirilmeleri engellenen küçük kızlar, koruma altına alındı. Cumhuriyet Savcılığı, olayla ilgili soruşturma başlattı.