Otomobil hırsızı güvenlik kamerasına yakalandı
İstanbulda çeşitli iş yerlerine müşteri olarak girip anahtarını aldığı otomobilleri çaldığı öne sürülen şüpheli Fatihte polis ekiplerinin düzenlediği operasyonla yakalandı.
Samet Ü. (26) ve aynı suçtan bir süre önce tutuklanan arkadaşı Nurettin G.nin (27) iş yerinin güvenlik kamerasınca saniye saniye görüntülendiği ortaya çıktı. Görüntülerde ikili kısa bir keşif yaptıktan sonra Samet Ü., iş yerine giriyor ve saniyeler içerisinde araba anahtarını alıp iş yerinden ayrılıyor. 

Bayrampaşadaki bir mobilya dükkanına 7 Aralık 2012de müşteri gibi giren bir kişi, masa üzerindeki araba anahtarını alıp, kapıdaki araçla kayıplara karıştı. 

Konuyla ilgili soruşturma başlatan Asayiş Şube Müdürlüğü Hırsızlık Büro Amirliği ekipleri, iş yerinin güvenlik kamera kayıtlarını incelemeye aldı. Görüntülerde bir süre keşif yaptıktan sonra iş yerine girip anahtarı alan kişilerin Samet Ü. ve Nurettin G. isimli benzer suçlardan sabıkalı hırsızlar oldukları belirlendi. 

Görüntülerde iş yerinin dışında gözcülük yaptığı görülen Nurettin G. geçen hafta yakalandıktan sonra çıkarıldığı mahkemece tutuklanarak cezaevine gönderildi. Kontak anahtarı çaldığı görülen Samet Ü. ise Fatihte düzenlenen operasyonla yakalanarak gözaltına alındı.

Asayiş Şube Müdürlüğüne getirilerek sorgulaması yapılan Samet Ü.nün 3 ayrı mahkeme tarafından hakkında arama kararı bulunduğu ortaya çıktı. 31 defa polise geliş kaydı bulunan Samet Ü.nün benzer suçlardan toplam 25 yıl ceza aldığı ve dosyasının Yargıtayda onanmak için beklediği öğrenildi.

Benzer şekilde aldığı kontak anahtarlarıyla 3 ayrı otomobil çaldığı belirlenen Samet Ü., sevk edildiği mahkemece tutuklanıp cezaevine gönderildi.