Denizden çıkarılan ceset Sierraya ait değil
Fatih'te denizden çıkarılan kadın cesedinin ABD'li kayıp Sarai Sierra'ya ait olmadığı anlaşıldı. Ceset, incelemelerin ardından Adli Tıp Kurumu'na kaldırıldı.
Samatya sahilinde yürüyen vatandaşlar, kıyıda bir ceset olduğunu fark etti. İhbar üzerine olay yerine deniz polisi ve Fatih İlçe Emniyet Müdürlüğü'ne bağlı ekipler sevk edildi. Kısa sürede adrese gelen Deniz Polisi cesedi tekneye aldı. Ceset, ekipler tarafından Samatya sahilindeki balıkçı barınağına çıkartıldı.

Yapılan ilk incelemede cesedin bir kadına ait olduğu görüldü. Polis, üzerinden kimlik çıkmayan cesedin kaybolan ABD'li Sarai Sierra'ya ait olma ihtimaline karşı detaylı inceleme yaptı. Yapılan inceleme sonucunda cesedin 40-45 yaşlarında bir kadına ait olduğu tespit edildi. Ceset, gerekli incelemelerin ardından Adli Tıp Kurumu morguna kaldırıldı. 

Olayla ilgili inceleme sürüyor.