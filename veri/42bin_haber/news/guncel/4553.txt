Kuş sürüsüne çarpan yolcu uçağı geri dönüş yaptı
İstanbul-Ankara seferini yapan Türk Hava Yollarına (THY) ait yolcu uçağı kalkış sırasında kuş sürüsüne çarptı.
Havalimanına geri dönmek zorunda kalan uçağın sol motorunda hasar meydana gelirken, yolcular başka bir uçakla gönderildi. 

İstanbul-Ankara seferini yapan yolcu uçağı kalkış sırasında kuş sürüsüne çarptı. Boeing 737-800 tipi THY uçağı 110 yolcusuyla Atatürk Havalimanına geri dönmek zorunda kaldı.

Yolcular başka bir uçakla Ankaraya gönderildi. Bakım için THY teknik hangarına çekilirken uçağın sol motorunda hasar meydana geldiği öğrenildi.