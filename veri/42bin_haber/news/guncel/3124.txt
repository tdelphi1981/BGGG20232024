Okul önünde dehşet
BURSA'da 60 yaşındaki R.K., ilköğretim okulu önünde başına dayadığı tabancayo ateşleyerek ölmek istedi. Ağır yaralanan R.K., hastaneye kaldırıldı.
Bugün öğlen saatlerinde merkez Osmangazi İlçesi Alemdar Mahallesi'nde Bursa Çimento Fabrikası İlköğretim Okulu önüne gelen R.K., ruhsatsız olduğu belirlenen tabancasını başına dayadıktan sonra tetiği çekti. R.K. kanlar içinde yerde kalırken, silah sesiyle çevre sakinleri büyük korku yaşadı. İhbar üzerine olay yerine sağlık ve polis ekipleri geldi. Ağır yaralanan R.K., ambulansla Muradiye Devlet Hastanesi'ne kaldırıldı. Ameliyata alınan R.K.'nın sağlık durumunun ciddiyetini koruduğu bildirildi.

Olayla ilgili soruşturma sürerken, polis R.K.'nın neden ölmek istediğini araştırıyor.