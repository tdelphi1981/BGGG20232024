Savcı bodrumdaki ölümü şüpheli buldu
Bursa'nın Osmangazi ilçesinde 35 yaşındaki bir kişi evinin bodrum katında ölü bulundu. Cumhuriyet savcısı, gencin ölümünü şüpheli bularak olayla ilgili soruşturma başlattı.
İl Emniyet Müdürlüğü ekipleri, Güneştepe Mahallesi 235. Sokak'ta yaşayan Gökmen Cengiz'in (35) evinde öldüğü ihbarı üzerine harekete geçti. Polis ekipleri, Gökmen Cengiz'i evinin yarı bodrum katında ölü olarak buldu. Cumhuriyet savcısı olayla ilgili soruşturma başlattı. Cengiz'in kesin ölüm sebebi yapılacak otopsi sonrası belirlenecek.