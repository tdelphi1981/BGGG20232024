12 yaşındaki kayıp kızdan acı haber
HAKKARİ'nin Yüksekova İlçesi'nde üç gün önce kaybolan 12 yaşındaki Rubar Çamlı'nın cesedi bulundu. Çamlı'nın cesedi otopsi için Yüksekova Devlet Hastanesi'ne götürüldü.
Yükseova'ya 30 kilometre uzaklıkta bulunan Deliktaş Köyü çıkışında dün akşam saatlerinde bir kıza ait ceset gören köylüler, jandarmayı arayarak bilgi verdi. Cesedin üç gün önce kaybolan Rubar Çamlı'ya ait olduğunu belirlenirken, cenaze köye gelen ambulansla otopsi için Yüksekova Devlet Hastanesi'ne kaldırıldı. Çamlı'nın ölüm nedeninin araştırıldığı bildirildi.