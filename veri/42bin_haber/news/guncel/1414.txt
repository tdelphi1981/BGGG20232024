Artık barış ve kardeşlik zamanı
40 yıl sonra Erbil'de buluştular
 Ünlü türkücü İbrahim Tatlıses ve Kürt müziğinin önde gelen isimlerinden Şivan Perwer, 40 yıl aradan sonra ilk kez Erbil'de bir araya geldi. 
 Görüşmeyi Tatlıses, 'Kardeşlik, buluşması' olarak nitelerken Perwer de 'Kardeşlik ve yeni sürece destek buluşması' ifadesini kullandı.
 PARİS OLAYI, SÜRECE DARBE 
 Perwer, şunları söyledi: 'Paris'teki son olaylar, Öcalan'la başlatılan görüşmelerle ilgilidir. Sürece büyük bir darbedir. Ne zaman ki demokrasi adına, hak hukuk adına bir süreç başlamışsa hemen akabinde sürece baltalama gelmiştir. BDP ve AK Parti yetkililerinin birbirlerine bu süreçte yakınlaşması gerekir. Süreç de iyi işler.'
 KİMSE TAŞ KOYMASIN
 TATLISES de barış için sağduyu çağrısı yaptı: Bu gelinen nokta, son noktadır. Bence artık barışın, kardeşliğin, kucaklaşmanın zamanıdır. Bunun önüne kimse taş koymasın. Akan suyu kimse durdurmasın, akan kanı durdursunlar. Ben Başbakan'a güveniyorum, bu işi o çözer. CİHAN