Çiçekten sürpriz çıkış
Meclis Başkanı Cemil Çiçek, hassas bir dönemden geçildiğini ve Meclise gelen ziyaretçilerin eylem potanisyeli taşıdığını belirterek, grup yöneticilerini önlem almaya çağırdı.
Grup toplantı günlerinde 12 bini bulan ziyaretçi sayısı nedeniyle kartların bile tükendiğini belirten Çiçek, konuyla ilgili kararlar almak amacıyla grup başkanvekillerini cuma günü toplantıya çağırdı.  
  AK Parti'ye balkon uyarısı  
Çiçekin Mecliste dört partinin grup yönetimlerine gönderdiği yazı şöyle: 
BİNAMIZ MÜSAİT DEĞİL
Siyasi partilerin haftalık grup toplantılarına seçmen katılımının yoğunlaşması, başta güvenlik ve Meclisin iç düzenin temini olmak üzere çeşitli sorunlara yol açmaktadır. Malumlarınız olduğu üzere 4 siyasi parti grubu toplantılarını aynı gün peş peşe yapmaktadır. Salı günleri Meclise gelen ziyaretçi sayısı bazı günler 12 bini geçmekte ve girişte ziyaretçilere verilen yaka kartları tükenmektedir. Yasama faaliyetlerinin gerçekleştirildiği tarihi binanın kapasitesi ne fiziki olarak ne de hizmet bakımından bu denli bir kalabalığı ağırlamaya müsait değildir. 
HASSAS BİR DÖNEM
İçinden geçtiğimiz dönemin hassasiyetleri nedeniyle, güvenlik birimleri Mecliste bir kısım eylemlerin yapılabileceğinden endişe duymaktadır. Grup toplantılarını izlemeye gelen kalabalık gruplar içerisine iyi niyetli olmayan kişilerin sızması ihtimal dahilindedir. Bu tablo, muhtemeldir ki hepimizi derinden üzecek bir kısım riskleri taşımaktadır. Esasen bu durum geçmişte de siyasi parti gruplarımıza bildirilmiştir 
EYLEM POTANSİYELİ TAŞIYOR
Siyasi tarihimize ve grup geleneğimize bakıldığında grup toplantılarının o gruba mensup milletvekilleri ile üst yöneticilerin görüş alışverişinde bulunduğu, haftalık siyasi gündemi değerlendirdiği platformlar olduğu görülecektir. Ancak uzunca bir zamandan beri bu toplantılar içtüzüğün ve grup yönetmeliklerinin anlamına uygun olmaktan çıkmış olup eylem potansiyeli taşır hale gelmiştir. 
GÜVENLİK RİSKİ VAR
Grup toplantılarındaki siyasi atmosfer ve atılan sloganlar, izleyicilerdeki hassasiyeti üst noktalara taşımaktadır. Böyle bir durumda farklı siyasi partilere mensup seçmenlerin aynı binada toplanıp birbirleriyle karşılaşması güvenlik bakımından arzu edilmeyen sonuçlara yol açabilir. Her geçen hafta daha kalabalık seçmen gruplarının grup toplantılarına davet edildiği gerçeği göz önüne alındığında mevcut durumun sürdürülebilir olmadığı görülecektir. 
İŞTE Cemil Çiçek'İN PARTİLERE GÖNDERDİĞİ O YAZI... YAZININ ORJİNALİNİ OKUMAK İÇİN RESMİN ÜZERİNE TIKLAYIN...