Hamas'tan Ankara'ya sürpriz ziyaret
Hamas lideri Halid Meşal'den sürpriz ziyaret... Meşal beraberinde 4 üst düzey Hamas yöneticisi ile Ankara'ya gelerek dün akşam Başbakan Erdoğan'la görüştü. Erdoğan, görüşmede Meşal'den Ortadoğu barış sürecine ilişkin bilgi aldı. 

Erdoğan ve Meşal, Başbakanlık Resmi Konutu'nda bir araya geldi. 

Başbakanlık kaynaklarından edinilen bilgiye göre, Meşal Filistinli taraflar arasında uzlaşının sağlanmasına yönelik görüşmeler ve çalışmalar hakkında bilgi verdi. 

Erdoğan da Meşal'e uzlaşıyı hedefleyen sürecin kesintiye uğratılmaksızın sürdürülmesinin büyük önem taşıdığını söyledi, bunun barış sürecine de olumlu katkı sağlayacağını ifade etti.

Hamas lideri Halid Meşal bugün de Dışişleri Bakanı Ahmet Davutoğlu ile görüştü.