Kanada, yeni banknotunda yanlışlıkla Norveç sembolü kullanmış
Kanadanın yeni 20 dolarlık banknotu, darphanelerde görmek istenmeyecek bir krize neden oldu. Paranın üstünde yer alan yaprağın Kanadada hiç bulunmayan Norveç akçaağacının yaprağına ait olması ülkeyi ayağa kaldırdı. Kanadanın bayrağı başta olmak üzere birçok ulusal sembolde yer alan Kanada akçaağacının yaprağı 3 çıkıntılı ve uçları lifli değil. Kanadada hiç bulunmayan Norveç akçaağacının yaprağı ise 5 ana çıkıntılı ve uçları lifli. Kanada CTV televizyonuna konuşan Ottowa Üniversitesi profesörü Julian Starr, Ülkemizin ulusal sembolü hakkında sürekli hata yapmamız çok çarpıcı dedi. Kanada Merkez Bankası ise, paradaki yaprağın Kanada akçaağacının stilize edilmiş versiyonu olduğunda ısrar ederek şimdilik herkesin buna inanmasını bekliyor. RESİM ALTI: Kanada akçaağacının aksine '5 uçlu' olan Norveç Akçaağacı ilk defa 1800lü yıllarda Kuzey Amerikaya getirildi ancak , yayılmacı ve saldırgan olmasından dolayı pek ilgi görmedi. Hatta iki ABD eyaletinde ekimi yasaklandı.