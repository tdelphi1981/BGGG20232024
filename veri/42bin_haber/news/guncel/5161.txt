Da Vincinin hayali 28 yılda tamamlandı
Leonardo Da Vincinin en büyük hayali olan Haliçin iki yakasını köprüyle birbirine bağlayan proje, 28 yıl sonra hayata geçiyor. Trafiğe nefes aldıracak dev proje, bağladığı 4 istasyonda 1 milyon yolcunun seyahat etmesine imkan sağlıyor.

HALİÇ METRO KÖPRÜSÜ 29 EKİME YETİŞTİRİLİYOR...
RÖNESANS döneminin ünlü mucit ve sanatçısı Leonardo Da Vincinin en büyük hayali olan Haliçin iki yakasını köprüyle birbirine bağlayan proje, 28 yıl sonra hayata geçiyor. 29 Ekimde hizmete girecek köprü için dev bir kadro, geceli gündüzlü çalışıyor. Köprü, Marmaray projesinin hayata geçmesiyle birlikte kent trafiği rahat bir nefes alacak.
UNESCO engeli 1 yılı yedi
Türk mimar-mühendislerinin eseri Haliç Metro Köprüsünün hikayesi 1985 tarihine kadar uzanıyor. İlk projesi Rönesans döneminde Da Vinci tarafından yapıldığı bilinen Haliç Köprüsü için, ilk kazma ise 2 Ocak 2009 tarihinde vuruldu. Yeni Cami ve Süleymaniye silüetine uygunluğu konusunda UNESCO ile uzun süre yaşanan sorun nedeniyle bir yıl geciken tarihi proje, köprünün denizle birleşen ayağının inceltilmesi ve istasyonun açılır kapanır özellikleriyle revize edilerek yapım aşamasına geçildi.
Cam kafede Der-Saadet keyfi
Köprü ayağında seyir terası ve cafeler inşa edilecek. Açılır kapanır mekanizmanin etrafı cam olacak. Taksim-Yenikapı 8, Osmanbey-Üsküdar 22, Osmanbey-Kadıköy 28, Havaalanı-Maslak 56, Maslak-Kartal arası 71 dakikada kat edilecek. Proje, 170 milyon Euroya mâl olacak.
Salı ve Perşembe günleri sabaha karşı saat 03 ila 05 arası Unkapanı tünel girişindeki döner köprü büyük gemi geçişlerinde ve olağanüstü durumlarda 15 cm yükselerek, tek pivot ayak üstünde 90 derece açılacak. Böylece gemi geçişleri için 40 metrelik açıklık sağlanacak. Taksim-Şişhane-Unkapanı- Şehzadebaşı-Yenikapı Metro Hattının önemli bir parçası olan Haliç Metro geçişi, Şişhane eteklerinde Azapkapıda yeryüzüne çıkarak köprüyle Haliçi geçerek, Süleymaniye eteklerinde yer altına iniyor. Unkapanı ve Azapkapı viyadükleriyle Haliç Köprüsü, 936 metreye ulaşıyor.
Marmaray Projesi ile bağlantılı hale getirilecek Haliç Metro Köprüsünün, Taksim-Yenikapı güzergahı 5.2 km ve 4 istasyondan oluşuyor. Hacıosmandan metroya binen yolcu,  kesintisiz Yenikapıya ulaşacak. Marmaray bağlantısıyla, Kadıköy-Kartal, Aksaray-Havalimanı veya Bağcılar-Olimpiyatköyü- Başakşehire ulaşılacak. Proje hizmete girdiğinde ise günde 1 milyon yolcu taşınabilecek.
MONA LİSAYI ÇİZEN ELLER GALATA İÇİN PROJE ÜRETTİ
KÖPRÜ 16 Yüzyılda Sultan Beyazıt döneminde Floransaya bağlı Vinci kasabasında doğan Leonardo da Vinci; Eminönü-Karaköy bağlantısını sağlayacak köprü inşası için İstanbula davet edilir. İstanbula gelmek için yola çıkan Leonardo, Venedik Limanında dönemin yönetimi tarafından vazgeçirtilir. Leonardonun bu konuda çalışmaları olduğu, bugün Topkapı Müzesinde bulunan yazışmalarla belgelenmiştir. Leonardonun, Haliçe yapılacak köprü projesi, ikibinli yıllarda Norveçte hayata geçirildi. Rönesansın ünlü  ressam ve heykeltraşı Michelangelonun da Galatada yapımını planladığı köprü projesi olduğu biliniyor.