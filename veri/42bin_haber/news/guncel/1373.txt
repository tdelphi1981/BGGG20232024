Eşten sokak ortasında 15 bıçak
KONYAda 1 çocuk annesi 23 yaşındaki İlknur K., iddiaya göre eğlence dönüşü sokakta tartıştığı eşi 30 yaşındaki Yavuz K. tarafından biri başından olmak üzere 15 yerinden bıçaklandı. Kanlar içinde kalan genç kadın ambulansla hastaneye kaldırılırken, polis kaçan Yavuz K.nin yakalanması için çalışma başlattı.
Olay, bugün saat 04.00 sıralarında meydana geldi. İlknur K., eşi Yavuz K. ile birlikte taksiyle bir eğlence merkezinden döndü. Evlerine girmek için taksiden inen çift belirlenemeyen nedenle tartıştı. Tartışma sırasında eşine önce tokat atan Yavuz K., daha sonra yanında taşıdığı bıçağı defalarca vücuduna sapladı. 1i başından olmak üzere vücudunun 15 yerinden aldığı bıçak darbeleriyle kanlar içinde yere yığılan genç kadın, çevredekiler tarafından çağrılan ambulansla Meram Eğitim Uygulama ve Araştırma Hastanesine kaldırıldı. Polise, Eşim beni öldü sanıp kaçtı diyen ve hastanede yoğun bakım ünitesinde tedavi altına alınan İlknur K.nin hayati tehlikesinin devam ettiği belirtildi.  
SOKAK ORTASINDA EŞİNİ 15 BIÇAK DARBESİYLE YARALADI / WEB TV 

KISKANÇLIK YÜZÜNDEN BIÇAKLADIĞI EŞİNE ÖLDÜ DİYE TERK ETMİŞ  
Konyada 1 çocuk annesi İlknur K.yi eğlence dönüşü sokak ortasında vücudunun 15 yerinden bıçaklayan eşi Yavuz K., polis tarafından Kum köprü Caddesinde yürürken gözaltına alındı. 
Eşini kıskançlık yüzünden bıçakladığını ve öldü diye terk edip kaçtığını öne süren işsiz Yavuz K.nın polise verdiği ilk ifadesinde, Ara sıra minibüslerde yevmiyeli olarak şoförlük yapıyorum. Ben dışarıdaydım. Eşimle bir eğlence merkezinde buluşacaktık. Oraya gittiğimde eşimi bir masada erkekle otururken gördüm. Tartıştık ve birlikte taksiyle oradan ayrıldık. Evin önüne geldiğimizde tartışma devam etti. Ben de sinirlerime hakim olamayıp bıçakladım. Sonrada öldüğünü sanıp, taksiyle kaçtım dediği öğrenildi.  
Meram Eğitim Uygulama ve Araştırma Hastanesinde sağlık kontrolünden geçirilen Yavuz K., sorgulanmak üzere polis merkezine götürüldü. Tedavi altına alınan İlknur K.nin ise hayati tehlikesinin devam ettiği belirtildi.