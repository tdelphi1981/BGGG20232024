Cezaevinde 'şartlı' konser!
TEKİRDAĞ 2 No'lu F Tipi Kapalı Cezaevi'nde, Belediye Konservatuarı tarafından düzenlenen halk müziği konserinde tutuklu ve hükümlülere hitap eden Cezaevi Müdürü Abdurrahman Çolak, mahkumların 'iyi hal' sergilemeleri halinde sosyal faaliyetlerin artarak devam edeceğini söyledi.
F Tipi Yüksek Güvenlikli Kapalı Cezaevi'nde, Tekirdağ Belediye Konservatuvarı ile Ceza İnfaz Kurumu işbirliğinde Türk Halk Müziği konseri düzenlendi.
 
Hükümlü ve tutuklulara yönelik düzenlenen konser programında konuşan Kurum Müdürü Abdurrahman Çoban, hükümlü ve tutukluların iyi halli olmaları durumunda, bu tür sosyal faaliyetlerden daha fazla yararlanacaklarını söyledi.
 
Çoban, amaçlarının ise kurumda barındırılan hükümlü ve tutukluların sosyal hayata adapte olmalarını sağlamak ile rehabiliteye yönelik olduğunu bildirdi.
 
Mahkumların büyük ilgi gösterdiği konser etkinliği, renkli görüntülere sahne oldu.
 
Etkinlikte, şarkılara eşlik eden tutuklu ve hükümlüler, halay çekerek stres attı.
 
Konseri Tekirdağ Belediye Başkan Yardımcısı Nevim Kaçar, Cumhuriyet Savcıları Mustafa İhsan Dursun, Mehmet Nadir Yağcı ile 2 Nolu F Tipi Kapalı Ceza İnfaz Kurumları Müdürleri Osman Demirel, Rahmi Güven, Kurum Müdürü Abdurrahman Çoban, Kurum 2. Müdürleri Suat Eren, Ferhan Aktürk ile Kurum Personeli, hükümlü ve tutuklular izledi.