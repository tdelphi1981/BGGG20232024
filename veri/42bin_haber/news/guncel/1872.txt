Gaziantep'te 7 ton kaçak ceviz içi ele geçirildi
Gaziantep Gümrük Muhafaza Kaçakçılık ve İstihbarat Müdürlüğü ekipleri, 2 kamyonda yaklaşık 7 ton gümrük kaçağı ceviz içi ele geçirdi.
Doğu ve güneydoğu illerinden yasa dışı yollarla yurda sokulan ceviz içinin, Gaziantep'e getirileceği yönünde bilgi alan ekipler, yaptıkları çalışmalar sonucu plakasını belirledikleri 2 kamyonu il girişinde durdurdu. Kamyonların kasasından 641 koli halinde toplam 6 ton 840 kilogram gümrük kaçağı ceviz içi çıktı. 300 bin TL değerinde olduğu belirtilen ceviz içi ile kamyonlara el konuldu. 

Gaziantep ve Ağrı illerinde yürütülen soruşturmalar sonucunda yakalanan N.P., A.P., C.P., K.F., C.K., C.K., S.K. ve E.Y. isimli 8 şahıs hakkında ve ilgili firmalar hakkında yasal işlem başlatıldı.