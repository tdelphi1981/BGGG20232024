Cizre'de ortalık karıştı!
ŞIRNAK'ın Cizre İlçesi'nde, aralarında çocuk yaştaki kişilerin de bulunduğu yaklaşık 100 kişilik bir grup, İdil yolunu trafiğe kapatarak, protesto gösterisi yaptı.
Paris'te öldürülen PKK'lı 3 kadın için Diyarbakır'da yapılan tören sonrası Şırnak'ın Cizre İlçesi'nde çoğunluğunu çocukların oluşturduğu 100 kişilik bir grup, yasadışı gösteri yaptı. İdil Karayolunda lastik yakarak trafiğe kapatan göstericiler, PKK ve Öcalan lehinde sloganlar attı. 

Olay yerine zırhlı araçlarla gelen güvenlik güçleri, uyarılara rağmen dağılmamakta direnen göstericilere, müdahale etti. Polisin, tazyikli su ve gaz bombalarıyla müdahale ettiği göstericiler de taş, havai fişeklerle karşılık verdi.



Güvenlik görevlileri ile göstericiler arasında arbede çıkarken, olayların okulun dağılma saatlerine denk gelmesi sonucu sınıflardan çıkan öğrenciler, çevreye yayılan biber gazından etkilendi. Okullardan çıkan öğrenciler, gazdan etkilenmemek için koşarak uzaklaşmaya çalıştı.

Polis ve göstericiler arasında, Cudi ve Nur Mahallesi ara sokaklarındaki kovalamaca devam etti.