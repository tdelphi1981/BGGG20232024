Sarai Sierra cinayetinde flaş gelişme!
CANKURTARAN'da cesedi bulunan Sarai Sierra'nın montu ve çantasının da arandığı öğrenildi. Öte yandan Sarai Sierra'nın cesedinin bulunduğunda pantolunun üzerinde olmadığı öğrenildi.
Cesedi Cankurtaran'da surların dibinde bulunan Sarai Sierra'nın mont ve çantasının üzerinde olmadığı öğrenildi. Son olarak Sirkeci'deki bir güvenlik kamerasının görüntülediği Sarai Sierra'nın üzerinde mont ve çanta görünmesine rağmen, Sierra'nın çanta ve montunun üzerinde bulunmadığı belirtildi.Olay yeri inceleme ekipleri tarafından cesedin bulunduğu dehlizin çevresinde çanta ve montun da arandığı ancak ikisinin de bulunamadığı öğrenildi.

Öte yandan Adli Tıp Kurumu tarafından incelenen cesette ön bulgularda tecavüz izine rastlamazken; ölen ABD'li kadının cesedinin bulunduğu sırada pantolonunun da üzerinde olmadığı öğrenildi. Pantolonun cesedin bulunduğu dehlizin içinde bulunduğu, üzerinde yırtıklar bulunan pantolonun incelendiği belirtildi.