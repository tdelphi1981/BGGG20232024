Cübbeli Ahmet Hoca, kurban kesilerek karşılandı
Kamuoyunda 'Cübbeli Ahmet Hoca' olarak bilinen Ahmet Mahmut Ünlü, 15 ay aranın ardından geldiği Bursa'da kurban kesilerek karşılandı.
Bursa Vakıf Külliyesi Pınar Eğitim Kültür ve Çevre Derneği'nin düzenlediği konferansa katılan Cübbeli Hoca'yı dinlemek için binlerce kişi saatler öncesinden Bursa Vakıf Külliyesi'ni doldurdu. 

Bursa Vakıf Külliyesi Pınar Eğitim Kültür ve Çevre Derneği tarafından düzenlenen konferansa katılmak için Bursa'ya gelen Ahmet Mahmut Ünlü için kurban kesildi. Kurban duasını yapan Ünlü'ye vatandaşlar büyük sevgi gösterisinde bulundu. Basın mensuplarının sadece görüntü almasına müsaade edildiği konferans öncesi dernek yönetimi Ünlü'ye teşekkür plaketi takdim etti.

Konferansta öncelikle ses düzenini kontrol eden Ünlü, 'Sesim geliyor mu, alt kattaki kadınlara da sesim geliyor mu?' diye sordu. Cübbeli Hoca'nın, ardından, "Şimdi, 'Hanımlar çok konuşuyorlar, kendi seslerinden birşey duymuyorlar' diye bir rivayet var, sessiz olsunlar" şeklindeki espirisi de gülüşmelere sebep oldu. 

Önümüzdeki 2 Martt'ta yeniden Bursa'ya geleceğini belirten Ünlü, "Siz yine 'nasıl olsa gelmeye başladı' der burayı boşaltırsınız sizin huyunuzu biliyorum da. 2 Mart Cumartesi günü yatsı namazını müteakip sohbette olacağım inşallah." diye konuştu.