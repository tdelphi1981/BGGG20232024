Tartıştığı karısını boğarak öldürdü
İzmir'in Karabağlar ilçesinde, bir kişinin tartıştığı karısını boğarak öldürdüğü iddia edildi.
Alınan bilgiye göre, Aydın Mahallesi 4294 Sokak 82 numaradaki bir evde yaşayan tekstil işçisi M.A. (26) ile eşi A.A. (24) arasında henüz bilinmeyen bir nedenle tartışma çıktı.

Tartışmanın büyümesi sonucu M.A'nın eşi A.A'yı elleriyle boğarak öldürdüğü öne sürüdü. M.A, daha sonra polise teslim oldu. Eve gelen polis ekipleri, A.A'nın cesedini buldu. A.A'nın cesedi otopsi yapılmak üzere İzmir Adli Tıp Kurumu'na gönderildi.

Bu arada, olay sırasında genç çiftin 3 yaşındaki kız çocuğunun evde olduğu öğrenildi.

Olayla ilgili soruşturma sürdürülüyor.