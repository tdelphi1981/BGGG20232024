Antalya'da hazırlık maçında sahaya yıldırım düştü
KARDEMİR Karabükspor'un Belçika ekibi AC Beerschooot ile oynadığı hazırlık karşılaşmasında sahaya yıldırım düşünce maç iptal oldu.
Antalya'nın Belek İlçesi'nde kamp yapan Kardemir Karabükspor, 4'üncü hazırlık karşılaşmasını Belçika ekibi AC Beerschoot ile yaptı. Yoğun yağmur altında oynanan karşılaşmanın 43'üncü dakikasında AC Beerschoot takımının yedek kulübesinin bulunduğu alana yıldırım düştü. Futbolcular korkuyla kaçışırken, şans eseri yaralanan olmadı. Maçın hakemi ise karşılaşmayı iptal etti.