2. heyet İmralıya gitmek için hazır
BDP Genel Başkanı Selahattin Demirtaş, İmralıya gidecek heyetle ilgili resmi başvurunun yapılmadığını belirterek, Adalet Bakanı ile gayrıresmi olarak paylaştık. En geç Pazartesi resmi başvuruyu yapacağız. Umut ediyorum birkaç gün içinde 2nci heyetin gidişi gerçekleşecek dedi.
KYB Genel Sekreter Birinci Yardımcısı ve Irak Kürt Bölgesel Yönetimi Başkan Yardımcısı Kosrat Resul ile beraberindeki heyeti kabul eden Demirtaş, basına kapalı gerçekleşen görüşmenin ardından yaptığı açıklamada, heyetin ziyaretinden büyük mutluluk duyduğunu belirtti. Demirtaş, gazetecilerin İmralıya gidecek isimler verildi mi? sorusuna, isimlerin partileri tarafından paylaşıldığını ifade ederek, kendisi, Ahmet Türk ve Pervin Buldanın isminin iletildiği yanıtını verdi. Demirtaş, şöyle konuştu: İsim çok önemli değil. Mesele gidişin gerçekleşmesi, tartışmaların sürmesi, sürecin ilerlemesidir. İsimler üzerinde bu kadar spekülatif tartışma yürütülmesini doğru bulmuyoruz. Görevlendirmeyi bizler yaptık. Umut ediyorum ki artık hükümet de bu saatten sonra isim tartışmasına, isim detayına girmeden süreci ilerletir.