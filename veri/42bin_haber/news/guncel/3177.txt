Hacettepe Ünversitesi'nde skandal!
Hacettepe Ünversitesi'nde yürütülen bir soruşturma kapsamında Girişimsel Nöroradyoloji'de görevli iki profesör ve iki doçent açığa alındı.
Nöroradyoloji Ana Bilim Dalı Başkanlığı'nda, 'geri ödemesi olmayan malzemelerin kullanılıp devlete fatura edildiği, hastaların tıbbi kayıtlarıyla, bilimsel verileriyle oynandığı, uluslararası bazı firmalarla etik olmayan ilişkiler kurulduğu' iddiaları üzerine geçen yıl Ekim ayında soruşturma başlatılmıştı.

Soruşturmada elde edilen veriler ışığında Profesörler S.Ç. ve I.S. ile Doçentler K.Y. ve S.G. görevden uzaklaştırıldı.

Hacettepe Üniversitesi Rektörü Prof. Dr. Murat Tuncer, konuyla ilgili 'Uluslararası boyuta taşan iddialar var. Soruşturma devam ediyor. Sürecin selameti açısından görevden uzaklaştırmayı uygun bulduk' açıklamasında bulundu.