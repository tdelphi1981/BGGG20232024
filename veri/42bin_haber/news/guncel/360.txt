Sanal aşkıyla ömür boyu hapis yatacak
Telefonda tanıştığı kocası Doğan Kalenderoğlunu, internette tanıştığı Serhat Tarkan Akbele öldürtmekten Nurşen Kalenderoğlu, ömür boyu hapis cezasına çarptırıldı. Akbel ise ağırlaştırılmış ömür boyu hapis cezasına hüküm giydi.
MOBİLYA ustası Doğan Kalenderoğlu (31), 2005 yılında cepten bir arkadaşını ararken yanlış numara çevirince, Nurşen Kalenderoğlu (26) ile tanıştı. İkilinin telefon sohbetleri bir süre sonra evlilikle sonuçlandı. Zamanla kavgalar yüzünden evliliği yıpranan Nurşen Kalenderoğlu 2011 yılı başlarında bu kez internetten Konyalı Serhat Tarkan Akbelle (26) tanıştı. Akbel birkaç kez İstanbula gelip Kalenderoğlu ile birlikte oldu. İkili iddiaya göre bir süre sonra kocayı ortadan kaldırma planı yaptı. 
ANAHTARI SEVGİLİYE GÖNDERDİ 
Plana göre Nurşen Kalenderoğlu evin anahtarını sevgilisine gönderecek, çocuğuyla birlikte memleketi Diyarbakıra gidecekti. Anahtarla eve giren Akbel de Kalenderoğlunu öldürdükten sonra memleketine kaçacaktı. Evinin anahtarını 10 Ağustos 2011de kargoyla sevgilisine gönderen Kalenderoğlu, bir akrabasının düğününü bahane ederek 20 Ağustosta Diyarbakıra gitmek için uçak bileti aldı. Akbel ise Konyadan otomobil kiralayarak İstanbula geldi. Otomobilini sevgilisinin evi önünde park eden Akbel beklemeye başladı. Doğan Kalanderoğlu kızını ve eşini yolcu etmek için havalimanına götürdü. Akbel kargo ile gelen anahtarla eve girdi. Kalenderoğlu dönüşte kendisine pusu kuran Akbel tarafından bıçaklanarak öldürüldü.  
KARGO FİŞİ AYDINLATTI 
Kalenderoğlunun işe gitmemesinden şüphelenen arkadaşları akrabalarına haber verdi. Eve çilingir marifetiyle giren akrabalar, marangoz ustasının cesediyle karşılaştı. Nurşen Kalenderoğlu haber üzerine İstanbula döndü. Polis, soğukkanlılığıyla dikkat çeken Nurşen Kalenderoğlunun telefon dökümlerini inceledi. Bir yakını olmamasına rağmen Konyaya kargo gönderdiği ortaya çıkan Kalenderoğlunun yazdığı adreste Akbele ulaşan polis, ikilinin telefonla sıkça görüştüğünü tespit etti. Cinayet çapraz sorguda çözüldü. 
Ameliyatta ölsün istedik 
CİNAYETTEN hüküm giyen Serhat Tarkan Akbel, Duygusal ilişkimiz ilerledikçe Nurşenin ağlayarak anlattıklarından daha fazla etkileniyordum. Doğan Kalenderoğlu bu sırada bel fıtığı nedeniyle ameliyat oldu. Ağır bir ameliyattı ve ölüm riski vardı. Nurşenle birlikte bu ameliyatta ölmesini bekledik ama olmadı. Daha sonra Nurşenin yaşadıklarına dayanamadığım için öldürdüm dedi.  
 