Sessiz ağlayabilir miyim anne
Beşiktaş Meydanında 23üncü kez bir araya gelen Balyoz davası sanıklarının aileleri ve yakınları davadaki hukuksuzlukları sessiz çığlıklarıyla protesto etti.
Her cumartesi günü toplanan grubun eylemine bu hafta Binbaşı Ecevit Taşçının eşi Hande Zeybek Taşçının yazdığı mektup damgasını vurdu. Zeybek, mektubunda, bir saatlik görüş sonrası kızına Ağlama kızım baban görürse üzülür dediğini, 6,5 yaşındaki kızı Göksunun Sessiz ağlayabilir miyim anne diye sorduğunu, anne ve kız kimseye belli etmeden içlerinden ağladıklarını yazdı. Hande Zeybek Taşçı bugün eşinin doğum günü olduğunu söyledi ve Bu yılda birlikte kutlayamayacağız dedi.
HİÇ YERE ÇALINAN ÖMÜRLER
Deniz Kurmay Albay Bora Serdarın yazdığı mektubu ise eşi Melek Serdar okudu. Serdar mektubunda hukuksuzluğa isyan edip hayatına son veren Ali Tatardan bahsederek Çalınan bir tek bizim hayatımız olsa neyse. Bizlerle birlikte büyüklerimizin, sevdiklerimizin ve geleceğin teminatı çocuklarımızın, hatta torunlarımızın hiç yere çalınan ömürlerine ne demeli diye isyan etti. Bora Serdar mektubunda davanın bir hukuk katliamı olduğunu belirterek Yılmaz Güneyin sevdiği bir şiirinden alıntı yaptı. Balyoz davası tutuklu sanığı Binbaşı Hakan Ilıcanın 9 yaşındaki kızı da eyleme katıldı. Defne Ilıca Babam 6 aydır tutuklu. Ayda bir onu görebiliyorum. Her gittiğimde ona yazdığım mektupları yanına götürüyorum dedi. Defne babasına seslenerek, Baba seni çok özledim. Bir an önce yanıma gelmeni bekliyorum dedi.
OĞLUM İÇİN ADALET VE VİCDAN
Ankarada da Sakarya Meydanında her cumartesi sessiz çığlık adı altında biraraya gelen aileler, dün 53. kez tutuklu yakınlarının fotoğraflarını taşıdı. Bu haftaki eyleme emekli Korgeneral Erdoğan Karakuş ve bazı emekli paşalar da destek verdi. Vatandaşların da alkışlarla moral verdiği aileler, bir saat sessizce protestolarını yaptıktan sonra yine sessizce dağıldı. Tutuklu Kurmay Albay Ali Yasin Türkerin annesi 80 yaşındaki Kadriye Türker, oğlunun neden ceza aldığını, niye tutuklandığını anlamadığını belirterek, Oğlum vatanı sevmek, vatanı korumak dışında hiç birşey yapmadı. Oğlum için adalet ve biraz da vicdan istiyorum. Bu yaşımda her cumartesi buraya geliyorum. Oğlumun özgürlüğünü görmeden göçüp gitmiyeceğim dedi.
DEĞİRMENDEREDE DE EYLEM
Balyoz hükümlülerinin eş ve yakınları dün Gölcükün Değirmendere semtinde de toplandı. Eyleme katılan CHP Kocaeli Milletvekili Haydar Akar, İl Başkanı Yalçın Kuşkan ve CHP Gölcük İlçe Başkanı İsmet İşeri, tutuklu yakınlarına destek verdi. Değirmendere Çınarlık Meydanındaki Atatürk Anıtı önünde gerçekleştirilen Sessiz Çığlık protestosunda, üzerinde Atarükün bir portresi ile Büyük ve tarihi olayları ancak büyük milletler yaşayabilir sözü ve tutukluların fotoğraflarının yeraldığı afişler asıldı.