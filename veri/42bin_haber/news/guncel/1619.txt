Meteoroloji'den fırtına uyarısı
Ege Denizi'nde yarın sabah saatlerinden itibaren hızı saatte 90 kilometreye ulaşacak kuvvetli fırtına bekleniyor.
Balıkesir Valiliği'nden yapılan yazılı açıklamaya göre, Meteoroloji GenelMüdürlüğü, Ege Denizi'nde kuvvetli fırtına uyarısında bulundu.

Bugün öğle saatlerinden itibaren güney-güneybatıdan saatte 60 kilometrehızla esecek fırtına, akşam saatlerinde 75 kilometre hıza ulaşacak.

Yarın sabah saatlerinden itibaren fırtınanın etkisi artacak ve hızısaatte 90 kilometreye kadar çıkabilecek, kuvvetli fırtınaya dönüşecek.

Fırtınanın, perşembe gününün ilk saatlerinden itibaren etkisini kaybetmesi bekleniyor.