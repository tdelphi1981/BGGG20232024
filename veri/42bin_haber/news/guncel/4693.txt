Sakarya'da Osmanlıca kursuna ilgi büyük!
Sakarya'da Osmanlıca kursu için başvurular 4 Mart'ta başlayacak. Adapazarı, Serdivan, Erenler, Hendek ilçelerinde açılan kursları tamamlayan 479 kişi sertifika aldı. Ayrıca, protokol kapsamında açılan Kur'an-ı Kerim ve Tecvit kurslarından 35 kişi sertifika sahibi oldu.
Yeni dönem kurslar Katre Araştırma ve Eğitim Derneği'nin Yenidoğan Mahallesi'ndeki binasında verilecek. 4 Mart'ta başvuruları başlayacak olan kurslar ücretsiz olacak. Kurs Koordinatörü Çağlayan Yeşilot, kursları, özellikle edebiyat, tarih, sosyoloji, ilahiyat, iktisadi ve idari bilimler ile ilgili bölümlerde öğrenim gören öğrencilerin tercih ettiğini söyledi. Kurslara bir çok meslek dalından kişinin de tarihine ve kültürüne sahip çıkma şuuruyla katılım gösterdiğini ifade eden Yeşilot, "Kurslar; Osmanlıca'da kolay metinler, Osmanlı Türkçesi imlası, Osmanlıca'da Farsça-Arapça kurallar ve Osmanlıca'da arşiv metinleri okuma adı altında 4 kur üzerinden verilecek." dedi.