Erdoğan'dan Işıkara için taziye mesajı
Başbakan Recep Tayyip Erdoğan, Türk Kızılayı Genel Başkan Başdanışmanı ve Türk Kızılayı gönüllüsü Prof. Dr. Ahmet Mete Işıkara'nın vefatı dolayısıyla taziye mesajı yayımladı.
Erdoğan, mesajında şunları kaydetti:

'Değerli bilim adamı Prof. Dr. Ahmet Mete Işıkara'nın vefatını öğrenmiş olmaktan büyük bir üzüntü duydum. Prof. Dr. Işıkara, bilhassa toplumdaki deprem bilincinin oluşması için büyük emekler harcamış, üstlendiği sosyal sorumluluk projeleriyle geniş kesimlerin sevgisini ve saygısını kazanmış örnek bir şahsiyetti. Prof. Dr. Ahmet Mete Işıkara'ya Allah'tan rahmet, ailesine ve sevenlerine sabır ve başsağlığı diliyorum.'