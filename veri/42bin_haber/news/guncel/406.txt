Dershanelerin kurtuluş savaşı
Özel Dershaneler Birliği (ÖZ-DE-BİR) ilk olarak 1985te kuruldu. Yıllarca sektörün tek sivil toplum kuruluşu idi.
Ona alternatif olarak 2002de kurulan TÖDERle uzun yıllar pek yıldızları barışmadı. Cemaat dershanelerini tek şemsiye altında toplayan 1991de kurulan GÜVENDERle her ikisinin de yıldızı barışmadı. Birkaç ay öncesine kadar da üyeleri dershanelerden oluşan bu üç sivil toplum örgütü başkanını birarada gören pek olmadı. Ama, onları Başbakan Recep Tayyip Erdoğanın Dershaneleri kapatacağız sözleri birleştirdi. Sektörün en eskisi olan ÖZ-DE-BİR Başkanı Faruk Köprülü, Başbakan Erdoğanın sözlerinin ardından diğer dernek başkanlarını Ankaraya davet ederek ilk adımı attı. Kurumlarını kurtarma adına 17 Eylülde Ankaradaki üç derneğin yönetim kurulu üyeleri buluşmasının ardından iki basın açıklaması ve Milli Eğitim Bakanı Ömer Dinçerle görüşme yapıldı. Son olarak da aldıkları ortak karar uyarınca veli ve öğrencileri sosyal medyada seslerini duyurdu. Twitterda trend topic olan dershanemolmasaydı etiketine 1 milyon 200 bini aşkın kişi tweet attı. 24 Kasım Öğretmenler Gününde dershanemveöğretmenim etiketi ile 10.00-12.00 arasında trend topic olmayı hedefliyorlar. 
Başbakan birleştirdi 
Faruk Köprülü (ÖZ-DE-BİR Başkanı) Her bir derneğin aşağı yukarı 1000e yakın üyesi var. Biz sektörde kurulan ilk sivil toplum örgütüyüz. Diğer arkadaşları biraraya getirme görevi bize düştü. Sayın Başbakanın açıklamaları karşısında dernekler olarak neler yapabileceğimizi konuştuk. Eğitimciye yakışan bir duygu ve düşünce içinde bu açıklamalara karşı olmadan, sadece kendimizi yetkililere ve kamuoyuna doğru anlatma adına adımlar atmaya çalıştık, buna özen gösterdik. Yaptığımız açıklamaların hepsi kendimizi doğru anlatma adına oldu. Böylece üç dernek bu konuda birlikte hareket etmeye başlamış oldu. Twitter da bunun bir başka yolu oldu. Başbakan bizi birleştirdi, ama bu arada da bizim de düşüncelerimiz duygularımız beraber hareket etme duygusu da bizi harekete geçirdi. Bir araya gelmeyelim herkes kendi başına ne yaparsa yapsın diyemezdik. Sayın Başbakan birleşmemize adım attı. Şimdi, Sayın Başbakandan randevu bekliyoruz. Bu görüşmenin ardından bazı kararlar alacağız. 100 bini aşkın çalışanımız var. 1 milyon 200 bin öğrencimiz bulunuyor. Yasal olarak henüz hiçbir başvuruda bulunmadık. Ama, bekliyoruz. Bakanlığımız dershaneye olan ihtiyacı azaltacak tedbirler alarak, eğitimde kaliteyi artırırsa, dolayısıyla dershanelere olan ihtiyaç azalırsa bu süreçte bir kısım dershane kapanacaksa bu yaklaşımı da tabii ki destekleriz.  
Eylem yapmıyoruz 
Faruk Tatar (Tüm Özel Öğretim Kurumları Derneği (TÖDER) Genel Koordinatörü) SBSnin kaldırılmasıyla ilgili netleşen bir durum yok. Dershaneler öğrencileri sadece sınavlara hazırlamıyor. Ders takviyeleri yapılıyor, geri kalmış olanlara yardımcı oluyor, daha fazla eğitim öğretim almış olanlara da hizmet veriyor.  Dershaneler okullara alternatif değil, tamamlayıcı olarak görülmeli. Sosyal medyada dernekler ilk defa biraraya gelmiş olabilir. Ama biz her zaman birlikte hareket ediyoruz, fikir alışverişi yapıyoruz. Biz, eylem yapmıyoruz. Kimseyi karşımıza almak istemiyoruz. Sadece dershanelerin işlevlerinin ne olduğunu herkese anlatmaya çalışıyoruz.   
Toplumsal talep var 
Eyüp Kılcı (GÜVENDER Başkan Yardımcısı) Son dönemlerde dershanelerle ilgili gündeme gelen konuşmalar sektörün birlikte hareketini zorunlu kıldı. ÖZ-DE-BİR Başkanı Faruk Köprülünün davetiyle bir araya geldik. Basın açıklamalarında ve konuyla ilgili yetkililerle görüşmede birlikte hareket ediyoruz.  Kendimizi anlatmaya çalışıyoruz. Eğitimin yararına ortak bir zeminde buluşacağımızı düşünüyoruz. En azından bir yasa ile dershaneleri kapatma yoluna gidilmeyeceğini ümit ediyoruz. Çünkü, böyle olursa kaçak uygulamalar başlar ve yasa ile çalışan kurumları yasadışı hale getirmiş olursunuz. Sayın Başbakanla randevu talebimiz var. 24 Kasımda da öğretmenler konusunda yine sosyal medyada bir çalışmamız olacak. Çünkü dershane öğretmenleri çok ciddi katkılar sunuyorlar öğrencilere, koçluk görevi yapıyorlar. Tabii, karşılıklı medya aracılığıyla konuşmak için yapmıyoruz bunu. Daha çok, dershanelerin bir yük olduğu şeklinde bir kanaat var şu anda. Bunun böyle olmadığını, dershanelerle ilgili çok ciddi bir toplumsal talep olduğunu ortaya koymak için yapıyoruz.  
AJANDA 
Sınav stresini Twitterda attılar 
VİZE döneminde bunalan öğrenciler, streslerini Twitterda attı. Şarkı sözlerini vizelere uyarlayarak hem yaratıcılıklarını geliştirdiler, hem de eğlendiler. Twitterda da kısa sürede Trend Topic olmayı başardılar.  
WISE 2012 Ödülü Chavana 
Bu yıl ikincisi düzenlenen WISE Eğitim Ödülü, okuryazarlık eğitimini minimum maliyetle milyonlarca öğrenciye ulaştıran projesi ile eski kimya eğitmeni Dr. Madhav Chavana verildi. WISE 2012 Eğitim Ödülü sonuçları, Katarın başkenti Dohada 1200ü aşkın kişinin katılımı ile düzenlenen Dünya Eğitim İnovasyonu Zirvesinin açılış oturumunda açıklandı. 
KPSS Tercih Kılavuzu 
KAMU Personeli Seçme Sınavına (KPSS) giren adayların ortaöğretim, ön lisans ve lisans düzeyinde tercih yapabileceği KPSS Tercih Kılavuzu 19-28 Kasım tarihleri arasında ÖSYMnin internet adresinden yayımlanacak.