PKK'nın oyununu yine telsiz konuşmaları bozdu
Şemdinli'de 20'den fazla vatandaşın yaralandığı olayla ilgili istihbarat birimlerince kaydedilen telsiz konuşmaları terörislerin gerçek yüzünü tüm çıplaklığı ile bir kez daha gözler önüne serdi.
Terör örgütü Şemdinli'de düğün yapan vatandaşların yakınında bulunan güvenlik güçlerine ait zırhlı araca yönelik saldırı düzenlemişlerdi.

Bomba yüklü aracı uzaktan kumanda ile patlatılması sonucu hayatının baharındaki, 11 yaşındaki Faris Demircan hayatını kaybetmişti.

Olayda 20'den fazla vatandaş da yaralanmıştı.

TERÖR ÖRGÜTÜ ÖNCE KATLEDİYOR SONRA SUÇU DEVLETE YIKMAYA ÇALIŞIYOR

Terör örgütü daha önce de yaptığı gibi, Şemdinli'deki saldırıdan sonra da aynı yönteme başvurdu.

Amaçları gerçekleştirdikleri hain saldırıda hayatını kaybeden 11 yaşındaki Faris ve yaralanan vatandaşların, güvenlik güçleri tarafından öldürüldüğü yalanını yaymaktı.

Ancak istihbarat birimlerince kaydedilen telsiz konuşmaları terörislerin gerçek yüzünü tüm çıplaklığı ile bir kez daha gözler önüne serdi.

Sözde bölge sorumlusu Reşit Dostum kod adlı Mehmet Can Gürhan isimli teröristin, 08 Kasım 2012 tarihinde Herekol ve Hogir, kod adlı teröristlerle yaptığı telsiz görüşmesinin bir kısmı.

HOGİR :SELAM ARKADAŞ

REZZAN(REŞİT DOSTUM): SELAM, NASILSINIZ?
.
REZZAN : EĞER KESİN OLARAK 8 KİŞİ ÖLDÜYSE BU İŞTE, 8 ÖZEL TİM MENSUBU ÖLDÜ DİYE TEKMİL VERİN

(TERÖRİSTLER BURADA SEVİNİYOR, KISA SÜRE SONRA GERÇEĞİ FARK EDİYORLAR. POLİSLERE ZARAR VEREMEDİĞİ ANLAYAN TERÖR ÖRGÜTÜ ELEBAŞLARI, FARİS'İN ÖLÜMÜNÜ GÜVENLİK GÜÇLERİNİN ÜZERİNE YIKMAYA ÇALIŞIYOR)

REZZAN : PEKİ KAMERAYA ÇEKTİLER Mİ?

HOGİR : OLUMSUZ ARKADAŞ

..
REZZAN : EE TAMAM, PATLAYICI NE KADAR DI?

HOGİR : YAKLAŞIK 200 KİLO VARDI

REZZAN : 200 KİLO MU?

HOGİR : EVET

REZZAN : HEPSİ PATLAYICI MIYDI?

HOGİR : YOK YOK DİĞERİNDEN DE VARDI YANİ GÜBREYDİ GÜBRE

REZZAN : TAMAM DA NEDEN BÖYLE OLDU Kİ ZİRA SEN İKİ PANZERİ İMHA EDECEĞİNİ SÖYLEMİŞTİN

HOGİR : VALLA BİLEMİYORUM HERHALDE ÖYLE OLMUŞ O GÜN O ŞEKİLDE DEĞİLDİ

REZZAN : TAMAM ARKADAŞLARIN ELLERİNE SAĞLIK
.
HEREKOL : REZZAN

REZZAN : DİNLİYORUM

HEREKOL : SELAM SAYGILAR ARKADAŞ

REZZAN : SELAM VE SAYGILAR

REZZAN : YA BU ÖLEN ÇOCUK İÇİN BU EYLEMDE DEĞİLDİ DEYİN, BİR DE EYLEMİN ŞEHİR MERKEZİNDE DEĞİL DE ŞEMDİNLİ İLE ŞAPATAN ARASINDA OLDUĞUNU SÖYLE TAMAM MI?

HEREKOL : TAMAM

REZZAN : ROJ DA BASINA BU ŞEKİLDE VERSİN

HEREKOL : TAMAM ANLADIM

REZZAN : YANİ EYLEM İÇİN HALKI VURDUKLARINI VE GERİLLANIN ÜZERİNE ATMAK İSTEDİKLERİNİ
SÖYLE, BU ŞEKİLDE BİR YAKLAŞIM OLDUĞUNU SÖYLE

REZZAN : BU ÖLEN NERENİN HALKIYDI?(FARİS'İ KASTEDİYOR)

HOGİR : BU BAYE (ÜZÜMKIRAN) KAMPINDANDIR.

REZZAN : YURTSEVER DEĞİLLER ÖYLE DEĞİL Mİ?

HOGİR : VALLA SANMIYORUZ

REZZAN : PEKİ BU YARALILAR KİMLERDİR?

HOGİR : VALLA TANIYAMADIK SORMADIK

REZZAN : PEKİ KAÇ YARALI VAR?

HOGİR : 17 DİYORLARDI

Trt Haber