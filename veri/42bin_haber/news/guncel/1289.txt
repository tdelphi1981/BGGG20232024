Dün sis yarın kar
İstanbulda bugünkü yağışın yarın kuzey rüzgarıyla karla karışık yağmur ve kara dönerek, hafta ortasına kadar etkisini sürdürmesi bekleniyor.
Pazartesi ve Salı günleri Marmaranın doğusu ve Batı Karadeniz kıyılarındaki kar yağışı yer yer kuvvetli gerçekleşecek. Hava sıcaklığı, hafta sonundan itibaren yurdun kuzey kesimlerinden başlayarak, kuzey, iç ve batı bölgelerde 6 ila 10 derece azalacak.  
6-10 derece düşüyor 
METEOROLOJİ Genel Müdürlüğü verilerine göre Türkiye yarından itibaren Balkanlar üzerinden gelen soğuk ve yağışlı havanın etkisi altına giriyor. Akdeniz, Doğu Karadenizin kıyı kesimleri ve Güneydoğu Anadolunun güneyinde, yağmur ve sağanak etkili olurken, diğer yerlerde karla karışık yağmur ve kar yağacak. Rüzgar, Marmara ve Egede kuzeyden kuvvetli esecek. Yağışlar, önümüzdeki hafta ortasına kadar ülkenin kuzey, iç ve doğu kesimlerinde kar şeklinde etkili olacak.