Mudanya'da sahilde kadın cesedi bulundu
Bursa'da, bir gündür kayıp olan kadının cesedi Mudanya'da sahilde bulundu.
İlçeye bağlı GÜzelyalı Altınkum sahili plaj yolunda yürüyüş yapan vatandaşlar, deniz kıyısında bir kadının hareketsiz yattığını görünce durumu polise bildirdi. Olay yerine gelen polis ekipleri Hayriye Esmer (37) olduğu öğrenilen kadının öldüğünü belirledi.

Bursa'da Emirsultan Mahallesi'nde oturduğu öğrenilen, Mudanya'ya anne ve babasını görmek için geldiği sanılan genç kadının cenazesi, kesin ölüm sebebinin belirlenmesi için Bursa Adli Tıp Kurumu'na gönderildi.

Eşi ve yakınlarının Hayriye Esmer için dün akşam Güzelyalı Polis Karakolu'na 'kayıp' bildirimi yaptıkları öğrenildi.