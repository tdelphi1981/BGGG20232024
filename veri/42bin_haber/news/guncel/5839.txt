82 yaşında "uyuşturucu kuryeliği"nden tutuklandı
İstanbul Narkotik Suçlarla Mücadele Şube Müdürlüğü ekipleri, Nijerya uyruklu M.H.O.'nun Ankara'dan İstanbul'a uyuşturucu getireceğini belirledi. Bunun üzerine harekete geçen ekipler, M.H.O.'yu Ankara'dan otomobille İstanbul'a gelirken otoyolda operasyon düzenleyerek gözaltına aldı. 
Otomobilde yapılan aramalarda oyuncak bebek kutularının içerisine zulalanmış 2 kilo 125 gram kokain ele geçirildi. Yapılan sorgulamada M.H.O.'nun uyuşturucuyu aldığı iddia edilen 82 yaşındaki Bolivya uyruklu L.L.M adındaki kadınla, uyuşturucu sevkiyatını organize ettiği öne sürülen Nijerya uyruklu A.C.O. da gözaltına alındı. 
82'lik kurye kayıp kızım için yaptım dedi 
Ankara'da gözaltına alınan yaşlı kadının 10 yıl önce Türkiye'ye gelen kızının kayıp olduğunu söylediği öğrenildi. Yaşlı kadın, kızını bulmak amacıyla Türkiye'ye gelebilmek için uyuşturucu kuryeliği yaptığı söylediği öne sürüldü. Yaşlı kadının uyuşturucuyu da Brezilya'dan Türkiye'ye getirdiği öğrenildi. 
3'ü de tutuklandı 
Emniyetteki işlemleri tamamlanan M.H.O., A.C.O ve L.L.Mçıkarıldıkları Çağlayan'daki İstanbul Adalet Sarayı'nda tutuklanarak cezaevine gönderildi. 
Arama görüntüleri kameralara da yansıdı 
Polisin baskın sırasında ele geçirdiği uyuşturucuların bulunma anları polis kameralarına da yansıdı. Görüntülerde polis ekiplerinin oyuncak kutularını açtıkları, açılan ambalajların kartonlarının falçatayla kesildiği görülüyor. Kesilen kartonların içene preslenmiş olan 2 kilo 125 gram kokainin bulunma anları da kameralara yansıyor.