Mekteb-i Sultaninin tacı yandı Arena üniversite olacak
Galatasaraylılar yanan üniversite için topyekün seferberlik ilan etti. Elektrik kontağından çıkan yangın 20 milyon liralık hasar oluşturdu. Üniversite onarılıncaya kadar öğrenciler Arenada derse girecek. Eğitimde aksama olmayacak.

İstanbul Beşiktaştan Ortaköye uzanan Çırağan Caddesi üzerindeki Feriye Saraylarından biri olan Galatasaray Üniversitesini alevler yuttu. Yangın, denizden ve karadan yapılan müdahale sonucu 5 saatte kontrol altına alındı. Felaketin boyutu ise gün ağardığında ortaya çıktı. Yangının Prof. Dr. Beril Dedeoğlunun odasındaki avizeden elektrik kontağı üzerine çıktığı anlaşıldı.
Önce kendileri müdahale etti
GSÜ öğretim üyesi Cemil Yıldızcan, Dedoğlunun odasındaki yangına söndürme tüpleriyle müdahale ettiklerini söyledi ve İtfaiye ekipleri gelene kadar yangın büyüdü dedi. İletişim Fakültesi Araştırma Görevlisi Ece Vitrinel ise Biz söndüğünü düşünüyorduk fakat alevler önce tavana sonra da çatıya sıçrayınca tüm binayı sardı diye konuştu. Galatasaray camiası yaralarını sarmak için hemen harekete geçti. Galatasaray Eğitim Vakfı yöneticilerinin organizasyonunda yapılan toplantıda alevlerin verdiği hasar masaya yatırıldı. 1 sene de tamamlanması beklenen tadilatın aslına uygun yapılacağı 20 milyon lira olarak hesaplanan tadilat parasının 10 milyon lirasının Galatasaray Eğitim Vakfı tarafından karşılanması kararlaştırıldı. Geriye kalan 10 milyon lira ise Galatasaray camiası tarafından ortak bir şekilde toplanarak üniversite yönetimine teslim edilecek. Öte yandan yangın sonrasında Bahçeşehir ve Boğaziçi Üniversitesi çalışma alanının temini için yardım teklifi yaptı. Galatasaray Vakfı Başkanı İnan Kıraç da yardım kampanyası başlatıldığını duyurdu.
Localar sınıfa dönüşecek
 STARa konuşan GSli yöneticilerden Sedat Doğan, İçimiz yandı dedi. Doğan,  Türkiyede ilk defa uygulanacak bir projenin müjdesini verdi. Doğan, Üniversitedeki öğrencilerimizin hiç birini mağdur etmeyiz. Tadilat bitene kadar  Arena Stadını öğrencilerimizin okul gibi kullanmasını sağlayacağız. Stadımızın locaları hafta içi boş. Sınıf olarak kullanıp öğrencilerimizin mağdur olmasını önleyeceğiz. Zaten Galatasaray Üniversitesinin sınıfları 25 kişi. Bu da yeterli olacaktır diye konuştu.
Aslına uygun olacak
Kültür ve Turizm Bakanı Ertuğrul Günay, Galatasaray Üniversitesi binasının, eski hali değiştirilmeden yeniden restore edileceğini söyledi. Günay, İstanbul genelinde kullanımda olan tarihi binaların gözden geçirilerek, çağdaş yangın önlemleri alınacağını belirtti. Topkapı Sarayı Müzesi Müdürü Haluk Dursun da O mektepte okuyan birisiyim. İstanbuldaki ilk gecemi yanan yerde geçirmiştim. Çok acı bir gece geçirdik. Biz de Topkapı Sarayı içi yeni önlemler alacağız dedi.
Söndürdük sandılar
İstanbul Büyükşehir Belediye Başkanı Kadir Topbaş Galatasaray Üniversitesinde meydana gelen yangının ardından bina içindekilerin kendi imkanlarıyla alevlerle mücadele ettiğini ve söndürdüklerini zannettiklerini yangının aslında devam ettiğini açıkladı. Topbaş, Elektronik cihazlar çoğaldıkça yükü taşıyamayan kablolar yanıyor ve alevleri fitil gibi her yere taşıyor. Bize ancak yarım saat sonra haber veriliyor ve itfaiye 6 dakika sonra müdahale ediyor. Bize haber geç verildi diye konuştu.
Binada yatılı okudum
Yangının odasında başladığını ve o saatte üniversitede bulunmadığını söyleyen Prof. Dr. Beril Dedoğlu, odasında sigara içtiği ve yangının bu nedenle başladığı iddialarını yalanladı. Binada öğrenci olarak uzun yıllar yatılı okuduğunu söyleyen Prof. Dedeoğlu, binayı korumaya ilişkin bilinci çocuk yaşta aldığını belirterek, Bu binada yatılı okudum. Ta o zamandan beri, binayı korumak kulağımızda kalmıştır. Ateş düşmüş olsa, yangın hemen çıkardı diye konuştu.
Abdülaziz burada öldü
GALATASARAY  Üniversitesi Osmanlı hanedanının yaşadığı Çırağan Sarayının yetersiz kalması üzerine inşa edildi. Halifeliğin kaldırılmasıyla boş kalan 142 yıllık tarihi bina, 1967-1992 yılları arasında Galatasaray Lisesi olarak kullanıldı. Sarayın, tarihte çok önemli bir rolü var. Sultan Abdülaziz 1876de tahttan indirildikten sonra önce Topkapı Sarayına, 4 gün sonra da Feriye Saraylarına getirildi. Abdülaziz daha sonra da burada bilekleri kesilmiş halde ölü bulundu.