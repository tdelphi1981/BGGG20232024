Öğretmen kaçıran 3 PKK'lıdan biri öldürüldü
IĞDIR Valiliği, Karakoyunlu İlçesine bağlı Bulakbaşı Köyünden 6 öğretmeni geçen ekim ayında kaçıran ve halkın tepkisi üzerine bir saat sonra serbest bırakan 3 PKKlı teröristten 1inin ölü ele geçirildiğini açıkladı.
Iğdırın Karakoyunlu İlçesine bağlı Bulakbaşı Köyünde geçen 17 Ekim günü ilköğretim okulunu basan kalaşnikoflu PKKlılar, muhtar ve köy halkının karşı çıkmasına rağmen 19 öğretmenden Umut Görkem Sevinç, Ersin Karakaya, Soner Er, Mehmet Koçubaba, Lütfü Atılmış ve Abdulllah Enes Eri zorla dağa götürmüştü. Teröristler öğretmenleri Ağrı Dağının Korhan Yaylasına doğru götürürken, öğrencilerle köy halkı tepki göstermişti. Bunun üzerine teröristler, 1 saat sonra öğretmenleri serbest bırakmış, köy meydanı bayram yerine dönmüştü.

Iğdır Valiliği, 9 Kasım günü Ağrının Doğubayazıt İlçesi kırsalında Jandarma Özel Harekat birliklerinde gerçekleştirilen operasyonda ölü ele geçirilen 2 teröristten birinin Ruhat kod adlı Hasan Denktaş olduğunu açıkladı. Hasan Denktaşın 6 öğretmeni yanlarına alıp köyün 1 kilometre güneybatısında bulunan Bulakbaşı tepe yönüne kaçıran bölücü terör örgütü mensubu olduğu belirtilen açıklamada, bu teröristin "Ben de 4 yıllık mezunum. Buralardan gidin. Burası Kürdistan devleti. Bir daha bu okula gelmeyin" diyerek öğretmenleri tehdit ettiği belirtildi.

İKİZİ DE ÇATIŞMADA ÖLMÜŞ

Valilik açıklamasında, "30 Nisan 2012 tarihinde Ağrı Doğubayazıt Karakol Tepe Botaş Boru Hattında el yapımı patlayıcı bulma eylemlerinde elde edilen parmak izlerinin karşılaştırılmasında Hasan Denktaşın parmak izleriyle eşleştiği, ayrıca Ruhat kod adlı Hasan Denktaşın ikiz kardeşinin de bölücü terör örgütü mensubu olduğu ve Ekim 2012 tarihinde Hakkari ili kırsalında ölü olarak ele geçirildiği anlaşılmıştır" denildi.

SURUÇTA TOPRAĞA VERİLDİLER

PKKlı Hasan Denktaşın cenazesi, 19 Ekimde Hakkarinin Kırıkdağ Köyü kırsalında güvenlik güçleriyle girdiği çatışmada ölen PKKlı ikizi Hüseyin Denktaşın Şanlıurfanın Suruç İlçesindeki mezarının yanında 21 Kasımda toprağa verildi. 

Cenazenin toprağa verilmesi sırasında çıkan olaylarda 2si polis toplam 5 kişi yaralandı.
 
 