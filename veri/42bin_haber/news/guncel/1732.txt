Sarkozy PKKlıları iade etmek için uğraştı
AB Bakanı Egemen Bağış, yılın ilk resmi ziyaretini gerçekleştirdiği İsveçte, iki senedir fiilen donmuş olan müzakerelerde İrlanda dönem başkanlığı sırasında en az bir fasıl açılması için destek aradı.
Stockholmde kendisine eşlik eden gazetecilerle sohbetinde ise, 3 PKKlı kadının öldürüldüğü Fransadan beklentileri dile getiren Bağış, Türkiyenin AB üyeliğine karşı tavrıyla bilinen eski Fransa Cumhurbaşkanı Nicholas Sarkozy ile ilgili de PKKlıları Türkiyeye iade etmek için uğraştı itirafında bulundu. Bağışın Stockholm mesajları şöyle: Cinayetlerin Türkiyedeki sürece zarar vermeye dönük olduğu yönünde toplumda genel bir anlayış var. O nedenle cenaze töreninde her kesimin çok dikkatli hareket etmesi gerekiyor. Bunu bir gövde gösterisi haline çevirmeye kalkmak barışa yapılacak en büyük ihanettir. Şova dönüştürmeye kalkmak bu kişileri öldüren zihniyete teslim olmak, hatta destek vermektir.   
DOKUNULMAZLIKLARI KALDIRMA NOKTASINA GERİ DÖNÜLEBİLİR 
Çok kırılgan bir süreçten geçiyoruz. Bir ay önce bazı milletvekillerinin dokunulmazlıklarının kaldırılmasını konuşuyorduk. Bugün çok farklı bir süreç var. Dikkatli olunmazsa her an o noktaya tekrar dönülebilir. Herkesin atılması gereken adımlar konusunda dikkatli olması lazım. Bugün çok ciddi bir konsensüs var, herkes barış sürecine odaklanmış durumda. 
Fransa Cumhurbaşkanı Hollandeın son gafı, yani aslında cumhurbaşkanlığından önce Sosyalist Parti lideriyken bu kadınlardan biriyle görüşmüş olduğunu itiraf etmesi düşündürücüdür. Bu hatalara rağmen Fransanın oynayabileceği çok önemli bir rol var. Fransızların aciliyetle ve hassas biçimde çalışarak failleri bir an önce ortaya çıkartması gerekiyor. Böylece Ortadoğudaki çatışmalardan kimlerin rant çalışmaya sağladığı da ortaya çıkar. Fransanın bunu yapmakta geciktiği her gün şüphelerin artmasına neden olur. 
MAALESEF ÇABALAR YARGIDAN DÖNDÜ 
Aslında Avrupa ile son yıllarda teröre karşı istihbarat paylaşımında çok daha iyi bir noktadayız. Yeterli mi? Elbette değil. Ama Fransada baskınlar yapıldı, banka hesapları donduruldu. Almanyada, Hollandada da keza. Hatta AB sürecimizde çok arıza çıkartan Sarkozy bile PKKlı teröristleri Türkiyeye iade etmek için çok çabaladı. Ama maalesef o çabalar yargıdan geri döndü.