Anneanneye ölüm tokadı!
Mamak'ta, çocuğunu döven torununa engel olmak isterken, atılan tokatla yere düşen kadın hayatını kaybetti.
Edinilen bilgiye göre, 3 çocuğuyla anneannesi Hatice Abacı'nın (78) Ekin Mahallesi'ndeki evinde yaşayan Gülten K. (28), bilinmeyen bir nedenle çocuğunu dövmeye başladı. Gülten K, araya giren anneannesine de tokat attı.

Gülten K'nın tokat atması üzerine düşen Hatice Abacı hayatını kaybetti.

Ankara Emniyet Müdürlüğü Cinayet Büro Amirliği ekipleri, Gülten K'yı gözaltına aldı.

Zanlı, emniyetteki işlemlerinin ardından, 'darp neticesinde adam öldürme' suçundan çıkarıldığı mahkemece tutuklandı.