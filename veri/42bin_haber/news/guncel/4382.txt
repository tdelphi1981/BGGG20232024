Acem ceylanı eylem planı
Orman ve Köyişleri Bakanlığı nesli tükenme tehlikesiyle karşı karşıya olan türler için eylem planı hazırladı.

 Soyu tükenen hayvanları koruyacak plan kapsamında sadece kelaynaklar değil, 76 memeli, 325 kuş ve 106 sürüngen olmak üzere 507 tür listeye alındı. Orman ve Köyişleri Bakanı Veysel Eroğlu, kara akbaba, Akdeniz foku, deniz kaplumbağası, çöl varanı, acem ceylanı, çizgili sırtlan, Fırat kaplumbağasının takip altında olduğunu açıkladı. Korunan türlerle ilgili eylem planının av komisyonu kararlarında belirtildiğini hatırlatan Bakan Eroğlu, 21 önemli deniz kaplumbağası yuvalama alanı ile 50-100 Akdeniz fokunun yaşam bölgelerinin tespit edildiğini, bu alanlara ait koruma-kullanma şartlarının oluşturulduğunu söyledi.