Fethiye karası
Muğla, Fethiyede başlayan yağmurla körfeze taşınan zeytinyağı atıkları ve çöpler deniz kirliliğine neden oldu.Çalış bölgesinde denizle birleşen Mut Deresinden çamurlu su akmasına alışkın olan Fethiyeliler, koyu siyah renkli ve kötü kokulu yağ tabakasını görünce şaşırdı. Zeytinyağı fabrikalarından bırakıldığı iddia edilen atıkları taşıyan kirli su, dün sabahtan itibaren körfeze akmaya başladı. Siyahlaşan denizden yayılan keskin zeytinyağı kokusu rüzgarın da etkisiyle Çalış bölgesini etkiledi. Kokunun neden kaynaklandığını anlamaya çalışan yerli ve yabancı tatilciler, Fethiye Belediyesi Zabıta Amirliğinin telefonlarını kilitledi. 

 

 