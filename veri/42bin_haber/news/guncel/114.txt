Yeni yıla YÖK Yasa Tasarısı hazır
Üniversitelerarası Kurul Başkanı Prof. Dr. Mutlu, yeni YÖK Yasa Tasarısı'na ilişkin, ''Yeni yıla YÖK Yasa Tasarısı'nın hazır olacağını tahmin ediyorum'' dedi.
 Üniversitelerarası Kurul (ÜAK) Başkanı ve Harran Üniversitesi Rektörü Prof. Dr. İbrahim Halil Mutlu, yaptığı açıklamada, YÖK Yasa Tasarısı'na ilişkin sık sık farklı üniversitelerin rektörleriyle bir araya geldiklerini söyledi.
 Tasarı çalışmaları kapsamında ''Taslak Çalışma Komisyonu'' kurduklarını bildiren Prof. Dr. Mutlu, bütün üniversite rektörlerinden yeni yasaya ilişkin görüş almaya devam ettiklerini belirtti.
 ''30 yıl önceki yasa yetmiyor''
 ÜAK Başkanı Prof. Dr. Halil İbrahim Mutlu, mevcut yasanın 27 üniversiteye göre 30 yıl önce hazırlandığına dikkati çekerek, bu yasanın son yıllarda ciddi anlamda yetersiz kaldığını söyledi.
 Yıl sonuna kadar taslağın hazırlanmasının planlandığını aktaran Prof. Dr. Mutlu, şunları kaydetti:
 ''Yeni yıla YÖK Yasa Tasarısı'nın hazır olacağını tahmin ediyorum. Yılın sonunda geçebilecek bir YÖK taslağı ile 27 üniversiteye göre hazırlanmış YÖK tasarısı, değişime açılacaktır. 1980'li yılların şartlarına göre hazırlanan bir yasayla üniversitelerimizi yönetmek mümkün değil. En küçük üniversite ile en köklü üniversiteyi aynı kurallara göre idare etmek artık mantıklı değil.'' AA