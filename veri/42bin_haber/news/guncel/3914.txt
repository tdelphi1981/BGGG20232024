Polisin istihbaratı İzmirde faciayı önledi
İzmir'de, teröristbaşı Abdullah Öcalan'ın yakalanmasının yıldönümünü bahane ederek korsan gösteri düzenlemek isteyen grupların olay çıkaracağı istihbaratı alan polis, gösterilere izin vermedi.
Grubu dağıtan polis, yürüyüş yapılmak istenen güzergâhtaki aramalarında, ağaçların altına gizlenmiş halde, Yargıtay tarafından "sıvı patlayıcı" olarak tanımlanan 10 adet molotof bombası buldu.

Teröristbaşı Öcalan'ın Türkiye'ye getirilişinin yıldönümü sebebiyle birçok şehirde eylemler düzenlendi. Eylemcilerin molotof bombalı saldırıları sebebiyle kamu ve vatandaşları ait arabalar hasar gördü. İzmir'de de 15 Şubat'ı bahane edip Karabağlar ilçesi Çamlık semtinde korsan gösteri yapmak isteyen 50 kişilik grubun yürüyüşüne, olay çıkarılıp saldırılacağı istihbaratı sebebiyle izin vermedi. Polisin kararlı tutumu sayesinde eylemciler dağıldı. Terörle Mücadele Şubesi ekipleri, grubun yürüyüş yapmak istediği güzergâhta yaptığı aramada ise 10 adet molotof bombası buldu. Molotof bombaları, kimin tarafından koyulduklarının belirlenmesi ve parmak izi alınması için kriminal laboratuvara gönderildi.