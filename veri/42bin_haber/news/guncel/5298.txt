Gemlik'te denizde erkek cesedi bulundu
Bursa'nın Gemlik ilçesinde, denizde erkek cesedi bulundu.
Gemlik belediye iskelesinin yakınlarında denizde yaklaşık 50 metre açıkta bir cesedin olduğunu fark eden vatandaşlar, durumu polise bildirdi. Olay yerine gelen polis, balıkçı motoruyla açılarak denizdeki cesedi kıyıya getirdi.

Yapılan ilk incelemede kimliğinin Rıfat Karakaş (65) olduğu belirlenen ceset, Gemlik Devlet Hastanesi morguna kaldırıldı.