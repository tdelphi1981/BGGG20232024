Uçurumda tutuklama
Şiddet gördüğü iddiasıyla açtığı boşanma davası sürerken uçurumda cesedi bulunan Esin öğretmen davasında eşi Güven Güneş tutuklandı. Savcı, Güneşin, öğretmeni Bizde ölüm olur boşanma olmaz diyerek tehdit ettiğini aktardı.
SİİRTte 24 Ağustos 2010da uçurumda cesedi bulunan Esin Güneşin (25) ölümüyle ilgili eşi Güven Güneş Kameriyede  ayağa kalkmak istedi. Bu sırada ayağı takıldı ve düştü demişti. Genç öğretmenin ailesinin başvurusu üzerine Esin Güneşin eşi ile taksici arkadaşı Beşir Üzüm hakkında, kasten öldürmek suçlamasıyla dava açılmıştı.   
TELEFON NEDEN TORPİDODA 
Dünkü duruşmada Savcı Ali Akın Doğuşlu, Sanık Güven Güneş kendisinden boşanmak isteyen eşi Esin Güneşi öldürmekle tehdit edip, Bizde ölüm olur boşanma olmaz dediği hususu sabittir. Maktulün kaledeki son kamelyadan 120 metre uzak, uçurumun dibindeki bir kayaya götürülmesi maksatlı olarak görülmektedir. Esin Güneşin yaralanması halinde yardım istemesinin önüne geçilmesi için her iki sanık tarafından cep telefonu ve eşyaları aracın torpido gözüne bırakılmıştır dedi. Mahkeme, Güven Güneşin suçu işlediğine dair kuvvetli suç şüphesi olduğundan tutuklanmasına karar verdi. Beşir Üzüme ise adli kontrol uygulanacak. 
DÜŞME DEĞİL, İTME 
Bilirkişi raporlarında da Esin Güneşin, kendiliğinden değil, itme sonucu düşmüş olabileceği kanaatine varılmıştı.  
 