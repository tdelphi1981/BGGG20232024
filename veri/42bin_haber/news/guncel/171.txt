28 Şubat soruşturmasında 'ASDER' ifade verdi
Ankara Cumhuriyet Başsavcılığı'nın yürüttüğü 28 Şubat soruşturması kapsamında müdahillik talebinde bulunan ve Adaleti Savunanlar Derneği (ASDER) temsilcilerinin de aralarında bulunduğu bir grup, talimatla ifadelerine başvurulması için adliyeye geldi.
 İstanbul Adalet Sarayı’na gelen ASDER üyelerinin bulunduğu bir grup basın açıklaması yaptı. 
 
 ASDER Genel Başkanı, emekli Albay Prof. Dr. Nevzat Turhan adına, derneğin Genel Sekreteri Necmettin Keleş’in okuduğu basın açıklamasında, 28 Şubat sürecinde darbeye zemin hazırlayanlar tarafından mağdur edilen arkadaşları için toplandıklarını belirterek “Her ne kadar bir takım marjinal gruplar, 'darbe yoktur, Ergenekon yoktur' deseler de, o yıllarda neler olduğunu, neler yaşandığını bizler çok iyi bilmekteyiz.. Bir darbenin yapılabilmesi için önce 'kurumsal hiyerarşinin ele geçirilmesi' zorunludur. Bu ise, TSK içerisinde örgütlenerek, önemli komuta merkezlerine nüfuz ettikten sonra, ordu içerisinde farklı bir 'örgütsel hiyerarşi oluşturulması ve TSK kurumsal emir komuta sisteminin devre dışı bırakılarak, yerini örgüt hiyerarşisinin alması' ile mümkündür. Bu gerçekleştirildiğinde, gerek TSK emir-komuta zinciri içinde ve gerekse devletin tüm kurumlarında ve hatta toplumda, artık örgütsel hiyerarşinin bütün tasarruflarının, örgüt tarafından kendi amaçları doğrultusunda kullanması sağlanmış olacaktır. İşte BÇG (Batı Çalışma Grubu) örgütü, böyle bir örgüttürî dedi.
 TSK PERSONELİ İSTFA VE EMEKLİLİK YOLUYLA ORDUDAN AYRILDI
 TSK'nın kurumsal yapısının elge geçirilmesinde, TSK içindeki darbe karşıtı unsurları bastırmak ve pasifize etmek için 10 bine yakın TSK personelinin örgüt tarafından tasfiye edildiği belirten Keleş,  uygulanan psikolojik harp taktikleri, cebir, şiddet, baskı gibi her türlü mobbing yöntemleriyle binlerce TSK personelinin de istifa ve emeklilik yoluyla ordudan ayrılmasının sağlandığı anlatıldı. Açıklamanın ardından grup adliyeye girerek, talimat savcılığı görevini yürüten özel yetkili İstanbul Cumhuriyet Savcısı Ümit Zafer Çolak ile birlikte 7 özel yetkili savcıya, tanık ve mağdur sıfatıyla ifade verdi.
 Hilal YILDIRIM-İSTAN BUL