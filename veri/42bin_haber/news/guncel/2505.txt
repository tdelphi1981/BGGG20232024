THY uçağı Budapeşte'ye acil iniş yaptı
İstanbul-Dusseldorf seferini yapan Türk Hava Yolları'na ait yolcu uçağı teknik arıza nedeniyle Budapeşte Havalimanı'na acil iniş yaptı.
Edinilen bilgiye göre; Türk Hava Yolları'nın (THY) TC-JGC kuyruk tescilli Boeing 737–800 tipi ‘Denizli' adlı yolcu uçağı Dusseldorf seferini yapmak üzere saat 152 yolcusuyla saat 19.40'da Atatürk Havalimanı'ndan havalandı. Macaristan Hava Sahası'na giren THY uçağında teknik bir arıza meydana geldi. Uçak arıza nedeniyle Budapeşte Havalimanı'na acil iniş yaptı. Sorunsuz bir şekilde inişini gerçekleştiren uçakta bulunan yolcular terminale alındı. Uçağın gerekli bakımların ardından THY uçağının 152 yolcusuyla Dusseldorf seferini yapmak üzere Budapeşte Havalimanı'ndan havalanacağı öğrenildi.