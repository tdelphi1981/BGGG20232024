Gaziantep'te patlama: 8 ölü
Gaziantep 4' üncü Organize Sanayi Bölgesindeki bir galvaniz fabrikasında patlama meydana geldi. Patlamada 8 kişi hayatını kaybetti.
Gaziantep Belediye Başkanı Asım Güzelbey,fabrikadaki patlamada 8 işçinin hayatını kaybettiğini 15 kişinin yaralandığını bildirdi. Güzelbey "Can kaybının artmaması için dua ediyoruz" dedi..

İTFAİYE' DEN AÇIKLAMA

Gaziantep Büyükşehir Belediyesi İtfaiye Daire Başkanlığı, patlama ile ilgili bir açıklama yaptı.

"Alınan ilk bilgilere göre su deposu yapımı sırasında bir patlama meydana geldi. Patlamada ilk bilgilere göre 8 kişi öldü, 15 kiyi de yaralandı"

İTFAİYE DAİRE BAŞKANI YALIM, PATLAMA " GAZ KAÇAĞI SONUCU MEYDANA GELMİŞ OLABİLİR"

Gaziantep Büyükşehir Belediyesi İtfaiye Dairesi Başkanı Ömer Yalım : "Şu an olay yerindeyim. Patlamada 8 kişi öldü, 15 kişi de yaralandı. 1 kişi ise kayıp. Patlamanın nedeni kesin olmamakla beraber gaz kaçağı sonucu meydana gelmiş olabilir. Olay yerinde patlama nedenine ilişkin ekiplerimiz çalışmalarını sürdürüyor.