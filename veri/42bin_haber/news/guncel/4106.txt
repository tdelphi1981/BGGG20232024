İstanbul Valiliği'nden Hürriyet'e yalanlama
İstanbul Valiliği, Hürriyet Gazetesi'nin internet sitesinde yer alan İkitelli ve Dudullu Organize Sanayi Bölgesi'nin (OSB) taşınmasına ilişkin haberin gerçeği yansıtmadığını bildirdi.
İstanbul Valiliği'nden yapılan yazılı açıklamada, bugün Hürriyet Gazetesi'nin internet sitesinde İkitelli ve Dudullu OSB'nin taşınması ile ilgili 'İstanbul'dan büyük göç planı' başlıklı bir haber yayınlandığı belirtildi.

Açıklamada, şunlar kaydedildi:

'İstanbul Valisi ve İkitelli Organize Sanayi Bölgesi Yönetim Kurulu Başkanı Hüseyin Avni Mutlu'nun katılımıyla 1,5 ay önce yapılan bahse konu OSBÜK toplantısında, İkitelli ve Dudullu Organize Sanayi Bölgeleri'nin taşınması veya göç planı ile ilgili bir konu görüşülmemiştir. Hürriyet Gazetesi'nin internet sitesinde yer alan haber, gerçeği yansıtmamaktadır. Aysel Alp'in 'İstanbul'dan büyük göç planı' başlıklı haberi asılsız olup, kamuoyunun doğru bilgilendirilmesi açısından önem arz etmektedir.'