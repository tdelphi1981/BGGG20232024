Bank Ki-Moon Türkiye'ye geldi
BM Genel Sekreteri Ban Ki-moon, Irak’taki temaslarını tamamlayarak Gaziantepe’ye geldi.
 İlk olarak Suriyeli sığınmacıların barındığı Gaziantep’teki İslahiye Kampı'nda incelemelerde bulunacak olan Ban Ki-moon, bunun ardından Ankara’ya geçerek en üst düzeyde görüşmeler yapacak.
 Gaziantep’te ziyaret edeceği İslahiye’de kampında sığınmacılarla bir araya gelecek olan Ban Ki-moon, Ankara’da, Cumhurbaşkanı Abdullah Gül, Başbakan Recep Tayyip Erdoğan ve Dışişleri Bakanı Ahmet Davutoğlu ile bir araya gelecek.
 Ankara’daki görüşmelerde Suriye, Irak ve Filistin konuları üzerinde durması beklenen Ban Ki-moon, Bağdat’ta son dönemde Türk hükümetine yönelik sert eleştirileriyle dikkat çeken Başbakan Nuri El Maliki ile de bir araya gelmişti.
 Ban Ki-moon ve beraberindeki heyet yarın Türkiye’den ayrılacak.
 ANKA
  