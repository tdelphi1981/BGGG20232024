Bornova Belediyesi 10 bin kadını Çanakkaleye götürüyor
İzmir'in Bornova Belediyesi, Çanakkale Zafer Haftası'nda Bornovalı kadınları Çanakkaleye götürecek.
Şu ana kadar 9 bin 500 başvuru olan ücretsiz turların ilki, cumartesi gecesi Tuna Mahallesinden başlayacak. 

Belediye Sosyal Yardım İşleri Müdürlüğü tarafından düzenlenecek bir günlük gezi için 16 Mart 2013 Cumartesi saat 01.00de hareket edecek otobüslerle ilk etapta bin 700 kadın götürülecek. Yaklaşık 10 gün sürecek gezilerde kahvaltı ve öğle yemeği de belediyenin ikramı olacak.

Bornova Belediye Başkanı Kamil Okyay Sındır, yaptığı açıklamada, "Çanakkalenin geçilemeyeceğini tüm dünyaya gösteren şehitlerimizi, büyük bir organizasyonla anacağız. Belediyemiz, kadınlarımızı bir sosyal proje olarak Çanakkaleye taşıyacak. 

Oldukça önemli sayıda başvuru aldık. Mahallerimizden otobüsler kaldıracağız. Bu ülke, bu vatan kolay kurulmadı. Şehitler verdik, Çanakkalede geçit vermedik. Tarihimize sahip çıkmak adına şehitlerimizi coşkuyla ve minnet duygularımızla anacağız." dedi.