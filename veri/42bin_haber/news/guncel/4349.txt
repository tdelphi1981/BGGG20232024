Vali eşinden Gönül elçisi atağı
Tekirdağ Valisi Ali Yerlikayanın eşi Hatice Nur Yerlikaya, sürdürdüğü Gönül Elçisi projesi tanıtım toplantılarında ecdad vurgusu yaptı. Toplumun bu tür davranışlara yabancı olmadığını belirten Yerlikaya, İnancımız, kültürümüz, medeniyetimiz; öksüze, yetime, yoksula, güçsüze ve engelliye yardım etmeyi gerekli kılıyor ve tarihimiz bunun türlü örnekleri ile dolu dedi.
Vali eşi Hatice Nur Yerlikaya, Başbakan Recep Tayyip Erdoğanın eşi Emine Erdoğanın himayesinde 81 ilde yürütülen Gönül Elçisi ve Koruyucu Aile Programı projesinin tanıtım toplantılarına devam ediyor. Tekirdağ merkezdeki tanıtım toplantısının ardından ilçe toplantılarına start veren bayan Yerlikaya, Muratlıda kurum müdürleri, sivil toplum kuruluşu temsilcilerinin eşleri ile muhtarlar ve eşleriyle biraraya geldi.


TOPLUMSAL KALKINMA İÇİN ŞART
 Muratlı Halk Eğitimi Merkezi Müdürlüğü Toplantı Salonu'nda yapılan Gönül Elçiliği tanıtım toplantısında ilk olarak, Aile ve Sosyal Politikalar İl Müdürü Resul Darama; gönül elçiliği ve koruyucu aile ile ilgili bir sunum yaptı. 
 
Koruyucu ailelerden Esin Gönüldaş ise, projenin aşamalarından birisi olan Koruyucu Aile uygulaması ile ilgili tecrübesini katılımcılarla paylaşarak, projeye destek istedi.
 
Toplantıda konuşan Vali eşi Hatice Nur Yerlikaya ise Tekirdağda toplumun tüm kesimleriyle; amiri, memuru, esnafı, tüccarı ve yerel yöneticileri ile hep beraber bu projeyi, kamuoyunun gündemine taşımayı hedeflediklerini belirterek, projenin amacının; toplumsal kalkınmayı sağlamak için; el birliği, güç birliği hepsinden önemlisi gönül birliği yaparak, yardıma muhtaç insanlara, toplumun dezavantajlı kesimindeki insanlara el uzatmak olduğunu söyledi.

YARDIMLAŞMA ÇAĞRISINDA ECDAD VURGUSU
Toplumun bu tür davranışlara yabancı olmadığını belirten Yerlikaya, İnancımız, kültürümüz, medeniyetimiz; öksüze, yetime, yoksula, güçsüze ve engelliye yardım etmeyi gerekli kılıyor ve tarihimiz bunun türlü örnekleri ile dolu dedi.
 
Osmanlı medeniyetini asırlarca ayakta tutan faktörlerden birinin de, kurduğu 25 binden fazla vakıf olduğunu belirten Hatice Nur Yerlikaya, Bu vakıflar aracılığı ile, hem ihtiyaç sahibi insanlar desteklenmiş hem de hayvanlara bakılmıştır dedi.

BU AZİZ BULUŞU CANLANDIRALIM
Osmanlı'da toplumun hayır işlerinde yarıştığını ve günümüze kadar ulaşan muazzam eserler ortaya koyduklarını belirten Hatice Nur Yerlikaya, "Toplantımızın amacının böyle kadim bir inancın, kültürün, medeniyetin bir temsilcisi olarak, 21. Yüzyıl Türkiyesinde, bu aziz buluşu canlandırmak olduğunu unutmamalıyız şeklinde konuştu.
 
Hatice Nur Yerlikaya, Gönül elçileri olarak; gönüller yapmak, gönüller kazanmak üzere burada olduklarını ifade ederek, Sahip olduğumuz zamanı, deneyim ve kaynakları, ihtiyaç sahibi olan; engellilere, yoksul ailelere, şehit ve gazi ailelerine ulaştırmalıyız" şeklinde konuştu.
 
Yerlikaya, yapılan çalışmalara destek olan ve katkı sağlayan herkese teşekkür etti.