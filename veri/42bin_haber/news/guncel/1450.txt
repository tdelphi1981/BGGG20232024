TSK'dan flaş açıklama
TSK'dan Kızamık sebebiyle karantinaya alınan askerler konusunda bir açıklama geldi.
"43 ASKERİMİZİN DURUMLARI İYİ"

Genelkurmay Başkanlığı, Amasya Garnizon Komutanlığında ve Kütahya Garnizon Komutanlığında yeni katılan erbaş ve erlere yapılan sağlık taraması esnasında kızamık vakası tespit edildiğini ve gözlem altına alınan toplam 43 personelin klinik durumlarının iyi olduğunu açıkladı.

Genelkurmay Başkanlığından yapılan açıklama şöyle;

"Türk Silahlı Kuvvetleri bünyesindeki bazı birliklerde, yeni katılan erbaş ve erlere yapılan sağlık taraması esnasında kızamık vakası tespit edilmiş; söz konusu personel derhal karantinaya alınmıştır. sağlık bakanlığı ile koordineli olarak, önleyici tedbir kapsamında; 28 Aralık 2012 tarihinde Amasya Garnizon Komutanlığında 7.090; 10 Ocak 2013 tarihinde Kütahya Garnizon Komutanlığında 6.400; 3üncü Ordu Komutanlığı bölgesinde 11.741 olmak üzere toplam 25.231 Türk Silahlı Kuvvetleri personeli ve aile bireylerine kızamık aşısı uygulanmıştır. Alınan tedbirler sayesinde, hastalığın yayılması kontrol altına alınmıştır. Bugüne kadar kızamık hastalığı şüphesiyle gözlem altına alınan toplam 43 personelin klinik durumları iyi olup, hayati tehlikeleri bulunmamaktadır."