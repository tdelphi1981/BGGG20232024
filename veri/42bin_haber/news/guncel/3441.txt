İstifa eden papaların makus talihi
Vatikan'da Papa 16'ncı Benedict'in görevden ayrılma kararını almasının ardından gözler tarihte “görevi bırakan" diğer iki Papa'nın hayat hikayelerine çevrildi. 
Bu konuda ilk olan Papa 5'inci Celestine 5 aylık görev süresinin ardından istifa edince yerine seçilen selefi tarafından atıldığı hapishanede öldü. İkinci sırada yeralan 12'nci Gregory ise, bir nevi “koltuk mücadelesi" kurbanı oldu ve görevini bırakmak zorunda kaldı.  
ÖNCE HAPSE ATILDI SONRA AZİZ İLAN EDİLDİ

Papa seçilince 5'nci Celestine adını alan PietroAngeleri, Molise bölgesinde yeralan Iserniakentinde 1215 yılında doğdu. Keşişliği seçen ve münzevi hayat süren Angeleri, Vaftizci Yahya öğretisini takip eden cemaate mensuptu. Buna göre “yoklukö koşullarında yaşıyor, et yemeyi ve şarap içmeyi reddediyordu.Pietro Angeleri , 79 yaşına geldiğinde 5 Temmuz 1294 tarihinde istekli olmamasına karşın Papa seçildi.

 5'nci Celestine adını alan Pietro Angeleri 29 Ağustos 1294'de Papalık tacını giydi. Ancak Papalık mertebesini aldıktan yaklaşık beş ay sonra 13 Aralık 1294 günü görevinden ayrıldığını açıkladı. Yerine geçen halefi 8'nci Boniface tarafından Anagni kentindeki Fumone Kalesi'nde hapse atılan Papa 5'nci Celestine, hayatını 1296 yılında, hapishanede kaybetti. Ancak ölümünün üzerinden 17 yıl geçtiğinde 1313 yılında dönemin Papası 5'nci Clemente tarafından aziz ilan edildi. 

MECBURİ TERK

Papa 12'nci Gregory ise 1326'da Venedik'de Angelo Correr ismiyle dünyaya geldi. O dönemde Papalık Roma ve Avignon olmak üzere ikiye ayrılmıştı. Angelo Correr 30 Kasım 1406 tarihinde Papa seçildiğinde Avignon'da 13'ncü Benedict Papa ilan edilmişti. İki taraf arasında koltuk mücadelesi giderek arttı. Bu arada Avignon Papası değişti yerine 23'ncü John geldi. 

İki taraf arasında tırmanan koltuk mücadelesinin Hıristiyan aleminde yarattığı bölünmenin önüne geçebilmek amacıyla Costanza Konseyi toplandı. Konsey toplantısında her iki Papa'nın da görevini bırakıp, yeni bir Papa'nın seçilmesi, Papaların ilan ettiği kardinallerin ise konumlarını koruması karara bağlandı. Bunun üzerine Papalık sıfatını tek isimde birleştirmek adına Papa 12'nci Gregory 1415 görevinden ayrılmak zorunda kaldı. Yerine Papa 5'nci Martin geçti. Papa 12'nci Gregory 18 Ekim 1417'de Rimini'de hayatını kaybetti.

EMEKLİYE AYRILAN İLK PAPA

Görevi bırakan Papa'ların hayat hikayelerine bakıldığında Papa 16'ncı Benedict tam anlamıyla “emekliye ayrılan" ilk Papa olma özelliğine sahip. Papa 5'nci Celestine halihazırda istemediği ancak seçildiği için kabul ettiği bir makamı 5 ay sonra redderken, Papa 12'nci Gregory, kilisenin tek çatı altında birleşmesi adına kardinaller tarafından alınan kararı takiben görevinden ayrılmak zorunda kaldı. Papa 16'ncı Benedict ise seçildiği ve isteyerek 8 yıl görev yaptığı Papalık makamını, yaşının getirdiği “yetersizlikö nedeniyle bırakma kararı aldı. Bu durumda 16'ncı Benedict kendini emekliye ayıran ilk Papa oldu.