Diyarbakırı kutluyorum
AK Parti Merkez Karar ve Yönetim Kurulu (MKYK) toplantısı öncesi gazetecilerin sorularını yanıtlayan parti yöneticileri, 3 PKKlı kadın için düzenlenen cenaze törenlerinin sakin bir havada geçmesini, Süreç için önemli olduğunu söylediler.
AK Partililer, şu mesajları verdiler: 
BU MESAJA TÜRKİYE SAHİP ÇIKACAK
Başbakan Yardımcısı Bülent Arınç: Diyarbakır halkından beklediğimiz buydu. O insanların cenazelerine insani açıdan büyük bir olgunlukla sahip çıktılar. Diyarbakır halkını kutlamak istiyorum. Belki işleniş itibariyle herkesi üzmüş olan bu öldürme olayın, Türkiyede yeni başlayan ve herkesin büyük bir ümitle sahip çıktığı sürece bir olumsuz katkı yapacağı endişesi vardı. Bunun bu süreci bombalamak veya olumsuza çevirmek yönünde yapılmış olduğuna dair bazı iddialar vardı. Ama gördük ki herkes huzur ve sükunet, bu sürecin bir an evvel en güzel şekliyle sonuçlanmasını istiyor. Diyarbakırdan verilen mesaj buydu. Ben bu mesaja bütün Türkiyenin sahip çıkacağına inanıyorum.
SÜRECE KATKI SAĞLAYACAK
Başbakan Yardımcısı Beşir Atalay: Bugünkü toplumsal atmosferi çok olumlu görüyorum. Geçen yılların bunda katkısı var. Türkiyede bu konuda çok şey konuşuldu, konuşulmadık adeta bir şey kalmadı. Herkes artık acıları daha bir derinden duyuyor. Herkesin bu sürece katkı verme yönündeki çabasını da görüyoruz. Cenaze törenlerini, o manada çok olumlu, bu sürece katkı olarak değerlendiriyorum. 

Cinayetler aydınlanmalı
Dışişleri Bakanı Ahmet Davutoğlu, AA Editör Masasına konuk oldu Davutoğlu, Paristeki 3 kadın PKKlı cinayetinde ilk hedefin konunun aydınlatılması olduğunu, diğer hedefin ise istismar etmek isteyen çevrelerin Fransadaki Türk misyonlarına ve vatandaşlarına zarar verecek eylemlerde bulunmasını engellemek olduğunu ifade etti. Davutoğlu, Konunun aydınlatılmasında büyük fayda olacağı kanaatindeyiz. Konunun aydınlatılmasıyla terörü hem destekleyen, bazen de terör içindeki bu iç infaz türü eylemlerle terörü enstrüman olarak kullanan çevrelerin ortaya çıkması sağlanacak dedi.  
 