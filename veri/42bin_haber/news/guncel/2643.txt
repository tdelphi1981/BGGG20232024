RTÜK’ten cezanın kralı
RTÜK en ağır cezayı kadına şiddet nedeniyle uyguladı.
 “Alemin Kralı” adlı dizide ‘’Kubat’’ karakteri karısını dövdü ATV’ye 340 bin lira ceza verildi.
 RTÜK tarafından, televizyon kanallarına çeşitli ihlaller dolayısıyla verilen en ağır ceza ‘’Kadına Şiddet’’ için oldu. ‘’Alemin Kralı” adlı dizide ‘’Kubat’’ adlı karakterin karısını dövmesi nedeniyle ATV’ye 340 bin lira para cezası verildi.
 RTÜK toplantısında 22 Eylül 2012 gecesi yayınlanan bölüm ele alındı. Kubat’ın karısı Nihale’yi dövdüğü, ‘’Lan, ulan, keriz, manyak, zilli’’ gibi, argo sözler de kullandığı, karısını aşağıladığı ve küçük düşürdüğü vurgulandı. Dizinin 10 Kasım 2012 günü yayınlanan bölümünde de Kubat, bir masaj salonuna gitti ve burada da Rus masözü dövdü.
 RTÜK üyeleri de dizinin bu bölümlerini “Toplumsal cinsiyet eşitliğine ters, kadınlara yönelik baskıları teşvik edici ve kadını istismar eder’’ nitelikte buldu. ATV’ye 340 bin 752 lira para cezası verildi.
  