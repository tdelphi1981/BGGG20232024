Polat bu hatayı asla yapmazdı
Uyuşturucudan Sincan F Tipi Cezaevine giren Kadir İnan, firar için kendi kendini bıçakladı, hastaneden kaçtı. İki yıldır aranan Polat Alemdar hayranı İnan, Youtubea direksiyon başında görüntüsünü yükleyince kullandığı bilgisayaran IPsinden yakalandı.
ANKARA polisinin, 2011 yılında bir uyuşturucu çetesine yönelik operasyonunda Kadir İnan (34) gözaltına aldı. Uyuşturucu satmak, bulundurmak, adam yaralama, tehdit gibi değişik suçlardan 10un üzerinde sabıkası bulunan İnan, tutuklanarak cezaevine gönderildi. Sincan F Tipi Cezaevinde kalan İnan, filmlere konu olacak bir senaryoyu devreye soktu. Yemek yedikleri sırada bulduğu bıçağı göğsüne saplayan ve kanlar içinde kalan İnan, hastaneye kaldırıldı. Ameliyat sonrasında tedavisine devam edilirken İnan, hastanedeki odasında nöbetçi askerlerin uyuduğu bir sırada 2nci kattaki camdan atlayarak firar etti. Kurtlar Vadisi dizisinin karakteri Polat Alemdar hayranı olan ve onun gibi giyinen İnan, 2 yıl sahte kimlik kullanarak polisten kaçtı. İnan, 10 Şubatta TEM Otoyolunda çektiği görüntüsünü video paylaşım sitesi Youtubea yükledi. İnanın Her şeyi kaybetmeyi göze almalısın konulu videosunu izleyen polis, operasyon için çalışma başlattı. İnanın görüntüyü yüklediği bilgisayarın IPsinden yola çıkan polis, Gölbaşında bir eve baskın yaptı. İnan, evin bodrumunda saklanırken gözaltına alındı. Evde yapılan aramalarda ise ruhsatsız bir tabanca ele geçirildi.