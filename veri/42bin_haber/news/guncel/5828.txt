Keşke bütün doktorlar böyle olsa
Yokluğun ne olduğunu iyi bilirim diyen Yılın Doktoru Prof. Dr. Şevki Erdem, omurga eğriliğinin 30-40 bin liraya mal olan ameliyatını 70 gence ücretsiz yaparak onlarca ailenin yüzünü güldürdü.

Sağlık Bakanlığının 14 Mart Tıp Bayramı dolayısıyla her ilde bir doktora fedakar ve duyarlı hizmetlerinden dolayı verdiği Yılın Doktoru Ödülünün İstanbuldaki sahibi Haydarpaşa Numune Hastanesi Ortopedi ve Travmatoloji Klinik Şefi Prof. Dr. Şevki Erdem oldu. Yokluğun ne olduğunu çok iyi bilirim diyen fedakar doktor, halk arasında kamburluk olarak bilinen omurga eğriliği hastalığı skolyoz ve kifozdan musdarip 70 gencin tedavisinin ücretsiz yapılmasını sağladı; özel hastanelerde 30-40 bin liraya yapılan ameliyat için para bulamayan onlarca ailenin yüzünü güldürdü. Bir yıl içinde 200den fazla skolyoz vakasının ameliyatını yapan Prof. Dr. Erdem, skolyoz konusundaki çalışmalarıyla tıbba katkı sunması sebebiyle ödüle layık görüldü.
Memur bir baba ve ev hanımı bir annenin 4 çocuğundan biri olan Çanakkaleli Prof. Dr. Erdem, zor şartlarda okuduğunu anlatarak Ailemde üniversiteye ilk giden benim. Yazları tarlada çalışır, odun taşıyarak harçlığımı çıkardım. Annemin Hastaların duasını al sözünü şiar edindim. 23 yıllık doktorum hiç muayenehanem olmadı. İnsanların parasızlık yüzünden tedavi olamamasına  katlanamıyorum. Kimin duasını alacağınızı bilemezsiniz. Peygamberimizin sözü var, Sizin en hayırlınız insanlara faydalı olanınızdır diye. Zengin olmak için doktor olmanın manası yok. Zengin olmak isteyen ticarete atılsın.
Hasta gençlerin umudu oldu
Türkiyede sayısı 3 milyona ulaşan, skolyoz hastalığı konusundaki çalışmaları ile takdir toplayan Prof. Dr. Şevki Erdeme ödülünü 15 Mart akşamı Ankarada düzenlenen törenle Sağlık Bakanı verdi. Prof. Dr. Erdem, İl Sağlık Müdürlüğü koordinasyonunda sivil toplum örgütleri ve yerel yönetimlerle işbirliği çerçevesinde bir sosyal sorumluluk projesi yürütüyor. Yaklaşık 10 aydan beri devam eden proje çerçevesinde tedavi olamamış, maddi durumu yetersiz veya anne babası olmayan çocuklar tedavi ediliyor. Onlarca çocuk ve gencin ameliyatları, Prof. Dr. Erdemin başkanlığında tecrübeli ve profesyonel bir ekiple gerçekleştirildi. Projeden İstanbul dahil Türkiyenin pek çok yerinden gelen 70den fazla çocuk ve genç yararlandı. Prof. Dr. Erdem, İstanbulda kamu hastanelerinde böyle bir ameliyatın yapılabilirliğine gerçekten ihtiyaç vardı. Bu ihtiyacı karşılayıp yıllardır bekleyen hastalara şifa olduk ekibimizle diyor. Yaşları 10 ila 25 arasında değişen bu çocukların yıllarca ihmal edildiğini anlatan Prof. Dr. Erdem, Hastalık tedavi edilmezse kalp yetmezliğine kadar gidebiliyor diye konuştu.
BU TOPLUMDA HERKES DOKTOR OLMAK İSTER
CUMHURBAŞKANI Abdullah Gül, 14 Mart Tıp Bayramı nedeniyle Çankayada resepsiyon verdi. Resepsiyona Sağlık Bakanı Mehmet Müezzinoğlu, TBMM Sağlık Komisyonu Başkanı Necdet Ünüvar, İstanbul Milletvekili Türkan Dağoğlu, Sağlık Bakanlığı Bakan Yardımcısı Agâh Kafkas ve Sağlık Bakanlığı Müsteşarı Prof. Dr. Nihat Tosun ile 81 ilden Yılın Doktorları ve 6 ilden Yılın Sağlık Çalışanları katıldı. Resepsiyonda halkın sağlık hizmetlerinden memnuniyet duyduğunu söyleyen Cumhurbaşkanı Gül, Doktorlar ve bütün sağlık personelinin hep beraber büyük bir özveriyle çalışıyor.  Sağlık hizmeti kutsal. Onun için bu toplumda herkes önce doktor olmak ister dedi.