Sunguroğlu Kolejinden Suriyelilere yardım eli
Özel Sunguroğlu Koleji öğrencileri, Kimse Yok mu Derneği aracılığıyla Suriyeli mültecilere yardım ediyor.
Kimse Yok Mu Derneği rehberliğinde, öğrenciler tarafından Kilisteki ihtiyaç sahibi Suriyeli vatandaşlara para, gıda, ilaç yardımı yapıldı.

Yaklaşık 2 yıldır Suriyede devam eden iç savaştan kaçarak Türkiyeye sığınan mültecilere Sunguroğlu Koleji öğrencileri tarafından yardım yapıldı. Suriyeli mültecilere bundan sonra da yardım edeceklerini belirten Fizik Öğretmeni Ramazan İpek, "Millet olarak mağdurların yanında yer almak toplumumuzun genlerinde var. Suriyeli kardeşlerimiz aynı zamanda komşularımızdır. 

Daha önce değişik yardımlarımızın yanında bu defa da para, gıda, ilaç yardımında bulunduk. Bundan sonrada bu tür hizmetlerimiz devam edecektir. Yardımda bulunan velilerimize ve faaliyete katılan 10-D sınıfı öğrencilerimize teşekkür ediyorum." dedi.