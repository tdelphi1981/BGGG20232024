Gerçek talihli ortaya çıktı
SÜPER Lotodan 22 milyon lira kazanan ancak 22 Kasım'dan bu yana kayıp olan talihli sonunda ortaya çıktı. 55 yaşındaki gerçek talihlinin istatistiksel olarak en çok çıkan numaraları ve hep aynı kuponu oynadığı açıklandı.
Parasını gününde almadığı için binlerce liralık faizi elinin tersiyle geri çeviren talihli için Milli Piyango Genel Müdürlüğü açıklama yaptı. Gerçek talihlinin İstanbul'da yaşayan Kayserli bir işadamı olduğunu açıklandı.   
Şanslı kuponu gösteren Milli Piyango Genel Müdürü Recep Biçer bilet üzerinde yer alan güvenlik önlemleriyle ilgili olarak bilgiler verdi.  
EN AZ 10 DEFA KONTROL EDİLİYOR 
Biçer şunları söyledi:
Kuponun ibraz edilmeden bu tür şeyleri inceleyemeden açıklama yapmamız mümkün değil.
Talihlinin avukatı olduğu iddia edilen vatandaşın avukatına da bildirdik.
Bilet üzerinde bir biletin fiziki olarak kontrolü yapılıyor. Bizim sistemden üretilmiş midir? Çekiliş nosu, biletin oynandığı gün ve saat kontrol ediliyor.
Arka tarafındaki kare kod kontrol ediliyor, güvenlik seri nosu kontrol ediliyor.
En az10 tane kontrol noktası var.
Bunlarım kontrolü yapılmadan ikramiye ödememiz mümkün değil.
İkramiyemizi ödedik.
Vakıflar Bankasından bir kişi vatandaşımızı temsilen burada.
Talihli geldiğinde bileti kontrol ettiğimizde ne kadar kazandığı ortaya çıkıyor. SÜPER LOTO'NUN GERÇEK TALİHLİSİ BELLİ OLDU 
HEP AYNI NUMARALARI OYNAMIŞ 
Talihlinin parasının bulunduğu Vakıfbank yetkilisi Atilla Zeybek ise şunları söyledi:
Talihli işadamı Kayseri doğumlu. İstanbulda yaşıyor. Orta ölçekli bir firması var.
Kendisi çok sık şans oyunları oynayan biri değil.
Bir yere seyahat ettiğinde kendisinin uğuru olduğuna inanıyor ve hep aynı kuponu oynuyor. Hep aynı numaraları oynuyor. En çok çıkan numaraları istatistiki olarak almış. Onları oynuyor, bir de milli piyango bileti alıyor. 
55 YAŞINDA, EVLİ, 2 ÇOCUĞU VAR 
Bugüne kadar beklemiş. Sık sık seyahat ediyor. Gittiği yerlerden aldığı biletlere toplu olarak bakıyor. 4 çekiliş biriktirmiş. Bakmış. Çıkan haberlere bakınca çelişkiye düşmüş.
Dün çeki aldık, bugün hesaplara geçti. 3 gün önce fark etmiş. 1,5 milyon tlnin üzerinde yıllık faiz geliri olacak.
Kendi işiyle ilgili parasını değerlendirir diye düşünüyorum. 55 yaşında, evli ve 2 çocuğu var. Ticaret artı taşeronluk, inşaat malzemeleri işleriyle uğraşıyor.
Galatasaray'ı tutuyor. İkinci takımı da Kayserispor.

BİLETİM YIKANDI İDDİASI YALAN ÇIKTI  
Geçtiğimiz günlerde genç ve işsiz olduğu açıklanan bir vatandaş, paranın kendisine çıktığını ancak makinada yıkandığı için rakamların silindiğini iddia etmişti. Mahkemeye başvurmak isteyen vatandaş 324 bin TLlik harç parasını yatıramamıştı. 
   
'22 milyon bana çıktı ama biletim yıkandığı için okunamıyor' demişti  Dava açmak için 345 bin lira bulması gerekiyordu  
FAİZ KAYBI BÜYÜK 
22 Kasım çekilişinde 6 bilerek 21,8 milyon lira ikramiye kazanan talihli, ikramiyeyi şimdiye kadar almadığı için büyük bir faiz kaybına uğradı. Talihli aradan geçen 34 günde yaklaşık 175 bin liralık bir faiz gelirinden oldu.  
Talihli eğer ikramiye kendisine çıkar çıkmaz müraacat etse şimdiye kadar bir ev veya dört adet orta sınıf otomobil de alabiliyordu. 
'DOLANDIRICILIKTAN DAVA AÇILIR' 
Avukat Fırat Epözdemir, henüz kimliği açıklanmayan kişi hakkında 'nitelikli dolandırıcılığa teşebbüs' suçlaması ile dava açılabileceğini söyledi. Avukat Epözdemir konuya ilişkin özetle şunları ifade etti: Suça konu olan Süper Loto kuponu resmi belge niteliğindedir. Olayın gelişiminden anlaşılacağı üzere; ismi bilinmeyen bu şahıs uzun süredir talihlisi ortaya çıkmayan Süper Loto kuponunu sırf ikramiye alabilmek için bilerek ve isteyerek bozmuştur.  Bu durumda da TCKnın 205. maddesinde tanımlanan Resmi Belgeyi Bozmak, Yok Etmek veya Gizlemek suçunu oluşturur. Özetle, Süper Loto ikramiyesinin kendisine çıktığını iddia edip Milli Piyango İdaresi'ne başvuran, ancak, cebinde yıkandığı için ikramiyeyi alamadığını iddia eden bu şahıs Nitelikli Dolandırıcılığa Teşebbüs ve Resmi Belgeyi Bozmak, Yok Etmek veya Gizlemek suçundan dolayı  toplam 10 yıl 3 aya kadar hapis ayrıca 3 bin 750 güne kadar adli para cezasıyla yargılanacaktır.  
  