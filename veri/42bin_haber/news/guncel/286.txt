Açlık grevini bırakın son söz Başbakan'da
BAŞBAKAN Yardımcısı Bülent Arınç, BDP'lilerle dün bir kez daha görüştü.
 AÇLIK grevine, Gültan Kışanak, Aysel Tuğluk,  Sırrı Süreyya Önder, Sabahat Tuncer, Adil Kurt ve Diyarbakır Büyükşehir Belediye Başkanı Osman Baydemir'in süresiz ve dönüşümsüz olarak katılması, siyasi krizi derinleştirdi. Bu gelişme üzerine Ahmet Türk'ten gelen talebi değerlendiren Arınç, Selahattin Demirtaş ve ve Türk'le görüşerek, grevin sona erdirilmesini talep etti.
 BİR saatlik görüşmede BDP'lilerin Arınç'a hükümetin atacağı yeni bir adım olup olamadığını sorduğu, Arınç'ın ise hükümetin attığı adımların dikkate alınmasını isteyerek, anadilde savunma hakkı düzenlemesinin yarın TBMM'ye sevk edileceğini hatırlattığı ve 'Son söz Başbakan'da' dediği öğrenildi. 
 GÖRÜŞMEYİ doğrulayan Arınç, 'İçeriği konusunda bir şey söylemeyeceğim. Ahmet Türk ve Selahattin Demirtaş geldiler ve görüştük. Gelişmeleri sonra açıklarız' demekle yetindi. Bakanlar Kurulu sonrasında yaptığı açıklamaları tekrarladığını da sözlerine ekledi.
 EBRU TOKTAR ÇEKİÇ