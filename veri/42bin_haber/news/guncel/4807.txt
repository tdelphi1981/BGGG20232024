Fırat Üniversitesi, Yunus Emre Enstitüsü ile yurt dışında da tanınacak
Fırat Üniversitesi ile Yunus Emre Enstitüsü arasında işbirliği ve yurtdışındaki Yunus Emre Türk Kültür Merkezlerinde Fırat Üniversitesinin tanıtımının yapılmasına dair protokol imzalandı.
Fırat Üniversitesi Rektörlüğü Toplantı Salonunda düzenlenen protokol imza törenine, Fırat Üniversitesi Rektörü Prof. Dr. Kutbeddin Demirdağ, Yunus Emre Enstitüsü Başkanı Prof. Dr. Hayati Develi, Rektör Yardımcıları Prof. Dr. Hasan Alli, Prof. Dr. Nuri Orhan, Genel Sekreter Prof. Dr. Sadettin Tanyıldızı ve Fırat Üniversitesi yöneticileri katıldı.

Protokol imza töreni öncesi bir açıklama yapan Yunus Emre Enstitüsü Başkanı Prof. Dr. Hayati Develi, Yunus Emre Enstitüsünün 4 yıl önce kurulduğunu belirterek, bütün dünyada Türk dilini ve Türkiyeyi tanıtıcı faaliyetler yürüten bir enstitü olduklarını söyledi.

Prof. Dr. Develi, "Bu güne kadar 30un üzerinde ülkede Türk Kültür Merkezleri açtık. Buralarda hem Türkçeyi öğretiyoruz hem de Türk kültürünü tanıtıcı faaliyetlerde bulunuyoruz. Bu çalışmalarımızın büyük bir çoğunluğunu da Türkiyedeki üniversitelerle birlikte yürütmekteyiz. Bugüne kadar 60ın üzerinde üniversite ile protokol imzaladık. Bu protokoller hem iş birliği yaptığımız üniversitelerin bizim bulunduğumuz ülkelerde tanıtımını ve uluslararası öğrenci sirkülasyonunu kolaylaştırmayı amaçlıyor." dedi.

Fırat Üniversitesi Rektörü Prof. Dr. Kutbeddin Demirdağ ise Yunus Emre Enstitüsünün yurt dışında Türk kültürünü ve Türk Dilini tanıtan faaliyetlerde bulunduğunu belirterek, Yunus Emre Enstitüsü ile yapılan protokol ile Fırat Üniversitesinin de yurt dışında tanıtılacağını söyledi. 

Yunus Emre Enstitüsü ile yapılan protokolün iki kuruma da hayırlı olmasını dileyen Prof. Dr. Demirdağ, Fırat Üniversitesinin ulaşamadığı bir çok ülkeye enstitü vasıtası ile daha kolay ulaşacağını vurguladı.

Konuşmaların ardından Fırat Üniversitesi Rektörü Prof. Dr. Kutbeddin Demirdağ ile Yunus Emre Enstitüsü Başkanı Prof. Dr. Hayati Develi karşılıklı işbirliği protokolünü imzaladı.

Yunus Emre Enstitüsü Başkanı Prof. Dr. Hayati Develi, Fırat Üniversitesi Rektörü Prof. Dr. Kutbeddin Demirdağa bir plaket takdim ederken, Rektör Prof. Dr. Demirdağ ise Prof. Dr. Develiye, Elazığ ve Fırat Üniversitesi'ni simgeleyen çeşitli hediyeler takdim etti.