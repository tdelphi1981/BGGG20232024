Erkeğe de panik butonu
Türkiyede ilk kez şiddet mağduru bir erkeğe panik butonu verildi. Ablasının sevgilisinden şikayetçi olan üniversiteli genç korumaya alındı.
Kadına yönelik şiddeti önleme amacıyla, tehlike altındaki kadınlara Aile ve Sosyal Politikalar Bakanlığı tarafından dağıtılan panik butonu, Adana ilk kez bir erkeğe de verildi. Üniversitesi öğrencisi D.D., ablasının sevgilisinden şiddet gördüğü için, bakanlığa bağlı Şiddeti Önleme ve İzleme Merkezine (ŞÖNİM) başvurdu. Aile Mahkemesine gönderilen D.D.ye mahkeme hakimi panik butonu verilmesini uygun buldu.

Cinsiyet ayrımı yok

Kararın ardından ŞÖNİM, Türkiyede ilk kez şiddet mağduru bir erkeğe kendini koruması için buton vermiş oldu. Adana Valisi Hüseyin Avni Coş, Türkiyede kadına olduğu gibi erkeğe de şiddet uygulandığının az da olsa görüldüğünü söyledi. Devlet için şiddet mağdurunun cinsiyetinin önemli olmadığını belirten Vali Coş, Toplumsal problemleri ortadan kaldırmak ve başta aile kurumuna zarar veren şiddeti etkisiz hale getirmek için, ilgili kurum ve kuruluşlarla çalışmalarımız devam ediyor. Adanada bu kardeşimiz ve 6 kadına panik butonu verilmiştir dedi. Bakanlık tarafından pilot bölge olarak belirlenen 14 şehirde kurulan ŞÖNİMler, bireylere yönelik şiddeti önlemeyi amaçlıyor. Panik butonunun üzerinde bir düğme bulunuyor. Mağdur kişi, tehlike anında üzerinde ünlem işareti bulunan düğmeye basıyor. Bunun üzerine en yakın birimdeki görevlileri mağdura yönlendiriyor.