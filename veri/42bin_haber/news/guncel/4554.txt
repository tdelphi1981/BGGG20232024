Sabiha Gökçende altın operasyonu
Sahiba Gökçen Havalimanında, ihbar üzerine harekete geçen İstanbul Gümrük, Narkotik ve Kaçakçılık Muhafaza Müdürlüğü ekipleri, Türkmenistana götürüleceği öğrenilen 190 kilo altın ele geçirdi.
İstanbul Gümrük, Narkotik ve Kaçakçılık Muhafaza Müdürlüğü ekipleri, ihbar üzerine Türkmenistan'a gitmek üzere olan uçağını kargo bölümünde arama yaptı.

Ekipler, bir inşaat firmasının 2 adet boş para kasası olarak beyan ettiği kargo paketinde arama yaptı.

Paketleri incelemeye alan ekipler, kasaları xray cihazından geçirdi. Yoğunluk tespit edilince firmadan anahtarlar istendi ancak ilgili firma anahtarları göndermedi. Bunun üzerine çilingir vasıtasıyla kasalar açıldı. 

Kasalardan, 50'şer adetten 38 kutu içine konulmuş 100 gramlık toplam 190 kilo kalıp altın ele geçirildi. Altının piyasa değerinin yaklaşık 17 milyon 480 bin TL olduğu öğrenildi. 

Gönderici firmanın Türkmenistan'da iş yapan bir inşaat firması olduğu öğrenildi. İnşaat firmasının geçtiğimiz yıl Türkiye genelinde yurt dışına en çok ihracat yapan 7'inci firma olduğu kaydedildi.