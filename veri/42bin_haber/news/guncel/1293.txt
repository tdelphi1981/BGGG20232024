Müzakere değil araç
İmralıda önceki gün Öcalanla, Bağımsız Milletvekili Ahmet Türk ve BDPli Ayla Akat ve Meral Danış Bektaşın görüşmesi AK Partide de yankılandı. Grup Başkanvekili Nurettin Canikli, bu görüşmelerin siyasi müzakere olmadığını belirterek, Türkiyede terör probleminin çözümünde kullanılması gereken araçlardan bir tanesidir ve o araç kullanılıyor dedi.
İşte değerlendirmeler:  
ŞEFFAFLIK SAĞLIKLI YÖNTEM 
Ak Parti Grup Başkanvekili Nurettin Canikli: Bütün bu gelişmeleri, terörle mücadelenin, terörü bitirmenin bir boyutu olarak görmek lazım. Bu sorunu Türkiyenin gündeminden düşürmek için elbette devlet olmanın gereği olan temel ilkelerden taviz vermemek şartıyla, bu mücadele, her noktada yürütülebilir. Bu görüşmeler yeni yapılmıyor daha önceki dönemlerde de yapılıyordu. Ama bu görüşmeleri, bu süreci siyasi bir müzakere olarak değerlendirmemek gerekiyor. Türkiyede terör probleminin çözümünde kullanılması gereken araçlardan bir tanesidir ve o araç kullanılıyor. Bu sürecin daha şeffaf bir şekilde yürütülmesinin daha sağlıklı bir yöntem olduğunu düşünüyoruz. BDPnin bugüne kadar, bu konuda (silahların susması) kendi iradesini ortaya koyamadığını biliyoruz. Onun iradesi ipotek altındadır. BDPnin, böyle yapıdaki bir siyasi partinin bu konuda açıkçası çok fazla katkı sağlayacağını düşünmüyoruz. BDPnin bazı yöneticilerinin ya da yetkililerinin tavırlarının çok iyi niyetli olmadığını, belki biraz bir bölümüyle süreci sabote etmeye yönelik olduğunu da söylememiz mümkün. 
İMRALI ÖNEMLİ BİR FAKTÖR 
Tayyip Erdoğanın Siyasi Başdanışmanı Yalçın Akdoğan: İç içe geçmiş sorunlar kümesi ve terör ciddi bir problem. Bunların, akşamdan sabaha çözülmesi gibi bir durum söz konusu değil. Burada iyi niyetli olmak, ümitleri canlı tutmak lazım. Ama çok fazla hayalperest olmamak da lazım. Daha gerçekçi, realist olmak ve sabırla bu süreci devam ettirmek lazım. Neticede geçen süreçte yaşananlardan dersler de çıkarıldı. Bunlardan elbette devlet de ders çıkardı. Bu süreçte daha önceki yaşadığımız süreçte bir takım olumsuzlukların ortaya çıkmaması için herkesin daha duyarlı olması gerekiyor. PKKnın bölgesel denklemden çıkmasını istemeyen bir takım dış güçler, her zaman sürece sabote etmek isteyebilir. Buna karşı uyanık olmak gerekir. İmralı önemli faktör, ama sorunun çözümünde başka faktörler de var. BDP bir faktör o da sürecin içinde. 
YOL KAZALARI HESAP EDİLMELİ 
AK Parti Diyarbakır Milletvekili Salim Ensarioğlu: PKKya silah bıraktırma hedefiyle başlayan yeni sürece ilişkin, Başbakan, Ben biteceğine inanırsam başlatırım demişti. Demek ki devletin yetkilileri 
ve İmralı ile görüşmelerde böyle bir inanç doğdu ki bu süreç başladı. Geçmişte yaşanan yol kazalarından ders alınmıştır. Bu anlamda daha temkinli bir yol izleniyor. Ciddi anlamda da bir beklenti ve heyecan var. Bu heyecanı ve beklentiyi boşa düşürmemek gerekir. Ama bu süreçte tekrar bir takım yol kazaları yaşanabileceğini de hesap etmek gerekir. Bu da kimse için bir hayal kırıklığı yaratmasın ve bizi süreçten kopartmasın.                          