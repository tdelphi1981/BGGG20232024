Kazada doğalgaz borusu patladı
İstanbul Bakırköy'de facianın eşiğinden dönüldü. Kaza yapan bir araç, doğalgaz borusunun geçtiği ana hattı patlattı. Şans eseri patlama olmadı. Kaza, bu sabah saat 05.00 sıralarında meydana geldi.

İddiaya göre, Bakırköy'de aşırı hız yapan bir araç kontrolünü kaybederek refüje çıktı. Kontrolden çıkan araç, doğalgaz ana hattının bulunduğu alana girdi. Araç doğalgaz kutusuna çarptıktan sonra etrafa yoğun bir koku yayıldı.

Kazayı görenler hemen polis ve itfaiye ekiplerine haber verdi. Polis ekipleri çevre güvenliğini alarak yolu trafiğe kapattı. Kaza yerine gelen İGDAŞ ekipleri de ana dağıtım hattının gazını kesti. Gazın hemen kesilmesi ile olası bir facia ucuz atlatıldı. 

Kaza sonrası kaçan araç sürücüsü aranıyor.