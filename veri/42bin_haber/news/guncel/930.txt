NATO askerleri Kahramanmaraş'a geldi
Türkiye'nin, NATO'dan talep ettiği ve Almanya'da kabinenin geçen hafta gönderilmesini onayladığı Patriot hava savunma sistemlerinin kurulumu için Alman ve Hollanda askerleri, Kahramanmaraş'a geldi.
 Türk Hava Kuvvetleri'ne ait bir kargo uçağıyla Adana Havalimanı'na gelen askerler, geceyi İncirlik Hava Üssü'nde geçirdi. Türk Silahlı Kuvvetleri'nden görevli askerlerin de eşlik ettiği Alman ve Hollandalı askerler, sabah erken saatlerde İncirlik Hava Üssü'nden ayrılarak kara yoluyla Kahramanmaraş'a geldi. Askerlerin, Ramada Otel'e yerleşecekleri öğrenildi.
 CİHAN