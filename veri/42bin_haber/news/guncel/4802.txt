Talatpaşa Köprüsü yıkılmadan taşınacak
İstanbul Büyükşehir Belediyesi Altyapı Hizmetleri Müdürlüğü tarafından yürütülen çalışmayla, E-5 Karayolu üzerindeki Talatpaşa Köprüsü yol genişletme çalışmaları nedeniyle yıkılacak.
Okmeydanında bulunan 40 yıllık Talatpaşa Köprüsü, yol genişletme çalışmaları kapsamında kaldırılıyor. Trafiğin aksamasını önlemek amacıyla köprünün taşındıktan sonra yıkılacağı öğrenildi.

İstanbul Büyükşehir Belediyesi Altyapı Hizmetleri Müdürlüğü tarafından yürütülen çalışmayla, E-5 Karayolu üzerindeki Talatpaşa Köprüsü yol genişletme çalışmaları nedeniyle yıkılacak. Ancak, trafiğin akışına zarar vermemesi için köprünün bütün olarak taşınacağı ve başka bir yerde yıkılacağı belirtildi. 

Türkiye'de ilk defa uygulanacak yöntem şöyle: Köprü, ayaklarına monte edilen kaldırıcı pistonlarla havaya kaldırılacak. Daha sonra çelik yapı taşıyıcı iskeleler, vinç ve çekicilerle taşınacak. 


Köprünün kaldırılmasıyla Okmeydanı-Çağlayan arasındaki E-5 Karayolu dört şeride çıkacak. Aynı zamanda yeni köprü depreme dayanıklı imar edilecek. Eski köprünün kaldırılması ve yeni köprünün hizmete açılması 160 gün sürecek. Yeni köprü 42 metre açıklığında, 26 metre genişliğinde olacak.