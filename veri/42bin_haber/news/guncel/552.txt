'Patriot'lar için 3 kent öne çıktı
Türkiyenin, Suriyeden gelebilecek füze saldırısına karşı savunma amaçlı NATOdan Patriot talebinde bulunması üzerine 30 kişilik NATO keşif heyetinin pazartesi günü Ankaraya geleceği belirtildi.
Verilen bilgiye göre, heyet ABD, Almanya ve Hollandalı askeri uzmanlardan oluşacak. Bir gün Ankarada kalacak olan NATO heyeti Genelkurmayda Türk askeri uzmanlarıyla biraraya gelecek, daha sonra da Güneydoğuya geçecek. Heyetin Patriot füzelerinin yerleştirilmesi için öne çıkan Malatya, Diyarbakır ve Şanlıurfa kentlerinde arazide teknik çalışma yapması öngörülüyor. Heyetin bölgede 1 hafta kalması planlanıyor. 
6 BATARYA 
Genelkurmay Başkanlığının Suriye sınırının uzunluğunu dikkate alarak yaptığı ön teknik çalışmada, 6 batarya Patriot füzesine ihtiyaç duyulabileceği belirtildi. Patriotların konuşlanmasından sonra Suriyeden gelebilecek bir tehdite karşı füzeleri NATO şemsiyesi altında yabancı askeri uzmanlar devreye sokacak. Bu şemsiye altında Türk irtibat subayları da Genelkurmayla bağlantı için devrede olacak. Tehdit algılamada Kürecikteki radar sisteminden de yararlanılacak. 
  PATRİOT SÜRECİ RESMEN BAŞLADI. PEKİ BUNDAN SONRA NE OLACAK?  
250-300 UZMAN 
Bir batarya için yaklaşık 40 uzman personele ihtiyaç duyulduğuna dikkat çeken askeri kaynaklar, bu durumda 6 Patriot bataryası için 250-300 kişilik askeri uzman ekibinin Türkiyeye gelmesinin beklendiğini söylediler. 
  PATRIOT'LAR NASIL ÇALIŞIYOR?  
MUTABAKAT MUHTIRASI 
Gelecek yabancı askerler için tezkere gerekmezken, Türkiyede bulundukları süre için tabii olacakları hukuki durum, Genelkurmay Başkanlığı ile NATO arasında varılacak Mutabakat Muhtırası (MOU) ile belirlenecek. MOU daha sonra Bakanlar Kurulu tarafından kabul edilecek. 
 