Erdoğan'dan Bangladeşlilere taziye mesajı
Başbakan Recep Tayyip Erdoğan, Dakka'da 120'yi aşkın kişinin hayatını kaybetmesine neden olan yangın faciasıyla ilgili Bangladeş halkına taziye mesajı gönderdi.
 Başbakan Erdoğan, Bangladeş Başbakanı Şeyh Hasina'ya hitaben kaleme aldığı mesajda, fabrikadaki yangın faciası neticesinde yaşanan can kaybından derin üzüntü duyduğunu belirtti. Başbakanlık kaynaklarından edinilen bilgiye göre Erdoğan, Hasina'ya gönderdiği mesajda, elim olayın Türk halkını da derinden üzdüğüne değinerek, "Türk halkının, dost ve kardeş Bangladeş halkının bu büyük acısını paylaştığını bilmenizi isterim. Bu elim olay nedeniyle hayatını kaybedenlere Allah'tan rahmet diler, size, ölenlerin yakınlarına ve Bangladeş halkına, Türk milleti, hükümetim ve şahsım adına başsağlığı dileklerimi iletir, yaralılara acil şifalar temenni ederim" ifadelerine yer verdi.
 Bangladeş'in başkenti Dakka'da önceki gece çok katlı bir tekstil fabrikasında çıkan yangın, 120'yi aşkın kişinin hayatını kaybetmesine yol açmıştı.
 CİHAN
  