Tarihi eser kaçakçıları serbest bırakıldı
Balıkesir İl Emniyet Müdürlüğü ve Edremit Kaçakçılık ve Organize Suçlarla Mücadele Şube Müdürlüğü görevlilerince yürütülen soruşturma kapsamında yapılan operasyon sonucunda gözaltına alınan 9 kişi serbest bırakıldı.
Edremit Kaçakçılık ve Organize Suçlarla Mücadele Şube Müdürlüğü'nde ifadeleri alınan 9 kişiden üçü serbest kalırken Edremi'te tarihi eser kaçakçılığı iddiasıyla gözaltına alınan V.A, E.A, A.T Ö.Ş, A.A, V. U isimli 6 kişi bugün Edremit Adliyesi'nde hakim karşısına çıkarıldı. Adliyeye çıkarılan 6 zanlının ifadeleri alındıktan sonra tutuksuz yargılanmak üzere serbest bırakıldı. 

Tarihi eser kaçakçılarıyla birlikte 8 santimetre bilezik, 2 kolye ucu, iki yüzük, 51 adet sikke, 1 adet satranç kale figürü, Bir cam süs eşyası, Bir madeni sürahi, bir adet 50 santimetrelik Afrodit heykeli ve bir metal dedektör ele geçirilmişti.