Yalnız değilsin
Kazadan 26 saat sonra babasının komutanlarının bulduğu minik Zeynep için ordu seferber oldu. Tedavi için GATAda özel oda ayrılan bebeğin tüm masraflarını asker karşılayacak.
MUĞLA Datçadaki trafik kazasında babası Astsubay Üstçavuş Ahmet Murat Birdane (31) ile annesi Mehtap Birdaneyi (28) kaybeden 1 yaşındaki Elif Zeynep için Ankaradaki Gülhane Askeri Tıp Akademisinde (GATA) özel bölüm hazırlandı. Zeynep bebek, burada yakınlarıyla birlikte kalabilecek. Genelkurmay Başkanı Orgeneral Necdet Özelin emriyle Zeynep bebeğin üniversite eğitimi dahil tüm masrafları Türk Silahlı Kuvvetleri (TSK) bünyesinde kurulmuş vakıf ve fonlardan karşılanacak. Genelkurmay, Zeynepin iyi bir eğitim alması, sonrasında iş hayatına atılması ve kendi imkanlarıyla geçinebilecek duruma gelene kadar her türlü desteği verecek. Kazada yaşamını yitiren babası Ahmet Murat Birdanenin fonda birikmiş parası da Zeynep bebek için ayrılacak. Genelkurmay Başkanlığının dışında baba Ahmet Murat Birdanenin görev yaptığı Datçadaki birlikte de Zeynep için gönüllü yardım toplanmaya başlandığı bildirildi.  
Velayet için henüz başvuru yok 
DÜN sabah dayısı Bilal Albayrakın kucağında askeri ambulansla Marmaris Devlet Hastanesinden Dalaman Havalimanına getirilen bebek, buradan da askeri uçakla Ankara GATAya götürüldü. Minik Elif Zeynepin velayeti ile ilgili henüz Datça ya da Marmaris savcılıklarına başvuruda bulunulmadığı öğrenildi. 
Ali GÜNDOĞAN- Doğuş Esat BERME/DHA