13 PKKlı ölü 6sı yakalandı

ADANA Jandarma Bölge Komutanlığına bağlı özel harekât ve komando birliklerinin 1 aydır Amanoslarda sürdürdüğü operasyonlar PKKya ağır darbe vurdu. Amanosların Hatay ve Osmaniyeyi kapsayan bölgelerini abluka altına alan güvenlik güçleri, sık sık PKKlı teröristlerle çatışmaya girdi. 13 teröristin öldürüldüğü operasyonlarda, 6 terörist sağ ele geçirildi. Operasyonlarda, 4 Kalaşnikof, 7 M-16 Piyade tüfeği, 5 RPG-7 roketatar, 12 el bombası, A-4 patlayıcı ve düzenek, telsiz, dürbün ve patlayıcı madde yapımında kullanılan çok sayıda malzeme ile bol miktarda yaşam malzemesi ele geçirildi. Operasyonlar devam ederken, Dörtyol İlçe Jandarma Komutanlığına teslim olan PKKlı bir terörist, 12 Kasım 2012de İskenderunda öldürülen teröristle birlikte bombalı saldırı için Kandilden bölgeye gönderildiklerini itiraf etti. Terörist, Kırıkhanda bombalı saldırı hazırlığı yaptıklarını ancak arkadaşının özel harekât birliklerinin operasyonuyla öldürülmesi üzerine korkup teslim olduğunu anlattı. 
34 SIĞINAĞA BASKIN
Şırnakta ise insansız hava araçları (İHA) Bestler Derelerde PKKlıların izini ararken, komandolar ve özel harekât birlikleri 24 ayrı noktada, teröristlerin kullandığı 34 sığınağa baskın yaptı. Sığınaklarda 60 kilo patlayıcı, 6 el yapımı patlayıcı, 8 çuval sağlık malzemesi, uyuşturucu haplar, tonlarca yiyecek ve içecek ile çok sayıda giysi ele geçirildi.   