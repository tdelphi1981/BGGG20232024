Askerliği yarım kalan da bedelli yapabilecek
Bedelli askerlikte yaş ve ücrette bir değişikliğe gidilmezken, askerliği yarım kalanlara son dakika müjdesi geldi.
Taksidini ödeyemeyen ya da şartları taşıdığı halde hiç başvuruda bulunmayanlara son bir fırsat tanıyan teklifin mimarı, Ak Parti İstanbul Milletvekili Bülent Turan, Hürriyete, yurtdışında okuyup da diploma denkliği kabul edilmeyenler de dahil çeşitli nedenlerle askerliği yarım kalanların da bedelli askerlikten yararlanması için çalışma yapıldığını açıkladı. Turan, Milli Savunma Bakanı İsmet Yılmazın da talebi makul karşıladığını belirtti. Turanın, taksidini ödeyemeyen ya da şartları taşıdığı halde başvuruda bulunmayanlara son bir fırsat tanıyan teklifi de dün TBMM Milli Savunma Komisyonunda kabul edildi. Buna göre, ikinci taksidi zamanında ya da hiç ödeyemediği için hak kaybına uğrayanlara yeni bir fırsat tanınırken, şartları taşıdığı halde başvurmayanlara da bir ay içinde başvuruda bulunup ücretini de peşin ödemek koşuluyla bedelli askerlik hakkı tanındı. CHPnin bedellide yaşın 28, ücretin de 21 bin liraya indirilmesi önerisi AK Parti oylarıyla reddedildi.             
 