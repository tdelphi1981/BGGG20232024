İzmir Adliyesi'nde yangın
İZMİR Adliyesi'nde dün gece çıkan yangın, ekipleri alarma geçirdi. Dumanların çıktığı odanın kapısını kırıp içeri giren ekipler, yangının su makinesinden çıktığını belirledi.
Bayraklı İlçesi'nde bulunan İzmir Adliyesi'nde görevli polis memurları, bugün saat 03.30 sıralarında, B- Blok'taki kolidorları kaplayan dumanları farketti. Durum polis ekiplerince, itfaiye yetkililerine iletildi. Hareket merkezinden çıkan 4 itfaiye, 1 AKS aracı ile 40 itfaiye eri, adliyeye geldi. Ekipler dumanın çıktığı yerin 2'nci kattaki 17'nci Sulh Ceza Mahkemesi Kalem Odası olduğunu belirledi. Balyoz ile kapıyı giren ekipler müdahalede bulunarak alevleri söndürdü. Duman içinde kalan odada yangının, prize bağlı su makinesinin kablosunun tutuşmasından çıktığı belirlendi.

Polis ve itfaiye ekipleri soruşturma başlattı.