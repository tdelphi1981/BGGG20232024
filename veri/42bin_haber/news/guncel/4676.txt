Kayseri'de halk otobüsü çukura düştü: 15 yaralı
Kayseri'de, halk otobüsü inşaat halindeki bir apartmanın ön kısmında bulunan çukura düştü. Kazada 3'ü ağır 15 kişi yaralandı.
Melikgazi ilçesi Osmanlı Mahallesi İpekten Sokak'ta Mehmet Şahinsöz yönetimindeki 38 AB 342 plakalı halk otobüsü, önüne aniden çıkan bir otomobile çarpmamak için manevra yaptı. Yoldan çıkan otobüs, inşaat halindeki bir apartmanın ön kısmında açılan çukura düştü. Kazada sürücü ile birlikte 3'ü ağır 15 kişi yaralandı. Yaralılar çeşitli hastanelere kaldırılarak tedavi altına alındı. 

Olayla ilgili inceleme başlatıldı.