Diyarbakır'da F-16 savaş uçağı pistten çıktı
Diyarbakır'da savaş uçağının pisten çıkması nedeniyle havaalanı geçici olarak uçuşlara kapatıldı.
Vali Mustafa Toprak, AA muhabirine yaptığı açıklamada, Diyarbakır Havaalanı'nda saat 18.00 sıralarında eğitim için uçuşa hazırlanan bir savaş uçağının, teknik bir arıza nedeniyle uç kısmının pist kenarına saplandığını bildirdi.

Uçakta ve pilotta herhangi bir sorun olmadığını ancak uçağın çıkarılmasına kadar pistin geçici olarak uçuşlara kapatıldığını belirten Toprak, uçak kaldırıldıktan sonra uçuşların normale döneceğini ifade etti.

Genelkurmay Başkanlığı'ndan açıklama

Genelkurmay Başkanlığı, Diyarbakır'da, görev uçuşu için kalkış esnasında bir F-16 savaş uçağının pist dışına çıktığını bildirdi.

Genelkurmay Başkanlığı'ndan yapılan açıklamada, şunlar kaydedildi:

'Diyarbakır'da, 22 Ocak 2013 tarihinde, saat 17.27'de, görev uçuşu için kalkış esnasında bir F-16 savaş uçağımız pist dışına çıkmıştır. Olayda can kaybı ve hasar meydana gelmemiştir. Olayla ilgili olarak idari tahkikat başlatılmıştır.'