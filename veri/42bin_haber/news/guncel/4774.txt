İtfaiyenin kedi mesaisi!
TEKİRDAĞ'da caminin çatısında mahsur kalan kediyi farkeden 5 yaşındaki çocuk, anneannesinin cep telefonundan 110'u tuşlayarak İtfaiye'den yardım istedi. Teyakkuza geçen ekipler, kediyi kurtardı.
Tekirdağ'da Hükümet caddesi üzerinde bulunan Ortacamii'nin önünden geçen 5 yaşındaki Doruk Atılan, çatıda kiremitlerin arasına sıkışmış kediyi fark ederek, anneannesinden cep telefonunu istedi.
 
110'u tuşlayarak İtfaiye'den yardım isteyen Doruk, kısa sürede olay yerine gelen itfaiyecilere kedinin sıkıştığı yeri gösterdi.
 
Merdivenle çatıya çıkan itfaiyeciler, kedinin bulunduğu noktaya kadar ilerledi. 
 
Kiremitlerin hareket etmesiyle boşluk yakalayan kedi, sıkıştığı yerden çıkarak kaçtı.
 
Yaklaşık 20 dakika itfaiyecileri peşinden koşturan kedi, çatıdan inerek gözden kayboldu.