PKK'lı Duran Kalkan'ın annesi trafik kazasında öldü
Adana'nın Yüreğir ilçesinde meydana gelen trafik kazasında terör örgütü PKK/KCK Yürütme Konseyi Üyesi Duran Kalkan'ın annesi Safiye Kalkan'ın hayatını kaybettiği öğrenildi.
İçinde Duran Kalkan'ın annesi Safiye Kalkan ile akrabaları Ömer ve Recep Kalkan'ın bulunduğu otomobil, 28 Ocak'ta Yüreğir-Kozan yolu üzerinde henüz bilinmeyen bir nedenle kaza yaptı. Kazada, Safiye Kalkan hayatını kaybederken yanındaki Ömer ve Recep Kalkan yaralandı. Otopsi yapılmak üzere Adana Adli Tıp morguna getirilen ve dün ailesi tarafından alınan Kalkan'ın cenazesi, aynı gün içinde Adana'nın Tufanbeyli ilçesinde toprağa verildi. 

Halen tedavileri Çukurova Üniversitesi Balcalı Eğitim ve Araştırma Hastanesi'nde devam eden Ömer ve Recep Kalkan'ın ise hayati tehlikeyi atlatamadığı öğrenildi.