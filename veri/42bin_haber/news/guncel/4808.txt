Pakistan Savunma Bakanı, Türk Havacılık ve Uzay Sanayiini gezdi
Milli Savunma Bakanı İsmet Yılmazın davetlisi olarak Türkiye'ye gelen Pakistan Milli Savunma Bakanı Syed Naveed Qamar ve beraberindeki heyet, Ankara'daki Türk Havacılık ve Uzay Sanayii (TAI) tesislerini ziyaret etti.
Konuk Bakan Qamar, farklı alanlarda gerçekleşebilecek olan çeşitli potansiyel olanakları görüştü. Yerel üretim imkanları, ortaklaşa üretim ve iki ülkenin ihtiyaçları doğrultusunda kararlaştırılacak olan savunma sanayi teknolojilerinin transferi konularında da görüşmelerde bulunuldu. 

 TAI Genel Müdürü ve Başkanı Muharrem Dörtkaşlı ve çalışma arkadaşları, Pakistan heyetine TAInin üzerinde çalıştığı başlıca konularla ilgili bilgi aktardı. Pakistan ve Türkiye arasında şu an gerçekleşmekte olan savunma konulu projeler konusunda hangi noktaya gelindiği anlatıldı.

 Konuklar daha sonra uçak yapımı ve onarımı gerçekleşen tesisleri gezdi, TAI tarafından geliştirilen T129 saldırı helikopterinin tanıtımını izledi. 

 Ankara'daki Pakistan heyeti, daha sonra Hacı Bayram-ı Veli Camii'nde cuma namazı kıldı.
Pakistan Savunma Bakanı, Dışişleri Bakanı Prof. Dr. Ahmet Davutoğlu ile de kısa süren bir toplantı gerçekleştirdi.