21. yüzyılın 21. utanç yılı
ERMENİSTANın 1992 yılında Azerbaycan topraklarının yüzde 20sini işgali sırasında Hocalı kasabasında yaptığı katliam için 21. yıldönümünde başta Ankara, İstanbul, Kayseri olmak üzere çeşitli yerlerde anma törenleri düzenlendi ve katliam kınandı.
Ankarada Azerbaycan Talebe ve Mezunlar Birliğince Abdi İpekçi Parkında düzenlenen toplantıda konuşan Türkiye Kamu-Sen Genel Başkanı İsmail Koncuk, Ermenistan işgal ettiği topraklardan derhal çekilmeli dünden bugüne işlediği insanlık dışı vahşetin hesabını insanlık karşısında vermelidir dedi. Koncuk, 21 yıl önce Ermenilerin Azerbaycanın Karabağ Bölgesini işgal ettiğini ve 613 kişiyi katlettiğini hatırlattı. Olaylarda 487 kişinin ağır yaralandığını ve 1275 kişinin rehin alındığını belirten Koncuk, Ermenilerin yakaladıkları herkese işkence yaptığını anımsattı. 
AVRUPADA DA KINANDI 
Hocalıda katledilenler KKTC ve Almanyanın Frankfurt kentinde de anıldı. Hessen Türk Toplumunun anma törenine Frankfurt Başkonsolosu Ufuk Ekici, Azerbaycan Parlamentosu Milletvekili Ganire Paşayeva ile Eski Federal Milletvekili Hakkı Keskinin de aralarında bulunduğu konuklar katıldı.
 