Konyada hırsızlık çetesi çökertildi
Konyada 3 gün önce yapılan operasyonda 3ü bayan 15 kişilik hırsızlık çetesi Konya Emniyet Müdürlüğü Asayiş Hırsızlık Büro Amirliği, tarafından çökertildi.
Alınan bilgiye göre, Konya Asayiş Şube Müdürlüğü Hırsızlık Büro Amirliği, kentin belirli bölgelerinde sürekli hırsızlık olaylarının meydana gelmesi nedeniyle çalışma başlattı. Yapılan çalışmalar sonucunda polis, Ahmet E. liderliğindeki hırsızlık çetesini tespit etti. 4 ay boyunca sürekli hırsızlık yapan çete üyelerini takip eden polis, 3 gün önce yaptığı operasyon kapsamında 13 ev ve otomobilde arama yapan polis ekipleri, örgüt lideri Ahmet E. ile birlikte 13 şüpheliyi gözaltına aldı. Örgüt liderinde silah bulunurken, çete üyeleri ile birlikte de yeni çaldıkları dizüstü bilgisayar ve av tüfeği ele geçirildi.

Takipte olan örgüt üyelerinin bu zamana kadar 12 ev ve iş yerine girerek hırsızlık yaptıkları belirlendi. Polis, ev ve iş yerlerinden çalınan 4 televizyon, 3 tüfek, 4 akü, 2 bilgisayar ve cep telefonlarını ele geçirerek sahibine teslim etti. Örgüt lideri Ahmet E'nin örgüt üyelerinin çaldığı malzemeleri kadınlara sattırdığı, kendisinin sadece çelik kasaların bulunduğu işlerde hırsızlığa çıktığı öğrenildi.

Hırsızlık çetesinin 14 üyesi, bu sabah Konya Eğitim ve Araştırma Hastanesinde sağlık kontrolünden geçirilerek adliyeye sevk edildi.