Hizmet akdi sigorta için yetmez
Yargıtay, hizmet akdini sigortalılık tespiti için yeterli saymadı.
 Balıkesir'de 2009 yılında bir kişi, sigortalılık başlangıç tarihinin çırak olarak işe başladığı tarih olan 06 Şubat 1979 olduğunun tespiti için mahkemeye başvurdu.
 Davayı kabul eden Balıkesir 1. İş Mahkemesi, sigortalılık başlangıç tarihinin 06 Şubat 1979 olduğuna karar verdi.
 Kararın, temyiz edilmesi üzerine dosyayı görüşen Yargıtay 21. Hukuk Dairesi, yerel mahkemenin kararını bozdu.
 Yargıtay 21. Hukuk Dairesi, sigortalılığın tespiti için fiili çalışmanın somut olgularla saptanması gerektiğine, hizmet akdinin bu konuda tek başına yeterli olmadığına hükmetti.
 AA