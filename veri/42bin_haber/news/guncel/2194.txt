Yakıt tankında alerji hapı ele geçirildi
Pazarkule Sınır Kapısı'nda bir aracın yakıt tankında değeri 5 bin 373 TL değerinde alerji hapı ele geçirildi.
Trakya Gümrük ve Ticaret Bölge Müdürlüğü'ne bağlı sınır kapısından çıkış yapmak üzere gümrük sahasına giren Bulgaristan plakalı otomobil şüphe üzerine durduruldu. Bulgaristan uyruklu T.G.K.'nin kullandığı V.G.V, Türk uyruklu İ.K.'nin ise yolcu olarak bulunduğu araçta yapılan kontrollerde yakıt deposu içerisine gizlenmiş vaziyette 5 bin 373 TL değerinde 27 poşette 5 kilo 476 gram alerji hapı ele geçirildi.

Olayla ilgili olarak gözaltına alınan T.G.K., V.G.V. ve İ.K. gümrükteki işlemlerinin tamamlanmasının ardından mahkemeye sevk edildi.