Bağ evinde patlama
HATAY'ın Yayladağı İlçesi'ndeki bir bağ evinde büyük bir patlama meydana geldi. Evde kimsenin olmaması büyük faciayı önlerken çevredeki evlerin camları kırıldı.
Yayladağı İlçesi'nin iç kesimine düşen Gürışık Köyü'ndeki bir bağ evindeki patlama, bugün saat 14.00 sıralarında meydana geldi. Ölen ve yaralanan kimsenin olmadığı bağ evinin çevresinde 1.5 metre derinliğinde çukur açıldı. Patlamanın etkisiyle çevredeki bazı evlerin de pencere camları kırıldı. Olay yerine gelen jandarma ve polis, çevre güvenliği alarak inceleme başlattı. 

Patlamanın nedeni araştırılıyor.