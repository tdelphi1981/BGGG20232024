Tunca Nehri taştı
Tunca Nehri'nde su seviyesi yükselmeye ve dışarı taşmaya başladı. Nehirde yükselen ve yatağından taşmaya başlayan sular Fatih ve Kanuni Köprüsü'nün ayaklarına kadar ulaştı. Köprüler trafiğe kapatıldı.
Bulgaristan üzerinden Edirne'ye gelerek burada Meriç'le birleştikten sonra Ege Denizi'ne dökülen Tunca Nehri'ndeki su seviyesinin yükselmesiyle birlikte Sarayiçi mevkiinde tarihi köprülerin gözleri de kapanmaya başladı. Nehirde yükselen su yavaş yavaş yatağından çıkmaya da başladı.

Nehir suları, tarihi Kırkpınar Yağlı Güreşleri'nin yapıldığı Sarayiçi Er Meydanı'nın dışına kadar çıktı. Su yükselmeye devam ediyor.

Aynı zamanda su Sarayiçi mevkiinde ulaşımı sağlayan Fatih ve Kanuni köprülerinin de ayaklarına kadar yaklaştı. Köprüler trafiğe kapatılırken polis ekipleri herhangi bir olumsuzluğa karşı köprülerde kontrollerine devam ediyor.