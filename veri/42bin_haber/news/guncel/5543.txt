Mersin'de 14 adet molotof bombası ele geçirildi
Mersin'de polis ekipleri inşaat halindeki bir binada yaptıkları aramada 10'u kullanılmaya hazır 14 adet molotof bombası ele geçirdi.
Mersin Emniyet Müdürlüğü Terörle Mücadele Şube Müdürlüğü ekipleri, merkez Akdeniz ilçesi Güneş Mahallesi 5816 Sokak üzerindeki inşaat halindeki bir binada molotof bombası hazırlandığı ihbarını alarak harekete geçti. Söz konusu binaya gelen ekipler, 10'u kullanılmaya hazır 14 adet molotof bombası ile bunların yapımında kullanılan malzemeler ele geçirdi. Molotof bombaları olay yeri inceleme ekiplerinin çalışmasının ardından incelenmek üzere Emniyet Müdürlüğü'ne götürüldü. Polis ekipleri molotof bombalarını hazırlayan şahısları yakalamak için çalışma başlattı. 

 Öte yandan terör örgütü yandaşlarının söz konusu sokak üzerinde kutlamayı düşündükleri korsan Nevruz sonrası molotof bombalarını polis ekipleri ile bazı iş yerlerine karşı kullanmayı planladıkları öğrenildi.