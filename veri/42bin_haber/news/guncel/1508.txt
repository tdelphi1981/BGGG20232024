Mustafa Sungur mevlitle anıldı
Bediüzzaman Said Nursi'nin talebesi Mustafa Sungur için Bahçelievler'de mevlit düzenlendi. Mevlide Sungur'un yakınları ve sevenleri katıldı.
Geçtiğimiz ay hayatını kaybeden Said Nursi'nin talebesi Mustafa Sungur için Bahçelievler Hafız Ali Camii'nde mevlit düzenlendi. Mevlide Said Nursi'nin talebelerinden Abdullah Yeğin, Hüsnü Bayram, Mehmet Fırıncı, İhsan Atasoy ve Sungur'un yakınları ile sevenleri katıldı. 
Mevlide Kur'an'ı Kerim tilavetiyle başlandı. Dualar edilerek Sungur anıldı. Mevlide katılanlara akyam namazını müteakip yemek ikram edildi. 

Mevlide katılanlardan Bilal Tütüncü, "Mustafa Sungun Ağabey, Bediüzzaman'ın en yakın en güzel talebelerindendir. 83 yıllık hayatının 60 senesi İslamiyet'e, Kuran'a ve Risale'ye hizmetle geçmiştir." dedi. 

Üsküdar Üniversitesi Öğretim Görevlisi Mehmet Çevik de "Mustafa Sungur Bediüzzaman'dan sonra gelen en kıymetli ağabeylerdendi. Mustafa Sungur Ağabey'in, Allah yolunda gitmek isteyen herkese bakan bir yönü vardı. Bu anlamda büyük bir toplayıcı özelliği vardı. Mevlitte de aynısını hissettik." şeklinde konuştu.