Mahmutlar Belediyesi'nde aramalar devam ediyor
Antalya'nın Alanya ilçesinde CHP'li Mahmutlar Belediyesine yönelik yapılan operasyon kapsamında jandarmanın arama çalışması sürüyor.
Antalya İl ve İlçe Jandarma Komutanlığı'na bağlı ekiplerin sabah saat 06.30da İhaleye fesat karıştırmak iddiasıyla gerçerkleştirdiği operasyonda; başta Belediye Başkanı Ali Çelik olmak üzere, Hesap İşleri Müdürü A.U., Yazı İşleri Müdürü M.A., Satınalma Komisyonu üyesi Ş.T., bazı meclis üyeleri ve bir devlet bankasında çalışan memurların da aralarında bulunduğu toplam 15 kişi göz atına alındı. 

Jandarma ekipleri belediyenin yanı sıra şahısların iş yeri ve evlerinde de arama yapıyor. Belediyedeki bilgisayar ve evraklar tek tek incelenmeye alan ekiplerin çalışmalarını ne zaman sonlandıracağı belirtilmedi.

Bu arada belediyeye gelen CHP Alanya İlçe Başkanı Şevki Türktaş ile ile CHP'li Demirtaş Belediye Başkanı Mustafa Aras operasyona tepki gösterdi.

Türktaş, gözaltı ve aramaların hükümetin 'rutin sindirme operasyonu' olduğunu, yetkililerden şuana kadar kendilerine sağlıklı bilgi verilmediğini ifade etti. Demirtaş Belediye Başkanı Aras da operasyonun neden yapıldığını bilmediğini söyledi.