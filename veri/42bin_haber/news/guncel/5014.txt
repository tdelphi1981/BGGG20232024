Beyin kanaması sonucu ölen albay, toprağa verildi
Ankara Beytepe Jandarma Komutanlığı'ndaki görev yerine giderken beyin kanaması geçirerek hayatını kaybeden Jandarma Albay İhsan Fırat, memleketi Malatya'da düzenlenen törenle toprağa verildi.
Albay Fırat için Malatya Şehir Mezarlığı Camii'nde kılınan öğle namazı sonrası cenaze töreni düzenlendi. Törene Malatya Valis Vasip Şahin, 2. Ordu Komutanı Orgeneral Galip Mendi, Belediye Başkanı Ahmet Çakır ile çok sayıda askeri personel ve İhsan Fırat'ın yakınları katıldı. Törende Fırat'ın özgeçmişinin okunmasının ardından Malatya Müftü vekili İhsan Mesut Akbaş tarafından cenaze namazı kıldırıldı. Kılınan cenaze namazının ardından Fırat'ın Türk bayrağına sarılı naaşı askeri manganın askerlerin omuzlarında top arabasına taşındı. Askeri bando eşliğinde taşınan Albay Akın'ın cenazesi daha sonra gözyaşları arasında toprağa verildi.