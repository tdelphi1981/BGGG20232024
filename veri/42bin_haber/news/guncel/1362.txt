Eylemden ölüme
Zonguldak'ta, Türkiye Taşkömürü Kurumu (TTK) Kozlu Müessese Müdürlüğü maden ocağında pazartesi günü yaşanan metan faciasında ölen 8 madenciden Köksal Kadıoğlu, Yüksel Koca ve Hüseyin Kürekçinin, 1.5 yıl önce diğer arkadaşlarıyla iş bırakma eylemi yaptığı ortaya çıktı.
DHAnın o tarihte çektiği fotoğrafta 3 madenci, 100 kadar arkadaşlarıyla, ücretlerinin düzenli ödenmemesini, çalışma koşulları ve işyeri güvenliğinin iyileştirilmemesini protesto ederken görülüyor. Eylemde, 700 ile 1200 lira arasında ücretle çalıştıklarını, ancak düzenli para alamadıklarını söyleyen işçiler, çalışma koşullarının kötü olduğunu, gaz maskelerinin bile bulunmadığını ileri sürüyorlardı. 
YETKİLİLERE YALVARIYORUZ 
2011 yılında görüntülenen bu eylemde işçiler adına konuşan 35 yaşındaki Ayhan Gökgöz, 17 Mayıs 2010da TTK Karadon Müessese Müdürlüğü maden ocağındaki grizu faciasında taşeron Yapı-Tekte çalışan 30 işçinin öldüğünü hatırlatarak, Bu arkadaşlarımız göz göre göre öldü. Önlemler alınsaydı, hiçbir şey olmayacaktı. Yalvarıyoruz yetkililere, Allah için gelsinler görsünler halimizi diyordu.