KTÜ'lü öğrenciler 4 gündür eylemde
Karadeniz Teknik Üniversitesi'nde bir grup öğrenci Atatürk Kültür Merkezi salonunun tiyatro oyunu için kendilerine verilmemesini 4 gündür protesto ediyor. Rektörlük önünde eylem yapan öğrencilere özel güvenlik görevlileri yine müdahale etti. Oturma eylemlerini devam ettiren 12 kişilik öğrenci grubu, bina karşısında bulunan demir direklere "AKM'yi istiyoruz, alana kadar gitmiyoruz" yazılı pankart astı. 

Sloganları atan öğrencilere bir süre sonra yaklaşık 15 özel güvenlik görevlisi müdahale etti. 

Öğrencilerle pankartı kaldırmak isteyen güvenlik görevlileri arasında arbede yaşandı. 

Öğrenci grubu daha sonra rektörlük binası giriş kapısı önünde oturma eylemelerine devam etmek istedi. 

Görevliler, öğrencilere yine müdahale etti. 

Müdahalenin ardından öğrenciler dağıldı.