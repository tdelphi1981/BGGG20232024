Yağışlı hava geliyor
Türkiye, öğleden sonra ve akşam saatlerinde Balkanlar ve Karadeniz üzerinden gelecek yeni bir yağışlı havanın etkisine girecek.
 Meteoroloji Genel Müdürlüğü’nce yapılan son değerlendirmelere göre, yurdun öğleden sonra ve akşam saatlerinde Balkanlar ve Karadeniz üzerinden gelecek yeni bir yağışlı havanın etkisine gireceği tahmin ediliyor. Öğle saatlerinden sonra Trakya’da başlayacak gök gürültülü sağanak yağışın, akşam saatlerinden itibaren İstanbul, Yalova, Kocaeli, Sakarya, Zonguldak, Düzce ve Bartın çevrelerinde, gece Çanakkale, Balıkesir, Bursa ile hafif olmak üzere İzmir, Aydın ve Muğla’nın kıyı kesimlerinde görüleceği tahmin ediliyor.
 Hava sıcaklığı, hava sıcaklığının iç bölgelerde bugün de artışını sürdüreceği, diğer kesimlerde önemli bir değişikliğin olmayacağı, ülke genelinde mevsim normalleri üzerinde seyredeceği tahmin ediliyor.
 Rüzgarın genellikle güney ve güneybatı (Lodos), gece saatlerinde Marmara'nın kuzeyi ve Batı Karadeniz'in batısında kuzeybatı (Karayel) yönlerden hafif ara sıra orta kuvvette, sabah saatlerinde Marmara'nın batısı ve Kuzey Ege'de kuvvetlice (30-50 km/s) esmesi bekleniyor.
  
 -BAZI İLLERDE HAVA DURUMU-
  
 Bazı illerde bugün hava durumu ve sıcaklık değerleri şöyle olacak:
 İSTANBUL: Parçalı zamanla çok bulutlu, öğleden sonra batı kesimleri, akşam ve gece saatlerinde il geneli sağanak ve gök gürültülü sağanak yağışlı (23)
 ANKARA: Parçalı ve az bulutlu (22)
 İZMİR: Parçalı çok bulutlu, gece saatlerinde yer yer hafif sağanak yağışlı (25)
 ADANA: Az bulutlu ve açık (28)
 ANTALYA: Parçalı ve az bulutlu (24)
 SAMSUN: Parçalı bulutlu (25)
 VAN: Parçalı ve az bulutlu (15)
 ERZURUM: Parçalı ve az bulutlu (15)
 DİYARBAKIR: Az bulutlu ve açık (22)
  
 -BÖLGELERDE HAVA DURUMU-
  
 Meteoroloji Genel Müdürlüğü'nün son verilerine göre bölgelerde hava durumu şöyle olacak:
 MARMARA: Parçalı zamanla çok bulutlu, öğle saatlerinden sonra Trakya kesimi ile İstanbul'un batısının, akşam ve gece saatlerinde bölgenin kuzey ve batı kesimlerinin sağanak ve gök gürültülü sağanak yağışlı geçeceği tahmin ediliyor. Sabah saatlerinde bölgenin güneydoğusunda yer yer sis hadisesi bekleniyor. Rüzgarın; bölgenin batı kesimlerinde güney ve güneybatı (Lodos) yönlerden kuvvetlice (30-50 km/s) esmesi bekleniyor.
 EGE: Parçalı kıyı kesimleri çok bulutlu, gece saatlerinde İzmir ile Aydın ve Muğla'nın kıyı kesimlerinin hafif sağanak yağışlı geçeceği tahmin ediliyor. Kuzey Ege'nin iç kesimlerinde sabah saatlerinde yer yer sis hadisesi bekleniyor. Rüzgarın; bölgenin kuzeyinde güney ve güneybatı (Lodos) yönlerden kuvvetlice (30-50 km/s) esmesi bekleniyor.
 AKDENİZ: Az bulutlu ve açık, batı kıyılarının yer yer parçalı bulutlu geçecek.
 İÇ ANADOLU: Parçalı ve az bulutlu geçeceği tahmin ediliyor. Sabah saatlerinde bölgenin kuzeybatısında yer yer sis bekleniyor.
 BATI KARADENİZ: Az bulutlu, zamanla parçalı ve kıyı kesimleri çok bulutlu, akşam ve gece saatlerinde Zonguldak, Bartın ve Düzce çevrelerinin sağanak ve gök gürültülü sağanak yağışlı geçeceği tahmin ediliyor. Sabah saatlerinde bölgenin iç kesimlerinde yer yer sis bekleniyor.
 ORTA ve DOĞU KARADENİZ: Parçalı bulutlu geçecek.
 DOĞU ANADOLU: Parçalı ve az bulutlu geçeceği tahmin ediliyor.
 GÜNEYDOĞU ANADOLU: Az bulutlu ve açık, sabah saatleri Batman ve Siirt çevrelerinin yer yer sisli geçecek.
 ANKA