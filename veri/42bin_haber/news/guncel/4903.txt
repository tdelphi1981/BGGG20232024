Kültür Bakanı Çelik, Yusuf Hayaloğlu için ne dedi?
Kültür ve Turizm Bakanı Ömer Çelik, sanatçı Yusuf Hayaloğlu'nun eserlerinin bir dönemin izdüşümü olduğunu belirtti.
Çelik, Hayaloğlu'nun ölümünün dördüncü yılı nedeniyle yayımladığı mesajında, 2009 yılında yaşamını yitiren sanatçının eserleriyle yaşatılacağını ifade etti.
Hayaloğlu'nun 'Adı Bahtiyar', 'Hani Benim Gençliğim', 'Dağlarda Kar Olsaydım' gibi Hayaloğlu'nun birçok eserinin toplumsal bellekte her zaman bir şarkıdan fazla bir anlam taşıyacağının bildiren Çelik, şunları kaydetti:'3 Mart 2009'da gitti Yusuf Hayaloğlu ve bize bir tek seçenek kaldı, onu eserleriyle yaşatmak. O eser ki Hayaloğlu'nun sözcükler ve tuval üzerindeki hakimiyetinin birer kanıtı ve önemli bir sanat ürünü olmanın da ötesinde, bir dönemin tarihe de izdüşümüdür. Eserleriyle bize her anlamda kattığı zenginlik için şair, şarkı sözü yazarı ve ressam Hayaloğlu'nu aramızdan ayrılışının yıl dönümünde bir kez daha minnet, şükran ve rahmetle anıyorum.'