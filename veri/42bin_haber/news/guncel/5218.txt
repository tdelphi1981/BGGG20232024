Afgan işgalinde kaybolan Rus askeri 33 yıl sonra ortaya çıktı

Sovyetler Birliğinin Afganistanı işgali sırasında kaybolan Sovyet askerlerinden Bahreddin Hakimov 33 yıl sonra bulundu. Rusya Enternasyonel Gaziler Komitesinden yapılan açıklamada, Hakimovun Şeyh Abdullah ismi ile Afganistanın Herat kentinde bitkisel ilaçlarla uğraştığı ifade edildi.

Komite Başkan Yardımcısı Aleksandr Lavrentyev, komitenin 1979 sonlarında başlayan kanlı savaşta kaybolan 265 askeri aramaya devam ettiklerini, kayıp askerlerin firar etmekle suçlanacakları endişesi ile kimliklerini gizlediklerini söyledi.

Afganistanda buldukları Sovyet askeri Hakimovun çatışma sırasında beyin travması geçirdiği, bölgede yaşlı köylüler tarafından tedavi edildikten sonra yerel yaşama uyum sağladığını ifadede eden Lavrentyev, Hakimov hala savaştan kalan yaraların izlerini taşıyor. Bir eli ve omuzu titriyor. Ülkesinden bağlantılarını unutmuş. Kurtulduğu ve yaşadığı için mutlu. Rusçayı anlıyor, ancak konuşmakta zorlanıyor. Afganistanda evlenmiş, ancak eşi ölmüş. Şimdi akrabalarına ulaşmaya çalışıyoruz. dedi.

Ria Novostide yer alan habere göre, yarı göçebe olarak yaşamını sürdüren, şifacı olarak bilinen Özbek asıllı Hakimov için her türlü destek sağlanacak. Bağımsız Devletler Topluluğunda hareket eden komitenin başkanı Ruslan Auşev, Kayıp askerlerin bulunması önceliğimiz. Afganistanda kaybolan Sovyet askerlerinin yanı sıra, Kuzey Kafkasyada 1993-2001 savaşı sırasında kaybolanları da arıyoruz. dedi.

1993te kurulan komite Afganistanda patlak veren iç savaş nedeni ile çalışmalarını başarılı bir şekilde sürdüremedi. Komite bugüne kadar 29 Sovyet askerine ulaştı. Bunlardan 7si Afganistanda kalmayı tercih ederken, diğerleri ülkelerine geri döndü.

Kızıl Ordu, Afganistan işgalini 600 bin askerle gerçekleştirdi, bunlardan 15 bini yaşamını yitirdi. ABDnin 2001den bu yana bölgede 74 bin askeri bulunuyor ve 2 binin üzerinde askeri öldü.

Kayıp askerlerin aranması için her bir askere ortalama 12 bin ruble (400 dolar) masraf yaptıklarını ifade eden Lavrentyev, petrol zengini Türkmenistan ve Ukrayna gibi ülkelerin bile gerekli maddi desteği vermemelerinden şikayetçi. Kayıp askerlere de seslenen Lavrentyev, kendilerine çok sağlıklı bir yaşam sunduklarını ve aileleri ile de buluşturduklarını söyledi.