CHPyi farklı sesler birliğe götürecek
Hürriyet Daily Newse konuşan CHP Lideri Kemal Kılıçdaroğlu, AK Partinin tek liderin konuştuğu bir parti olduğunu, CHPdeki farklı seslerin ise partiyi evrensel sosyal demokrasinin içselleştirildiği söylem birliğine götüreceğini söyledi.
CHP Genel Başkanı Kemal Kılıçdaroğlu, partisindeki farklı seslerin CHPyi evrensel sosyal demokrasinin içselleştirildiği bir söylem birliğine götüreceğini söyledi. Kılıçdaroğlu, İngilizce yayınlanan Hürriyet Daily Newse verdiği röportajda demokratik bir partide doğal olarak kabul edilmesi gereken çok sesliliğin yadırganmasını AKPnin demokrasi algısını değiştirmesine bağladı. Kılıçdaroğlu, Demokrasi deyince halkın aklına AKP oturtuldu. Tek bir liderin konuştuğu herkesin sustuğu, kimsenin itiraz etmediği bir parti.  AKP demokrat bir parti mi; hayır. Bizim partimizde düşünceler özgürce dile getirilir. Bizde özgürce tartışılır, yetkili organlar karar verir ve o karara herkes uyar dedi. Kılıçdaroğlu, Türkiyede özgürlükçü bir ortamı savunan bir CHPnin kaldığını, partinin daha fazla demokrasi ve özgürlükler mücadelesinde yalnız olduğunu söyledi. CHPnin oylarında kayda değer bir artışın neden görülmediği sorusunu yanıtlayan Kılıçdaroğlu, Bizim şöyle bir eksiğimiz var. Dünyada sosyal demokrat partiler, sendikalarla beraber hareket eder; sendikacılık bitti; güçlü sivil toplum örgütleriyle hareket ederler; nerede onlar; üniversiteler daha bağımsız özgür çağdaş anlayışı savunurlar nerede o üniversiteler? Biz şu anda tek başımıza savaşıyoruz. Biz desteği daha çok batıdan alıyoruz, batıdaki sivil toplum kuruluşlarından. Medya, düşünce kuruluşları, üniversiteler, bilim insanları bizim ne kadar doğru olduğumuzu söylüyorlar dedi.  
BATI GÖRMEZDEN GELİYOR 
Kılıçdaroğlu batılı hükümetlerin ise bazı çıkarları uğruna Türkiyedeki sorunları görmemeyi tercih ettiklerini ekledi. CHPnin tüm uluslararası platformları AKPnin tekeline bıraktığı yönünde geçmişte yapılan eleştirilerle ilgili olarak CHPnin yabancı muhataplarıyla temasları arttırmaya büyük önem verdiğini vurgulayan Kılıçdaroğlu, partinin, pek çok Avrupa ülkesinde yeniden örgütlendiğini, CHPnin Almanyada dün itibariyle 9 ayrı yerde açılış yaptığını söyledi. Kılıçdaroğlu Alman Sosyal Demokrat Partisiyle daha sağlıklı ve tutarlı ilişki kurmak istediklerini, partinin kadın ve gençlik kollarının Alman sosyal demokratlarla daha sıkı sağlar kurmaya başladıklarının belirtti. 
Genel başkanlığı devraldıktan sonra Sosyalist Enternasyonalin başkan yardımcılığına geldiğini belirten Kılıçdaroğlu, Sayın Başbakanın ısrarla siz gidip Türkiye aleyhine konuşuyorsunuz demesinin nedeni; kendisinin hukuk dışı, demokrasi dışı davranışlarının tüm dünyada dillendirilmesinden çok rahatsızlık duyuyor. Ama bunun için yurt dışına gitmeye gerek yok, bunları içerde de söylüyoruz diye konuştu. Ana muhalefet lideri başlangıçta dünyada olumsuz olan CHPyle ilgili algının da büyük ölçüde değiştiğini savundu.      
Portekize gitti 
CHP Genel Başkanı Kemal Kılıçdaroğlu, bugün ve yarın yapılacak Sosyalist Enternasyonal Toplantısına katılmak üzere Portekize gitti. Atatürk Havalimanına gelen Kılıçdaroğlu, Türk Hava Yollarının tarifeli uçağıyla 10.55te Portekizin başkenti Lizbona uçtu. Kılıçdaroğlunun toplantının, Yükselen ve Gelişen Ekonomilerin Krizden Çıkış Stratejisi İçindeki Yeri temalı panelinde konuşma yapacağı bildirildi.  AA 

 