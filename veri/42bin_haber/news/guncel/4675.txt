Firavunun başına basarak Mısır kültürünü aşağılayamazsınız!
Mısır biliminin babası' olarak tanınan Jean-Francois Champollion'un, Paris'te bir firavunun başına bastığını tasvir eden heykeli, Mısır'ın tepkisini çekti.
Mısır Eski Eserler Bakanı Muhammed İbrahim, Champollion'un Paris'teki heykeli hakkında Fransa'ya resmi itirazda bulunacağını açıkladı. Eski Eserler Bakanı Muhammed İbrahim, yaptığı yazılı açıklamada, 'Fransa Kültür Bakanlığı'na, Dışişleri Bakanlığımız aracılığıyla iki ülke arasındaki ortak kültüre yapılan bu saygısızlığa itirazımızı bildireceğiz' ifadesini kullandı.İbrahim, şunları kaydetti:'Champollion'un heykelinde firavunlardan birinin başına basıyor olması utanç vericidir. Mısırlı aydınlar, arkeolog ve sanatçılar bu durumdan oldukça rahatsız olmuştur. Mısır'ın kültürünü aşağılamayacak yaratıcılığı tamamıyla destekleriz. Ancak bu duruma itiraz edeceğiz.'Champollion'un heykeli Fransız heykeltıraş Frederic Auguste Bartholdi tarafından 1875 yılında yapıldı. Heykel, Paris'te College de France binası önünde duruyor.