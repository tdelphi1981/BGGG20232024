Şiddet yoksa suç yok
Başbakan Tayyip Erdoğanın başkanlığında dün Başbakanlıkta 4. Paketle ilgili 3.5 saat süren toplantı yapıldı.
Erdoğanın, Eski Genelkurmay Başkanı İlker Başbuğa terör örgütü mensubu diyenleri tarih affetmez eleştirisinin ardından, gözlerin çevrildiği 4. Yargı Paketine komutanlara tahliye yolunu açabilecek düzenleme girmedi.    
KCKLILARA TAHLİYE YOLU 
KCK davasıyla bir kez daha gündeme gelen terör suçları, toplantının ana gündem maddesini oluşturdu. Paketle Türk Ceza Kanunu ve Terörle Mücadele Kanununun terör propagandası ve terör örgütlerine yardım ve yataklığı düzenleyen maddelerinde önemli değişiklikler yapılacak. Propagandaya 3 yıla kadar hapis cezası öngören maddede yapılan değişiklikle, suçun oluşması için artık cebir, şiddet ve tehdit içeren yöntemlere başvurmayı alenen teşvik etmek unsuru aranacak. Böylece terör suçuna AİHM içtihatları ışığında, şiddet ve suç işlemeye alenen teşvik gibi iki kriter getirilmiş olacak. Terör suçunu düzenleyen maddelere şiddete veya suç işlemeye teşvik sayılmayan eylemler suç oluşturmaz ve cezalandırılmaz diye değişikliğe gidilecek.
Terörle Mücadele Kanununun 6 ve 7. maddelerinde değişiklik yapılacak. TMK 6. madde terör örgütlerinin bildiri ve açıklamalarını basanlara veya yayınlayanlara 5 milyon liradan 10 milyon liraya kadar ağır para cezası var. Artık, terör örgütüne yönelik açıklama yapmak, örgütün amacını açıklamak ve yayınlamak şiddeti teşvik etmediği sürece suç olmayacak. Bu düzenleme geçerse birçok KCK tutuklusu tahliye olabilecek.   
BEKARLIK SOYADI YOK 
Ayrıca, gündeme gelen Medeni Kanunda değişiklik yapılarak, evli kadının bekarlık soyadını tek başına kullanabilmesi için düzenlemesi 4. Yargı Paketine girmişti. Ancak dün yapılan toplantıda, bu maddenin pakette yer almasından tamamen vazgeçildi.