Tedavi edilen kuşlar doğaya salındı
Burdur ve çevresinde yaralı ya da zehirlenmiş halde bulunduktan sonra tedavi edilen 19 kuş, doğaya salındı.
Isparta, Antalya, Afyon, Denizli ve Burdur gibi illerde yaralı ya da zehirlenmiş halde bulunan kuşlardan 19'unun tedavileri, Burdur Yaban Hayatı Rehabilitasyon Merkezi'nde tamamlandı. Tedavileri ve rehabilitasyon süreçleri tamamlanan kuşlar, Burdur Valisi Nurettin Yılmaz, Belediye Başkanı Sebahattin Akkaya ve ilgililerin katılımıyla 
doğaya salındı. Vali Yılmaz, törende yaptığı konuşmada, kuşların tedavi süreçlerinde emeği geçenlere teşekkür etti. Bölgede avcılar tarafından vurularak yaralanan kuşların tedavilerinin, doğal ortamlarında yapıldığına işaret eden Yılmaz, Burdur çok kirlenmemiş temiz bir yer. Buradaki temiz ve doğal ortamın kıymetini bilmek lazım' dedi.
Karakent köyü yakınlarında hayata geçirilen Lisinia Doğa ve Anti Kanser Projesi sorumlusu veteriner hekim Öztürk Sarıca ise projenin 9 alt projesi bulunduğunu, bunlardan birinin de Burdur Yaban Hayatı Rehabilitasyon Merkezi olduğunu söyledi.
Proje kapsamında yaralı ya da zehirlenmiş halde bulunan şahin, atmaca, angıt, yılan kartalı, sülün ve leylek gibi kuşları tedavi ettikten sonra doğaya bıraktıklarını anlatan Sarıca, 'Kuşların tedavi süreçleri 2-6 ay arasında sürdü. 
Bazı kuşların rehabilitasyon süreçleri uzun olduğu için doğaya bırakılmaları da zaman aldı' diye konuştu.
Öztürk Sarıca, 8 yıldır sürdürdükleri proje kapsamında hiçbir maddi destek ve hibe kabul etmeden, çok zor bir süreçten geçtiklerini kaydetti.Çalışmalarla ilgili alınması gereken izinler konusunda zorluklar yaşadıklarını belirten Sarıca, şöyle devam etti:'İzinlerin her aşamasında önümüze inanılması güç olan bürokratik kurallar çıkartıldı. Bu kurallar karşısında şaşırsak da yerine getirdik. Bazı 
çıkar gruplarının projemiz ve proje alanıyla ilgili önümüze koyduğu her türlü engeli aşarak bu günlere geldik. Oysa isteklerimiz çok masumdu. Bozulmamış bir doğa, kansersiz sağlıklı bir gelecek. Biz bunu ülkemizin ve dünyamızın gelecek umutları olan çocuklar için istemiştik. Bunu istemenin suç olduğunu sonradan öğrendik. Herkes bu projenin altında farklı şeyler aradı. Yakın geçmiş ne kadar 
çabuk unutulmuş ki normalde olması ve yapılması gereken bu düşünceler çok yadırgandı.'Bu arada Burdur Gölü kıyısında vatandaşlarca bulunan kızıl şahin, Burdur Yaban Hayatı Rehabilitasyon Merkezi'ne getirilirken telef oldu.