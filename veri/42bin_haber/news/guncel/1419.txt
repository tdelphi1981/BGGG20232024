Birkaç güne ihtiyaç var
Cumhurbaşkanı Abdullah Gül, Afyonkarahisar'daki temaslarının ardından dün karayoluyla Uşak'a geçti.
 Valilik ziyaretinde habercilerin sorularını yanıtlayan Gül, PKK'lı üç kadının ölümüyle ilgili şöyle konuştu:
 TAHMİNLER VAR  
 'PERDE arkasında ne var? Bunun öğrenilmesi için birkaç güne ihtiyaç var. Kimler, neden, ne için yapmışlar, ilgili kurumlar bunları değerlendirir, bilgi verir. İşin doğrusu ortaya çıkar, göreceğiz. Çeşitli tahminler var. Ancak bu aşamada kim 
 ne söylerse söylesin, tahminlerden öteye geçmez.' 
 BU durumun terörle mücadele sürecine etkisini değerlendirirken ise Gül, şu ifadeleri kullandı: 'Terörü, Türkiye'nin gündeminden çıkarmak için kararlılığımız ortadadır. Ama bu işler çok zor işlerdir. Dünyanın her tarafında zordur. Hele bu kadar çok cana kıymış, kirli işlere karışmış terör örgütüyle mücadele kolay değildir. Terörü gündemden çıkartmak için tüm metotların, imkanların kullanılması kaçınılmazdır. O bakımdan bakalım nereye gidecek, işin aslı nedir? Birkaç gün sonra göreceğiz.'
 ADAYLIK YANITI 
 CUMHURBAŞKANI Gül, tekrar aday olup olmayacağıyla ilgili bir soruya ise şu yanıtı verdi: 'Uzun zamandan sonra buraya gelen ilk cumhurbaşkanı olmaktan gurur duyuyorum. Bakalım ziyaretlerimizi yapalım, bakalım o tüm bilgileri alayım göreyim.