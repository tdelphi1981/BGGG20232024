Tekirdağ'da intihar girişimi
Tekirdağ'ın Çorlu ilçesinde ocağı açarak intihar girişiminde bulunan kişiyi, eve giren polis ekipleri kurtardı.
Alınan bilgiye göre, Şeyhsinan Mahallesi Pehlivan Sokak'taki Tüylüoğlu Apartmanı'nda yaşayan Kemal Kösel (30), bir süre önce tartıştığı eşini telefonla arayarak, yardım istedi.

İhbar üzerine olay yerine gelen polis ekipleri, binanın doğalgaz vanasını kapattı. Çilingir yardımıyla 2. kattaki daireye giren ekipler, Kösel'i yerde hareketsiz yatarken buldu.

112 Acil Servis ekiplerinin ilk müdahalesinin ardından Çorlu Devlet Hastanesi'ne kaldırılan Kösel'in sağlık durumunun ciddiyetini koruduğu öğrenildi.