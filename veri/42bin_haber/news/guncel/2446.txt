Biber gazının kalıcı etkisi yok
AK Parti Ordu Milletvekili İdris Naim Şahin, bakanlığı döneminde tepkilere neden olan biber gazı değerlendirmelerine giderayak yenisini ekledi.
Şahin, ayrılmadan önce imzaladığı son soru önergesine yanıtında, Türkiyenin kullandığı biber gazının Kimyasal Silahlar Sözleşmesine uygun olduğunu, insan sağlığı üzerinde kalıcı etkisi bulunmadığını belirtti. Şahin, daha önceki görüşünde ise biber gazının tamamen organik olduğunu savunmuştu. CHP Genel Başkan Yardımcısı Umut Oranın, verdiği önergeye geçen hafta yanıt veren İdirs Naim Şahin, biber gazının Polis Vazife ve Selahiyet Kanunu ve Polis Çevik Kuvvet Yönetmeliğinin hükümleri doğrultusunda kullanıldığını söyledi. Şahin, Ülkemizin 1997de taraf olduğu Kimyasal Silahlar Sözleşmesi hükümleri çerçevesinde güvenlik görevlilerinin kullandığı göz yaşartıcı gaz mühimmatların laboratuvar testleri yaptırılmakta olup, kullanılan mühimmatların insan sağlığı üzerinde kalıcı etkisi bulunmamaktadır dedi.
VİCDANI FELÇ EDİYOR
Oran ise eski bakan İdris Naim Şahinin yanıtını şöyle değerlendirdi: Bakanlığı döneminde Metin Lokumcuyu, Çayan Birbeni, Hacı Zengini biber gazından kaybettik. Yine kısa bakanlığı döneminde 32 günlük Taha bebek bile biber gazı mağduru oldu. Olaydan sonra doktorlar Ani spazmla ölebilirdi diye açıklama yaptı. Bütün bu örneklere rağmen hâlâ Biber gazının kalıcı etkisi yok diyebilmek biber gazı kullanmanın kalıcı etkisini gösteriyor. Demek ki fazla biber gazı kullanımı insan vicdanını da felç ediyor, izanını, mantığını sekteye uğratıyor.