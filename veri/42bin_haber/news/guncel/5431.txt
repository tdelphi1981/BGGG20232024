Uşakta yaklaşık 110 bin paket kaçak sigara ele geçirildi
Uşak İl Emniyet Müdürlüğü Kaçakçılık ve Organize Suçlarla Mücadele ekipleri, ihbarlar doğrultusunda bir TIR ve bir jipi takibe aldı.
Uşak-Afyonkarahisar devlet karayolu üzeri Uşak Havalimanı yakınlarında durdurulan sunta yüklü TIR'ın dorsesinde, orta kısımdaki suntalar arasına gizlenmiş 98 bin 700 paket kaçak sigara ele geçirildi. TIR'daki G.Ş. (28) ve M.K. (35) gözaltına alındı.

İhbara konu diğer araç olan jipte yapılan aramada ise 9 bin 860 paket kaçak sigara bulundu. Sürücü A.K. (28) gözaltına alındı. Jipin, daha önceden kaçakçılıkta kullanıldığı tespit edildiği için bağlandığı öğrenildi. 

Üç zanlı, ifadeleri alınmak üzere İl Emniyet Müdürlüğü'ne götürüldü. Ele geçirilen gümrük kaçağı sigaralara el koyuldu. Olaylarla ilgili soruşturmalar devam ediyor.