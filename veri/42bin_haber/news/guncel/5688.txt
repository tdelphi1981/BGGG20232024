İstanbul polisinden kalpazanlara darbe
İstanbul polisi, 2 ayrı adreste kalpazanlara yönelik operasyon düzenledi. Operasyonda 4 kişi gözaltına alındı, 180 bin lira da sahte para ele geçirildi.
İstanbul Emniyet Müdürlüğü Mali Suçlarla Mücadele Şube Müdürlüğü ekipleri, Fatih ve Esenyurt'ta sahte para basıldığına yönelik çalışmalar sonrası operasyon için düğmeye bastı. Fatih'te, otomobilinde yüklü miktarda sahte para bulunduran ve komisyon karşılığında bu paraları sattığı tespit edilen M.K.'nın evinde yapılan arama sonucunda, yaklaşık 120 bin lira tutarında sahte para ele geçirildi. Esenyurt'ta ise bir eve yapılan baskında 3 kişi gözaltına alındı, 60 bin lira da sahte para ve para basmak için kullanılan çeşitli malzemeler ele geçirildi. 

Her iki operasyonda gözaltına alınan 4 kişi, sevk edildikleri mahkemece sahte para basmak ve piyasaya sürmek suçundan tutuklandı.