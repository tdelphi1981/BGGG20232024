Kader ağını ölüme örmüş
Bodrum kattaki evlerinde önceki gece karbonmonoksit zehirlenmesinden can veren anne ve 4 çocuğun, dün yeni tuttukları eve taşınmaya hazırlandıkları ortaya çıktı. İGDAŞ ise, evdeki şofbenin baca bağlantısının kaçak ve yanlış yapıldığını açıkladı.
GAZİOSMANPAŞAda, bodrum kattaki evlerinde bacadan sızan karbonmonoksit gazından zehirlenerek ölen bir anne ile 4 çocuğun, yeni ev tuttukları ve taşınmak üzere oldukları ortaya çıktı. 
Şemsipaşa Mahallesi 34. Sokakta 8 numaralı apartmanın bodrum katında 400 lira kirayla oturan 6 kişilik ailede, uzun süredir işsiz olan baba Hüseyin Özyapı, kısa süre önce bir lokantada aşçı olarak işe başlamıştı. Ailenin 16 yaşındaki kızı Gülay Özyapı da eğitimini bırakarak aile geçimine katkıda bulunmak için annesi Hamide ile konfeksiyon atölyesinde çalışıyordu. Filiz (13), Salih Kamil (11) ve Yusuf (9) ise, Küçükköy Alpaslan İlköğretim Okulunda okuyorlardı. Geçim sıkıntısı çeken aileye ekstra katkı sağlamak için anne Hamide hafta sonları da 50 lira karşılığında apartmanın merdivenlerini siliyordu.
MAHALLEYİ SARSAN FERYAT
Önceki gün baba Hüseyin Özyapı Galatasaray-Beşiktaş maçını izlemek için saat 16.00 sıralarında evden çıktı. Hamide Özyapı, apartmanın merdivenlerini sildikten sonra, eve dönüp şofbeni yaktı ve duşa girdi. Çocuklar salonda televizyon izliyordu. Anne Özyapı banyoda, 4 kardeş ise salonda zehirlenerek hayatlarını kaybetti. Maç sonrası eve gelen Hüseyin Özyapı, eşi ve 4 çocuğunun cansız bedenleri ile karşılaştı. Feryatları mahalleyi sarsan Özyapıyı ilk duyan komşusu Mehmet Dikendi. Diken, Aile kavgası sandım. Sesler artınca koşarak aşağıya indim. Hüseyin abi kendini duvardan duvara vuruyordu. Eşi banyoda çocuklar da salondaydı. Çok kötü bir görüntüydü. 112yi aradık ancak çok geç kalınmıştı dedi.
Ailenin akrabalarından Davut Özyapı, Yeni ev tutmuşlardı. Bu evden hiç memnun değillerdi derken, anne Hamide Özyapı ile kızı Gülay Özyapının konfeksiyon atölyesinden iş arkadaşı D.Ç. de, Maddi sıkıntı çekiyorlardı. 800er lira maaş alıyorlardı. Hamide bana Abla ev tuttuk, taşınacağız. Bu evde çok rutubet var demişti diye konuştu. Hüseyin Özyapının kardeşi Ramazan Özyapı ise, Bacayı biz takmadık. Aile bir yıldır burada oturuyor, tadilat yapılmadı. Evi boşaltacaklardı, son günüydü. İGDAŞın kontrol etmesi gerekiyordu diye isyan etti. 
KORKUDAN ŞOFBEN KULLANMIYORDUM 
Özyapı Ailesinin zehirlendiği evde 2008de kiracı olan Mustafa Akkaya da, korktuğu için şofbeni hiç kullanmadığını belirtti. İGDAŞtan yapılan yazılı açıklamada, İGDAŞın bilgisi dışında bacalı şofben bağlandığı ve şofbenin baca bağlantısının, hermetik şofben gibi mutfak camından dışarı verilmek suretiyle uygunsuz yapıldığı tespit edilmiştir denildi.