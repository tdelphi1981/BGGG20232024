Barış ortak talep ama kaygı var
CHP Lideri Kılıçdaroğlu, Başbakan Erdoğanın kadınlara yaptığı Teröre Dur deyin çağrısına atıfta bulunarak, Barış bu toplumun ortak talebidir. Sadece Erdoğanın talebi değil. Toplumun kaygısı var, bu kaygıların giderilmesi gerekiyor dedi.
CHP Genel Başkanı Kemal Kılıçdaroğlu, Başbakan Tayyip Erdoğanın Kadınlar dur derse terör biter sözleri için, Barış bu toplumun ortak talebidir. Sadece Erdoğanın talebi değil. Barışı hep beraber desteklemek zorundayız dedi. Kılıçdaroğlu, STK temsilcileri, akademisyen ve gazeteci kadınlarla partisinin İstanbulda düzenlediği kahvaltılı toplantıda bir araya geldi. 8 Mart Dünya Emekçi Kadınlar Gününü kutlayan Kılıçdaroğlu yaptığı konuşmada şunları söyledi: 
STKLAR DA ÇABALAMALI 
Anayasada, devlet kadın ve erkek eşitliğinin hayata geçirilmesini sağlayacak düzenlemeleri hayata geçirmekle yükümlüdür yazar. Son 10 yılda kadın çalışma hayatının dışına itildi. Bu anayasanın öngördüğü kadın-erkek eşittir hükmüne aykırı bir uygulama. Şiddete uğrayan kadınların öldürülen kadınların haberleriyle karşılaşıyoruz. Uygar bir toplumda bunun olmaması lazım. Kadına şiddet konusunda toplumsal bir duruş sergilemek lazım. Kişilik zafiyeti olan, kişiliği gelişmemiş erkeklerin yaptığı bir uygulamadır şiddet. Kaba bir uygulamadır. Kadına şiddeti haklı kılacak hiçbir gerekçe olamaz. Devletin bu konuda yeterli duyarlılığı gösterdiği kanısında değilim. Kadın sığınma evleriyle ilgili haberleri dikkatlice okuyorum. Sadece siyaset kurumu olarak bizlerin değil, kadınların ve STKların da daha fazla çaba göstermesi gerekir. 
DESTEK VERMEMİZ GEREK 
Kadınlar elbette ki barış sürecine destek vermeli. Hangi anne çocuğunun ölmesini ister. Barış bu toplumun ortak talebidir. Sadece Erdoğanın talebi değil. Barışı hep beraber desteklemek zorundayız. Bütün sorun şu: Süreç kendi içinde sağlıklı, toplumsal uzlaşmanın sağlandığı bir süreç olacak mı, olmayacak mı? Toplumun kaygısı var, bu kaygıların giderilmesi gerekiyor.  
Türkiye Cumhuriyeti bir hukuk devletidir. Anayasasında değiştirilmesi dahi teklif edilemeyen maddelerden biri TC laik, demokratik bir hukuk devletidir der. Devlet bütün sorunları hukuk içinde çözmek zorundadır. Temel kaygımız bu.

Cumartesi Annelerine hep kulak tıkandı 
* Elimizi vicdanımıza koyduğumuzda şu soruya sağlıklı bir yanıt bulabilir miyiz? Cumartesi Annelerinin o sessiz ve onurlu duruşlarını siyaset kurumu olarak yeterince değerlendirdik mi? Bazen polis gönderdik ama hiç düşünmedik bu annelerin derdi ne diye? Cumartesi Anneleri toplumun her kesiminin dile getirdiği dramı dile getirdi.
* Anneler, Erdoğan barış dediği için barış demiyor. Öteden beri barış diyor anneler. Ama onların sesine hep kulak tıkandı. Onların sesi 
yeteri kadar dillendirilmedi. 
O annelerin sesi soruna çözüm olacaksa bundan mutluluk duyarız. 
 