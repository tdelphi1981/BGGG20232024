Mehmetçik, Dağlıcalılara ilaç oldu
Hakkari´nin Yüksekova ilçesi Dağlıca bölgesinde günlerce mahsur kalan vatandaşlara doktor ve hasta götüren mehmetçik, vatandaşın sevgisini kazandı.
Yüksekova 3. Piyade Tümeni 7. Hudut Alayı komutanlığı ile Yüksekova Kaymakamlığı'nın koordineli yürütükleri çalışmalarda mahsur kalan ve bir aydan fazladır yollarının kapalı olduğu Dağlıca köyündaki vatandaşlara hem ilaç hem doktor gönderildi. Kaymakamlığın organizesinde önce ilçede bulunan eczanelerden ilaç toplandı daha sonra gönüllü doktor hemşire ve ebe bulunarak 
köylülere ulaştırıldı. 

 41 haneden oluşan ve 350 civrında nufusu olan Dağlıca´da hayat durma noktasına gelmişken Mehmetçik umut ışığı olup yetişti. Köydeki hasta vatandaşlara doktor, hemşire ve ebe hava yoluyla gönderildi. Bu çalışmada önce Yüksekova'da hazırlanan helikopterle, sağlık ekipleri gıda ve ilaç götürdü. Köyde sağlık ocağı bulunmasına rağmen doktor olmadığı için hastalara uzun zamandır tabur doktorunun baktığı ifade edildi. Taburda bulanan asker ve komutanlar ile çok samimi ilişkiler kuran köylüler durumdan memnun olsalar da aylardır köy yolunun kapalı olması elektiriklerin olmaması nedeni ile zor anlar yaşadıklarını söylüyor.

 Köyü ziyaret eden ekiple birlikte gelen askeri yetkililer vatandaşla sohbet ettikten sonra köy çocuklarına beraber getirdikleri hediyeleri dağıttı. Komutanlarla kar topu oynayan köy çocukları gördükleri ilgiden memnun kaldı. Öte yandan doktorların sağlık ocağına geldiğini duyan ve hasta olan bütün köylüler derme çatma sağlık ocağına akın etti. Bir gün içerisinde 100'e yakın hasta muayene edildi ve ilaçları verildi. Durumları kötü olanlar ise yine mehmetçik yardımı ile ilçe merkezine getirildi.

 Dağlıca'ya gelen doktor Şamil Çakıcı, "Ekip arkadaşlarımla birlikte Dağlıca bölgesine sağlık taramasına geldik. Hastalarımıza yardımcı olacağız." dedi.