Digiturk'ten açıklama
Türkiye Futbol Federasyonu (TFF) ile DIGITURK arasında 04.02.2010 tarihinde imzalanmış bulunan Spor Toto Süper Lig Müsabakalarına ilişkin Paket A Yayın Hakları Sözleşmesi hâlihazırda geçerliliğini koruyan ve devam eden bir sözleşmedir.
 DIGITURK’ÜN söz konusu sözleşmeden kaynaklanan Yayın Haklarını 2015 yılı Mayıs ayı sonuna kadar kullanma hakkı olduğu konusunda hiçbir tereddüt ve uyuşmazlık da bulunmamaktadır.
 TFF ile DIGITURK arasında 21.Mayıs.2012 tarihinde imzalanan Paket A Yayın Haklarının 2015-2016 ve 2016-2017 futbol sezonlarını da kapsayacak biçimde uzatılmasına ilişkin sözleşme vardır.
 Rekabet Kurumu, 04.02.2010 tarihinde imzalanmış bulunan Paket A Yayın Hakları Sözleşmesinin sadece 2015-2016 ve 2016-2017 futbol sezonlarını kapsayacak biçimde uzatılmasına ilişkin “Ek Sözleşmenin” Rekabet Kanununda yer alan “bireysel muafiyet” değerlendirmesi açısından bir inceleme başlatmıştır.
 DIGITURK, Rekabet Kurumunun ilkelerine ve mevzuatına uygun biçimde hazırlanan ve Rekabet Kanununun 4. maddesinde belirlenen koşullara uygun olduğundan emin olduğu 2 senelik uzatma hakkına dair yapılan Ek Sözleşme hakkında Rekabet Kurumunun bu incelemesini kısa sürede tamamlayarak söz konusu Ek Sözleşmeye onay vereceğini beklemektedir.
 Bilgilerinize sunulur
 Digiturk
  
  