9 canlı yaşlı koca
80 yaşındaki Hacı Yusuf Çimenin 53 yaşındaki ikinci eşine akıl almaz suçlamalar...
Kadının kocasını öldürmek için kiralık katil tuttuğu, yemeğine çok sayıda cinsel uyarıcı hap attığı, elektrik çarpsın diye şofbeni bozduğu iddia ediliyor. 
ALMANYAdan emekli olduktan sonra kesin dönüş yapan, 2008 yılında da eşini kaybeden Hacı Yusuf Çimen (80), yaklaşık 1 yıl önce de hayatını Ş.Ç. (53) ile birleştirdi. Çimen, 12 Aralıkta öğle namazının ardından kendisini önceden tanıdığını söyleyip otomobile bindiren 4 kişi tarafından kaçırıldı. Çimenin direnmesi üzerine kaçıranlar, üzerindeki 400 lirayı aldıktan sonra onu otomobilden yola attı. Polis güvenlik kameralarından yaşlı adamı kaçıran aracı tespit etti. Otomobili, araç kiralama firmasından, G.B.nin (26) kiraladığı belirlendi. Çimenin kaçırıldığı sırada da G.B.nin yanında sevgilisi M.Ç. (23), arkadaşı T.G. (26) ve T.G.nin birlikte yaşadığı F.G.nin (24) bulunduğu anlaşıldı. G.B., yaşlı adamın eşi Ş.Ç. ile plan yaptıklarını itiraf etti.  
YEMEĞİNE HAP ATTI 
G.B.nin verdiği bilgiler sonrasında, Hacı Yusuf Çimenin eşi Ş.Ç., onun oğlu Y.Ö. (30) ile damadı C.G. (41) de gözaltına alındı. Çimenin, ölümünden sonra bir ev vermek üzere noterde işlem yaptığı sırada, oyunla genel bir vekaletname alan Ş.Ç.nin bankadaki 250 bin lirayı çektiği belirlendi. Ş.Ç.nin daha sonra yaşlı adamı öldürmek için yemeğine çok sayıda cinsel güç artırıcı ilaçlar, uyuşturucu haplar attığı belirtildi.  
SON PLAN: ÇARP, KAÇ 
Çimenin tüm bu planlara rağmen hayatta kalması üzerine yağmurlu havada çarpıp öldürme planı yaptığı iddia edilen Ş.Ç. ve çocuklarının, duş aldığı sırada akıma kapılması için elektrikli şofbeni bile bozdurdukları öne sürüldü. Tüm girişimlerden farkında olmadan kurtulan Hacı Yusuf Çimenin öldürülmesi için bu kez kiralık katil tutulduğu iddia edildi.  Çimeni kaçırarak parasını gasp ettikleri ileri sürülen G.B., M.Ç., T.G., F.G., mahkeme tarafından tutuklandı. Eşi Ş.Ç. ve oğlu ile damadı ise savcıya verdiği ifadenin ardından serbest bırakıldı.