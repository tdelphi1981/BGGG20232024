Minibüs ile midibüs çarpıştı: 6 yaralı
Kastamonu'da midibüs ile minibüsün çarpışması sonucu, 6 kişi yaralandı.
Kaza, Kastamonu'daki Sunta Kavşağı'nda dün gece meydana geldi. Yağış nedeniyle kayganlaşan yolda 56 yaşındaki Ömer Sait Dizdaroğlu yönetimindeki 37 S 0048 plakalı midibüs, 32 yaşındaki Atilla Altıntaş yönetimindeki 37 SE 643 plakalı minibüsle çarpışarak savruldu. Midibüsün yan yattığı kazada sürücüler Ömer Sait Dizdaroğlu, Atilla Altıntaş ve otobüste bulunan 52 yaşındaki Nahide Dizdaroğlu, 31 yaşındaki İsmet Nagihan Dizdaroğlu, 30 yaşındaki Neslihan Dizdaroğlu ile Salih Şahin hafif yaralandı.

Yaralılardan Atilla Altıntaş İsfendiyar Anadolu Hastanesi'ne kaldırılırken, diğer yaralılar kaza yerine sevk edilen sağlık ekipleri tarafından Kastamonu Dr. Münif İslamoğlu Devlet Hastanesi'ne kaldırılarak tedavi altına alındı. Yaralıların sağlık durumlarının iyi olduğu belirtildi.