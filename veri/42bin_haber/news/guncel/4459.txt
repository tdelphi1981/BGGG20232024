Evin salonunda kendini astı
İZMİR'de, psikolojik sorunlarının bulunduğu belirtilen 2 çocuk annesi 43 yaşındaki Dilek Balırakayaz, evinin salon tavanına bağladığı çamaşır ipiyle intihar etti.
Olay, Zeytinlik Mahallesi 1187 Sokak 2 numarada meydana geldi. Bugün saat 06.00 sıralarında ortaya çıktı. Uyanan ev sakinleri Dilek Balırakayaz'ın salonun tavanına asılı cesediyle karşılaştı. Evde bulunanlar çamaşır ipini keserek durumu, sağlık ve polis ekiplerine bildirdi. İhbar üzerine gelen acil yardım ekiplerinin kontrolünde, ev kadını Balırakayaz'ın öldüğünü belirledi. Yakınları Dilek Balırakayaz'ın ölümü üzerine sinir krizi geçirdi, gözyaşı döktü. Balırakayaz'ın psikolojik sorunlarının bulunduğu belirtildi. Olayla ilgili soruşturma başlatıldı.