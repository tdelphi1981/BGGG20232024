'Taksim Meydanı'nda insanlara pazarlandım'
İstanbulda yaşarken kendisini erkeklere pazarladığını öne sürdüğü ilk eşi D.C.den boşanıp İzmire yerleşen ve ikinci evliliğini yapan 29 yaşındaki N.B., "Babamın maaşını alacağım diyerek eski eşimden boşandım ve İzmire kaçtım. Burada yeni bir hayata başladım ama hala tehdit ediliyorum, can güvenliğimiz yok" dedi.
İlk eşinden üç çocuğu bulunan N.B., 14 yaşındayken kendisini kaçıran ilk eşi D.C. ile evlendiğini, bir yıl sonra da oğlunun dünyaya geldiğini belirterek şunları anlattı: "2001 yılında da kızım doğdu, ardından fuhşa zorlandım. Eşim D.C. beni fuhşa zorladı. Taksim Meydanında insanlara pazarlandım. Bu sırada diğer kızım da dünyaya geldi. Artık hayat iyice çekilmez bir hal aldı. İlk eşim ablamla da birlikte olmaya başladı. Ablamdan da çocuğu oldu. 2009 yılında eşimin arkadaşı olan bir kişiye pazarlandım."
 
İZMİRE KAÇTI
 
Eşi D.C.yi Babamın maaşını alacağım diye ikna ederek boşandığını belirten N.B., gidecek yeri olmadığı için iki yıl yine onunla aynı evi paylaşmak zorunda kaldığını söyledi. İstanbul Beyoğlunda 3 yıl önce meydana gelen olayda ise eski eşinin arkadaşı A.D. tarafından 8 yerinden bıçakla yaralandığını belirten N.B., "Bıçaklandıktan sonra 6 ay hareket edemedim. Yatağa mahkum kalınca eşim evdeki eşyalarımı sattı. Kredi kartlarımı sonuna kadar kullandı. 10 bin liraya yakın borç bıraktı. Beni bıçakla yaralayan A.D., 4 ay tutuklu kaldıktan sonra serbest bırakıldı" dedi. 
 
Tedavisi sonrası yüzde 70 zihinsel engelli oğlu 15 yaşındaki B.C., kızları Z.C. ve G.C. de yanına aldığını söyleyen N.B., İzmire kaçtığını anlattı.
 
ESKİ EŞİM TEHDİT EDİYOR
 
İzmirde 8 ay önce işsiz S.B. ile evlendiğini belirten N.B., "Eşim sabıkalı olduğu için iş bulamıyor. 200 lira bir ev kiraladık, burada yaşıyoruz. Eski eşim D.C.nin telefonla sürekli tehditleri sürüyor. Can güvenliğim olmadığı için ben de iş arayamıyorum. Tehditler üzerine emniyete başvurdum. 10 gün önce koruma altına alındım. Devletten yetkililerden arzumuz, can güvenliğimizin sağlanması ve iş imkanı verilmesi" dedi.