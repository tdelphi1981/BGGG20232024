Başbakan'dan 12 çocuklu anneye yardım sözü
Erdoğan, 3 çocuğu olduğunu söyleyen vatandaşa, "En azından asgariyi tutturmuşsun." cevabını verdi.
Başbakan Erdoğan, Zeytinburnunda anahtar teslim ve yıkım törenine katıldı. Erdoğan ile bazı vatandaşlar arasında çocuk sayısı ve evlilikle ilgili diyaloglar yaşandı.

Erdoğan, 3 çocuğu olduğunu söyleyen vatandaşa, "En azından asgariyi tutturmuşsun." cevabını verdi. 12 çocuğunun olduğunu söyleyen bir kadını kürsüye çağıran Erdoğan, Bağcılar Belediye Başkanı Lokman Çağırıcı'ya talimat vererek kadına yardım edilmesini istedi. 

Deprem Odaklı Kentsel Dönüşüm programı kapsamında 16 bin 45 adet konut, 3 bin 277 adet iş yerinin yıkımı ile 731 adet anahtar teslimi ve 437 otobüsün hizmete alım töreninde konuşan Erdoğan, hiçbir hükümetin cesaret edemediği adımı attıklarını söyledi. 

Konuşmaların ardından canlı bağlantılarla İstanbulun çeşitli ilçelerindeki yıkım çalışmaları başlatıldı. Başbakan Erdoğan, daha sonra hak sahiplerinden bazılarına evlerinin anahtarını teslim etti. Bu sırada Erdoğan ile vatandaşlar arasında evlerle ve çocuk sayılarıyla ilgili diyaloglar yaşandı. 

Anahtar teslim ettiği hak sahiplerine kaç çocuğu olduğunu soran Erdoğan, 3 çocuk cevabını aldığı bir vatandaşa, En azından asgariyi tutturmuşsun. dedi. Bir vatandaşın bekar olduğunu söylemesi üzerine Erdoğan, Hayda, bekarlara neden ev veriyorsunuz? Ev aldın sonra evlenirsin artık. diye konuştu. Anahtarını alan vatandaşın, Annem de söylüyor zaten. şeklindeki ifadeleri törendekileri güldürdü. Bir sonraki hak sahibinin de bekar çıkması üzerine Erdoğan, Hep bekarlardan gidiyoruz, işi hızlandırın biraz. dedi.

Evin kaç metrekare olduğunu sorduğu bir hak sahibinin 85 metrekare, biraz küçük ama idare ediyoruz. demesi üzerine Erdoğan kaç çocuğu olduğun sordu. 2 çocuk cevabı üzerine Erdoğan, 85 metrekare 2 çocuğa da 3 çocuğa da yeter. Ben 85 metrekarede 4 çocuk büyüttüm. diye konuştu. 

Bu sırada, törene katılan vatandaşlar arasında bir kadının yüksek sesle 12 çocuğunun olduğunu söylemesi üzerine Erdoğan, Sen gel o zaman buraya. diyerek kadını kürsüye çağırdı. Erdoğanın yanına giden kadın, çocuklarının ikisinin askerde olduğunu, eşinin de şeker hastası olduğunu söyledi. Ailenin Bağcılarda oturduğunu öğrenen Erdoğan, Bağcılar Belediye Başkanı Lokman Çağırıcıyı yanına çağırdı. Erdoğan, Çağırıcıdan aileye yardımcı olmasını istedi.