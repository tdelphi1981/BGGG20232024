Yolda yürürken kalp krizi geçirdi
Şanlıurfa'da, bir kişi yolda yürürken kalp krizi geçirdi. Yardımına polisin koştuğu vatandaş, çağrılan ambulansla hastaneye götürüldü.
Olay, gece geç saatlerde kentin en işlek caddesi olan Atatürk Bulvarı üzerinde meydana geldi. Yolda yürüyen 50 yaşlarındaki bir kişi, göğsünü tutarak yere yığıldı. Bulvarda görevli polisler, yardımına koştuğu vatandaş için ambulans çağırdı. İhbar üzerine gelen sağlık görevlileri, yaptığı müdahalede üzerinden kimlik çıkmayan vatandaşın kalp krizi geçirdiğini saptadı. Vatandaşların da desteğiyle ambulansa konulan vatandaş, tedavi için Şanlıurfa Eğitim ve Araştırma Hastanesi'ne götürüldü.