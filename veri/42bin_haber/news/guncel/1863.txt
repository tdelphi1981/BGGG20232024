Şok gerçek 6 yıl sonra ortaya çıktı
OSMANİYE'de 6 yıl önce ortadan kaybolan ve 1 yıl sonra kemikleri bulunan 30 yaşındaki Gülay Okluhün'ün o dönem sevgilisi olduğu belirlenen 37 yaşındaki Y.Ç. katil şüphelisi olarak tutuklandı.
Merkeze bağlı Karacalar Köyü bölgesi ormanlık alanda, 11 Ağustos 2007'da bir kadına ait olduğu değerlendirilen insan kemikleri ve kafatası bulundu. Adana Adli Tıp Kurumu'na gönderilen kemiklerden örnekler alınarak kimliğinin ve ölüm nedeninin saptanması için çalışma başlatıldı. Alınan örnekler, Osmaniye'de 23 Eylül 2006'da kayıp başvurusu yapılan Gülay Okluhün'ün yakınları ile karşılaştırıldı. Yapılan DNA incelemesinde kemiklerin ve kafasının Okluhün'e ait olduğu saptandı. Kadının kim veya kimler tarafından öldürüldüğünün belirlenmesi için soruşturmayı derinleştiren jandarma yakın çevresine teknik ve fiziki takibe aldı.

Yaklaşık 6 yıl süren takibin ardından o dönem Gülay Okluhün ile Y.Ç.'nin sevgili olduğu anlaşıldı. Y.Ç., gözaltına alındı. Suçlamaları kabul etmeyen Y.Ç., sevk edildiği nöbetçi mahkemece tutuklandı.