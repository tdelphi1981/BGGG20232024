Şırnak'ta hava destekli operasyon
ŞIRNAK'ın Bestler-Dereler bölgesinde bir grup PKK'lının tespit edilmesinden sonra bölgede hava destekli operasyon başlatıldı.
 Dün akşam saatlerinde zırhlı kirpi araçları ile karadan askerler bölgeye gönderilirken, sabah saatlerinde ise yine operasyon bölgesine havadan asker taşındığı görüldü. Türk Silahlı Kuvvetleri, Şırnak'ta kış üstlenmesi hazırlığında olan PKK'lıların kış üstlenmesini boşa çıkarmak için başlattığı operasyonları sürdürüyor.
 Bestler Dereler bölgesinde bir grup PKK'lının kış hazırlığı yaptığının tespit edilmesi üzerine bölgeye yönelik başlatılan operasyon kapsamında dün akşam bölgeye zırhlı kirpi araçları ile jandarma özel harekat timleri gönderildi. Sabahın ilk ışıklarıyla birlikte ise aynı bölgeye Şırnak 23. Jandarma Sınır Tümeni'nden eğitimli askerler havadan takviye olarak gönderildi.
 Helikopter ile askerlerin taşınmasından sonra taaruz tipi helikopterler de bölgeye operasyona havadan destek için gitti. Bölgede olası mayınlı tuzaklara karşı askerler yolarda mayın arama tarama faaliyetlerini sürdürüyor.