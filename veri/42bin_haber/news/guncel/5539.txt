Milli Eğitim Müdürlüğü'nden öğrencilere moral gezisi
Batman Milli Eğitim Müdürlüğü, Fırat Üniversitesi Rektörlüğünün daveti üzerine 80 öğrenciyi Elazığa götürdü.
'Başarı Bizden Uzak Değil' projesiyle öğrencilere destek olan Milli Eğitim Müdürü Şerif Akboğa, Elazığ'a hareket öncesi öğrencilerle bir araya geldi. 

Öğretmenevi'nde öğrencilerle bir süre sohbet eden Şerif Akboğa, Sevgili öğrenciler, eğitimde başarınızı artırmak amacıyla gerçekleştirdiğimiz projelerden biri olan 'Başarı Bizden Uzak Değil' projesi kapsamında sınavlara hazırlanıyorsunuz. Bu yoğun hazırlıklar arasında sınav öncesi sizlere moral vermek ve motivasyonunuzu artırmak amacıyla Fırat Üniversitesi ile işbirliği içinde bir gezi düzenledik. 

Elazığ iline yapacağınız bu gezide Fırat Üniversitesi'ni gezme, Elazığ ilinin doğa güzelliklerini ve tarihi mekânlarını görme fırsatı bulacaksınız. Elazığ ilinde Fırat Üniversitesi rektörlük görevlileri tarafından karşılanacaksınız. Ben sizlere iyi yolculuklar dilerken 'Başarı Bizden Uzak Değil' projesi kapsamında, maddi ve manevi desteğini esirgemeyen sayın valimiz Yılmaz Arslana de teşekkür ediyorum. diye konuştu.

Elazığ iline götürülen öğrenciler, Fırat Üniversitesi'nde yiyecekleri öğlen yemeğinin ardından, tarihi Harput Kalesini de gezecek. Öğrenciler, bu tür gezilerin kendileri açısından önemli bir moral ve motivasyon kaynağı olduğunu ifade ettiler. 

Aileleriyle birlikte sabahın erken saatlerinde Batman Öğretmenevi bahçesinde toplanan Batmanlı öğrencilerin mutlu oldukları görülürken, bu geziyi sağlayan Milli Eğitim Müdürü Şerif Akboğaya da teşekkür ettiler.