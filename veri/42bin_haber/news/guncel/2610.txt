Korkunç cinayete aynı ceza
Antalyada 23 Aralık 2008 tarihinde Beşir Anıl Hüyük, okuldan dönen kuzeni 11 yaşındaki Ural Giray Çelikcanı kaçırıp evine getirdi.
Dayısını cep telefonu ile arayan Hüyük kaçırıldıklarını ve bırakılmaları karşılığında 400 bin lira fidye istendiğini söyledi. Dayının boşvurusu üzerine kısa süre içinde Duacı Köyündeki evi belirleyip baskın düzenleyen polis, Hüyükü, öldürdüğü kuzeni Çelikcanın elektrikli testereyle parçalara ayırdığı cesedini sobada yakmaya çalışırken yakaladı. Antalya 2nci Ağır Ceza Mahkemesi, 26 Ekim 2010da, Hüyükü cinayetten ağırlaştırılmış ömür boyu, hürriyeti tahditten 12 yıl ve yağma suçundan da 2 yıl hapis cezasına çarptırdı. Yargıtay, sanığın akli dengesinin yerinde olup olmadığı yönünde rapor alınmadığı gerekçesiyle kararı bozdu. Yeniden yargılanmaya başlanan Hüyük, dün aynı mahkemede son kez hâkim karşısına çıktı.  
TEPKİ VERMEDİ 
Mahkeme heyeti, sanığa kendisini savunamayacak durumda olan çocuğu, tasarlayarak öldürmek suçundan ağırlaştırılmış ömür boyu, hürriyeti tahdit suçundan 12 yıl ve yağma suçundan da 2 yıl hapis cezası verilmesine hükmetti. Hüyük yine hiçbir tepki göstermeden hakkında verilen hükmü dinledi.
m Teslime TOSUN/DHA