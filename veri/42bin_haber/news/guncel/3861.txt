Evinde bomba yapan Suriyeli tutuklandı
HATAY'ın Belen İlçesi'nde bir eve düzenlenen operasyonda 27 kilo el yapımı bomba bulunurken, olayla ilgili Suriyeli uyruklu 26 yaşındaki O.S., tutuklandı.
Belen İlçe Emniyet Müdürlüğü ekipleri, ihbar üzerine 5 Şubat'ta Halil Bey Mahallesi Ötükent Sitesi'ndeki bir eve baskın yaptı. Suriye uyruklu kişiler tarafından kiralanan evde yapılan aramada 27 bin 375 gram el yapımı bomba bulundu. Evi kiralayan Suriyeli O.S., G.K. ve M.K., gözaltına alındı. İfadesinde el yapımı bombayı iç savaşta kullanmak üzere Suriye'ye götüreceğini söylediği ileri sürülen O.S. tutuklanırken, G.K. ve M.K. adlı kadınlar ise tutuksuz yargılanmak üzere serbest bırakıldı.