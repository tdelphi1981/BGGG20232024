Boğazına Antep fıstığı kaçan çocuk öldü
KAHRAMANMARAŞ'ta nefes borusuna Antep fıstığı kaçan 1 yaşındaki Rimes Kıys hayatını kaybetti.
Doğukent Mahallesi'ndeki çadır kentte kalan Suriyeli ailenin çocuğu Rimes Kıys, iddiaya göre tabaktan aldığı Antep fıstığını ağzına attı. Kısa süre sonra nefes almakta zorlanan küçük çocuk, yakınları tarafından Kahramanmaraş Sütçü İmam Üniversitesi (KSÜ) Tıp Fakültesi Hastanesi'ne götürüldü. Nefes borusuna Antep fıstığı kaçtığı anlaşılan küçük kız çocuğu kurtarılamadı. Küçük çocuk, toprağa verilmek üzere Suriye'ye götürüldü.