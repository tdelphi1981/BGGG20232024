Hanefi Avcı’dan tutukluluk isyanı
Devrimci Karargah davasında örgüte yardım ile suçlandığını ifade eden Hanefi Avcı, “Bu davada aynı suçlamayla yargılananlar tahliye edildi. Ben hala tutukluyum" dedi.
 Eski Emniyet Müdürü Hanefi Avcı’nın tutuklu sanıkları arasında yer aldığı 7’si tutuklu 89 sanıklı Devrimci Karargah davası görülmeye devam edildi. İstanbul 9. Ağır Ceza Mahkemesi'nde görülen duruşmaya eski Emniyet Müdürü Hanefi Avcı'nın da aralarında bulunduğu 7’i tutuklu ve bazı tutuksuz sanıklar katıldı.
 AVCI TAHLİYESİNİ İSTEDİ-
 Diğer sanıklarla birlikte duruşma salonuna alınmayan Avcı, avukatı ile tek başına tahliye talebinde bulundu. Tutuklu kalmasına isyan eden Avcı, “Ben bu davada örgüte yardım suçlamasıyla yargılanıyorum. Bu davada aynı suçla yargılananlar tahliye edildi. Ben hala tutukluyum. Davanın sanıklarından Nejdet Kılıç ile telefonla görüşmüşüm. Bu görüşmelerde herhangi bir örgüte yardım durumu söz konusu değildir" dedi. Eskişehir’deki makamında bulunan ses kasetlerinin de kendisine ait olmadığını belirten Avcı, “Daha önce oradan ayrılıp, Ankara’da göreve başlamıştım. Kasetlerin benimle bir alakası yok. Zaten o aramada hukuksuz. Çünkü arama kararında sadece evimi kapsıyor. Makamıma ilişkin bir arama kararı alınmamış.Burada hukuksuz bir delil söz konusu" diye konuştu. Tahliyesini talep eden Avcı daha sonra salondan çıkarıldı. Avcı’nın ardından diğer tutuklu sanıklar duruşma salonuna alındı. 
  