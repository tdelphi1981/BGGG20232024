Kahramanmaraş'ta katliam gibi kaza: 9 ölü
Kahramanmaraş'ın Pazarcık ilçesinde yolcu minibüsü ile TIR'ın çarpışması sonucu ilk belirlemelere göre 9 kişi öldü, 3 kişi yaralandı.
Adıyaman'dan Pazarcık istikametine seyir halindeki yolcu minibüsü, Pazarcık-Gölbaşı karayolunun 39. kilometresi Haydarlı mevkisinde, karşı yönden gelen TIR'la çarpıştı.

Kazada ilk belirlemelere göre 9 kişi hayatını kaybetti, 3 kişi yaralandı.

Kaza nedeniyle olay yerine çok sayıda ambulans sevk edildi.