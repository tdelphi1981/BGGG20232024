Mehmet Görmez, Kabe izlenimlerini Twitter'dan paylaştı
Hac protokolünü imzalamak üzere Suudi Arabistan'da bulunan Görmez, Kabe izlenimlerini Twitter hesabından paylaştı.
'Dünyanın en sade, en mütevazı, en yüce evinden, Allah'ın evinden Kabe'den hepinize selam ve dualarımı bildiriyorum' ifadelerini kullanan Görmez, Kabe'nin çevresindeki yapılaşma konusunda şu değerlendirmeyi yaptı:

'Kibirle göklere yükselen binaların arasında Kabe çok ama çok mahzun... Tavaf edenler, 'Bir Müslümanın kanını dökmek, Kabe'yi yıkmaktan daha büyük bir cürümdür' hadisini unutmuş görünüyor...'