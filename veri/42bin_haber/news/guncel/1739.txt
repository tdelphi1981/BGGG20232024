Eski vekilin Sudanda ölen kardeşi defnedildi
Sudanda geçirdiği trafik kazasında yaşamını yitiren eski AK Parti Diyarbakır Milletvekili İhsan Arslanın kardeşi işadamı Mehmed Hadi Arslan (30) için Ankara Karşıyaka Mezarlığında dün cenaze töreni düzenlendi.Törene Arslanın ailesi ve yakınlarının yanı sıra Adalet Bakanı Sadullah Ergin, Dışişleri Bakanı Ahmet Davutoğlu, Gümrük Bakanı Hayati Yazıcı, Enerji Bakanı Taner Yıldız, Ulaştırma Bakanı Binali Yıldırım, Ak Parti Genel Başkan Yardımcıları Ömer Çelik, Süleyman Soylu, Numan Kurtulmuş, Salih Kapusuz, Mardin Bağımsız Milletvekili Ahmet Türk, BDP Muş Milletvekili Sırrı Sakık katıldı. Mehmet Hadi Arslanın cenazesi, Karşıyaka Ahmet Efendi Camisinde kılınan cenaze namazının ardından 2 yıl önce hayatını kaybeden ağabeyi Hasan Arslanın yanında toprağa verildi.