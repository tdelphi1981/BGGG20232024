Avcılar'da polis memuru intihar etti
Avcılar'da bir polis memuru intihar etti.

Önleyici Hizmetler Şube Müdürlüğü'ne bağlı Yunus Tim Amirliği'nde görev yapan polis memuru Orhun Söyler (22), Avcılar Gümüşpala Mahallesi'ndeki evinde beylik tabancasıyla başına ateş etti.

Ağır yaralanan Söyler, durumun bildirilmesi üzerine olay yerine gelen sağlık ekiplerince Avcılar Murat Kölük Devlet Hastanesi'ne kaldırıldı.

Söyler, buradaki ilk müdahalesinin ardından Bakırköy Prof. Dr. Mazhar Osman Ruh Sağlığı ve Sinir Hastalıkları Eğitim ve Araştırma Hastanesi'ne sevk edildi.

Beyin ve sinir cerrahisi acil servisinde ameliyata alınan Söyler, müdahalelere rağmen kurtarılamadı.

Arkadaşlarının intihar haberini alan çok sayıda polis hastaneye geldi.