Kadın dernekleri ve HSYK'dan Hürriyet'in haberine tepki!
Hürriyet Gazetesinde dün yayınlanan B.Gyi Savcı Ağabeyden Polis Kurtardı başlıklı habere hem HSYKdan hem de Kadın Dayanışma Grubundan tepki geldi. HSYK, S.G isimli bir hakim-savcı veya adayı olmadığını açıklarken, Kadın Dayanışma Grubu ise Bu haber koruma altındaki kadın arkadaşımızın görünür olmasını sağlayarak, yaşamını tehdit altına sokmuştur dedi.
Bodrumda yaşayan B.G.nin üniversite sınavlarına girmek istediği ancak savcı stajyeri olan ağabeyi S.G.nin, onun sınava girmesini engellemek amacıyla eve kapattığı ve B.G.ye şiddet uyguladığı yönündeki habere tepki geldi. HSYK konuyla ilgili yaptığı açıklamada şöyle dedi: 

Ankara 5. Aile Mahkemesinin konuya ilişkin dosyası, hakim ve Cumhuriyet savcıları ile hakim-savcı adaylarının kadro defterleri incelendiğinde, bahse konu haberlerde geçen S.G. isimli herhangi bir hakim, savcı yada hakim-savcı adayının bulunmadığı anlaşılmıştır. Küçük bir araştırmayla haberin gerçeği öğrenilebilecekken, büyük bir özveri ile görevlerini yapan meslek mensuplarını zan altında bırakacak şekilde ve alaycı bir üslupla haber yapılmasının gazetecilik meslek etiği ile bağdaşmadığı açıktır. 

KORUMA ALTINDAKİ KADIN GÖRÜNÜR KILINDI

 Muğla Kadın Dayanışma Grubu adına açıklama yapan Gaye Cön Şakar ise, Bu haber koruma altındaki kadın arkadaşımızın görünür olmasını sağlayarak, yaşamını tehdit altına sokmuştur dedi. Açıklamada, Türkiye'de Aile içi şiddete son kampanyaları yürüten bir gazetenin böyle bir haber yaparak yaşamı tehdit altında olan bir kadını görünür kılmasınının çelişkisini anlamış değiliz denildi. Açıklamaya şöyle devam edildi: 

Türkiye'de günde en az 3 kadın cinayeti ve bildiğimiz onlarca kadına şiddet göz önündeyken ve gazetelerinizin 3. sayfalarına haber olmaktayken böyle bir haberin hangi mantığa sığdığını anlamakta gerçekten zorlanıyoruz.Koruma altındaki kadın arkadaşımızın bu haberle birlikte bütün yaşamı yeniden alt üst olarak, bundan sonra yaşamını hangi koşullarda ve ne zaman öldürüleceğini düşünerek geçirmesinde şu andan itibaren hepimiz sorumluyuz.