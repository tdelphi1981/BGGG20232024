Arhavi'nin kuruluşunun 95. yılı kutlandı
Artvin Arhavi'nin düşman işgalinden kurtuluşunun 95. yılı yapılan tören ve etkinliklerle coşku içerisinde kutlanıyor.
Atatürk Anıtına çelenklerin sunulması ile başlayan 12 Mart Arhavi'nin Kurtuluş törenine, saygı duruşu ve İstiklal Marşı'nın okunması ile devam edildi. 

İlçe okul bando takımlarının kortej yürüyüşü törenlere renk katarken, kutlama programına Arhavi Gösteri Merkezi'nde devam edildi.

Kutlama programına Arhavi Kaymakamı Bülent Bayraktar, Garnizon Komutanı Nihat Çağlar, Belediye Başkanı Coşkun Hekim oğlu, Cumhuriyet Başsavcısı Suzan Yıldırım, kamu kurum ve kuruluşların daire amirleri, siyasi parti ve sivil toplum kuruluşlarının temsilcileri, ilçemizdeki tüm ilk ve orta öğretim okullarından öğrenci ve öğretmenleri ile kalabalık Anıta çelenk sunulması ve kortej yürüyüşünün ardından Arhavi Belediye Başkanı Coşkun Hekim oğlu, ilçe protokolünü belediye başkanlık makamında ağırladı. 

Daha sonra Arhavi Gösteri Merkezi'ndeki kutlama programına geçildi. Burada Belediye Başkanı Coşkun Hekimoğlu yaptığı konuşmada, 12 Mart Arhavi'nin düşman işgalinden kurtuluş gününü; ulusal dayanışma ve bütünleşmeyi, bir ulus olma sevincini ve hep birlikte tek hedefte birleşerek yaşadığımızı söyledi.

Yapılan konuşmaların ardından, okullar arasında düzenlenen şiir, kompozisyon ve resim yarışmaları ile sportif faaliyetlerde dereceye girenler öğrencilere ödülleri verildi.