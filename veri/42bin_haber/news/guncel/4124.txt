Masumane bir güvenlik operasyonu
Uluderede 28 Aralık 2011de 34 kişinin öldüğü bombalama olayını inceleyen Meclis komisyonu, raporunu açıklamaya hazırlanıyor.
Uludere İnceleme Alt Komisyonu Başkanı İhsan Şener, taslak raporu görüşmek için 28 Şubatta toplantı çağrısı yaptı. Taslak rapor toplantıda vekillere dağıtılacak. 
KASIT DEĞİL HATA 
Taslak raporda olayda sorumluluğu bulunanlarla ilgili herhangi bir komutan, komuta kademesi, mülki amir veya siyasi yönetici adres gösterilmedi. Bu konuda tespit, Diyarbakır Başsavcılığında süren adli soruşturmaya bırakıldı. Alt komisyonun rapor taslağında, sivilleri hedef alan kasıtlı bir saldırı yapılmadığı, güvenlik ve istihbarat birimleri arasındaki koordinasyon hatasının olaya neden olduğu kaydedildi. Raporda, olaydan önce PKKlıların karakollara baskın hazırlığıyla ilgili telsiz kestirmeleri ve PKKlı hareketliliği istihbaratına dikkat çekilerek, güvenlik birimlerinin müteyakkız olduğu vurgulandı. Komisyon Başkanı Şener raporla ilgili şu değerlendirmeyi yaptı: Bu, masumane bir güvenlik operasyonu ya da bir yanlışlık olmuş olabilir, bunu bilemeyiz. Ölen insanlar tabii ki masumdur, acıları büyüktür. Ama güvenlik boyutuyla değerlendirdiğimizde dengenin iyi kurulması lazım. Saldırı emrini kimin verdiği sonucuna varma imkanı yok.  

 