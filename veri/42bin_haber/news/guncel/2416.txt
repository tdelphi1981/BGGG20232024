Batı'da yağış, Doğu'da kar hayatı olumsuz etkiliyor
Batı'da yağış etkisini sürdürüyor. İzmir'de iki gündür aralıklarla süren sağanak dün akşam da su baskınlarına neden oldu. Çok sayıda ev ve işyerini su bastı. Çanakkale-İzmir karayolunda ulaşımı sağlayan Sarımsaklı köprüsü çökme tehlikesi nedeniyle ulaşıma kapatıldı. Yağış İzmir'in özellikle Alsancak semtinde hayatı olumsuz etkiledi. Şemikler mahallesinde Mazgallar tıkandı rögarlardan taşan sular yolları göle çevirdi. 

Evlerine dolan suyu kendi imkanlarıyla tahliye etmeye çalışan vatandaşlar belediye yetkililerine tepki gösterdi. 

Çanakkale'de de sağanak etkili oldu. Yağış ve kar nedeniyle bir ayağı aşınan Sarımsaklı köprüsü çökme tehlikesine karşı ulaşıma kapatıldı. Çanakkale Boğazı da, kar yağışı nedeniyle bir süre gemi tarfiğine kapalı kaldı.

Doğuda ise kar çilesi devam ediyor. Gece en düşük hava sıcaklığı sıfırın altında 4 dereceyle Kars'ta ölçüldü. Çok sayıda köy yolu hala ulaşıma kapalı. 

Açık yollarda ise ulaşım güçlükle sağlanıyor, çünkü tipi var. Yolda tipiye yakalananlardan biri de CHP Ardahan Milletvekili Ensar Ögüt'tü. Öğüt, yola saplanan otomobili iterken kayarak düştü. 

Milletvekili, Erzurum kriz merkezini arayarak yardım istedi.