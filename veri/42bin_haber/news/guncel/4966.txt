Nevzat Pakdil'in eğitimcilerle buluşması
Milletvekili Pakdil, Türkiye'nin artık normalleşme sürecine girdiğini ve hükümetin terörle çözüm süreci ile ilgili bütün imkânlarını kullandığını kaydetti.
AK Parti Kahramanmaraş Milletvekili Nevzat Pakdil, Türkoğlu ilçesinde Memur-Sene bağlı Eğitim-Bir-Sen İlçe Teşkilatı'nın organize ettiği programa katıldı. Pakdil, öğretmenlerle bir araya gelerek, sıkıntı ve ihtiyaçlarını dinledi.

Milletvekili Pakdil, Türkiye'nin artık normalleşme sürecine girdiğini ve hükümetin terörle çözüm süreci ile ilgili bütün imkânlarını kullandığını kaydetti. Nevzat Pakdil, "İktidar olarak hedefimiz, çözüm sürecinin olumlu bir şekilde neticelenmesi. Temel hedefimiz Türkiye'de akan kanın durdurulması." şeklinde konuştu.

Pakdil, "Türkiyenin burada insan kaynakları kaybı var, kaybolan maddi kaynakları var Türkiyenin büyümesine darbe vuruyor bu gerekçelerle başka gerekçelerle yatırım yapmıyor bu insanlar bunun ızdırabını hem işsizlik olarak, kayıp olarak ödüyor bu süreci kesinlikle sonlandırmayacağız taviz söz konusu değildir. Er ya da geç çözüme ulaşacağız. Hükümetimiz müzakere edilmesi gerekenle müzakere, mücadele edilmesi gerekenle mücadele ediyor." dedi.

Eğitim Bir Sen Türkoğlu Şube Başkanı Halil Bozdoğan ise programa iştirak eden eğitimcilere katılımlarından dolayı teşekkür etti.