Ünlü iş adamı Galip Öztürk'e 75 yıl hapis istemi
İş adamı Galip Öztürk'ün de aralarında bulunduğu 70 sanıklı 'suç örgütü' davasında mütalaasını açıklayan cumhuriyet savcısı, Öztürk'ün 26 yıldan 75 yıla kadar hapisle cezalandırılmasını istedi.
İstanbul 23. Ağır Ceza Mahkemesi'ndeki duruşmaya, tutuklu sanıklar Galip Öztürk, Erdem Yücel ve Cengiz Kaya ile bazı tutuksuz sanıklar katıldı.

Duruşmada, esas hakkındaki mütalaasını açıklayan cumhuriyet savcısı Fuzuli Aydoğdu, sanıklardan iş adamı Galip Öztürk'ün 'Ekonomik çıkar amaçlı suç örgütü kurmak ve yönetmek', 'tehdit', 'gizliliği ihlal', 'yargılamayı etkilemeye teşebbüs', 'rüşvet', 'kasten yaralama', 'ihaleye fesat karıştırma' ve 'hakkı olmayan yere tecavüz' suçlarını işlediği gerekçesiyle 26 yıldan 75 yıla kadar hapisle cezalandırılmasını talep etti.