Sızdırmayı Erdoğan biliyor olabilir
CHP Lideri Kılıçdaroğlu, Öcalanın BDPli milletvekilleriyle yaptığı görüşmeye ait tutanakların sızdırılmasıyla ilgili Sızdırma Başbakanın bilgisi dahilinde gerçekleşmiş olabilir yorumu yaptı.
CHP Genel Başkanı Kemal Kılıçdaroğlu başkanlığında dün basına kapalı olarak toplanan TBMM grubunda, MİT koordinasyonunda PKKnın silah bırakması hedefiyle sürdürülen yeni İmralı süreci tartışmaya açıldı. Kılıçdaroğlu, İmralıda yatan Abdullah Öcalanın BDPli milletvekilleriyle yaptığı görüşmeye ait tutanakların sızdırılmasıyla ilgili Tutanakların sızdırılması Başbakanın bilgisi dahilinde gerçekleşmiş olabilir değerlendirmesi yaptı. Kılıçdaroğlu toplantıda, MİT üzerinden yürütülmeye çalışılan bu süreç tümüyle yasa dışı. Devletin resmi kurumu MİT, hiçbir hukuksal dayanağı olmayan bir sürecin üstlenicisi olarak görev ve sorumluluk alanının dışına çıkmış durumda. Hükümet adına görüşmeleri yürüten MİT. Olası başarısızlıkta ise Biz değil MİT sorumlu diyerek kurtulmaya çalışacaklar. Faturayı MİTe kesmeye çalışacaklar dedi. Kılıçdaroğlu milletvekillerini de şu sözlerle uyardı: Bu dönemde eskisinden çok daha fazla ihtiyacımız olan şey söylem birliği içinde olmamızdır. AKP, Öcalanla geliştirdiği işbirliği sayesinde Başkanlık sistemini getirmeye çalışıyor. Buna geçit vermeyeceğiz. Erdoğanın kişisel ihtiraslarının bir sonucu olarak ulaşmak istediği başkanlık sistemini engelleyeceğiz. Gerekirse tarihe geçecek kürsü direnişleri gerçekleştireceğiz. 
BİZİ BEKLEYİN
Kimseye Konuşmayın demiyoruz, demek de istemiyoruz. Herkesin kendi fikirlerini özgürce ifade etme hakkı vardır. Ancak kritik konularda benim ya da Grup Başkanvekillerimizin açıklamalarını beklemenizde fayda var. Bizlerin yapacağı açıklamalar, sizin yapacağınız açıklamalara kaynak da olur. Unutmayın ki AKP yeni İmralı sürecinde de başarısızlığını bize havale etmeye çalışacak. Başarısızlığının sorumlusu olarak CHPyi göstermeye çalışacak. 
 

 