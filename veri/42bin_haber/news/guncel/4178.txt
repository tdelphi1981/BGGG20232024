Kefal araken 227 kiloluk yayın buldular
Karadenizde kefal avına çıkan balıkçılar 3,5 metre boyunda, 227 kilo ağırlığında yayın balığı yakaladı.
Bafra ilçesinde kefal avına çıkan Yaşar Köse, Mahmut Düzköylü ve Ayhan Liman, Kızılırmakın Karadenize döküldüğü mevkiye sabaha karşı kefal ağı serdi. Balıkçılar, kefal takılması beklenen ağlarına 3,5 metre boyunda, 227 kilo ağırlığında yayın balığı takılınca, çevredeki balıkçıların da yardımıyla balığı zorla kayığa almayı başardı.

Balıkçılardan Yaşar Köse, AA muhabirine, 25 yıldır balıkçılık yaptığını belirterek, Bugüne kadar çok yayın balığı yakaladım ancak ilk kez bu büyüklükte balık ağlarımıza takıldı. Kayıktaki 2 arkadaşımla saatlerce yayın balığını kayığa çekmek için uğraştık. Başaramayınca etrafta bulunan balıkçılardan yardım istedik. 8 kişi balığı kayığa zor çektik. Ağlarımız tamamen tahrip oldu dedi.

Yakaladıkları balığı tezgahlarına koyduklarını anlatan Köse, Birkaç gün balığı sergileyeceğiz. Bir restoran sahibi balığı görür görmez kilosu 15 liradan satın aldı. Sergiledikten sonra ona teslim edeceğiz diye konuştu.