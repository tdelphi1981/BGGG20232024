BDP Kongresi'ne soruşturma
Ankara Cumhuriyet Başsavcılığı, BDP'nin dün gerçekleştirilen 2. Olağanüstü Kongresi'nin tertip komitesi hakkında soruşturma başlattı.
 Kongrede atılan sloganlar, salonda açılan terör örgütü elebaşı Abdullah Öcalan posterleriyle pankartlar nedeniyle TMK'nın 10. maddesiyle yetkili Cumhuriyet Savcısı Kemal Çetin'in başlattığı soruşturma, ''terör örgütü propagandası yapmak'' suçu kapsamında yürütülecek.
 Tertip komitesinin yanı sıra, salonda terör örgütü elebaşı posteri açan kişiler hakkında da soruşturma başlatıldığı bildirildi.
 AA