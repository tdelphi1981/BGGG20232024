Operasyon Başkanın itibarını yükseltti
Eskişehir Büyükşehir Belediyesinde yapılan ihale yolsuzluğu operasyonunda gözaltına alınan 24 şüpheliye polisin emniyette yönelttiği, Sizi tehdit ettiler mi gibi sorular dikkat çekti.
Emniyette, şüphelilerin ifade tutanağının sonuna büyük harflerle, İhaleye fesat karıştırmak suçunu işlediğiniz anlaşılmıştır diye not düşülmesi avukatların tepkisine neden oldu. Şüphelilerin, poliste susma haklarını kullandıkları, savcılıkta ise suçlamaları reddettikleri öğrenildi.

İFTİRAYA UĞRAYANLARIN ZİRVESİ

Eskişehir Büyükşehir Belediye Başkanı Prof. Dr. Yılmaz Büyükerşen, CHP Genel Başkanı Kemal Kılıçdaroğlunun, kente destek ziyareti yaptığı saatlerde, Antalya Büyükşehir Belediye Başkanı Mustafa Akaydının Antalya Savcılığında 4.5 saat ifade vermesine Zirve toplayacağım sözleriyle tepki gösterdi. Büyükerşen, dün kendisi gibi bir dizi savcılık soruşturmasının muhatabı olan İzmir Büyükşehir Belediye Başkanı Aziz Kocaoğlu ile telefonla görüştü. Kocaoğlu, Büyükerşene, 25 CHPli belediye başkanı ile pazar günü destek için Eskişehirde olacağız dedi. Büyükerşen, görüşme sonrası yanındakilere, Akaydın hocayı da davet edelim. Bunun adı da AKPnin iftirasına maruz kalmış CHPli belediyeler zirvesi olsun. Bize illa böyle bir şey yaptırtacaklar dedi.
Kılıçdaroğlu da destek ziyareti çerçevesinde belediye binası önünde Eskişehirlilere seslendi. Kılıçdaroğlu, Bu operasyon, Eskişehir Büyükşehir Belediye Başkanının itibarını yükseltmiştir, onu daha da güçlendirmiştir. Hiçbir Allahın kulu çıkıp, Yılmaz Büyükerşen, sen şu ihalede yolsuzluk yaptın demedi. Diyemez de zaten. Sadece Eskişehir değil, Yılmaz Büyükerşen ile bütün Türkiye gurur duyuyor. Sabahın 05.00inde, 06.00sında evleri basılıyor belediye çalışanlarının. Hangi çağda yaşıyoruz? Davet edersin. Bunların hiçbirinin kaçacak hali yok. Hepsi çalışıyor. Hepsinin de verilmeyecek hesabı yok. Bu AKPnin yerel seçim kampanyasını Eskişehirden başlattığının göstergesi dedi.