"Mağdurum" başvurusu
İmralı'da müebbet hapis cezasını çeken Abdullah Öcalan kendi adıyla kitap bastırmak için Anayasa Mahkemesi'ne başvurdu. 
Hürriyet gazetesnin haberine göre, Öcalan, Türkiye'de yeni uygulanmaya başlayan Anayasa Mahkemesi'ne bireysel başvuru hakkı kapsamında, "Kürtlerin Manifestosu" başlıklı çalışmasını kitaplaştırmak için izin alamadığını ve mağdur olduğunu belirterek, başvuruda bulundu. 
Türkiye cumhuriyeti vatandaşı olarak bireysel başvuru hakkını kullandığını belirten Öcalan, kendisine yardımcı olunmasını istedi. Başvuruyu ön incelemeye alan Anayasa Mahkemesi, Öcalan'a eksiklerini tamamlamak için süre verdi. 
Eksiklerin tamamlanmasının ardından Anayasa Mahkemesi, Öcalan'ın başvurusunu resmen işleme koymayı gündeme alacak. Mahkeme, eğer başvuruyu haklı bulursa Abdullah Öcalan kendi adıyla kitap bastırabilecek.