Yabancı uyruklu yolcudan 71 bin 500 uyuşturucu hap çıktı
Atatürk Havalimanı Yolcu Salonu Gümrük Müdürlüğü ekipleri, dün akşam saatlerinde dış hatlar geliş salonunda şüphelendikleri bir kişiyi durdurdu.
Atatürk Havalimanı'nda, şüphe üzerine durdurulan Bulgaristan uyruklu bir kişinin üzerinden 71 bin 500 adet uyuşturucu hap ele geçirildi. 

Atatürk Havalimanı Yolcu Salonu Gümrük Müdürlüğü ekipleri, dün akşam saatlerinde dış hatlar geliş salonunda şüphelendikleri bir kişiyi durdurdu. Bulgaristan uyruklu olduğu belirlenen A. E. E. isimli yolcunun Brüksel'den geldiği tespit edildi. Yolcunun üzerinde yapılan aramada, valize gizlenmiş 71 bin 500 adet extacy hap ele geçirildi. Yolcu, hakkında işlem yapılmak üzere gözaltına alındı.