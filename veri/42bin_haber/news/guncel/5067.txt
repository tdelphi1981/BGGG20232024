Kadınlar günü kutlamasına erkekler alınmadı
HAKKARİ'nin Yüksekova İlçesi'nde Kadınlar Günü erken kutlandı. Demokratik Özgür Kadın Hareketi (DÖKH) tarafından düzenlenen ve yaklaşık 5 bin kadının katıldığı etkinliğe, gazeteciler dışında erkekler alınmadı.
Yüksekova İlçesi'nde DÖKH tarafından düzenlenen Kadınlar Günü etkinliği Musa Anter Kültür Parkı'nda yapıldı. Etkinliğin yapılacağı alana doğru yürüyen kadınlar ellerinde Abdullah Öcalan ile Paris'te öldürülen PKK'lılar Sakine Cansız, Fidan Doğan, Leyla Söylemez'in fotoğraflarını taşıdı. Etkinliğe BDP Kars Milletvekili Mülkiye Birtane, Yüksekova eski Belediye Başkanı Ruken Yetişkin ve yaklaşık 5 bin kadın katıldı.


Gazeteciler dışında erkeklerin alınmadığı mitingte konuşma yapan Yüksekova eski Belediye Başkanı Ruken Yetişkin, 8 Mart'ın özgürlük günü olduğunu belirterek, "Bu günde yüreği yanan tüm annelere söz veriyoruz, özgür yarınları sağlayıncaya kadar, kadınlar mücadelelerine devam edecektir" dedi. Yapılan konuşmaların ardından Kürt müzik gruplarının söylediği şarkılarla son buldu.