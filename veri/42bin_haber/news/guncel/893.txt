Tam bir suçüstü
Muhalefet, Başbakan Yardımcısı Bülent Arınçın BDPli bir kadın milletvekilinin hikayesine atıfta bulunarak, Diyarbakır Cezaevinde o kadar ahlaksızca işkenceye maruz kalmış, o kadar zorlamışlar ki ben de aklıma gelse dağa çıkardım sözleri tartışma yarattı.
Muhalefet milletvekilleri, Arınçın sözleri ile ilgili olarak şunları söyledi:  
- Melda Onur (CHP İstanbul Milletvekili) Çok da şaşırmadım böyle bir değerlendirmeye. Kendi kendine bazen ince ayar veriyor. İçinde iyi polis ve kötü polis var. Her konuda, bir gün kötü bir şey söylediğini düşünüyor ve ertesi gün düzeltiyor. Bunu belki içten yapıyor, belki bir taktik olarak yapıyor. Bu da bunun bir göstergesi.
- İsmet Büyükataman (MHP Genel Sekreteri) Bu tam bir sorumsuzluk örneği. Bir Başbakan Yardımcısının terörle müzakerenin, terörü cesaretlendirmesinin örneğine şahit oluyoruz. Bu tam bir 
suçüstü değil midir? İşi sulandıran, savsaklandıran, ne yazık ki vatandaşı derin üzüntüye sevk eden bir açıklama. Devlet bu konuda kararlılık ortaya koymadıkça, dağa çıkışlarda hızlanacaktır. Türkiyeyi inatla bir 
uçuruma doğru götürüyorlar. 
- İbrahim Binici (BDP Şanlıurfa Milletvekili) Bu açıklamayı önemsiyorum. Biz, haklıya haklı, haksıza haksız demek durumundayız.  
AKLIYOR, PAKLIYOR 
Arınçın Abdullah Öcalanla MİT ilişkisine yönelik sözleri de ayrı tartışma konusu oldu. MHP Genel Başkan Yardımcısı Şefkat Çetin yaptığı yazılı açıklamada, Arınçın, terör elebaşı Abdullah Öcalanı, Akladığını, pakladığını ve O iyi ama onu devletin MİTi bu hale getirdi demek istediğini bildirdi. Çetin, şöyle dedi: Türkiye Cumhuriyeti Devletinin, bakan sıfatını taşıyan bir zatın ibretlik hezeyanları, neyi amaçlıyor? Bizim gördüğümüz ve bildiğimiz binlerce masum vatandaşın kanını döken, kundaktaki yavrularımızı dahi acımasızca katleden, devletimizin güvenlik mensuplarını kahpece şehit eden, dış güçlerin taşeronluğunu yapan bir eşkıyadan sözediliyor. Bir Devlet Bakanı, Milli İstihbarat Teşkilatını suçluyor. MİTin bu konuda söyleyecek sözü yok mu? Başbakan olarak siz, size bağlı bir kurumu Türk Milletinin canına, malına kasteden, devleti yıkmayı, vatanı bölmeyi, milletimizi parçalamayı hedefleyen caniyi bizim devletimizin birimi mi canavarlaştırıp, insanlarımızı katlettirdi? Türk Milleti sizden bunun cevabını bekliyor.