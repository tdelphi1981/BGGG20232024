Kopartırız
PKKya samimiyet göstermek, İmralı canisine yönelik samimi pozlar takınmak, bir marifet olarak görülüyorsa, samimiyet dilinden kasıt bölücü ve yıkıcı niyetlere sahip olmak ise biz bu dili ya sustururuz, ya kopartırız, ya da elimizin tersiyle iteriz.
MHP Genel Başkanı Devlet Bahçeli, Başbakan Tayyip Erdoğanın, Bahçelinin samimiyet dilini öğrenmesi lazım. O samimiyet dilini öğrenmediği içindir ki milletimin verdiği ders ortadadır sözlerine sert tepki gösterdi. Bahçeli, PKKya samimiyet göstermek, İmralı canisine yönelik samimi pozlar takınmak, bir marifet olarak görülüyorsa, bizim kitabımızda böylesi bir samimiyetin bırakınız bulunmasını, esamesi bile okunmayacaktır. Samimiyet dilinden kasıt bölücü ve yıkıcı niyetlere sahip olmak ise biz bu dili ya sustururuz, ya kopartırız, ya da elimizin tersiyle iteriz dedi. Bahçeli, Kızılcahamamda partisinin il başkanlarıyla yaptığı toplantıda özetle şunları söyledi:
GEÇMİŞİ BUGÜNÜN AYNASI
? Gelişerek değiştiği edebiyatıyla geçmişini inkâr ederek, değişmeyen niyet ve düşüncelerini saklamaya çalışan Başbakanın siyaset geçmişi ve geleneği, bugünün aynasıdır. 1991 yılında Refah Partisi İl Başkanı iken Kürt sorunu hakkında parti yönetimine sunduğu rapor, içinden geçtiğimiz zaman aralığında takındığı tavrın ve seslendirdiği görüşlerinin köklerini göstermesi bakımından son derece anlamlıdır. Bu zihniyet için devlet ile bölücü terör örgütü PKK, terazinin iki eşit kefesinde olup, esasen aralarında hiçbir fark yoktur. 
İMRALI CANİSİ PARLATILIYOR
? İmralı canisinin örgütüyle telekonferans yoluyla haberleşme eşiğine gelmesi de bir rastlantı değildir. Başbakan Erdoğan buna dünden razıdır ve zaman içinde İmralı canisini parlatmanın fırsatını kollamıştır. PKKyı siyasallaştırma ve Türkiyeyi bölme çabalarının gerisinde çok aktörlü bir şer lobisi bulunmaktadır. ABDden ABye kadar olan birçok ülke ve oluşum AKPye bu uğurda lojistik destek sağlamaktadır.
MİLLİ AHLAKIMIZI ERİTİYOR
? AKP 10 yılı aşkın bir süredir iktidardadır. Engelli kardeşlerimizi yeni mi hatırlamıştır? Bize göre engelli kardeşlerimiz, şehit yakınlarımız ve 65 yaş üzeri vatandaşlarımız, hem istismar edilmekte hem de temelsiz adımlarla aldatılmaktadır. Aile bağları zayıflamakta, en iğrenç suçlar alenen ve edepsizce işlenmektedir. Evlendirme programları, milli ve manevi değerlerimizle bağdaşmayan diziler, aile mahremiyetinin rezilce ortalarda gezdiği yapımlar milli ahlakımızı hızla eritmektedir. 
ANAYASAYLA TACİZ ETMESİN
? Biz, anayasa hazırlığı sürecinin Başbakan tarafından sulandırılmasına ve taciz edilmesine kesinkes karşıyız. Üstelik böylesi önemli bir çalışmaya vade biçilmesini, süre tayin edilmesini dürüst bir tavır olarak da görmüyoruz. Mecliste grubu bulunan partilerin eşit sayıda verdikleri üyeleri aracılığıyla anayasa hazırlığı için sürdürdükleri 
1.5 yıla yaklaşan süreci sabote etmenin en başta aziz milletimize saygısızlık olacağını düşünüyoruz. Demokratik tepkimizi her platformda göstereceğiz ve Anayasa Uzlaşma Komisyonunun dağılmaması için üzerimize ne düşüyorsa yapacağız. 
Türkiyeyi terk etmezse hesabını mutlak soracağız 
Başbakan Erdoğanın, partisinin MKYK toplantısında Bahçelinin önerdiği şekliyle Anayasa uzlaşma komisyonunun nisana kadar çalışabileceği şeklindeki ifadesinin sorulması üzerine de MHP lideri şunları söyledi: Başbakan gün belirlemekte mahir bir şahsiyettir. İnandırıcılığı ve güvenilirliği kalmamıştır. Bütün hesabı BDP ile işbirliği yaparak, 330 rakamını bularak, referandum yoluyla, Okyanus ötesinin sıcak bakışıyla ve yalan dolana dayalı propaganda gücüyle başkanlık sistemini halka kabul ettirmek olarak görülmektedir. Cumhurbaşkanlığı veya kendisinin arzuladığı şekliyle Demokratik Padişahlık olan başkanlık sistemi ve devlet başkanı olma hayali suya düşürecektir. 2015 yılında AKP denen siyasi partiden eser kalmayacaktır. Millet iradesiyle bugünkü siyasi iktidardan bu millet kurtulduğu gün esas tarihi sorgulama, yüzleşme, hesap sorma o gün başlayacaktır. Bunun muhatabı Recep Tayyip Erdoğandır. Cenabı Allah bunu bize nasip ederse Recep Tayyip Erdoğan, Türkiyeyi terk etmediği takdirde hesabını mutlaka verecektir. Umut ERDEM / KIZILCAHAMAM 
 