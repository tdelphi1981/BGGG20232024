Bahçeli gördüğünü söylüyor
A çıklamalarıyla tartışma yaratan ve İçişleri Bakanlığı koltuğunu kaybeden İdris Naim Şahin dün gazetecilerin sorularını yanıtladı, içini döktü.
  
 MHP lideri,  'AKP'nin yüz akı' dedi
 Arkadaş doğruları biri söylerse ne diyelim, yanlış mı diyelim? Sayın Bahçeli de gördüğünü söylüyor. İdris Naim Şahin bu memlekette birilerinin oyununu bozmuştur. Dolayısıyla o hedef alınmalıydı. 
 - MİT-İmralı müzakerelerinde ayrı düştüğünüz de söylendi?
 Benim adıma birileri konuşmasın! Umudum olmasa kavga eder miyim? Her düşüncedeki insanı severim. 
 - Görevden alındığınızı korumanızdan mı öğrendiniz?
 Bunlar çok zorlamalı, sırıtan, ısmarlama yazılar. Görevden alınacağımı biliyordum. Sayın Başbakan aramıştı.
 - Gaflarınız?
 İcraatlarım tartışılmıyor. Eleştirenler TV'ye çıksın, 10 dakika konuşsun. Ben size her programda az 3 tane falsolu cümle bulayım. El mi yaman, bey mi yaman? 
 - Biber gazı organiktir demiştiniz.. 
 Biber gazı organiktir, biber nasıl göz yakarsa, biber gazı da aynı etkiyi yapar. CHP'liler komisyonda sıktı, biber gazını ben de yuttum.
 - Vatandaşa 'takla at da görelim' dediniz. Çok tepki çekti.
 O vatandaş bir şey söyledi mi? Biraz mantık lütfen... Ebru TOKTAR ÇEKİÇ