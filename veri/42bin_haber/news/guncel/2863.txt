Nehre düşen araç 5 gün sonra bulundu
Söke ilçesinde, Menderes Nehri'ne düştüğü ve içerisinde 4 kişilik Arslan ailesinin bulunduğu tahmin edilen otomobile, 5 gün süren arama çalışmalarının ardından bulundu.
Söke ilçesinde, incelenen güvenlik kamerası kayıtlarından otomobille Menderes Nehri'ne düştüğü tahmin edilen 4 kişilik Arslan ailesini bulmak için sürdürülen arama çalışmalarının 5'inci gününde, Menderes Nehri'ne akan tahliye kanalları kapatılarak su seviyesinin yaklaşık 1 metre azalması sağandı.

Jandarma Genel Komutanlığı, İzmir, Aydın ve Afyonkarahisar İl Afet ve Acil Durum Müdürlükleri arama kurtarma ekipleri ile İzmir ve Marmaris Emniyet Müdürlükleri su altı ekiplerinin katılımıyla sürdürülen çalışmalarda, köprünün hemen alt tarafındaki suda mazot sızıntısı olduğu fark edilmesi üzerine aramalar bu bölgede yoğunlaşıldı.

Sonar cihazıyla yapılan dip taramasında bir otomobil tespit edilmesi üzerine, bu otomobilin çıkartılması için çalışma başlatıldı.

Bu arada, otomobilin bulunmasının ardından Arslan ailesinin yakınları, güvenlik güçleri tarafından köprü yakınında bir yere alındı.

Söke'de toptan gıda pazarlama işi yapan Mehmet Arslan (38), eşi Necla Arslan (35) ile çocukları İrem Arslan (11) ve Eyüp Arslan'dan (7) haber alamayan yakınları polise başvurmuş, yapılan MOBESE incelemelerinde Söke'ye bağlı Tuzburgazı ile Didim'e bağlı Balat köyleri arasında Menderes Nehri üzerindeki köprüden bir otomobilin düştüğünün görülmesi üzerine nehirde arama çalışması başlatılmıştı.