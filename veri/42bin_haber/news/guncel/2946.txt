Süreç dedik, geldi Ankarada patladı
İçişleri Bakanı Muammer Güler, bakan olduktan sonraki ilk ziyaretini seçim bölgesi olan Mardine yaptı.
Özel uçakla gelen Güleri Mardin Havaalanında yaklaşık 500 araçlık konvoy karşıladı. Mardinde Belediye Başkanı Beşir Ayanoğlunu ziyaret eden Güler, burada yaptığı açıklamada, Mardinin uzun yıllardır Mecliste bakan üyesinin bulunmadığını, kendisinin ise kısa süre önce bakan olarak atandığını belirterek, Şimdi sıra bizde, hizmet bayrağı bize geçti. Bu atamanın gerçekleşmiş olması sadece şahsıma duyulan değil, bütün Mardine duyulan bir itimadın neticesidir. İnşallah bunun karşılığını vereceğiz. Bu çözüm sürecinde, bu bölge insanına, bu bölgenin yetiştirdiği bir insan olarak bana verilen sorumluluğu hep beraber yerine getirmeye çalışacağız diye konuştu. 
GÜVERCİN HUZUR İÇİN 
Güler, Mardinden barış güvercinleri uçuracaklarına ilişkin bir demecinin yazıldığını, bazılarının da buna cevap verdiğini ifade ederek, sözlerini şöyle sürdürdü: Bana o sözleri sorsalardı söyleyeceğim şu olurdu; Biz Mardinde güvercin uçurmayı biliriz, güvercinin en iyisini de biz tutmuş oluruz da güvercinlerin huzur içinde uçacağı barış ortamıdır önemli olan. Huzur ortamının değerini yıllardan beri biliyoruz. Güvercinlerimiz hep huzur ortamları için. Ama son yıllarda bunu bozmaya çalışan nifak ocakları var. Süreç dedik; nerelerde neler patladı. Yurtdışından patladı, öbür taraftan geldi Ankarada patladı. 
ŞİMDİ TEST ZAMANI 
Bu gayretlerin ne anlama geldiğini biliyoruz. Şimdi hakikatten test zamanı, herkesin samimiyetinin ortaya çıkacağı zaman. Kim iyi niyetle çabasını ortaya koymak istiyorsa gelsin. Bu işe gönlünü koyan, elini taşın altına koyan siyasi irade elbette ki karşılığını görürse samimiyetle yoluna devam eder. İşte Türkiye böyle bir noktadadır. Bunu da gerçekleştirecek güçlü iradenin Ak Partide olduğunu bir daha ifade ediyorum.  İçişleri Bakanı Muammer Güler, akşam da Hükümet Kadın filminin Mardindeki galasına katıldı. Güler çıkışta, filmi mükemmel bulduğunu söyledi.  

Muammer Abi karşılaması 
İÇİŞLERİ Bakanı Muammer Güleri Mardinde kalabalık bir grup, Seni seviyoruz Muammer Abi, Mardin Muammer Gülerle güldü pankartlarıyla karşıladı. Bakanın havaalanından kent merkezine girişi sırasında Türkmen Yokuşunda AK Parti Mardin Milletvekili Gönül Bekin Şahkulubeyin içinde bulunduğu otomobil kaza yaptı. Kazada, milletvekili Gönül Bekin Şahkulubey, AK Parti Mardin Kadın Kolları Başkanı Zeynep Alkış ve Derik İlçe Başkanı Ali Osman Tutal hafif yaralandı. Beyin sarsıntısı geçiren ve dudağı patlayan Şahkulubey hastaneye kaldırıldı. Hastaneye giden Bakan Güler, Şahkulubeyin durumunun iyi olduğunu açıkladı.  
  

 