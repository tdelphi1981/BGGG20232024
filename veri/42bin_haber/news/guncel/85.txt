'DiPLOMASi'de birincilik Gül'ün
SOSYAL paylaşım sitesi twitter'daki 'en etkili diplomatik aktörler' listesinin 'resmi yetkililer ve kurumlar' kategorisinde ilk sırada Cumhurbaşkanı Abdullah Gül var.
 Dışişleri Bakanı Ahmet Davutoğlu ve AB Bakanı Egemen Bağış da üst sıralarda. Fransız haber ajansı AFP'nin, 'e-diplomacy Hub' sitesindeki listeye göre, Cumhurbaşkanı Gül, 
 2 milyon 310 bin 261 (Dün itibarıyla 2 milyon 316 bini geçti) takipçi sayısı ve 2 bin 280 puanla 1'inci sırada yer alıyor. Bağış 434 puanla 9'uncu, Davutoğlu 403 puanla, 11'inci Başbakan Yardımcısı Bülent Arınç ise 256 puanla 15'inci sırada. Listede, 539 bin 377 takipçi ve 539 puana sahip T.C. Cumhurbaşkanlığı da 7. sırada bulunuyor. 1 milyon 847 bin 906 kişinin takip ettiği Başbakan Recep Tayyip Erdoğan da genel sıralamada 12, 'devlet ve hükümet başkanları' kategorisinde 5'inci sıraya yerleşti. AA