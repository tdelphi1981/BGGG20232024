PKK'nın suikast timi yakalandı!
PKK'nın dağ kadrosundan Hakkari'ye eylem yapmak ve üst düzey yöneticilere suikast düzenlemek üzere gönderilen 3 PKK'lıdan 1'i kendiliğinden teslim olurken, 2'si yol kontrolleri sırasında gözaltına alındı.
Jandarma tarafından yapılan yazılı açıklamada, "Bölücü terör örgütünce, sehir ve ilçe merkezlerinde güvenlik kuvvetlerine, üst düzey yönetici ve komutanlara suikast düzenlemek ve bombalı eylem yapmak maksadıyla Irak'ın kuzeyinden gönderilen 3 bölücü terör örgütü mensubundan 1'i kendiliğinden teslim olmuş, 2'si ise yol kontrol ve arama noktaları ile ikametlerinde yapılan aramalarda gözaltına alınmıştır" denildi.

Açıklamada yakalanan teöristler ile birlikte Glock marka 1 tabanca, iç çamaşırlarına gizlemiş 2 el bombasının da ele geçirildiği belirtildi.