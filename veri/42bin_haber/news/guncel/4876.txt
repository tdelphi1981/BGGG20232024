O bebek de yaşayamadı
Hatay, Dörtyolda, önceki gün, silahlı saldırıya uğrayarak yaşamını yitiren Fatma Mercanın (31) kucağında korumaya çalıştığı 2 aylık kızı Nazlı da hastanede yaşamını yitirdi.
Nazlının alnından giren kurşun başından çıkmıştı. Cinayetle ilgili araştırmalarını sürdüren jandarma bir kişiyi gözaltına aldı. 
ESKİ EŞ AZMETTİRDİ
Şüphelinin, kendini Mercanın eski eşinin azmettirdiğini ve cinayeti para için işlediğini söylediği iddia edildi. Jandarma Fatma Mercan gibi Diyarbakırlı olan Nuri adındaki ilk eşini arıyor. Fatma Mercanın ailesinin, kızlarının ikinci evlilik için kaçtığı Diyarbakırlı Fethi Mercan hakkında suç duyurusunda bulunduğu, ancak şikâyetin geri alındığı anlaşıldı. Yakınları, bu olayın ardından halen uyuşturucu suçundan tutuklu olan Fethi Mercan ile Fatmanın evlendiğini anlattılar.