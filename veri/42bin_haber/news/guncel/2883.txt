Muğla'da şüpheli ölüm
Muğla'da bir kişi ormanlık alanda av tüfeğiyle vurulmuş halde ölü bulundu.
Yeniköy Mahallesi Su Yapı Kooperatifi mevkisindeki ormanlık alanda bir kişinin yerde hareketsiz yattığını gören vatandaşlar, polise haber verdi. Olay yerine gelen polis ekipleri, yaptığı incelemede av tüfeğiyle vurularak ölen kişinin Kazım Sivas (58) olduğunu tespit etti. Sivas'ın cesedi, olay yeri inceleme ekipleri ve cumhuriyet savcısının yaptığı incelemenin ardından Muğla Sıtkı Koçman Üniversitesi Eğitim ve Araştırma Hastanesi morguna kaldırıldı. Olay yerine gelen Sivas'ın yakınlarının oldukça üzgün oldukları gözlendi. Göğsünden vurulan Sivas'ın ölümünün cinayet mi yoksa intihar mı olduğu araştırılıyor.