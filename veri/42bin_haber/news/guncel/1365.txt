Hozatın önceki üç emniyet müdürü: "Görmedik, duymadık, bilmiyoruz"
HOZAT Emniyetinde yasadışı fişleme olayının çıkması üzerine intihar eden Emniyet Amiri Çağlar Şandan önceki üç emniyet müdürü, Mecliste inceleme komisyonu üyelerinin sorularını yanıtladı.
Emniyet müdürleri, yasadışı fişlerle ilgili bilgileri olmadığını, bununla ilgili hiçbir duyum almadıklarını, bilgisayarlardaki dosyaları da görmediklerini savundular. 
Ak Parti Adıyaman Milletvekili Mehmet Metiner başkanlığındaki Hozat Alt Komisyonu, fişlemelerin uzandığı tarih olan 2007den 2012ye kadar emniyet amirliği yapan Oğuz Kaan Akçal, Murat Uçar ve Oktay Kaygısızı dinledi. Akçal, envantere kayıtlı olmayan bin GBlik taşınabilir belleğin kendi döneminde alınmadığını söyledi. Komisyon üyelerinin ısrarlı soruları üzerine Akçal, Ben gece 3e 4e kadar amirlikte yatan bir insanım. Böyle bir şeyin değil mesai saati içinde mesai saati dışında bile olması, bize rağmen olması mümkün değil dedi. 
ARKADAŞLAR ALMIŞTIR 
Metiner, müfettişlere ifade veren bir polis memurunun Hard diski Oktay Kaygısız aldırdı. Hatta Kaygısızın kendisi de zaman zaman hard diski kullanırdı ifadelerini rapordan okudu. Bunun üzerine Kaygısız, Hatırlamıyorum. Arkadaşlar kendi aralarında para toplayıp almışlardır. Bu iyi niyetli şekilde düşünülmüştür. Muhtemelen toplantılardan, gösterilerden çekilen yüksek çözünürlüklü videoları aktarmak için aralarında para toplayıp almış olabilirler. Bu hard diski zaman zaman arkadaşlarımdan isteyip video görüntülerine bakmışımdır. Bu en fazla bir veya iki defa olmuştur. Gerçekten hatırlamıyorum, almış olabilirim. O hard disk miydi, tam manasıyla hatırlamıyorum dedi. 
MİT VE ASKERE İŞARET 
Metiner ise Nedense kimse hatırlamıyor. Ortada genç bir emniyet amirimizin cenazesi var. Durup dururken kendini ilgilendiren hiçbir şey yokken intihar ediyor. Ortada bu kadar ciddi bir olay varken kimse bir şey bilmiyor dedi. Akçal ise Oradaki güvenliğin, istihbaratın tek ayağı emniyet değil. Jandarma da yapsa, Komutanlık da yapsa Milli İstihbarat Teşkilatı da yapsa kendi aralarında paylaşılır. Olayın muhatabı Hozat Emniyet Amirliği değil. Çünkü Hozat Emniyetinde istihbarat branşlı adam çalışmıyor, çalışanlar genellikle terör branşlı. Onu bu kadar teferruatlı yapacak kapasitede adam orada yok zaten dedi. Uçar da Emniyetin bilgisayarında değil dışarıda herhangi bir bilgisayarda yapılmış olabilir görüşünü savundu. 
İSTERSE PKKNIN UZANTISI OLSUN 
Metinerin Siz de emniyet amirimizin öldüğü lojmanda kaldınız. Bir silah atılınca sesi duyulmaz mı? diye sorunca Uçar, Aynı dairede kaldık. Lojman şartları belli, öksürseniz duyulur dedi. Metiner, fişlerden örnek göstererek Devletin yasal kayıt tutma yetkisi var. Ama bakın yasal bir parti kaydedilmiş. İsterse PKKnın uzantısı olsun, parlamentoda bulunan yasal bir parti, altlarında kırmızı plakalı araçlar var. Ama ne sorarsak soralım söyleyecekleriniz aynı diye tepki gösterdi. CHP Tunceli Milletvekili Hüseyin Aygün Bana göre hepinizin sorumluluğu var dedi. 

 