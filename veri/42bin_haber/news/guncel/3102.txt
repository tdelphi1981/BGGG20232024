'Beyoğlu Korsanı'na gasp
Taksim İstiklal Caddesi'nde kanlar içinde yardım isteyen korsan kıyafetli genç, dövülüp gasp edildiği öne sürdü.
İstiklal Caddesi'nde olay dün saat 17:00 sıralarında meydana geldi. İlginç kostümler giyip vatandaşlarla fotoğraf çektiren Samet Tav, uzun boylu bir kişi tarafından önce burnuna sert bir cisimle vurulup darp edildikten sonra cebindeki parasının alındığını iddia etti. Olay yerine gelen polis yüzü kanlar içinde olan Tav'ı polis aracı ile Taksim Eğitim ve araştırma Hastanesine götürdü. Hastane çıkışında basın mensuplarının sorularını yanıtlayan Samet Tav, "Güpegündüz gasp ediyorlar. Burnuma sert bir cisimle vurup 100- 150 TL kadar paramı aldılar" dedi. Tav, "Ne iş yapıyorsunuz" sorusuna ise "Ben kostüm giyiyorum. Fotoğraf çektirip insanları eğlendirmeye çelışıyorum" diye konuştu. Gasp edildiğini iddia eden Samet Tav, hastanedeki tadavinin ardından ifadesine başvurulmak üzere Taksim Polis Merkezi'ne götürüldü. Polis olayla ilgili soruşturma başlattı.