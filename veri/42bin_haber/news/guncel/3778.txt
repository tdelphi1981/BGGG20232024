Kadın Kuruluşları : Devrimi koruyacağız
İSTANBUL Kadın Kuruluşları Birliği 18. yıldönümünü Medeni Kanunun 87. yılıyla birlikte kutladı. Etkinlikte konuşan İstanbul Kadın Kuruluşları Birliği Koordinatörü Nazan Moroğlu, Atatürk ilke ve devrimleri ortak paydasında buluştuklarını belirterek, Kuruluş amacımız, başta Medeni Kanun olmak üzere yasalarda kadın erkek eşitliğinin sağlanmasıdır. Birliğimiz, bu taleplerimizi gündeme taşımak ve değişimi sağlamak için çalışıyor. Cumhuriyet devrimlerini savunmak ve korumak hepimizin ortak paydası. Günümüzde devrim yasaları göz ardı ediliyor. Sadece Anayasanın 174. maddesinde, kağıt üzerinde kaldı dedi. Törende, birliğin kurucusu Prof. Dr. Necla Aratın konuşmasından sonra 18 yıl boyunca kadın kuruluşlarının çalışmalarına destek veren dernek başkanları, Kadının Statüsü Genel Müdürlüğü, Baro Kadın Hakları Merkezi, gazeteci yazar Pınar Türenç ve Baro Yönetim Kurulu üyesi Avukat Aydeniz Alisbah Tuskana plaket verildi.