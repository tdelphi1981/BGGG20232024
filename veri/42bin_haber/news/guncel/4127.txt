Kadıköylü "Haydarpaşa" için direniyor!
İstanbul Haydarpaşa Garı'ndan, Anadolu'ya giden tren seferlerinin kapatılması ve Haydarpaşa Garı ve Limanı Projesi akşam saatlerinde toplanan yaklaşık 500 kişinin meşaleli yürüyüşüyle protesto edildi.(DHA) -- Kadıköy İskele Meydanı'nda bir araya grup, 'Haydarpaşa Dayanışması' yazılı pankartın arkasında ellerinde 'Susma Diren Haydarpaşa'ya Tren, Ulaşım Hakkımız Engellenemez, Haydarpaşa Trensiz Vapursuz Kalmayacak' yazılı döviz ve meşalelerle Haydarpaşa Garı'na geldi. 

Grup, temsili tren yürüttü. 

Mimarlar Odası Başkanı Eyüp Muhcu, "Bu bir yağma planıdır. Kültür Bakanları aymaz bir tavır sergilemektedir" dedi. 

Şiir okuyan Ataol Berhamoğlu, "Haydarpaşa Garı'nı sattırmayacağız. Onlar kendi ruhlarını sattırabilirler ama biz ülkemizi sattırmayacağız. İstanbul denince akla Haydarpaşa gelir" dedi. 

Bilgesu Eronus gitarıyla  söylediği şarkılarla eyleme destek verdi. 

Eylemin ardından grup sessiz bir şekilde dağıldı.