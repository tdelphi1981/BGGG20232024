Mevduat garantisi artıyor
Sigorta limiti 50 bin liradan 100 bin liraya yükseltilecek. TMSF, 2004 yılından bu yana 50 bin TL olarak süregelen mevduatta devlet garantisini 100 bin TL'ye çıkarılması için yönetmelik hazırladı ve Başbakanlık'a gönderdi.
TMSF açıklamasında, sigortaya tabi mevduat ve katılım fonları için uygulanmakta olan 50 bin TL tutarındaki sigorta limitinin en son 5 Temmuz 2004 tarihinde belirlendiği ve söz konusu limitte bugüne kadar herhangi bir değişiklik gerçekleştirilmediği belirtildi.

Açıklamada, Son 9 yıllık birikimli enflasyon oranı ile kişi başına tasarruf mevduatı tutarı ve sigortalı mevduatın toplam mevduat içindeki payı gibi ekonomik ve finansal kriterler dikkate alınarak yapılan değerlendirmeler neticesinde Türkiyede yaklaşık 9 yıldır uygulanmakta olan 50 bin TLlik sigorta limit tutarının güncellenmesinin sistemin etkinliği bakımından faydalı olacağı sonucuna ulaşılmıştır.

Mevduat sigortası limit tutarının güncellenmesi amacıyla, 50 bin TL olan sigorta limitinin 100 bin TLye yükseltilmesi kararlaştırılmış ve gerekli Yönetmelik değişikliğine ilişkin taslak, Başbakanlığa gönderilmek üzere hazırlanmıştır denildi.