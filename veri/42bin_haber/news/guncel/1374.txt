Redhack Söylet'in sabıka kaydını açıkladı
RedHack, Yükseköğretim Kurulunun (YÖK) internet sitesinden ele geçirdiği belgeleri yayınlamaya devam ediyor.
Hürriyet Eğitim'in haberine göre hacker grubu dün gece yayınladığı belgede ise İstanbul Üniversitesi Rektörü Prof. Dr. Yunus Söyletin sabıka kaydı iddiası yer alıyor. Söylet'in hangi konuda sabıkalı olduğu bilgisi ise belgede bulunmuyor. 

Hafta başında YÖKün sitesini hackleyen RedHack, 60 bine yakın belgeyi ele geçirdiğini açıkladı. Birçok rektörün yolsuzluk belgelerini internette yayınlayan siber saldırı grubunun dün gece yayınladığı belgelerden biri de İstanbul Üniversitesi Rektörü Prof. Dr. Yunus Söylete ait. Grubun sosyal medyada paylaştığı belgede, Prof. Dr. Söyletin sabıka kaydı olduğu iddiası yer alıyor. Söylet'in kimlik bilgilerinin yer aldığı Adli Sicil Raporunda, "Yukarıda kimlik bilgileri bulunan kişinin adli sicil kaydı vardır" ifadesine yer veriliyor. Hangi konuda sabıkalı olduğu bilgisi ise belgede bulunmuyor. 

RedHack, dün ayrıca Hacettepe Üniversitesine ait yolsuzluk belgelerini de açıkladı. Yayınlanan belgede Hacettepe Üniversitesi Genel Sekreteri Prof. Dr. Turhan Menteşe ait yolsuzluk iddiası yer alıyor. Prof. Dr. Turhanın üniversiteye ait gelirleri Gençlik ve Spor Kulübü Derneğine aktardığı iddia ediliyor. Buna göre Prof. Turhan Coca Cola ile ürünlerin kampüste satışına dair sözleşme imzaladı. Ancak Prof. Dr. bu sözleşmeden aldığı 250 bin TLyi gelir olarak değil de, Gençlik ve Spor Kulübü Derneğine bağış olarak gösterdi.

RedHack belgeleri yayınlamaya devam ederken, YÖK de dün yaptığı açıklamada siber saldırı grubu hakkında suç duyurusunda bulunduklarını duyurdu. 
 