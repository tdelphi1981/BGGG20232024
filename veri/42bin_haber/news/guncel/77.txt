Muş'ta ''Kentsel Dönüşüm'' yıkımları başladı
Muş'ta ''Kentsel Dönüşüm Projesi'' kapsamında, geçen hafta tahliye edilen Milli Savunma Bakanlığı'na ait askeri lojmanların yıkımına başlandı.
 İl Özel İdaresi Genel Sekreter Vekili Şeyhmus Yentür, gazetecilere 
  yaptığı açıklamada, özel idareye ait iş makineleriyle, belirlenen binaların 
  yıkımına başladıklarını söyledi.
          Yıkımı gerçekleştirilen lojmanlarda, 7. Cumhurbaşkanı Kenan Evren'in 
  kentte albaylık yaptığı dönemde ikamet ettiği konutun da bulunduğunu belirten 
  Yentür, şöyle konuştu:
          ''Milli Savunma Bakanlığı'na ait askeri lojmanlar da 
  Cumhurbaşkanlarımızdan Kenan Evren de ikamet etmişti. Ömrünü tamamlanmış olduğu 
  için bu konutların yıkım kararı alındı. Valimizin talimatlarıyla, İl Özel İdaresi 
  imkanları ile lojmanların yıkımına başladık. Bunun dışında geçtiğimiz hafta sonu 
  Atatürk İlköğretim Okulu'nun bahçesinde bulunan ve daha önce rehberlik araştırma 
  merkezi olarak faaliyet gösteren binanın yıkımını da yaptık. Buradaki 
  çalışmaların ardından eski hal civarındaki milli eğitim lojmanlarını da 
  yıkacağız.''
 AA