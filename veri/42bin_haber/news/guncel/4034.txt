Bashar Kadumi için yürüdüler
Suriye'de kaybolan gazeteci Bashar Kadumi için dün akşam da aynı yerde eylem vardı. Ailesi ve sevenleri Suriye'nin İstanbul Şişli'deki konsolosluğu önünde, bir grup gazeteci de Suriye'nin ankara büyükelçiliği önünde eylem yaptı. 
Suriye konsolosluğu önünde toplanan eylemci grup, 184 gündür kayıp olan gazeteci Bashar Fehmi Kadumi'nin serbest bırakılmasını istedi. 
Eyleme Kadmuni'nin ailesi, gazeteci dostları ve oyuncu Nur Sürer de katıldı. 
"Suriye, Bashar'ı bize geri ver" sloganları atılan eylemde protestocular, bir süre konsolosluk binasının girişinde bekledikten sonra dağıldı. 
Kadumi için Ankara'da da eylem vardı. Gazetecinin serbest bırakılmasını isteyen meslektaşları, Suriye'nin Ankara büyükelçiliği önünde eylem yaptı. Eyleme, tutuklu bulunduğu Suriye'de 87 gün sonra serbest bırakılan gazeteci Cüneyt Ünal da katıldı. Grup bir süre slogan attıktan sonra eylemi sonlandırdı.