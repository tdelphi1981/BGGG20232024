'Güneşin Kapısı'nda nöbet tutuyorlar
İSRAİL'İN 3 bin konutluk yerleşim planını açıkladığı Batı Şeria'daki E1 bölgesine çadır kurarak yerleşti. 200 kişi 'Bizi buradan hiçbir kuvvet ayıramaz' dedi.
 FİLİSTİN'in Birleşmiş Milletler'de 'üye olmayan gözlemci devlet' statüsü kazanmasının ardından İsrail Batı Şeria'daki E1 bölgesine 3 bin yeni konut inşa edeceğini açıklamıştı. Açıklamadan altı hafta sonra Filistinliler bölgeye çadırlarını kurup yerleşti. 200 Filistinli bölgeye Elias Khoury isimli Lübnanlı yazarın Filistinliler'in topraklarına duyduğu aşkı anlattığı kitabının adı olan 'Güneşin Kapısı' (Bab el-Şems) ismini verdi.
 CUMA günü bölgeye intikal eden İsrail askerleri protestocuları 'araziye tecavüz ettikleri' gerekçesiyle terk etmeye çağırdı. 
 AvukatlarInIn yapılacak tahliyenin durdurulması için İsrail Yüksek Mahkemesi'ne başvurduğunu söyleyen Filistinliler, mahkemenin kendilerine altı gün içinde cevap vereceğini bildirdi.'Vatanlarına ait toprakların neresinde isterlerse kalabileceklerini' vurgulayan Filistinliler kendilerini 'Güneşin Kapısı'ndan çıkarmaya çalışan İsrail'e şiddet kullanmadan direnmeye hazırlıklı olduklarını söylüyor.