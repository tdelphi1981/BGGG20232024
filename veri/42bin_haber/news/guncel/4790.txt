Sandıklı'da silahlı kavga: 3 yaralı
AFYONKARAHİSAR'ın Sandıklı İlçesi'nde çıkan silahlı kavgada 1'i çocuk, 3 kişi yaralandı.
Olay ilçeye bağlı Yavaşlar Beldesi'nde cuma namazı öncesi cami önünde meydana geldi. 35 yaşındaki Ahmet D., önceden aralarında husumet bulunan 57 yaşındaki Osman Özer ile tartıştı. Tartışma sonrası evine giden Ahmet D., getirdiği pompalı tüfekle Osman Özer'e ateş etti. Açılan ateşte Osman Özer'in yanı sıra, 50 yaşındaki Erol Danyeli ile ilkokul öğrencisi 8 yaşındaki Ersin Öztürk yaralandı.

Yaralılar, ambulansla götürüldükleri Sandıklı Devlet Hastanesi'ndeki müdahalenin ardından Afyonkarahisar Devlet Hastanesi'ne sevk edildi. Ahmet D. ise jandarma tarafından gözaltına alındı.