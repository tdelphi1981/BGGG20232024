Gül'den ODTÜ olaylarına ilişkin ilk yorum
Cumhurbaşkanı Abdullah Gül, "Bilim dünyasını kısır tartışmaların dışında tutmalıyız" dedi.
Cumhurbaşkanı Abdullah Gül, TÜBİTAK'ın verdiği ödüller için düzenlenen törene ev sahipliği yaptı.

"Göktürk-2'nin uzaya fırlatılması övünç kaynağımızdır" diyen Cumhurbaşkanı, ODTÜ'deki olayların ardından yaşanan tartışmalarla ilgili de mesaj verdi. Gül, "Bilim dünyasını kısır tartışmaların dışında tutmalıyız" dedi.

Cumhurbaşkanı Gül, "Bütün bilim yuvalarımızı, bilim adamlarini kısır tartışmaların dışında tutmalıyız. Onlar da kendileri gayret sarfederek bu tartışmaların dışında tutmaları gerek. O zaman hep beraber motivasyonumuzu kaybederiz. O zaman hep beraber bir bakarsınız ki en büyük öncelikleri geri plana atarız. O açıdan özellikle hepimizin bu konudaki hassasiyetini bilime verdiğimiz önemi öne çıkartmamız gerekiyor' dedi...

GÜL'DEN ODTÜ REKTÖRÜ'NE DAVET
 
Başbakan ve Rektörün görüşmesi sürerken önemli bir gelişme daha yaşandı. Cumhurbaşkanı Gül'ün Rektör Acar'ı Çankaya Köşkü'ne davet ettiği öğrenildi. Gül ve Acar saat 17'de Çankaya Köşkü'nde görüşecek.