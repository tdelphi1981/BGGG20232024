Alkollü sürücü polisin yanıda da içti
KONYA'da alkollü olarak araç kullanırken polis tarafından durdurulan bir barda çalışan 37 yaşındaki Aysel D., polisin yanında da direksiyon başında alkol almaya devam etti. Aysel D.'nin yapılan kontrolünde 2.13 promil alkollü olduğu tespit edildi.
Olay, saat 08.00 sıralarında merkez Selçuklu ilçesi Yeni İstanbul Yolu Aydınlık Evler Altgeçiti'nde meydana geldi. Aysel D., yönetimindeki 34 TM 3291 plakalı otomobiliyle evine gittiği sırada direksiyon başında alkol aldığını gören sürücüler, polise ihbarda bulundu. İhbarın ardından harekete geçen polis, Aysel D.'nin kullandığı otomobili altgeçitte park halinde buldu. Polis Aysel D.'ye altgeçit nedeniyle trafiği tehlikeye düşürdüğü için otomobili ana yola çekmesini söyledi. Aysel D., polisin kontrolünde aracını anayola çıkarttı. Ardından da otomobilden inmesi istendi. 

POLİSİN YANINDA DA İÇTİ

Polisin ısrarına rağmen otomobilinden inmek istemeyen Aysel D., direksiyon başında alkol almaya devam etti. Yaklaşık 15 dakika süren ikna çalışması sonucu otomobilinden inen Aysel D., bu kez de polise 'Arabam ne olacak?' diye sordu. Meram Eğitim Uygulama ve Araştırma Hastanesi'ne kontrolden geçirilen Aysel D., ifadesi alınmak üzere polis merkezine götürülürken, otomobilde çekiciyle parka götürüldü. 

2.13 PROMİL ALKOLLÜ

Aysel D.'nin yapılan sağlık kontrolünde 2.13 promil alkollü olduğu belirlendi. Polise yakalanmadan önce maddi hasarlı trafik kazasına karışıp kaçtığı öne sürülen Aysel D. hakkında trafiği tehlike düşürmek ve alkollü olarak araç kullanmaktan cezai işlem uygulanacağı, ayrıca maddi hasarlı kazaya karıştığı ise de onun hakkında da işlem yapılacağı belirtildi. Aysel D.'nin bir süre önce yine alkollü olarak araç kullanırken kaza yaptığı belirlendi. Olayla ilgili soruşturma sürüyor.