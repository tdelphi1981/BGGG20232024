Yeni Recep Larus
CHP Parti Okulu sertifika törenine katılan CHP Genel Başkanı Kılıçdaroğlu, Başbakan Erdoğanın her söylediğini inkâr ettiğini belirterek, Arkadaşlarıma talimat verdim. Recep Beyin yalanları için bir ansiklopedi hazırlayacaklar. Adı da Recep Larus olacak dedi.
Kılıçdaroğlu, Erdoğanın Grup Yorumun şiirini de bilmeden okuduğunu söyledi. 
CHP Genel Başkanı Kemal Kılıçdaroğlu, Ankarada CHP Parti Okulu Eğitici Eğitim Sertifika töreninde yaptığı konuşmada Başbakan Tayyip Erdoğanı ağır sözlerle eleştirdi. Hükümetin Suriye politikasını eleştiren Kılıçdaroğlu, Erdoğan için, Bugün söylediğini, yarın inkâr eden Başbakan için arkadaşlarıma talimat verdim. Recep Beyin yalanları ile ilgili bir ansiklopedi hazırlayacaklar. Adı da Recep Larus olacak dedi. Kılıçdaroğlu, konuşmasında şunları söyledi: 
POLİTİKALARI ALAY KONUSU OLUYOR 
Ülkeyi kan gölüne döndürdüler. Mustafa Kemalin sözleri sadece Türkiye için değil insanlık içindir. Yurtta barış dünyada barış. Biz bu önderlikle barışçı bir partiyiz. Neden Suriye politikamızı eleştiriyorsunuz diye bizi eleştiriyorlar. Artık bu ülkenin Dışişleri Bakanı da Başbakanı da tüm dünyada ayakları yere basmayan politikaları ile alay konusu oluyorlar. Türkiyeyi tehlikeye sokuyor, bu ülkenin gencecik evlatlarını savaş alanlarına sokmak için adeta yarışıyorlar. Meraklıysan önce kendi çocuklarını adam gibi askere göndereceksin. 
BAŞBAKANIN RUHSAL YAPISINDA SORUN VAR 
Çok partili döneme geçerken bu ülkeye demokrasi gelsin diye mücadele ettik. Şimdi neredeyse tek partili yaşama gideceğiz. Valiler, emniyet müdürleri, öğretmenlerin büyük kısmı, kaymakamlar tamamen AKP tezgahından geçiyor. Diyarbakırdan Çanakkaleye AKP Kadın Kolları ve Valilerin işbirliği ile gidiliyor. Valiler ne zamandan beri siyasal partilerle işbirliği yapıyor. O valilere soruyorum, Acaba CHPli gençlik veya kadın kollarıyla işbirliği yapmaya hazır mısınız? Demokrasiden şikayet eden bir Başbakan olabilir mi? Konuşmayın. Susun hep beni alkışlayın diyor. Hep beni alkışlayın diyorsanız. Ruhsal yapıda bir sorun var demektir. 
GRUP YORUM ŞİİRİNİ BİLMEDEN OKUDU 
Başbakan aynaya bakıp konuşuyor. En son Grup Yorumun şiirini de okudu. Emin olun o şiirin Grup Yorumun olduğunu bilmiyordur. Yazmışlar önüne bakarak okuyor. Büyük ihtimalle şiirin Grup Yorumun olduğunu öğrenince onu yazanlara fırça çekiyordur. Ama Sayın Başbakan merak etme okuduğun şiir güzeldi. 
İSTANBUL BAROSUNA SAHİP ÇIKIN 
İstanbul Barosu savunma hakkını savundu. Savunma bütün rejimlerde en kutsal haktır. Savunma hakkı elinden alınıyor avukatların İstanbul Barosu karşı çıkıyor. Sen misin buna karşı çıkan cezalandırılmak isteniyor. Dünyanın tüm avukatlarına sesleniyorum. Eğer savunma hakkı kutsalsa İstanbul Barosuna sahip çıkacaksınız.  
Her ilde eğitmenimiz olacak 
CHP Lideri Kılıçdaroğlu, Genel Başkan Yardımcısı Perihan Sarının sorumluluğunda yürütülen Eğitici Eğitimine alınan 1900ü aşkın üye için düzenlenen katılım belgesi dağıtım töreninde katılımcıları kutladı. Kılıçdaroğlu, Sarının, 3 kişiyle yola çıktıklarını söylediğini anımsatarak, Bugün 3 kişiden 2 bin kişiye ulaştık, Türkiyenin her ilinde, her ilçesinde artık eğitmenimiz olacak, siyasal bilincimiz, ortak aklımız olacak diye konuştu.