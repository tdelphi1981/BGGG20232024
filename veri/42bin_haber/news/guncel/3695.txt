Bitlis 4 saat arayla 6 kez salladı
Bitlis'in Hizan ve Tatvan ilçelerinde 4 saat arayla 3.7, 2.5, 2.8, 2.6, 3.6, ve 2.8 büyüklüğünde 6 deprem meydana geldi.
Kandilli Rasathanesi ve Deprem Araştırma Enstitüsü'nden alınan verilere göre, Hizan'ın Gökay Köyünde saat 15.55'de meydana gelen depremin büyüklüğü 3.7 olarak kaydedildi. Tatvan ilçesine bağlı köylerde meydana gelen depremlerde ise Suboyu köyünde 2.5, Dönertaş köyünde 15:59'da 2.8, 16:00'da 3.6, 18:40'da 2.8, Ulusoy Köyünde ise 15:59'da 2.6 olarak kaydedildi. 

Depremlerde, herhangi bir can kaybı yaşanmazken, kısa süreli panik meydana geldi.