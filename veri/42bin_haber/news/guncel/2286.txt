Borsa güne yükselişle başladı
İstanbul Menkul Kıymetler Borsası (İMKB) 100 endeksi güne dünkü kapanışa göre 177,20 puanlık yükselişle 86.518,17 puandan başladı.
İMKB'de hisse senetleri ortalama yüzde 0,21 oranında değer kazanırken, bankacılık endeksi yüzde 0,23 yükseliş kaydetti. Holding hisselerinin ise güne yüzde 0,11 oranında kayıpla başlaması dikkati çekti.

Analistler bugün Avrupa'da açıklanacak PMI verilerinin piyasaların yönü üzerinde belirleyici olabileceğini, ayrıca yurt içinde TCMB tarafından açıklanacak haftalık Para ve Banka İstatistikleri raporunun takip edileceğini belirtiyor.

Endeksin 86.500 üzerinde tutunması durumunda 87.000 - 87.300 aralığındaki direncine hareketlenebileceğini ifade eden analistler, olası düşüşlerde 85.900 ve 85.500 seviyelerinin destek olarak takip edileceğini kaydediyor.