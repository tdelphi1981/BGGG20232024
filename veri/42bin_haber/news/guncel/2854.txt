Valilik'ten canlı bomba açıklaması
Ankara Valiliği, dün ABD Büyükelçiliği'ne yapılan saldırıyla ilgili açıklama yaptı. Valilik açıklamasında ''Saldırgan yanında getirdiği el bombasını da patlattı. 6 kilo TNT tipi patlayıcının butona basmak suretiyle patlatıldığı tespit edildi'' denildi.
Ankara Valiliği yaptığı yazılı açıklamada, ABD Büyükelçiliği'ne yapılan bombalı intihar saldırısıyla ilgili ilk belirlemelere göre intihar saldısı yapan kişinin 6 kilo TNT türü patlayıcının elektronik düzenekli butona basmak suretiyle patlatıldığı, ayrıca olay yerinde bulunan el bombası parçalarından eylemcinin yanında getirmiş olduğu el bombasını da patlattığının belirlendiğini bildirdi.  
    ABD Büyükelçiliği'ne bomba  Almanya'dan kaçak gelmiş  Bayraklar yarıya indirildi  
Valilik'ten yapılan açıklamada, "Eylemi yaptığı değerlendirilen kişinin DHKP-C terör örgütü üyesi olduğu, 1997 yılında İstanbul Emniyet Müdürlüğü ve Şişli Harbiye Orduevine lav silahı ile saldırdığı ve yakalanarak tutuklandığı, cezaevinden tahliye edilmesinden sonra yurtdışına kaçtığı ve anayasal düzeni zorla değiştirmeye teşebbüs ve hükümlüler ile tutuklular ayaklanması suçlarından arandığı, DHKP-C militanı eylemcinin ailesi tarafından fotoğraflarından teşhis edildiği ve ancak şahsın kesin kimlik tespitinin ailesinden alınmış olan DNA örneği ile yapılacak mukayese sonrası tespit edileceği'' bildirildi. 
    Olay yerinden ilk fotoğraflar  Patlamadan sonraki tüm görüntüler  Patlamanın olduğu kapının özelliği  

Yazılı açıklamada, "Amerika Birleşik Devletleri Ankara Büyükelçiliği'ne düzenlenen intihar saldırısında 1 güvenlik görevlisi hayatını kaybetti, iş takibi için gelen 1 kişi de yaralandı. Eylemi düzenleyen DHKP-C militanı da öldü" denildi.   
Açıklamada, "ABD Ankara Büyükelçiliği'nin personel ve ziyaretçi girişlerinin yapıldığı kapıdan sahte kimlik kullanarak geçiş yapmak talebinde bulunan bir şahsın üzerinde taşıdığı bomba düzeneklerini patlatarak intihar eylemi gerçekleştirmesi sonucunda Büyükelçilik güvenlik görevlisi Mustafa Karasu hayatını kaybetti, iş takibi nedeniyle güvenlik-kontrol binasında bulunduğu anlaşılan Didem Tuncay adlı kişi ile 2 Büyükelçilik görevlisi yaralandı" denildi. 
    ABDye bomba  Akarsu bir kahraman  Saldırılar büyümemizi engellemek için  
Valilik açıklamasında, büyükelçilik güvenlik bölümünde görevli 2 personelin tedavilerinin ayakta yapıldığı, iş takibi nedeni ile bina içerisinde ve patlama mahalli yakınında bulunan yaralı Didem Tuncayın Ankara Numune Hastanesinde tedavisinin sürdürüldüğü belirtildi.  Açıklamada, olaya ilişkin olarak Ankara Emniyet Müdürlüğü ilgili birimlerince çalışmalara çok yönlü devam edildiği bildirildi.
 
  
  
 