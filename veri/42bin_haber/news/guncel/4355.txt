Bana polisi vuracak adam lazım
Başbakan konuşurken pankart açmıştı
Başbakan Recep Tayyip Erdoğan'ın Haziran 2012'e İzmir'de katıldığı 4. Olağan İl Kongresi'nde parasız eğitim pankartı açtığı için gözaltına alınan ve DHKP-C operasyonunda tutuklanan 17 kişi arasında yer alan Didem T'nin, İzmir Özgürlükler Derneği'nde 12 Ekim 2012'de yaptığı ve dinlemeye katılan konuşmasında, "Bana polisi vuracak adam lazım, öyle oturacak insan istemiyorum" dediği belirlendi. 30 Temmuz 2012 tarihinde kaydedilen başka bir konuşmada yine Didem T'nin, İstanbul Gaziosmanpaşa'da polis memuru Zekeriya Yurdakul'u şehit eden DHKP-C'li terörist Hasan Selim Gönen için "Keşke ben de onun savaşçısı olabilseydim diyorum. Şehit düştü ama onun bıraktığı silah bizim şimdi hepimizin elinde. Onun mücadelesini bayrağını biz yükselteceğiz" dediği tespit edildi. 

TEK KONULARI POLİSE SUİKAST
Tutuklananlar arasında bulunan örgütün Dokuz Eylül Üniversitesi sorumlusu Eylem M'nin ise terörist Hasan Selim Gönen için düzenlenen anma töreninde, "Yoldaşımızın şehit düşmesi sebebi ile ilgili toplandık, Hasan abi yeni şehit düştü çatışarak şehit düştü ve onu tanıyanlar üzerinde omzunda büyük bir yük bıraktı. Onun bıraktığı silahı yere düşmüş bir silahı vardı, fotoğraflarda öyle görüyoruz. Silahı yerinden alıp bu savaşı devam ettirme yükünü bıraktı omzumuza" şeklindeki sözler sarf etmesi dinlemeye takıldı. Gülhan S. isimli örgüt üyesinin yine İzmir Özgürlükler Derneği'nde verdiği bir eğitimde, silahlı mücadele veren bir örgüt olduklarını, mücadelelerinin temelinde silahlı mücadele olduğunu söylediği belirlendi. Karakollara yönelik birçok eylem gerçekleştiren terör örgütü DHKP-C üyelerinin eğitimlerde sık sık polislere suikast planını konuştukları da belirlendi.

KARAKOLLARI BAŞINIZA YIKACAĞIZ
Özgürlükler Derneği'nde canlı bomba İbrahim Çuhadar için düzenlenen anma etkinliğinde konuşan bir diğer tutuklu Metin Y'nin, "DHKC feda savaşçımız İbrahim Çuhadar'dır. Polisler sizde halk çocuklarısınız. AKP'nin kiralık katili olup halk çocuklarını katletmeyin. İstafa edin, simit satın. Halk çocuklarını, devrimcileri sokak ortasında kurşuna dizmenin hesabını vereceksiniz. Hasan Selim Gönen'i katledenleri istiyoruz. Hasan Selim'i bu karakolun polisleri katletti. Gazi Karokulu rastgele seçilmiş bir karakol değildir. Bu katilleri yargılayınca kadar karakollarınızı başınıza yıkmaya devam edeceğiz." şeklindeki konuşması kayıtlara girdi. 

POLİSLERİN ADRESLERİ DERNEKTE ÇIKTI
Terör örgütü DHKP-C'nin yasal olarak gösterilen derneğinde yapılan aramada, polis memurlarının isimlerinin ve ev adreslerinin yuvarlak içine aldığını gösteren bir davaya ait iddianame fotokopisi de ele geçirildi. İddianame yer alan adreslerin, polislerin hedef haline gelmesini kolaylaştırdığı iddia edildi.