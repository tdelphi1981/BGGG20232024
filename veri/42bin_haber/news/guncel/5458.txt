5 bin kuş çam ağaçlarını koruyacak
Tekirdağ'da, çam ağaçlarına verdikleri zarar nedeniyle ormancıların, 'dumansız yangın' olarak nitelendirdiği 'çam kese' böceğiyle mücadele kapsamında belediye tarafından yaptırılan 700 kuş yuvası, ağaç dallarına asıldı.7 Girişli 700 kafeste yaklaşık 5 bin kuş yuvalanacak.
Tekirdağ Belediyesi Fen İşleri Müdürlüğü tarafından belediye atölyesinde imal edilen 7 girişli 700 adet kuş kafesi, kent genelindeki çam ağaçlarına asıldı. Kuşlar için hazırlanan kafeslere düzenli olarak yem bırakldığını belirten fen işleri müdürlüğü yetkilileri, kuşların barınmasına olanak sağlayan düzeneğin, aynı zamanda 'dumansız yangın' olarak bilinen çam ağacı zararlısı böceklerle de mücadeleye imkan verdiğini bildirdi.

Yaklaşık 5000 kuşun yuvalanacağı kafesleri, şehrin muhtelif yerlerindeki ağaç dallarına astıklarını belirten yetkililer, ahşaptan imal edilen kafeslere yenilerinin ekleneceğini kaydetti.