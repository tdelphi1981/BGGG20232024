Şüpheli araç polisi alarma geçirdi
Diyarbakır'da bir araçta silahlı kişilerin bulunduğu ihbarı hareketli anlar yaşattı.
Edinilen bilgiye göre, merkez Yenişehir ilçesinde, seyir halindeki bir araçta silahlı şahıslar bulunduğu yönünde yapılan ihbar üzerine Emniyet Müdürlüğü ekipleri alarma geçti.

Zırhlı ekiplerle takibe başlayan polis, şüpheli aracı, Cahit Sıtkı Tarancı Sokak'ta durdurdu. Yolu trafiğe kapatan ekipler, alınan önlemlerin ardından araçta arama yaptı.

Aramada ihbara konu silah bulunmazken, yol yeniden trafiğe açıldı.