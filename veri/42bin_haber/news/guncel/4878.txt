2 bin metrede HESlere hayır
Doğal sit alanı ilan edildiği halde yapımı planlanan 32 hidroelektrik santral projesinin tehdidi altında bulunan İkizdere Vadisinde doğal güzelliklere dikkati çekmek amacıyla, Kaçkarlara doğru adı verilen kar yürüyüşü düzenlendi.Helikopterle de doğayı havadan izleme imkanının sunulduğu etkinlikte yapımı planlanan 32 HES projesinin İkizdere Vadisinin atardamarlarını yok edeceğine vurgu yapıldı. Yaklaşık 200 kişi arazi araçlarıyla, karla kaplı yoldan 2 bin metre yüksekliğe çıktı. İkizdereliler daha sonra Türk bayrağı taşıyarak, yöresel çalgılardan tulum eşliğinde 18 kilometre uzaklıktaki Çağrankaya Yaylası yürüdü.