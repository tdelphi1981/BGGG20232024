Binlerce insan Taksim'e akın etti
Yılbaşı kutlamaları için binlerce vatandaş Taksim'e akın etti.
 Taksim Meydanı yayalaştırma çalışmalarına rağmen yine yılbaşı kutlamalarının merkezi oldu.
 Meydana gelen binlerce vatandaş havai fişekler, fenerler ve müzik eşliğinde yeni yıla girdi. Turistlerin de yoğun ilgi gösterdiği kutlamalarda, polisin aldığı güvenlik önlemleri dikkat çekti.
 2013 yılını Taksim Meydanı'nda karşılayan binlerce kişi, saatler gece yarısını gösterdiğinde yeni yılı şarkılar söyleyerek karşıladı. Saatler 00.00'a yaklaştığında geri sayım başladı. Havai fişekler, fenerler ve müzik eşliğinde yeni yıla giren vatandaşların yüksek oranda alkol tükettiği görüldü. Kutlamalara katılan kadın sayısı ise önceki yıllara göre daha azdı.
 Turistlerin yoğun olarak bulunduğu meydanda güven timleri suça meyilli kişilere göz açtırmadı. İstanbul Emniyet Müdürü Hüseyin Çapkın da Taksim Meydanı'na gelerek polisin aldığı önlemleri yerinde denetledi. Gezi Parkı içinde kurulan polis noktasına gelen Çapkın, daha sonra İstiklal Caddesi'ni gezerek önlemleri kontrol etti.
 CİHAN