'28 Şubat bir daha asla!'
'Post modern darbe' olarak nitelenen 28 Şubat müdahalesinin yıl dönümüne sayılı günler kala 'Darbelere Karşı 70 Milyon Adım Koalisyonu', '28 Şubat bir daha asla!' sloganıyla Türkiye'de bir daha darbelerin yaşanmaması için Taksim'de yürüyüş gerçekleştiriyor.
Darbecilerin aklanmaması ve yargılamaların devam etmesi için Tünel önünde toplanan yaklaşık 500 kişi ellerinde '28 Şubat bir daha asla! ' yazılı pankartlarla bir süre bekledi. İstiklal Caddesi üzerinde yürüyen grup ıslık ve düdük çalarak Taksim'e gidiyor. 
 
28 Şubat gibi darbe girişimlerinin bir daha yaşanmamasını isteyen eylemciler, darbeye teşebbüs edenlerin yargılanmaya devam etmesini istiyor.