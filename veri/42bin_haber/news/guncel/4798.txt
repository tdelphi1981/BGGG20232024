'Aracını çek' kavgası kanlı bitti: 1ölü, 2 yaralı
Edinilen bilgiye göre olay, saat 16:30 sıralarında Cengiz Topel Caddesi üzerinde meydana geldi. İddiaya göre, minibüs durağında görevli kahya Vezir Oğluk(40), aracını durağın yakınına park eden bir su satıcısı ile tartışmaya başladı.
Vezir Oğluk, ismi öğrenilemeyen su satıcısını ‘aracını buradan çek' diye uyardı. Bunun üzerine su satıcısı ile Vezir Oğluk arasında tartışma yaşandı. Su satıcısı silahını çıkararak Vezir Oğluk'un göğsüne ateş etti. Aynı minübüs durağında görevli olan Vezir Oğluk'un kardeşi Veysi Oğluk(30)'u ve arkadaşı İsmail Tutan'ı da silahla yaralayan saldırgan, aracına binerek olay yerinden kaçtı. Yaralanan 3 kişi ise ambulansla hastaneye kaldırıldı. Göğsüne kurşun isabet eden Vezir Oğluk hastanede hayatını kaybetti. Veysi Oğluk ve İsmail Tutan özel bir hastanede tedavi altına alındı. Olayın ardından polis, çevredeki güvenlik kameralarının görüntülerini inceleyerek kaçan saldırganın yakalanması için çalışma başlattı.Görgü tanıkları olaydan sonra saldırganın kaçtığını söyledi. Polisin olayla ilgili incelemesi devam ediyor.