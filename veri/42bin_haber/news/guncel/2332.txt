Akaryakıt istasyonunda korkutan yangın
Bursa'da, bir akaryakıt istasyonunda, iki otobüste aynı anda çıkan yangın korkuttu. Kundaklama sonucu çıktığı sanılan yangın, yakıt tanklarına sıçramadan söndürüldü.
 Yangın, merkez Osmangazi ilçesi Bursa-Yalova Karayolu'nda faaliyet gösteren bir akaryakıt istasyonunda meydana geldi. İstasyonun arka tarafında bulunan park halindeki 2 otobüs henüz belirlenemeyen bir nedenle aynı anda yanmaya başladı. Çalışanların haber vermesiyle olay yerine gelen çok sayıda itfaiye aracacı yangına müdahale etti. Otobüslerdeki yangın, yaklaşık bir saat süren çalışma sonunda alevler yakıt tanklarına sıçramadan söndürüldü. Polis istasyon çevresinde geniş güvenlik önlemleri aldı. 

 Kundaklama sonucu çıktığı sanılan yangınla ilgili soruşturma başlatıldı.