Tahliye yorumları
ODA TV davasında 682 gündür tutuklu yargılanan gazeteci Soner Yalçın dün tahliye oldu.
Yalçının tahliye edilmesiyle ilgili soruları yanıtlayan CHP Çorum Milletvekili Tufan Köse "Tabii çok geçikmiş bir karar. Esasında başında takipsizlik kararı verilmesi gereken, tutuklama ve mahkemeye sevk edilme olmaması gerekiyordu Tutukluluk en son düşünülmesi gereken bir tedbir. Hele ki böyle bir siyasi kararda. Çağdaş demokrasilerde olmaması gereken bir yargılamayı özel yetkili savcılar, mahkemeler ve polisler 21 yy başında biz yaşamak zorunda bırakıldık. Bugünkü tahliyeyi geçte olsa sevindirici bir karar olarak düşünüyoruz. Diliyoruz umut ediyoruz diğer yargılamalar da KCK ve Ergenekonda yatan 2 milletvekilimize de sirayet etsin ve bir an onlar özgürlüklerine kavuşsun. Cezaevinde yatan 70 gazeteci de özgürlüklerine kavuşsun. Ama görünek o ki mahkemelerin bugünkü mantığıyla bu yargılamalar daha da uzayacak" diye konuştu. 
BARIŞ PEHLİVAN 
Tutuklu yargılanırken önceki duruşmalarda tahliye edilen ODA Tv çalışanı Barış Pehlivan "ODA TV diye bir dava var. Bu çok komik birşey. Burada konuşmamız gereken Yalçının tahliyesi değil. İçeride 2 kişi kaldı. Bunu konuşmamız lazım. ODA tvden kimse kalmadı. Mantığa aykırı birşey. Geçen duruşmadan bugüne ne değişti" şeklinde konuştu. 
CELAL ÜLGEN 
Avukat Celal Ülgen, meclisten geçen 6253 sayılı kanuna atıf yaparak " Özel yetkili mahkemeler bu kanunu hiç uygulamadılar. İlk kez Soner Yalçın için uyguladılar. Her hafta imza ataması gerekiyor. Ama sevinçliyiz. Hiç değilse tutuklama yerine adli tedbir uygulamayla birisi tahliye edilmiştir. Ayrıca Soner Yalçın gibi basın emekcisnin yeniden üretime geçmesi ayrıca sevinç kaynağı" dedi. 
AYŞENUR ARSLAN 
Gazeteci Arslan, "Balbay"a Özgürlük" girişiminin İzmirden geldiğini belirterek "Sonerin mutluluğunu paylaşmak için buradalar. Umuyorum Balbayı da bir gün bu kapıda karşılarız" şeklinde konuştu. 
MÜYESSER YILDIZ 
ODA TV davasında tutuklu yargılanırken önceki duruşmalarda tahliye edilen Müyesser Yıldız "Çok geçikmiş bir karar. Adalet bu kadar gecikmemeli. Davanın ismi ODA TV davası. ODA TV ile bağlantısı olan herkes tahiye oldu. Ne yazıkki Yalçın Küçük ve Hanefi Avcı hiç alakası olmayan iki insan orada kaldı. Çok eksik karar ama sevinmek durumundayız. Bir an önce onlarında tahliye olmasını bekliyoruz. Çoktan bitmesi lazımdı ama uzatmaları oynuyorlar. Yalçını ilk arayan İlker Başbuğun eşi Sevil Hanım oldu. Yalçının yılbaşını oğlu Aren ile geçirecek olmasını o kadar memnun karşıladıki gözyaşları arasında "Darısı başımıza" dedi" diye konuştu. 
İLHAN CİHANER 
CHP Milletvekili İlhan Cihaner ise "Gerçek olsa bile suçlamaya konu belgenin suç oluşturup oluşturmadığı tartışmalı. Suç olmadığı açık. Buna rağmen hala bu davada tutuklu 2 kişinin olması kabul edilebilir değil. Zaten iddianemeye konu olmaması gereken bir dava. Hala 70in üzerinde gazeteci tutuklu. Herşeye rağmen tek bir kişinin bile olsa tutukluluğunun sona ermesi umuyorum ki iyiye işarettir. Sadece ODA TV değil KCK basın davası ve Ergenekon davasında haksız yere tutuklu olduğuna inandığım gazeteciler var. İnanıyorum ki gazeteciler bir an önce özgürlüklerine kavuşur. Aslında özel yetkili mahkemeler kapatıldı diye bir algı yerleştirildi. Ama kapıtlmadı. Mevcutlar devam ediyor" şeklinde konuştu. 
 