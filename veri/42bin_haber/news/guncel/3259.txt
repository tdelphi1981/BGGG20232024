İnegöl'de kardeşler arasında bıçaklı kavga!
İnegöl ilçesinde tartıştığı ağabeyi tarafından bıçaklandığı iddia edilen ve yaralı halde kendi kullandığı kamyonetle hastaneye giden genç ameliyata alındı. Ağabey, olayı ihbar eden komşuların ifadesi üzerine gözaltına alındı.
İddiaya göre, R.Ş. (27), ikamet ettiği Mahmudiye Mahallesi Defne sokaktaki evlerinde ağabeyi S.Ş. ile tartıştı. Tartışmanın büyümesi üzerine S.Ş. mutfaktan aldığı bıçakla kardeşini karın boşluğundan bıçakladı.

Yaralı genç ardından, sağ karın boşluğundan bıçaklanmış bir şekilde kendisinin kullandığı 16 F 6619 plakalı kamyonet ile İnegöl Devlet Hastanesi'ne gitti. Yürüyerek ve eliyle boşluğunu tutarak acil servise giren genç, ilk müdahalenin ardından ameliyata alındı.

R.Ş'nin hastanedeki polise kendini yaraladığını söylediği öğrenildi.

Yapılan ihbar üzerine ise emniyet mensupları olay yerine gitti. Komşuların ifadesi üzerine ekipler, gencin tartıştığı iddia edilen ağabeyi S.Ş'yi gözaltına alınarak, İnegöl İlçe Emniyet Müdürlüğü'ne götürdü.

R.Ş'nin sağlık durumunun ciddi olduğu belirtildi.