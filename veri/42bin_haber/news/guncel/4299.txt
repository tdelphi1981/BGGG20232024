Gün ortasında kuyumcuya saldırı!
Adana'nın Kozan ilçesinde maskeli iki kişi, gün ortasında bir kuyumcunun camını taş ile kırarak altınları çalmaya çalıştı.
Olay, Tufanpaşa Mahallesi Üstün Sokak üzerinde Gökhan Biçer'e ait Milay Kuyumculuk'ta meydana geldi. Yüzü maskeli 2 kişi, iş yerinde müşteriler alışveriş yaptığı sırada motosiklet ile geldi. Birisi motosikletten inip kuyumcu dükkânının camını parke taşı ile kırdı. İş yeri sahiplerinin olayı fark etmesi sonucu yüzü maskeli kişiler motosiklete binerek soygunu yapamadan kaçtı. Zanlılar motosiklet ile ara sokaklara kaçarak izlerini kaybettirdi. Kuyumcunun kaldırım taşıyla camlarının kırılması anı kuyumcunun güvenlik kamerası tarafından saniye saniye görüntülendi. İş yeri çalışanlarından Zehra Hopur, "Maskeli iki kişiden biri taşı cama fırlattı. Kırılmadığını fark edince olay yerinden hızla uzaklaştılar." dedi.Kuyumcu çalışanlarında İsmail Biçer ise "Biz içeride müşterilerle ilgileniyorduk. Dışarıdan yapılan taşlı saldırıda camı kırarak camekanda bulunan altınları çalmaya çalıştılar. Camlar kırılmayınca yüzünü aynı şekilde gizlemeye çalışan kişinin kullandığı motosiklete binerek hızla uzaklaştılar. Yapılan saldırının hırsızlık amaçlı yapıldığını düşünmekteyiz." diye konuştu. Olayla ilgili soruşturmanın devam ettiği bildirildi.