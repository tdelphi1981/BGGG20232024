Görgü tanığı patlamayı anlattı
Görgü tanıdığı: Bir kişi kulübeye yanaştı, ardından patlama meydana geldi
ABD 'nin Ankara Paris Caddesi'nde bulunan Büyükelçilik binası önündeki patlamadan kısa süre sonra olay yerine gelen Milliyet Gazetesi'nin Ankara eki Koordinatörü Ayhan Aydemir, "İçeride birçok yaralı gördüm. Olayı görenlerden edindiğim bilgiye göre bir şahıs bilgi almak ve bir şey sormak için kulübeye yanaşmış ve kafasını uzattığında patlama olmuş." dedi.

 Aydemir, patlamanın ardından kısa süre sonra olay yerine geldiğini söyledi. Gazetede çalışırken patlama anını duyduklarını ve bilgisayarların yerinden zıpladığını anlatan Aydemir, "Sonra hızla koşup olay yerine geldim. Olay yerine gittiğimde bir duman ve yerde bir bacak duruyordu. Etrafa baktığımızda birçok uzuvları yerde duruyordu ve olay yerindeki bir aracın üzerinde et parçaları duruyordu. İçeride birçok yaralı gördüm. Olayı görenlerden edindiğim bilgiye göre bir şahıs bilgi almak ve bir şey sormak için kulübeye yanaşmış ve kafasını uzattığında patlama olmuş." diye konuştu.