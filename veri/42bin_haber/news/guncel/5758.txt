MİTte kaset gerginliği
Meclis Yasadışı Dinlemeleri Araştırma Komisyonunun brifing aldığı Milli İstihbarat Teşkilatında (MİT) muhalefet milletvekilleri ile MİT yetkilileri arasında gerginlik yaşandı.
Kaset mağduru eski MHPli siyasetçilerden İstanbul Milletvekili İhsan Barutçu, Bize bunu kim yaptı, bunun hesabını sormayacak mıyız? deyince MİT Müsteşarı Hakan Fidan, Bireysel hak ve hürriyetleri ihlal etmediğimize teminat veririm dedi. Komisyon üyeleri, dün MİT ve Telekomünikasyon İletişim Başkanlığını ziyaret etti. Milletvekillerinin, Deniz Baykala ve eski MHPli yöneticilere kurulan tuzaklar, milletvekillerinin dinlenmesi, Başbakan Tayyip Erdoğanın dinlenmesi gibi sorularına MİT Daire Başkanı, MİT Kanunundaki gizlilik kuralları ve yargıya intikal eden konuların görev alanlarına girmediği gerekçesiyle yanıt vermedi. 
AİLE HAYATIMIZ MAHVEDİLDİ  
Evine kurulan kamera tuzağı üzerine MHPden ayrılan İstanbul Milletvekili İhsan Barutçu, sinirlenerek, Özel hayatımıza girildi, aile hayatımız mahvedildi. Bunları bize kim yaptı? Bunun hesabını sormayacak mıyız? diye bağırarak konuştu. Bu sırada salona giren Müsteşar Hakan Fidan, Ben dışarıdan, sivil hayattan gelen biriyim. 
Bireysel hak ve hürriyetlere çok hassas davrandığımızı belirtmeliyim, bu konuda teminat veririm dedi. Fidan, Mevcut kanunumuz çok eskidi, ileri demokrasinin gereklerine uygun olarak güncellenmesi gerekir. İleri demokrasiden ileri istihbarat çıkar. Kanunumuzun yenilenmesi ve devletimizin güvenliği konusunda parlamentodan destek bekliyoruz yorumunu yaptı. Sesinin tonunu yükselten Barutçu ise Sorularımıza cevap alamayacaksak buraya niye geldik diyerek yumruğunu masaya vurdu. Bunun üzerine Fidan, Ben buraya nezaketen sizlere merhaba demeye geldim. Daha önceden belirttiğim gibi Sayın Cumhurbaşkanı ile mutat görüşmem var, çıkmam gerekiyor. Size bilgi verecek arkadaşlarımız teşkilatımızın en iyi yetişmiş, alanlarında uzman kişilerdir diyerek 
salondan ayrıldı. Komisyon Başkanı Zeyid Aslan da Barutçuya Doğru üslup değildi diyerek sitem etti. 
ARTIK ADLİYENİN KONUSU 
Brifingte MİT yetkilileri, Kriminal ve adli konular alanımızın dışında. Suçun oluşmasından sonra yetkimiz yok. Biz istihbarat taleplerini yasanın bize verdiği yetkiler çerçevesinde yapıyoruz dediler. CHPlilerin Başbakan, Baykalın olayıyla ilgili MİTe talimat vermişti. Sonucu nedir? diye sorunca MİT Daire Başkanı, Konu adliyeye intikal ettikten sonra MİT bununla ilgilenmez. Gelişmeler savcılık makamlarınca takip ediliyor. Savcılıklardan bilgi edinmelisiniz dedi.
        