AKPye sesleniyorum BDPyi muhatap alın
BDP Genel Başkan Yardımcısı Gültan Kışanak, Kürt sorununun çözümünde sorumluluk almaya ve sürecin ilerletilmesi için katkı sunmaya hazır olduklarını, ancak AK Partinin medya üzerinden mesaj verdiğini söyledi.
Gazetecilerle sohbet toplantısı düzenleyen Kışanak, Türkiyenin en önemli gündemi olan İmralı görüşmeleri ve halkın barış beklentisi konusunda iktidarın negatif bir tutum içerisinde olduğunu söyledi. Kışanak, BDPli vekillerin ilk İmralı görüşmelerinden sonra sürecin ilerlemesi beklenirken, AKPnin bir aydan beri negatif bir yaklaşım içerisinde olduğunu belirterek şöyle konuştu: AKPye sesleniyorum. Gerçek anlamda bir barış ve müzakere istiyorlarsa BDPyi kurumsal olarak muhatap almaya davet ediyorum. Hükümetin yanlışlarına rağmen, süreçte eksiklik olmasına izin vermeyiz. Bu süreci tartışıp olumlu bir katkı nasıl yapabilirizi önümüzdeki günlerde partinin yetkili kurullarında tartışacağız. Hükümeti sorumlu ve ciddi yaklaşmaya BDPnin kurumsal kimliğini ciddiye almaya ve muhatap almaya davet ediyorum.  