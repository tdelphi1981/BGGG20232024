Burkayla sarıkla mı gelsinler
YÖK yasa taslağındaki öğretim üyelerine kılık-kıyafet serbestisi sağlayacak maddeye Prof. Dr. Yeşildere Kadınlar türbanla gelirse erkek akademisyenler de sarıkla, burkayla mı gelecek tepkisini gösterdi.
YÖKün önceki gün Milli Eğitim Bakanlığına (MEB) sunduğu yasa taslağı metninde öğrencilerin yanı sıra öğretim elemanlarına da kılık-kıyafet serbestisi maddesi eklemesi tartışma yarattı. Üniversite Öğretim Üyeleri Derneği Başkanı Prof. Dr. Tahsin Yeşildere, eklenen maddede yasal karışıklık bulunduğunu belirterek, söz konusu serbestliğin getirilebilmesi için 657 sayılı Devlet Memurları Kanununda ve Anayasa da değişiklik yapılmasının şart olduğunu bildirdi. Kamusal alanda türbanın önünün açılabilmesi için YÖK Yasası ile adım atılmaya çalışıldığını savunan Yeşildere, Hürriyete şunları söyledi:
YASAL KARIŞIKLIK VAR
Taslakta öğretim elemanı deniyor. Araştırma görevlisi, uzman, doçent, yardımcı doçent, öğretim görevlisi, doktor, profesör kısacası akademik olarak üniversitede çalışan herkes öğretim elemanıdır. Ancak bu yasanın yürürlüğe girmesi için Anayasanın ve 657 sayılı Devlet Memurları Kanununun da değişmesi lazım. Çünkü akademisyenler de devlet memuru. Bu düzenleme ile ilgili süreçte Anayasa Mahkemesine de başvuru olacaktır. Biz her zaman özgürlüklerden yanayız. Ancak üniversiteler laiktir. Dogmalar, siyaset üniversiteye bulaşmamalı. Üniversitelerde özgür bilim üretilir. Dini inanışını bilime yansıtan bir akademisyen nasıl tarafsız bilim yapabilir? Kadınlar türbanla gelirse, madem kılık- kıyafet serbest erkek akademisyenler de cüppeyle, sarıkla, burkayla mı gelecek? 
YÖK İKİYE BÖLÜNDÜ
YÖK yasa taslağı, YÖK Genel Kurulunu da ikiye böldü. Üniversite öğretim elemanı ve öğrencilere kılık kıyafet serbestisi tartışmalarının dışında yasa taslağının diğer maddelerine tepki gösteren bazı üyeler muhalefet şerhi koyup, karşı oy yazısı yazdı. Ayrı ayrı şerh yazan üyeler, taslak önerisinin yasalaşma sürecinin her aşamasında değişikliğe uğrama ihtimalinin güçlü olduğunu, YÖK Genel Kurulunda bir mutabakat olmamasının bunun habercisi olduğunu bildirdi. Bu üyeler, muhalefet şerhlerine ilişkin şunları söylediler: Belirlenmiş bir düşünce altyapısına sahip olmaması, çoğunlukla lokal sorunlara çözüm sunması, YÖKü daha da büyütmesi ve güçlendirmesi, kendini yenileyen bir yapıdan uzak olması, yasalaştığı takdirde yeni yasal arayışların kısa bir süre sonra yine gündeme gelebilecek olması, yenilikçi öneriler bulundurmaması ve hükümetin yükseköğretime ilişkin vizyonunun gerisinde kalması gibi nedenler ile geneline yönelik eleştirilerimiz var. YÖKün merkeziyetçi yapısını güçlendiriyor ve yükseköğretimde yeni bir sayfa açmıyor. 
İŞTE O ÖNERİ 
? YÖK Yasa Taslağında kılık- kıyafetle ilgili yer alan öneriye göre, her öğrenci eğitim öğretim hak ve hürriyetinden siyasi düşünce, dil, din, mezhep, inanç, ırk, renk, cinsiyet, kılık kıyafet tercihi ve diğer sebeplerle herhangi bir ayrım gözetilmeksizin eşit olarak yararlanacak.Hiçbir öğrenci belirtilen sebeplere dayalı olarak eğitim öğretim hakkından ve hürriyetinden mahrum bırakılamayacak.
? Her öğretim elemanı siyasi düşünce, dil, din, mezhep, inanç, ırk, renk, cinsiyet, kılık kıyafet tercihi ve diğer sebeplerle herhangi bir ayrım gözetilmeksizin serbestçe eğitim öğretim, araştırma, geliştirme, yayın yapma ve akademik faaliyetlerde bulunma hakkına ve hürriyetine sahip olacak.
? Öğretim elemanı mesleğine alınmada, 
ilkeleri Kurul tarafından belirlenen görevin
gerektirdiği niteliklerden başka hiçbir ayrım 
gözetilemeyecek. Engelliler ve özel gereksinimli kimselerle ilgili Kurul tarafından alınacak tedbirlerle yapılacak pozitif ayrımcılık bu kapsamda değerlendirilemeyecek.