Yolcularla polis karşı karşıya geldi
İstanbul - Van seferini yapan özel bir havayolu şirketine ait yolcu uçağı hava muhalefeti nedeniyle Van'a iniş yapamayınca Diyarbakır'a gece saat 01.00 sıralarında acil iniş yaptı. Yolcuları Diyarbakır'da indiren uçak İstanbul'a geri dönünce yolcular isyan etti. İstanbul Sabiha Gökçen Havalimanı'ndan dün saat 18.30'da kalkarak Van'a gitmesi beklenen yolcu uçağı İstanbul'da daha kalkmadan iki kez rötar yaptı. 

Yaklaşık iki saat gecikmeli kalkan uçak Van'a iki kez inmeye ıalıştı ancak hava muhalefeti nedeniyle inemeyince bu kez rotayı Diyarbakır'a çevirdi. 

Diyarbakır Havaalanı'na inen uçak yolculara, "Önce herkes kendi imkanları ile Van'a gitsin" şeklinde anons yaptı, tepki gelmesi üzerine bu kez otobüs ayarlanacağını ve herkesin otobüs ile Van'a gönderileceğini belirtti. 

Uçağın yanına gelen polislerin "Otobüs gelmeyinceye kadar uçak kalkmayacak" demesi üzerine yolcular uıaktan inince bu kez uçak havalanarak Diyarbakır'dan ayrıldı. 

Polisle tartıştılar

Yetkili kimseye ulaşamayan yolcular bu kez kısa süreliğine polisle tartıştı. 

Yolculardan Tuğrul Ozan Tuğrul, "İstanbul'da uçağa binmeden iki kez rötar yapıldı, yine kimse sesini çıkartmadı. Yaklaşık iki saat gecikmeli bindik uıağa ve Van'a inmeye ıalışan uıak iniş yapamayınca kalktı. İkinci denemede neredeyse bizi Van Gölü'ne indirecekti. Son anda havalandı, bu kez Diyarbakır'a getirdi bizi. İlk olarak herkes kendi imkanları ile Van'a gitsin dediler ancak sonra yine bir anons yaparak otobşs ayarlayacaklarını belirttiler. Uçaktan indik ancak ne otobüs var nede bizimle ilgilenen kimse. Biz burada mağdur olduk. Bayanlar ve çocuklar var burada ve hava soğuk olduğu için üşüyorlar. Biz yetkili kimseye ulaşamıyoruz" diye sitem etti.

Yaklaşık 1 buçuk saat havaalanında bekleyen 180 yolcu sonunda polislerin de girişimleri sonucu otobüslere bindirilerek Van'a doğru yola çıkartıldılar.