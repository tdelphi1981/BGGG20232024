Cenaze töreninde Öcalan fotoğrafı yok
Fransa'nın başkenti Paris'te infaz edilen PKK'lı Sakine Cansız, Leyla Söylemez ve Fidan Güngör için Diyarbakır'da cenaze töreni düzenledi. Binlerce kişinin katıldığı törende terör örgütünün sözde bayrakları açıldı.
Diyarbakır'da BDP'nin düzenlediği bir eylemde ilk kez teröristbaşı Abdullah Öcalan'ın fotoğrafı yer almadı. Törende, geçtiğimiz günlerde güvenlik güçleri tarafından öldürülen terör örgütünün Diyarbakır sorumlusu Ertem Karabulut'un büyük fotoğrafı taşındı

Diyarbakır'ın Bağlar ilçesinde özel bir hastanenin morgundan alınan cenazeler büyük bir kalabalık eşliğinde Batıkent Meydanı'na getirildi. Meydanı dolduran binlerce kişi, cenazeleri 'şehitler ölmez' ve 'hoş geldiniz' sloganıyla karşıladı. Terör örgütü PKK'nın bayrak olarak kullandığı bez parçasına sarılı tabutlar, kadınların omzunda tören alınana getirildi. Cenazeler için saygı duruşunun ardından konuşmalar yapıldı. BDP Diyarbakır İl Başkanı Zübeyde Zümrüt, kadın katillerinin ortaya çıkartılması ve Kürtlerden özür dilenmesi gerektiğini söyledi. Diyarbakır Büyükşehir Belediye Başkanı Osman Baydemir ise konuşmasında bugünün bayram günü, Nevruz günü olduğunu söyledi. Baydemir, "Bütün dünya görsün Kürt milleti yalnız değildir. Bugün zulüm lanetleniyor. Bütün dünyayı çağrım şudur; bizden birini öldürseniz biz 100 bin daha artacağız. Siz başkente, Diyarbakır kalesine hoşgeldiniz. Sizin önünüzde emeğinizin önünde saygıyla eğiyorum." dedi.