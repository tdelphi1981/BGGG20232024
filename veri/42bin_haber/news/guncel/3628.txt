Vizesiz damat
Semra Akkuş ve Barış Konurun, Almanyada üniversitede okudukları sıradaki arkadaşlıkları aşka dönüştü.
Üniversitenin bitmesinin ardından Akkuş ve Konur evlilik kararı aldı. Konurun Gaziantepte yaşayan ailesi Almanyaya giderek Semra Akkuşu ailesinden istedi. İki ailenin onayıyla Akkuş ve Konur Almanyada nişan yüzüklerini taktı. Barış Konur ailesiyle Türkiyeye dönerek düğün hazırlıklarına başladı.

ANNEYE VİZE ÇIKTI

Almanyada bir düğün salonunda 1 Martta, Gaziantepte de 30 Martta nikâh ve düğün yapmaya karar veren çift davetiyelerini bile dağıttı. Damat Barış Konur, Almanyadaki düğün hazırlıkları için annesi Hanım Konur ile birlikte 26 Şubatta gidiş, 3 Mart tarihinde de dönüş biletini alarak Almanya Büyükelçiliğine vize başvurusunda bulundu. Almanya anneye vize verirken damadın vize başvurusunu reddetti.  
Barış Konur vize talebinin reddedilmesine anlam veremeyerek 8 yıl Almanyada kaldım, üniversite okudum. İstesem zaten gelmezdim orada kalırdım dedi.  
Damatsız düğün mü olur 
BARIŞ Konur, Bir haftalık vize talebim oldu. Dilekçe ile itirazda bulundum cevap bile vermediler. Zamanım kalmadı, her yere başvurduk. Kimse yardımcı olmuyor. Damatsız düğün mü olur? Almanyaya gidip dönmeyeceğimi düşünüyorlar. İkimiz de Türkiyede yaşamak istiyoruz. Aksi olsaydı orada kalırdım, öyle bir imkânım vardı dedi. 

Gelin Semra Akkuş ise şunları söyledi: Ben de, Barış da Türkiyede yaşamak istiyoruz. Genç bir kızın en büyük hayali gelinlikle damadın kolunda salona girmek. Benim hayallerimi çalıyorlar.