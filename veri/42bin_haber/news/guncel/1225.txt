3 çocuk çünkü...
Başbakan Erdoğan dün neden 3 çocuk önerdiğini açıkladı. Giderek yaşlanan nüfusun önüne geçmek gerektiğini vurgulayan Erdoğan En az 3 çocukla beraber güçlü aileler diyoruz. Bir çocuk iflas, 2 çocuk iflas, 3 çocuk ancak yerinde saymak diye konuştu.
BAŞBAKAN Tayyip Erdoğan, Uluslararası Aile ve Sosyal Politikalar Zirvesinde aile ve çocuk konusunda şunları söyledi: 
m Biz kadını yücelten makamın anne olduğuna inanıyoruz. Onun için diyoruz ki bizim değerlerimizde cennet annenin ayaklarının altındadır, babaların ayaklarının altında değil. Onun için ayaklarının altı öpülesi anneye olan saygı hiçbir şeye değişilmez, onun yeri çok farklı. Biz şunu çok iyi biliyoruz aile var oldukça, insanlık var oldukça, devlet var olacaktır. Aile var oldukça sağlıklı nesiller var olacak iyilik var olacaktır. Aileye yönelik her saldırıyı doğrudan insanlığa saldırı olarak görüyor hiçbir müsamaha göstermiyoruz. m (...) Ve diyorum ki en az 3 çocukla beraber güçlü aileler diyoruz. Güçlü aile istiyorsak bunun olması lazım, güçlü millet istiyorsak bunun olması lazım. Bir tane çocuk iflas, 2 çocuk iflas, 3 çocuk ancak yerinde saymak. Gelecekte yaşlı bir nüfus olacağız. Bizim dinamik ve genç bir nüfusa ihtiyacımız var. Bunu halletmemiz lazım. Bu bir incelemenin neticesidir.   