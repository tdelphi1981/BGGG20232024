30 bin paket sigara ele geçirildi
Denizli polisi, sigara kaçakçılığına yönelik düzenlediği operasyonda 10 kişiyi gözaltına alırken, 30 bin paket gümrük kaçağı sigara ele geçirdi.
Emniyet Müdürlüğü Kaçakçılık ve Organize Suçlarla Mücadele Şubesi ekipleri, sigara kaçakçılığı yapan kişilere yönelik önceki gün (Cumartesi) operasyon düzenledi. Ev ve işyerlerinde arama yapan polis, 30 bin paket gümrük kaçağı sigara, 80 bin adet sarma kağıt, 16 paket pipo tütünü, 1 adet ruhsatsız otomatik av tüfeği ve 45 adet tabanca mermisi ele geçirdi. Gözaltına alınan 10 kişi, çıkarıldığı mahkeme tarafından tutuksuz yargılanmak üzere serbest bırakıldı.