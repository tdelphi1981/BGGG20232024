Emre'den, Trabzon'a eğitim desteği
Fenerbahçeli milli futbolcu Emre Belözoğlu, annesinin memleketi Trabzon'un Maçka ilçesinde 3 derslikli Toplumsal Gelişim Merkezi (TOGEM) yaptıracak.
Trabzon Valisi Dr. Recep Kızılcık, 2013 yılında programa alınan 629 dersliğin tamamlanmasıyla ildeki eğitim altyapısında önemli bir rahatlama olacağını söyledi. Vali Kızılcık, yaptığı açıklamada, ilde 6 bin 144 derslik bulunduğunu, çok sayıda eğitim kurumunun yapımının ise devam ettiğini ifade etti. 

 2013 yılında devlet tarafından 629 yeni dersliğini yapılacağı bilgisini veren Kızılcık, bunları şöyle sıraladı: "Merkezi yatırım programıyla 24 derslikli Merkez Anadolu Lisesi, 300 kişilik Merkez Anadolu İmam Hatip Lisesi pansiyonu, 24 derslikli Akçaabat Teknik Lisesi ek binası, Vakfıkebir Anadolu Lisesi Spor Salonu. Valilik yatırım programlarında ise 5 derslikli Çukurçayır Anaokulu, 24 derslikli Aydınlıkevler İlkokulu, 24 derslikli Yeşiltepe İlkokulu, 24 derslikli Pelitli İlkokulu, 24 derslikli Erdoğdu İlkokulu, 24 derslikli Çukurçayır İlkokulu, 24 derslikli Akçaabat Söğütlü İlkokulu, 5 ek derslikli Araklı Erenler İlkokulu, 5 derslikli Beşikdüzü Anaokulu, 24 derslikli Of İrfanlı İlkokulu, 5 ek derslikli Tonya Hoşarlı İlkokulu, 24 derslikli Vakfıkebir Kemaliye İlkokulu ve 24 derslikli Yomra Merkez İlkokulu. Merkezi yatırım ve valilik yatırım programları ile toplamda 629 derslik inşa edilecek." 

"HAYIRSEVERLER ARASINDA EMRE DE VAR"

Devlet yatırımlarının dışında hayırseverlerin de eğitime önemli destek verdiğini anlatan Kızılcık, 2003 yılından bu yana hayırseverler ile toplam 73 protokol yapıldığını kaydetti. Kızılcık'ın açıklamasıra göre, aralarında Fenerbahçeli milli futbolcu Emre Belözoğlu'nun da yer aldığı hayırsever yatırımları ise şöyle: "24 derslikli Araklı Ali Cevat Özyurt İlkokulu, 8 derslikli Çarşıbaşı Fenerköy ŞH. Muhammet Türk İlkokulu , 16 derslikli Çaykara Anadolu Lisesi ve Pansiyon binası, 3 derslikli Maçka Toplumsal Gelişim Merkezi (Emre Belözoğlu) Anaokulu, 4 derslikli Of Uğurlu H. Ahmetoğlu İlköğretim Okulu, 3 derslikli Of Ali İbrahimağaoğlu Anaokulu, 100 yataklı Of İl ve Yeşilyurt Kız Öğrenci Yurdu, 12 derslikli Of İş Okulu olmak üzere toplam 156 derslik."

 Yapımı devam eden eğitim kurumlarının, bir an önce tamamlanıp hizmete girmesini arzu ettiklerini ifade eden Vali Kızılcık, yapılacak olan 629 dersliğin, Trabzon'da eğitimi büyük ölçüde rahatlatacağını sözlerine ekledi.