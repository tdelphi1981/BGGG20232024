Örgüte telsiz gönderirken yakalandılar
Terör örgütünün yurt dışı kamplarına telsiz göndermek isterken yakalandılar.
 Gaziantep'ten PKK/KONGRA-GEL terör örgütünün yurt dışındaki kamplarına telsiz ve malzeme temin etmek isteyen 3 kişi tutuklandı.
 Gaziantep Emniyet Müdürlüğü Terörle Mücadele Şube Müdürlüğü ekipleri, yaptığı çalışmalar sonucunda, PKK/KONGRA GEL terör örgütünün yurt dışındaki kamplarına telsiz ve malzeme temin etmek amacıyla şehre gelen 3 kişiyi Karkamış ilçe merkezinde durdurdu. Araç içerisinde yapılan arama sonucunda 5 adet karton koli içerisinde 50 adet el telsizi, bu telsizlere ait batarya ve aparatları ile 300 çift çorap ele geçirildi.
 Konu ile ilgili olarak telsiz satan bir kişinin işyerinde de arama yapıldı. Bu aramada da 12 adet telsiz ile çeşitli makbuz be belgelere el konuldu. İş yeri sahibi olan şüpheli şahıs da gözaltına alınarak Nizip İlçe Emniyet Müdürlüğü'ne gönderildi.
 Olayla ilgili tahkikatları tamamlanan 4 şüpheli adliyeye sevk edildi. Bir kişi savcılık ifadesinin ardından tutuksuz yargılanmak üzere serbest bırakılırken, diğer 3 şüpheli de tutuklanarak cezaevine gönderildi.
 CİHAN
  