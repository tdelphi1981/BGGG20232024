Hilmioğlu, Tolon'un huzurunda tanıklık yaptı
Ergenekon tutulusu Fatih Hilmioğlu, Zirve cinayetleri davasında tanık olarak ifade verdi. Hilmioğlu'nun ifadesi alınırken, Zirve tutuklu sanığı Hurşit Tolon da hazır bulundu.

MALATYA'DAKİ Zirve Yayınevi'nde biri Alman uyruklu 3 kişinin boğazının kesilerek öldürülmesine ilişkin davada, Ergenekon davasının tutuklu sanığı, eski İnönü Üniversitesi Rektörü Prof. Dr. Fatih Hilmioğlu tanık olarak dinlenildi. Davanın görüldüğü Malatya 3. Ağır Ceza Mahkemesi ara karar alarak, Malatya'daki İnönü Üniversitesi'nin eski Rektörü Prof. Dr. Fatih Hilmioğlu'nun tanık olarak dinlenilmesini karar verdi. 

Zirve mahkemesi istedi

Mahkeme bu çerçevede UYAP üzerinden İstanbul 16. Ağır Ceza Mahkemesi'ne talimat yazdı. İstanbul 16. Ağır Ceza Mahkemesi, Silivri Cezaevi'ne yazı yazarak Hilmioğlu'nun Çağlayan'daki İstanbul Adliyesi'ne getirilmesini istedi. Ancak Hilmioğlu'nun avukatı müvekkilinin sağlık sorunları nedeniyle ifadenin Silivri Cezaevi'nin içinde bulunan duruşma salonunda alınmasını istedi. Bunun üzerine İstanbul 16. Ağır Ceza Mahkemesi bir hakim görevlendirdi. 

Tolon da ifadede hazır bulundu

Hakim, geçtiğimiz Cuma günü Silivri'ye giderek Hilmioğlu'nun 'tanık' sıfatıyla ifadesini aldı. Hilmioğlu'nun tanık olarak ifadesinin alınması sırasında Zirve Davası'nın tutuklu sanığı emekli Orgeneral Hurşit Tolon ve avukatları da hazır bulundu. Tolon'u kongerans için davet ettiklerini anlatan Hilmioğlu, konferansta misyonerlikle ilgili herhangi bir konuşma olmadığını söyledi. Zirve cinayetlerini Tolon ve Hasan Iğsız'la birlikte yemek yedikleri sırada öğrendiklerini anlatan Hilmioğlu, masadaki herkesin cinayetleri kınadığını anlattı.