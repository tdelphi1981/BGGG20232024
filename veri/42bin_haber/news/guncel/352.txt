Hem vuruldu hem suçlandı
Polis kurşunuyla ölen Emrah Barlakın kardeşi Erhan Barlak, aynı polisin silahından çıkan kurşunla yatağa mahkûm oldu. Barlak şimdi de polise hakaretten yargılanacak.
İZMİRLİ Barlak kardeşlerin hayatı, 12 Ağustos günü meydana gelen trafik kazasıyla değişti. Ehliyeti olmayan 2 kardeş polis otosuna çarptı, sokak ortasında başlayan tartışma kavgaya dönüştü. Kavga sırasında polis önce biber gazı sıktı, ardından havaya ateş etti. Polis memuru İ.K., silahını ateşledi ve ağabey Emrah Barlakın (26) vücuduna 3 kurşun isabet etti. Kardeşi Erhan Barlak (24), Ne yaptın ağabeyimi öldürdün diyerek, yerde yatan Emrah Barlaka sarıldı. Ancak o da aynı silahtan çıkan kurşunlarla kasıklarından yaralandı. Tedavisi sonuç vermeyen Erhan Barlak, yatağa mahkûm oldu. İzmir Cumhuriyet Başsavcılığı, olaya ilişkin iddianameyi tamamladı.  
ZİNCİRLEME HAKARET 
Polis memuru İ.K. için Adam öldürme suçundan ömür boyu hapis cezası istendi. Başsavcılık, olay sırasında polislerle kavga ettiği iddia edilen kardeş Erhan Barlak hakkında ise, zincirleme kamu görevlilerine görevlerinden dolayı alenen hakaret, zincirleme tehdit ve kişinin yerine getirdiği kamu görevleri nedeniyle yaralamaya teşebbüs suçlarından 2 yıl 9 ay ile 9 yıl arasında hapis cezası istedi.  
Baran Tursun Vakfı takipçi 
BARLAK kardeşlerin acılı babası, İzmir 6ncı Ağır Ceza Mahkemesinde Cuma günü görülecek davaya katılım çağrısı yaptı. Oğlunun sokak ortasında polis kurşunuyla öldürülmesine isyan eden baba Nusret Barlak, Oğlum Emrah öldürüldü, kardeşi ömür boyu yatalak kaldı. Gizlilik kararı yüzünden katilin adını bile bilmiyoruz dedi. Benzer şekilde ölen Baran Tursun adına kurulan Baran Tursun Vakfı da davanın takipçisi. Vakıf, Polis Vazife Yasasının değiştirildiği 2007den bu yana polis kurşunuyla 119 adam öldürme olayının meydana geldiğini açıkladı. 
 Barlak kardeşlerin ekip otolarına çarptığı polislerle can alan kavgaları böyle görüntülenmişti.