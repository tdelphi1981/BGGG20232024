Üzmez'e 3 yıl hapis
Bursada 2008 yılı nisan ayında 14 yaşındaki B.Ç. adlı kız çocuğuna cinsel istismarda bulunma suçundan çarptırıldığı 13 yıl 1 ay 15 gün hapis cezası Yargıtay tarafından onanan 80 yaşındaki Hüseyin Üzmez, bu kez de B.Ç.ye 'hürriyeti tahdit' (hürriyetinden mahrum bırakma) suçundan 3 yıl 1 ay 15 gün hapis cezasına çarptırıldı. Aynı davada yargılanan B.Ç.nin annesi Livaze Ç. ise daha önce beraat ettiği 'kızını fuhuşa teşvik etmek' ve 'hürriyeti tahdit' suçlarından toplam 16 yıl 6 ay 22 gün hapis cezası aldı. Mahkemeye tutuksuz olarak gelen Livaze Ç. tutuklandı.
İlk hapis cezası Yargıtayda bozulan Hüseyin Üzmezin Bursa 4üncü Ağır Ceza Mahkemesinde ikinci kez yargılaması 9 Mart 2011 tarihinde tamamlandı. Kararını veren mahkeme heyeti Hüseyin Üzmeze, 'mağdurenin ruh sağlığını bozacak şekilde cinsel istismar' suçundan yine 13 yıl 1 ay 15 gün hapis cezası verirken, 'hürriyeti tahdit' suçundan ise oy çokluğu ile beraatine karar verdi.  
YARGITAY 'HÜRRİYETİ TAHDİT'TEN DE CEZA İSTEDİ 
Dosya, B.Ç.nin avukatları tarafından cezanın az olduğu, sanık avukatları tarafından da fazla olduğu iddiasıyla temyiz edildi. Hüseyin Üzmez hakkında dosya Yargıtay 14ncü Ceza Dairesi tarafından incelendi. Yargıtay, Üzmezin 'küçük yaştaki kız çocuğuna cinsel istismarda bulunmak' suçundan 13 yıl 1 ay 15 gün hapis cezasını onadı. Mahkeme, Üzmez hakkında oy çokluğu ile verilen 'hürriyeti tahdit' suçlamasıyla ilgili beraat kararını ise bozarak, bu suçtan da cezalandırılmasını istedi. Yargıtay, beraat eden mağdure B.Ç.nin annesi Livaze Ç.nin de 'kızını fuhşa teşvik etmek' ve 'hürriyeti tahdit' suçlarından yeniden yargılanmasını istedi. 
Geçen eylül ayında 4üncü Ağır Ceza Mahkemesinde tekrar yargılanmasına başlanan ve 1 yıldan 5 yıla kadar hapsi istenen Hüseyin Üzmez, tebligatın tutuklu bulunduğu Ankara Sincan Cezaevine ulaşmaması nedeniyle duruşmaya katılmadı. 
Hüseyin Üzmez dün gece Ankaradan Bursa E Tipi Cezaevine, bu sabah da geniş güvenlik önlemleri altında Bursa Adliye Sarayına getirildi. Saat 10.00da başlayan duruşmaya bakımsız haliyle dikkat çeken Hüseyin Üzmez ile tutuksuz sanık Livaze Ç., avukatları ve B.Ç.nin savunmasını üstlenen avukatlar katıldı.  
Duruşmada kulakları duymayan ve cümle kurmakta zorlanan Hüseyin Üzmez, kendisini yanına çağıran mahkeme heyetine, yerel mahkemenin verdiği bu suçtan beraat kararına direnilmesini istedi.  
Mahkemede son sözünü söyleyen Livaze Ç. ise suçsuz olduğunu hakkında verilen beraat kararında yerel mahkemenin ısrarcı olmasını talep etti.  
Cumhuriyet Savcısının sanıkların cezalandırılıp, Livaze Ç.nin ise tutuklanmasını istediği mütalaadan sonra söz alan Hüseyin Üzmez mahkeme heyetine, "Sizden bu kadar yaşlı olmama rağmen gelip elinizi öpmek isterim" dedi. 
LİVAZE Ç.YE HEM TUTUKLAMA HEM CEZA 
Yargılamaya kısa ara veren mahkeme heyeti, Hüseyin Üzmez"i B.Ç.yi "hürriyeti tahdit" suçundan 3 yıl 1 ay 15 gün hapis cezasına çarptırdı. Mahkeme heyeti daha önce oy çokluğu beraatine karar verdiği Livaze Ç.ye ise 'küçük yaşta kız çocuğunu fuhuşa teşvik' suçundan 13 yıl 5 ay 7 gün, 'hürriyeti tahdit' suçundan ise 3 yıl 1 ay 15 gün olmak üzere toplam 16 yıl 6 ay 22 gün hapis cezasına çarptırdı. Mahkeme ayrıca Livaze Ç.nin tutuklanmasına da karar verdi.  
Kararın okunmasından sonra söz alan Livaze Ç.nin kocası Bekir Ç., "Benim üç tane çocuğum var. Suçu işlemediğimiz halde bu hale geldik" diyerek karara tepki gösterdi.  
Duruşmanın ardından gözaltına alınan Livaze Ç., Bursa E Tipi Kapılı Cezaevine teslim edilecek. 
LİVAZE Ç.YE VERİLEN CEZA 
Bursa 4üncü Ağır Ceza Mahkemesinde tutuksuz olarak yargılanan B.Ç.nin annesi Livaze Ç.ye fuhuşa teşvik suçundan önce 3 yıl hapis cezası verildi. Velisi olması nedeniyle Livaze Ç.nin cezasını 4 yıl 6 aya yükselten mahkeme, mağdurun 'ruh sağlığının bozulduğunu' dikkate alarak cezayı 15 yıla çıkardı. Suçun birden fazla işlenmesi nedeniyle Livaze Ç.ye 16 yıl 1 ay 15 gün hapis cezası veren mahkeme heyeti, sanığın iyi halini dikkate alıp indirim yaptıktan sonra cezayı 13 yıl 5 ay 7 güne düşürdü. 
Livaze Ç. aynı davada 'hürriyeti tahdit' suçundan da 3 yıl 1 ay 15 gün hapis cezasına çarptırıldı. Böylece Livaze Ç.ye verilen ceza toplam 16 yıl 6 ay 22 gün oldu.