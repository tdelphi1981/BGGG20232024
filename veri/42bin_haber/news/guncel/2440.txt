Bakkal tuzuyla otobüs kurtarma
Balkanlar üzerinden gelen soğuk ve yağışlı hava nedeniyle, dün neredeyse tüm Trakyada kar vardı.
Kar yağışı, İstanbulda da öğle saatlerinde görüldü, TEM Otoyolunda etkili oldu. Özellikle TEM Otoyolunun Esenyurt mevkisinde kar yağışı görüş mesafesini de düşürdü. Hadımköy gişeleri beyaza büyündü. Kar küreme makineleri de çalışmaya başladı. Kar, kent merkezinin çeşitli bölgelerinde de lapa lapa yağdı. Kırklarelide ise kar kalınlığı kent merkezinde 3, Bulgaristana ulaşımın sağlandığı Dereköy Sınır Kapısında 20, Demirköyde 30 santimetreye ulaştı. 30 köy yolu trafiğe kapatıldı. İstanbuldan Bulgaristana giden bir yolcu otobüsü, Dereköy yolunda kara saplandı. 25 yolcunun bulunduğu otobüsü kurtarmak isteyenler, bakkaldan satın aldıkları tuzu yola serpti. Otobüs, Karayolları 15inci Şube Şefliği ekiplerince kurtarıldı. 
37 köye ulaşım yok  
EDİRNE kent merkezinde dün sabah saatlerinde kar kalınlığı 10 santimetreye ulaştı. Bulgaristana geçişi sağlayan Hamzabeyli Gümrük Kapısı yolunda ise ulaşım güçlükle sağlandı. Meriç-İpsala karayolu ile 37 köy yolu ulaşıma kapandı. Polis, TEM ile D-100 karayoluna kar lastiği olmayan otomobillerin geçişine izin vermedi. Çanakkaleliler de dün güne bembeyaz bir kentte uyandı. Saat 03.30da başlayan yoğun kar yağışı görüş mesafesini azalttı. Bu nedenle, Çanakkale Boğazı, 1 saat süreyle transit gemi geçişlerine kapatıldı. 
Yüksekova gemisi 
HAKKÂRİ, Yüksekovada Murat Titan, Cuma Akdoğan, Ercan Akdoğan ve Arif Akdoğan, kültür merkezinin bahçesinde 10 metre uzunluğunda, 3,5 metre genişliğinde ve 3,5 metre yüksekliğinde kardan gemi yaptılar. Gençler, geminin güvertesine, barışı simgeleyen kardan bir güvercin heykeli de yerleştirdiler. AA 
Bulgar klasiği 
BULGARİSTANın baraj kapaklarını açması ve etkili olan kar yağışının ardından Edirnedeki Meriç Nehrinin debisi arttı, Tunca Nehri ise yatağından çıkarak taştı. Taşkın nedeniyle Kırkpınar Güreşlerinin yapıldığı Sarayiçi alanı sular altında kaldı ve buraya çıkan 2 köprü araç trafiğine kapatıldı. Meriç ve Tuncanın debileri akşam saatlerinde normale döndü.  
 