Büyükanıt yetmez Erdoğan'ı da dinleyelim
CHP liderinden TBMM Darbe ve Muhtıraları Araştırma Komisyonu üyesi CHP'li vekillere 'dilekçe' talimatı...
 Komisyon üyesi vekiller, Kılıçdaroğlu'na Büyükanıt ve Çiller görüşmesi hakkında birifing verdi. 2 saatlik toplantının ardından Başbakan Erdoğan ve 27 Nisan e-muhtırası döneminin ilgili kuvvet komutanlarının dinlenmesi için dilekçe verilmesi kararı çıktı
 CHP'Lİ komisyon üyeleri özellikle Başbakan Erdoğan'ın 27 Nisan e-muhtırası konusunda komisyona bilgi verip vermeyeceği ve Büyükanıt'ın komisyona yaptığı açıklamalar üzerinde durdu. Görüşmeden, yarın toplanacak komisyonda Başbakan Erdoğan'a davet konusunun yeniden gündeme getirilmesi kararı çıktı. Ancak Kılıçdaroğlu Büyükanıt'ın, '27 Nisan e-muhtırasından kuvvet komutanlarının haberi yoktu' açıklamasının da üzerinde durarak, CHP'li üyelerin, 'Kuvvet komutanlarının dinlenmeleri için de dilekçe verilmeli' önerisine destek çıktı. 
 KOMİSYON Haziran'dan bu yana ilk kez yarın toplanacak. Komisyonda hem Şeker'in dilekçesi hem de Başbakan Erdoğan'ın davet edilip edilmeyeceği konusu karara bağlanacak.