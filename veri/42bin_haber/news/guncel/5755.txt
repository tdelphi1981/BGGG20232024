Tasarruf cihazlarına dikkat
Elektrik ve yakıt tasarrufu sağladığı iddia edilen cihazları son yıllarda çok sık duyuyoruz. Özellikle internet üzerinden pazarlanan bu cihazların reklamlarına yanıltıcı olduğu gerekçesiyle ceza verildi. Meslek odalarına göre de cihazların fatura üzerinde hiçbir etkisi yok. 
Özellikle internet üzerinden  "enerjide %25 tasarruf", "bu ürünler bakanlık onaylı" sloganlarıyla satılıyor ama Gümrük ve Ticaret Bakanlığı elektrik ve yakıt tasarrufu yapan ürünlerin etkisiyle ilgili aynı görüşte değil. 
Reklam kurulu, telemarketing ve internet aracılığı ile satılan tasarrufu cihazlarıyla ilgili reklamalrı yanıltıcı buldu. Bu reklamlar için 8 firmaya 81 bin lira pazar cezası verdi. 
Elektrik Mühendisleri Odası'nın hazırladığı rapora göre, piyasada olan cihazların, evlerde elektrik tasarrufu sağlaması mümkün değil. 
Fiyatı 20 ila 70 lira arasında değişen yakıt tasarruf araçlarında da benzer bir durum var. Evlerde etkili enerji tasarrufu içinse klasik yöntemler tavsiye ediliyor.