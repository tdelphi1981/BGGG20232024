Ödünç araçta ölüm tazminatı
Antalyada 5 Haziran 2001 tarihli kongrede il başkanlığını kaybeden Mustafa Çetin Kaya, 16 Haziran 2001de Gündoğmuş ilçesindeki bir parti etkinliğine gitmeye karar verdi.
Partili Nail Kamacıdan LPGli otomobilini ödünç alan Kaya, yine partili Mehmet Atmaca ve Mehmet Erdem ile birlikte Veysel Çapanın kullandığı araçla Gündoğmuşa gitti. Aynı ekip etkinlik bitimi akşam dönüşe geçti. Otomobil, Köprülü Beldesi yakınlarında 50 metrelik uçuruma yuvarlandı. Kazada Kaya, Atmaca ve Erdem hayatını kaybetti. Alkollü olduğu belirlenen sürücü Veysel Çapan kazadan yaralı kurtuldu. 
500 BİN LİRALIK TAZMİNAT 
2006da 5 yıl hapis cezası alan Çapanın cezası onandı. Mustafa Çetin Kayanın eşi Nurten ve kızı Duygu Kaya, sürücü Veysel Çapan ile aracı ödünç veren ve kazadan 1 yıl kadar sonra CHP Antalya milletvekili seçilen Nail Kamacı aleyhine tazminat davası açtı. Antalya 2nci Asliye Hukuk Mahkemesi 6 yıl süren davayı 20 Eylül 2012 tarihinde bitirdi. Nurten Kayaya 47 bin 830 lira destekten yoksun kalma, 15 bin lira manevi tazminat, kızı Duygu Kaya için 4 bin 354 lira destekten yoksun kalma ve 12 bin 500 lira manevi tazminata hükmedildi. Tazminat miktarı 12 yıllık faiziyle birlikte 500 bin lirayı aşıyor.Nail Kamacı ile Veysel Çapan kararı temyiz etti. Nurten ve Duygu Kaya ise paranın tahsili için icra müdürlüğüne başvurdu. İcra Müdürlüğü Kamacı ve Çapanın malvarlıklarını tespit ederek, bunların üzerine şerh koydu. Borçlar Kanununa göre Kusursuz sorumluluktan tazminata mahkûm olan Kamacı, hem kazada arkadaşlarının kaybının, hem de kazadan sonraki gelişmelerin kendisini çok üzdüğünü söyledi.