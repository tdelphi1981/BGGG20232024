Çaldıkları otomobille polis aracına çarptılar!
İstanbul'da dün gece hırsız polis kovalamacası yaşandı. Çalıntı bir otomobille kaçan biri kadın 3 kişi yollarını kesen polis aracına çarptı. Çalıntı otomobildeki kadın yaralandı. Olay, gece saat 23.30 sıralarında Kağıthane'de meydana geldi. 
 
Markete giren sahibinin çalışır durumda bıraktığı otomobil 3 kişi tarafından çalındı. 

Bunun üzerine aracın sahibi polisi aradı ve  çok sayıda ekip hırsızların peşine düştü. Ara sokaklarda polis ile şüpheliler arasında kovalamaca başladı. 

Yaklaşık 1 saat süren kovalamaca sonrası polis ekipleri araçlarıyla otomobilin önünü keserek durdurmaya çalıştı ancak çalıntı otomobil polis aracına çarptı. 

Kazada araçta bulunan bulunan Sariye Demirel yaralandı. Olay yerine sağlık ekipleri geldi. Ancak yaralı kadın ambulansa binmemek için direndi. Güçlükle ambulansa bindirilen yaralı hasteneye kaldırıldı. Diğer iki arkadaşı da polis tarafından gözaltına alındı.