Yurtlardan 168 dahi çıktı
Yurtlarda kalan 6-18 yaş arası yaklaşık 13 bin çocuk incelendi ve 168inin üstün zekâlı ve yetenekli olduğu belirlendi. Bu çocuklar için özel eğitim programı hazırlanıyor.
AİLE ve Sosyal Politikalar Bakanı Fatma Şahin, çocuk yurtlarında kalan 12 bin 904 çocuğun taramasını yaptırdı. Yapılan çalışmada, 6-18 yaş arasında 168 üstün zekâlı ve yetenekli çocuk saptandı. Şahin, TBMMde bir grup gazeteciye yaptığı değerlendirmede, bu çocukların eğitimi için özel program yaptıklarını belirterek şunları söyledi: 

YETENEĞE GÖRE EĞİTİM
Üstün zekâ potansiyeli taşıdığı gözlemlenen çocukların bir kısmı, Bilim Sanat Merkezlerine gönderildi. Üstün yetenekli çocukları yetenek alanlarına uygun destek eğitimi alacakları kursları belirledik. Bir kısmının da Anadolu ve fen liseleri ile güzel sanatlar ve spor liselerine kaydı yapıldı. İçlerinde matematik, fen gibi alanlara yatkın olanların dışında müzik, resim ve spora da yetenekli olanların da bulunduğunu söyleyen Şahin koruma altındaki çocukların ilk defa özel okullara ücretsiz olarak gönderildiğini de anlattı. 
Boşanma ve doping komisyonu kurulacak 
MECLİS, Ak Partinin önerisiyle doping ve boşanmaları araştıracak. Mecliste kurulacak araştırma komisyonları aracılığıyla, boşanmalar patladı iddialarının gerçekliği ile sporun kanseri diye nitelenen doping olaylarının nedenleri araştırılacak. Boşanma oranlarının artmadığını söyleyen AK Parti Grup Başkanvekili Mustafa Elitaş, ayrıca Dopingle Mücadele Kanunu hazırlanmasına dayanak oluşturmak için Meclis Araştırması açılması istendi. ? ANKARA