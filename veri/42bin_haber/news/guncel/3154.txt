'Dayan canımın canı'
"Balyoz Planı" davasında 18 yıl hapisle cezalandırılan emekli Orgeneral Ergin Saygun'a şu sıralarda Mehmet Akif Ersoy Kalp ve Damar Hastalıkları Hastanesinde açık kalp ameliyatı yapılıyor. Babasının sağlık durumunun kötü olduğunu dün Twitter'dan duyuran Ece Saygun, Ergin Saygun'un ameliyata girdiğini yazdı ve herkesin dua etmesini istedi.
Ece Saygun, Twitter hesabından şunları yazdı:   
''Son durum: doktor virüsün kalp kapakçığında durmasının hayati tehlikesinin olduğunu hemen ameliyat edilmesi gerektiğini söyledi
Ameliyat açık kalp ameliyatı. Göğüs komple açılarak yapılacak. 
Tarih bu hakimleri ve savcıları affeder mi bilmem ama ben affedersem, ben unutursam kalbim dursun!!!!!
Babama B+ kan lazım.Yakın zamanda efenksiyon kapmamış ve sarılık geçirmemiş olması lazım. Mehmet Akif Ersoy has. Kan bankası
Az önce güneydoğuda osman pamukoglu'nun askeriydim diyerek, yanında 9/10 yaslarında kızı ile biri geldi. İkimiz de b+ iz diyor!!! :((((
Önemli: Taze kan gerekirmiş. 
Babami giydirdik. Az sonra ameliyata göndereceğiz! 
Babam gitti. Dualarınızı eksik etmeyin
Dayan canımın canı! Dayan tosun paşam, geçecek! Geçecek!
Kan merkezindeyiz. İlk 2 kan uymadı. 3. Ye bakıyorlar
Tamam! Taze kan bulundu!
Kalpteki virüsü temizlemek yetmeyecekmis. Kalp kapakçığı çalışmıyormuş, yeni kapak takılacak...
Uysa da şu kalbimi söküp sana versem. Dayan canımın canı!
Doktor ameliyatın riskli olduğunu ve uzun süreceğini söyledi
Çok acil: 20/45 yas arası, erkek B rh pozitif, 12 saattir alkol almamış, sarılık geçirmemiş kan lazım acil! Mehmet Akif Ersoy hastanesi 
 
Ece Saygun, Twitter hesabına 'Dün gece' yazarak bir de fotoğraf paylaştı.