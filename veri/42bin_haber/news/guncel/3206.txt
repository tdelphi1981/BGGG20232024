Sierra'nın cenazesi ABD'ye gönderildi
ABD'li Sarai Sierra'nın cenazesi Türk Hava Yolları'nın tarifeli uçağıyla New York'a gönderildi. 
ABD'li Sarai Sierra'nın cenazesinin kargo bölümünde bulunduğu Türk Hava Yolları'nın (THY) tarifeli uçağı, TSİ 02.30'da New York J.F. Kennedy Havaalanı'na iniş yaptı. 
İstanbul-New York seferini yapan THY uçağının kargo bölündeki cenaze, resmi işlemlerin tamamlanmasının ardından, bir cenaze taşıma şirketi görevlilerine teslim edildi. 
Ailenin ulaşımı ile Sierra'nın cenazesinin ülkesine gönderilmesine ilişkin masrafların THY tarafından karşılandığı bildirildi.