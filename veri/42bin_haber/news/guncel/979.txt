Beşiktaş'ta araç dereye uçtu!
Beşiktaş'ta aracının direksiyon hakimiyetini kaybeden sürücü dereye uçtu.
 Otomobilinde sıkışan sürücü Hasan Yılmaz itfaiye ekipleri tarafından sıkıştığı yerden çıkarılarak hastaneye gönderildi.
 Kaza, Beşiktaş Ulus Mahallesi Yeniyol Caddesi üzerinde saat 00.30 sıralarında meydana geldi. İstanbul Büyükşehir Belediyesi Arnavutköy Sosyal Tesisleri'nde aşçı olarak çalışan Hasan Yılmaz 34 US 01 69 plakalı aracıyla iş çıkışı evine dönerken direksiyon hakimiyetini kaybederek dereye uçtu. Dereye uçan araç içinde sıkışan sürücü Yılmaz'ı kurtarmak için olay yerine itfaiye ekipleri çağırıldı. Olaya müdahale eden Beşiktaş itfaiye ekipleri yaralı sürücüyü araç içinden çıkarmaya çalışırken, sürücünün yakınları ve iş arkadaşları geldi. Sürücünün kardeşi gözyaşlarını tutamadı. Hasan Yılmaz, itfaiye ekiplerinin çalışmasından sonra sıkıştığı yerden çıkarılarak ambulansa taşındı. Sürücü Yılmaz'ın arkadaşları kazanın olduğu yere gelerek arkadaşlarının kurtarılmasına yardım ettiler. Bir arkadaşı ise, "Mesaiden yeni çıkmıştı. Bizde arakasından gidiyorduk. Bir süre sonra göremedik. Daha sonra telefon geldi. Geri döndük. Kazayı gördük" dedi. Kazada yaralanan Hasan Yılmaz, ambulansla Samatya Eğitim ve Araştırma Hastanesi'ne kaldırılarak tedavi altına alındı.
 DHA