Merdiven boşluğuna düşerek öldü
KARABÜK'ün Safranbolu İlçesi'nde 54 yaşındaki Mesut Müezzinoğlu, iş hanının 2'inci katından merdiven boşluğuna düşerek yaşamını yitirdi.
İnşaat malzemeleri satan işyerinde çalışan Mesut Müezzinoğlu, Barış Mahallesi Araphacı Sokak'ta bulunan iş hanının ikinci katındaki bir işyerine gelerek görüşme yaptı. Mesut Müezzinoğlu merdivenlerden inerken dengesini kaybederek yaklaşık 7 metre yüksekten merdiven boşluğuna düştü. Şeker hastası olduğu belirtilen Mesut Müezzinoğlu başından yaralandı. Olay yerine gelen 112 Acil Servis ekibinin tüm müdahalelerine rağmen Mesut Müezzinoğlu kurtarılamadı. Mesut Müzzinoğlu'nun cesedi otopsi için Safranbolu Devlet Hastanesi'nin morguna kaldırıldı.

Polis olayla ilgili soruşturma başlattı.