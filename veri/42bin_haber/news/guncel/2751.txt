Doktoru darp ettiler
Bayrampaşa Devlet Hastanesi'nde doktora sünnet olan oğlunun servise geç alındığını iddiasıyla görevli hemşireye bağırarak küfreden Serkan Gündoğdu, kendisini uyaran doktoru darp etti.
Öğle saatlerinde ameliyattan çıkan Gündoğdu'nun oğlu servise götürülmek üzere asansöre bindirilmek istendi. Gündoğdu, asansör dolu olduğu için ilk anda oğlunun asansöre bindirilememesi üzerine görevli hemşireye geç geldiği iddiasıyla bağırdı ve küfretti.

Olay yerinde bulunan hastanenin genel cerrahi uzmanı Korkut Belli, Gündoğdu'yu 'Hastanedesiniz, hastalar var, lütfen bağırmayın' şeklinde uyardı.

Bunun üzerine Serkan Gündoğdu, Belli'ye 'sizi niye dövdükleri belli' diyerek saldırmaya başladı. Bu esnada yakında bulunan Gündoğdu'nun dedesi ali Gündoğdu da doktora saldırdı.

Doktoru yere düşüren saldırganlar burada da doktora vurmaya devam etti. Görgü tanıkları Gündoğdu'nun bazı akrabalarının da dktor Belli'yi dövdüğünü iddia etti.

Olaydan sonra göaltına alınan baba Gündoğdu, ifadesi alınmak üzere emniyete götürüldü.

Hastanede tedavisi devam eden çocuğun ise bugün taburcu olacağı öğrenildi.

-çalışanlar iş bıraktı-

Olayın duyulması üzerine hastane çalışanları iş bırakma kararı aldı.

Acil servis dışında bütün servislerde iş bırakma eylemi devam ediyor.