Ortak da konuşsun
CHP Lideri Kemal Kılıçdaroğlu, Başbakan Tayyip Erdoğanın basına yansıyan İmralı tutanağının içeriğiyle ilgili konuşmadığını belirterek, Sen ne düşünüyorsun bu konuda? Çık milletin önünde görüşünü beyan et. Bir tarafta olanı gördük şimdi ortağın öbür yanına bakmamız gerekiyor. Öbür ortak konuşacak dedi.
Kılıçdaroğlu, İzmirin Gaziemir ilçesinde yaptığı konuşmada şunları söyledi:  
GAZETECİ GÖREVİNİ YAPMIŞ

Türkiye iyi yönetilmiyor. Tüm komşularımızla kavgalıyız. Neden hangi gerekçeyle? Suriye, İran ve Irak ile alıp veremediğimiz nedir? Barış içinde yaşamak varken hakların kardeşliği varken bu nedir? Suriyede akrabaları olan Türkiyede yurttaşlar var. Bu güzel coğrafyada Batının egemen güçlerinin tuzağına düşmeden neden savaş neden kavga? Bakınız, 2002 yılını düşünün, sıfır terör. Rahmetli Ecevit dönemi. 2013ü düşünün. Neden 10 yılda bu noktaya geldik? Türkiyeye 10 yılda terör batağına sokan düzeni hangi gerekçe ile haklı göreceğiz? Kim yönetiyor ülkeyi? İki gün önce gazetelere tutanaklar yansıdı. Tartışmayı bıraktık, haberi kim sızdırıyor, bunun üzerinde duruyor. Gazeteci arkadaşım görevini yapmış. Şimdi ülkeyi yöneten Başbakandan yanıt bekliyoruz. Konuşmasını bekliyoruz. Sen ne düşünüyorsun bu konuda? Çık milletin önünde açıkça görüşünü beyan et. Bunu bekliyoruz biz. Bir tarafta olanı gördük şimdi ortağın öbür yanına bakmamız gerekiyor. Öbür ortak konuşacak. Benim konuşmaya hakkım yok diyemez. Eğer bu ülkeyi adam gibi yönetiyorsan devlet adamı kimliği ile yönetiyorsan yanıtını bekliyorum. Çık milletin önüne ve konuş, Ne düşünüyorsun.

? (1 Mart tezkeresi görüşme tutanakları) 10 yıl önce yabancı bir ülkenin askerleri Mardine kadar gitmişlerdi. Ama TBMMden o yabancı askerlerin Türkiyeye geleceğine ilişkin karar çıkmamıştı. Mecliste gizli oturumda görüşüldü ve reddedildi. 10uncu yıla kadar gizli tutanakların açıklanması yasak. 10uncu yıl doldu yine İzmirden çağrı yapıyorum ilk kurşunun atıldığı kentten çağrı yapıyorum. Yüreğinde insan sevgisi olan İzmirlilerin kentinden çağrı yapıyorum. O tutanakları açıklayın. Biz o tutanakların açıklanması için TBMM Başkanlığına başvurduk. Tutanakları açıklayın, kim ne konuştu, kim neyi savundu, kim karşı çıktı. Bu milletin bilmeye hakkı vardır. 1.5 milyon Müslüman Iraklı öldürüldü. Müslüman kadına tecavüz edildi. O dönem sessiz kalanlar artık bu halka hesap vermek zorundadır.
ADALET YOK
? İzmir Büyükşehir Belediye Başkanı Aziz Kocaoğlunun 375 yıl hapis cezasıyla yargılanıyor. Demokrasisi gelişmiş bir ülkede eğer siz bir belediye başkanın 375 yıl hapisle yargılıyorsanız orada adalet yoktur. Bu ülkeye adalet gelsin diye hep beraber mücadele edeceğiz. Adalet ya gelecek ya da gelecek. Size adaleti sağlayacağız.  

Fuar temeli attı 
CHP Lideri Kılıçdaroğlu, Gaziemirde 337 bin metrekare alan üzerine İzmir Büyükşehir Belediyesinin 400 milyon lira harcayarak yapacağı yeni fuar kompleksinin temel atma törenine katıldı. Törene TBMM Başkanvekili Güldal Mumcu, İzmir Valisi Cahit Kıraç, Büyükşehir Belediye Başkanı Aziz Kocaoğlu, İzmir milletvekilleri, belediye başkanları, parti yöneticileri ve çok sayıda kişi katıldı.