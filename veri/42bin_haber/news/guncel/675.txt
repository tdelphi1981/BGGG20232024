Kardeşimin ölümünde şüphelerimiz var
Kahramanmaraş Andırın İlçe Jandarma Komutanlığında vatani görevini yapan ve nöbet sırasında G3 piyade tüfeğiyle yaşamına son veren Manisalı Er 21 yaşındaki Emre Tanıkın ailesi, olayı araştırmak için Kahramanmaraşa gidecek.
Emre Tanıkın ölümünde ihmal olduğu görüşünü savunan ağabeyi Şakir Tanık, Askeri yetkililer, oraya gittiğimizde olay yerini göstereceklerini ve bilgi vereceklerini söyledi. Pazartesi günü gideceğiz. Eğer tatmin olmazsak, kardeşim ABD vatandaşı olduğu için ABDden uluslararası yardım isteyeceğiz. Meclis önünde eylem yapacağız. Gerekirse askerde intihar eden askerlerin ailelerini toplayıp dernek kuracağız dedi. 
Kahramanmaraş Andırın İlçe Jandarma Komutanlığında 92/2 tertip olarak vatani görevini yapan Jandarma Er Emre Tanık, 26 Kasım gece nöbetinde, iddiaya göre G3 piyade tüfeğini çene altına dayayıp ateşledi ve yaşamına son verdi. Tanık, Perşembe günü memleketi Manisada toprağa verildi.
Tanıkın ağabeyi Şakir Tanık, kardeşinin ölümünde şüpheler bulunduğunu ileri sürerek, şöyle konuştu: Kardeşim Manisa ve Kahramanmaraşta 4 kez doktora gitti, psikolojik durumu bozuktu. 2 kez kırmızı reçeteli ilaç verilmesine rağmen müşahade altında tutulmayıp, bölüğüne gönderildi. Babam Paranoid şizofreni hastası. Kardeşim Kurban Bayramında izne gelip 10 gün evden çıkmadı. Emrenin bedelli askerlik yapma hakkı vardı ancak komando olmak istedi. Manisa Kırkağaçtaki acemi birliğinde, kollarındaki çizikler nedeniyle refüze edilince, morali bozuldu. Yataklarını yapmayı reddettiği üst devre askerler tarafından, yüzünde morluklar oluşacak şekilde dövüldü. Adli tıp raporunda da çelişkiler var.