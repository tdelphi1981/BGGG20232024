Atatürk Havalimanı'nda üzücü kaza
Kaza saat 07.00 sıralarında meydana geldi. Edinilen bilgiye göre, Türk Hava Yolları Teknikte HABOM (Havacılık Bakım Onarım ve Modifikasyon Merkezi) çalışanı Şentürk Çavuş (29), park halindeki uçaktan foseptik alan araçla uçak arasında sıkıştı.
Atatürk Havalimanı'nda, bir personel aprondaki uçak ile uçaktan foseptik alan araç arasında sıkışarak hayatını kaybetti. 

Kaza saat 07.00 sıralarında meydana geldi. Edinilen bilgiye göre, Türk Hava Yolları Teknikte HABOM (Havacılık Bakım Onarım ve Modifikasyon Merkezi) çalışanı Şentürk Çavuş (29), park halindeki uçaktan foseptik alan araçla uçak arasında sıkıştı. Ağır yaralanan Çavuş, sağlık ekiplerinin ilk müdahalesinin ardından Dr.Sadi Konuk Eğitim ve Araştırma Hastanesine kaldırıldı. Çavuş, burada yapılan tüm müdahalelere rağmen kurtarılamadı. 

Çavuş'un, foseptiği alan aracın şoförünün geri viteste olan aracı hareket ettirmesi üzerine sıkıştığı öğrenildi. Kazayla ilgili soruşturma başlatıldı.