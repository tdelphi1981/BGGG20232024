Otel inşaatında göçük: 2 işçi yaralandı
Mersin'deki bir otelin temel kazısı sırasında meydana gelen göçükte 2 işçi yaralandı.
Yenişehir ilçesi Güvenevler Mahallesi'ndeki bir otelin temel kazısı sırasında, toprak kayması meydana geldi.

Bu sırada çalışmalarını sürdüren işçilerden Murat Çolak ve Mustafa Ünder toprak altında kaldı. Arkadaşlarının yardımıyla bulundukları yerden çıkarılan yaralı işçiler, olay yerine gelen 112 Acil Servis ekiplerince Mersin Devlet Hastanesi'ne kaldırıldı.

Tedavi altına alınan işçilerin hayati tehlikesinin bulunmadığı öğrenildi. Olayla ilgili soruşturma başlatıldığı bildirildi.