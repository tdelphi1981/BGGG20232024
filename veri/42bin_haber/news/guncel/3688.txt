28 Şubat kapsamında 6 general için tutuklama talebi
Ankara Cumhuriyet Başsavcılığı'nın yürüttüğü 28 Şubat soruşturması kapsamında ifadesi alınan 6 emekli asker tutuklama talebiyle mahkemeye gönderildi.
Savcılık sorguları tamamlanan emekli Koramiral Aydan Erol, emekli Korgeneral Ahmet Atalay Efeer, emekli Tümgeneral Şevket Turan, emekli Tümamiral Mustafa Özbey, emekli Tuğamiral İsmail Ruhsar Sümer ve emekli Tuğgeneral İzzettin Gürdal tutuklama talebiyle mahkemeye sevk edildi.

Emekli Orgeneral Ergin Celasin ise savcılık ifadesinin ardından gün içerisinde serbest bırakılmıştı.