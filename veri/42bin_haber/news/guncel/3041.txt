O bombacı yakalandı
İstanbul Kasımpaşada bulunan Deniz Kuvvetleri Komutanlığına ait Orduevi bahçesine patlayıcı madde atarken suçüstü yakalanan Ceylan D. tutuklanarak cezaevine kondu.
SON.TV'nin haberine göre, İstanbul Kasımpaşada bulunan Deniz Kuvvetleri Komutanlığına ait Orduevi bahçesine patlayıcı madde atan kişi suçüstü yakalandı. Kamuoyundan sır gibi gizlenen olayın ayrıntılarına son.tv ulaştı.

Olay 21 Ocak 2013 günü meydana geldi. Edinilen bilgilere göre 21 yaşındaki Ceylan D. Kasımpaşa Bahariye Caddesi üzerindeki Deniz Kuvvetleri Komutanlığına ait Orduevinin yakınına gelerek bahçesine patlayıcı madde attı. Olayda ölen ya da yaralanan olmazken Ceylan D. sürdürülen soruşturma çerçevesinde yakayı ele verdi.

Olay yerinde yakalanarak emniyet müdürlüğüne götürülen Ceylan D.nin ifadesine başvuruldu. Zanlının eylemi gerçekleştirebilmek için bir miktar alkol aldığı ve patlayıcı maddeyi kendisinin hazırladığı yönünde polise bilgi verdiği öğrenildi. Herhangi bir örgütsel bağlantısı tespit edilememesi sebebiyle hemen savcılığa çıkarılan Ceylan D. tutuklama talebiyle nöbetçi mahkemeye sevk edildi. İstanbul 23. Sulh Ceza Mahkemesinde tutuklanarak cezaevine gönderilen Ceylan D. hakkındaki soruşturma da jet hızıyla sonuçlandırıldı.

Savcılık Ceylan D. hakkında iddianame düzenledi. İddianamede Doğanın Genel güvenliğin kasten tehlikeye düşürülmesisuçu kapsamında 3 yıla kadar hapis cezasına çarptırılması istendi. Bakırköy Kadın ve Çocuk Cezaevinde tutulan Ceylan D. ilerleyen günlerde İstanbul Asliye Ceza Mahkemesinde hakim karşısına çıkacak.