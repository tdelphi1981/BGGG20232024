Uşak Üniversitesi Cern'de
UŞAK Üniversitesi, İsviçre'nin Cenevre şehrinde bulunan Avrupa Nükleer Araştırma Merkezi'ndeki (CERN) 'Atlas deneyi' kapsamında yapılan bilimsel araştırmalara katkı vermeye başladı.
Uşak Üniversitesi Fen-Edebiyat Fakültesi Fizik bölümü öğretim üyesi Yrd.Doç.Dr. Mehmet Şahin, CERN'de Atlas deneyi konusunda bilimsel araştırmalar yapmak üzere İsviçre'ye gitti. Yrd.Doç.Dr. Şahin'in buradaki çalışmalarıyla, Uşak Üniversitesi'nin Atlas deneyinde 38 ülkeden birçok ünlü fizikçinin katılımıyla oluşturulan Atlas Kolaborasyonuna (işbirliğine) üye olması sağlanacak.


Uluslararası çapta bilimsel bir organizasyonda Uşak Üniversitesi olarak yer almaktan dolayı mutlu ve gururlu olduklarını ifade eden Rektör Prof. Dr. Sait Çelik, "Uluslararası bir platform olan CERN'de üniversitemiz adına bir akademisyenin olması çok büyük önem taşıyor. Bu tür uluslararası bilim organizasyonlarında bundan sonrada yer alacağız. CERN gibi dünyanın saygıyla izlediği bir oluşuma Uşak Üniversitesi adına öğretim üyesi göndermek uluslararası niteliklere ve donanıma sahip akademisyenlere sahip olduğumuz anlamına geliyor" dedi.

Atlas deneyi nedir?


Atlas Deneyi, Avrupa Nükler Araştırma Merkezi'nde (CERN) 10 Eylül 2008'de deneyine başlanmış olan LHC hızlandırıcısında kurulan altı deneyden biridir. Diğerleri CMS deneyi, LHCb Deneyi, LHCf deneyi, Alice deneyi ve Totem deneyidir. Atlas ve CMS genel amaçlı, LHCb b-fiziği üzerine, LHCf deneyi astroparçacıklar (kozmik için) fiziği, Alice deneyi ağır iyon fiziği, Totem deneyi de toplam tesir kesiti ölçümüdür.


Deneyin göbeğinde proton demetleri çarpıştıkları zaman, farklı enerjilerde bir çok temel parçacıkğın ortaya çıkması beklenmektedir. Atlas deneyi şimdiye dek gözlenmiş veya gözlenmemiş bir çok parçacığın izlerini, enerjilerini, momentumlarını ölçecek şekilde genel amaçlı olarak tasarlanmıştır. LHC'nin çarpışma enerjisi olan 14 TeV ve ışınlığı olan 1034 p/cmı/s daha önceki deneylerde ulaşılmamış özelliklerdir. Bu zor şartlar, Atlas deneyini şimdiye dek yapılmışy bütün parçacık fiziği deneyleri arasında en büyüğü ve en karmaşığı olmaya itmiştir.