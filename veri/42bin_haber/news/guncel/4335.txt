BDP heyeti İmralı'ya gitti
BDP heyeti bu sabah İmralı Adası'na gitti. İmralı Adası'na gidecek BDP'liler saat 09.15 sıralarında Ataköy Marina'ya geldi. Pervin Buldan, Sırrı Süreyya Önder ve Altan Tan'dan oluşan BDP heyeti, Kıyı Emniyeti Genel Müdürlüğü'ne ait bir botla İmralı'ya hareket etti. Buldan, Öcalan'a dolma kalem götürürken, Sırrı Süreyya Önder ise kitap götürdü.
BDP milletvekilleri Sırrı Süreyya Önder, Altan Tan ve Pervin Buldan, kıyı Emniyeti Genel Müdürlüğü'ne ait tekneye basının yoğun ilgisi nedeniyle saat 09.34'te güçlükle bindiler.   ÖCALANA GİDEN PAKETTE NE VAR?  
 
BDP Grup Başkanvekili ve Iğdır Milletvekili Pervin Buldan'ın İmralı'ya giderken elinde sıkı sıkı tuttuğu pakette büyük olasılıklar özel yapım bir dolma kalem var. Paketin üzerindeki "Plumon" markasını takip edince adres olarak karşımıza Nişantaşı'ndaki şık dükkan çıktı. Burası kalem tutkunlarıın uğrak yeri. Sınırlı sayıda bulunabilen Caran D'ache markası dolma kalem ve tükenmez kalemlerinin de satıldığı farklı bir kırtasiyeci. Özel yapım defterlerin, 18. yüzyıldan bu yana kullanılan mürekkeplerin bulunabildiği işyerinin yetkilileri Buldan'ın elindeki paketin içindekiler hakkında bilgi veremiyor. Fatura bilgilerinin kontrol edilmesini gerektiğini söyleyen yetkililier, "Bizden kimin ürün aldığını şu anda tarifle bilmemiz mümkün değil" dediler.        
İMRALI'YA GİTTİLER / FOTO GALERİ 
BDP HEYETİ İMRALI'YA GİTTİ / WEB TV 
BDP Grup Başkanvekili Pervin Buldan, İstanbul Milletvekili Sırrı Süreyya Önder ve Diyarbakır Milletvekili Altan Tan'dan oluşan BDP heyeti, İmralı Adası'na hareket edecekleri Ataköy'e, Buldan'a tahsis edilen TBMM'ye ait kırmızı 030 plakalı araçla geldi.

Sırrı Süreyya Önder, teknenin içinden basın mensuplarına el salladı. Önder, Abdullah Öcalan'la yapılacak olan görüşmeden sonra açıklama yapacaklarını belirterek, "Arkadaşlar şu anda açıklama yapmayacağız. Açıklama dönüşte olacak" dedi. Altan Tan ve Pervin Buldan herhangi bir şey açıklamada bulunmadı.    
Heyet, daha sonra terör örgütü elebaşı Abdullah Öcalan ile görüşmek için  Kıyı Emniyeti Genel Müdürlüğü'ne ait Emniyet-4 isimli tekneyle İmralı  Adası'na hareket etti. 

Önder'in elindeki poşet dikkat çekti. Herhangi bir açıklama yapmayan heyet, 2 saatlik yolculuktan sonra İmralı'ya varacak.   
TESPİH VE KALEM

BDPli 3 milletvekili, hazırlıklarına devam ederken bir yandan da Abdullah Öcalana hediye aldı. Pervin Buldan, Abdullah Öcalana bir kalem ve "mütevazi" bir tespih aldığını söylemişti. Pervin Buldan, kalemi, Nişantaşındaki eski bir kırtasiye mağazasından aldı. Pervin Buldan, hediyesinin bulunduğu dolmakalemleri ile tanınan kırtasiye dükkanının karton poşeti ile kendilerini İmralıya götürecek olan Kıyı Emniyetine ait KEGM 4 adlı teknesine bildi. Sırrı Süreyya Önder ise Öcalana AB üyesi ülkelerin anayasalarını karşılaştırmalı olarak ele alan bir kitap ile TBMM Darbeleri Araştırma Komisyonunun raporunu verecek.