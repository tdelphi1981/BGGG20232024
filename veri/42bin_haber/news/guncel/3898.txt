Elazığ'da minik öğrencilere deprem semineri
Elazığ Özel Güzide Hanım İlköğretim Okulu'nda 01  07 Mart Deprem Haftası etkinlikleri nedeniyle Milli Eğitim Müdürlüğü sivil savunma uzmanı Orhan Yıldız tarafından deprem semineri verildi.
Sivil Savunma uzmanı Orhan Yıldız, 'seminerde olası bir depreme karşı nasıl korunabiliriz, deprem öncesi alınması gereken tedbirler, deprem anında neler yapılabilir, deprem çantası nasıl hazırlanmalıdır' gibi konulara değindi. Sert ve kayalık alanlar üzerine depreme dayanıklı evler yapmak gerektiğini belirten Yıldız, "İlk 2-3 saniye içinde depremin şiddetlenip şiddetlenmemesine göre tedbir almalıyız, eğer şoklar hafif ise deprem uzaktadır ve asıl şok gelmeden tehlikeli yerden uzaklaşmalıyız." dedi. Deprem sonrası su ve elektrik sistemlerini kontrol edip, tedbir alınmasını gerektiğini vurgulayan Yıldız, 2, 3 katlı evlerin üst katları daha emniyetlidir. Merdivenler en tehlikeli yerleri teşkil ediyor. Duvar, kiriş ve devrilebilecek eşyalardan uzak durup masa, sıra gibi altı emin yerlere sığınmalıyız." diye konuştu. Kıyılarda sismik dalgaların tehlikesine karşı sahilden uzak durmamız gerektiğinin de altını çizen Yıldız, "Heyelanlı alanlarda kaya parçalarının yuvarlanabileceğini göz önüne almalıyız. Depremin birinci dakikasından sonra tehlikenin çoğu geçmiştir. Bu takdirde yanan bir yer veya bir şey varsa- yangın söndürülmelidir. Asıl depremden sonra hafif sarsıntılar olabilir. Bu şokların sağlam yapıları da yıkabileceği unutulmamalıdır." ifadelerini kullandı. Okul Müdürü Yakup Mertoğlu ise "Ülkemizin ve Elazığ'ın deprem hattı üzerinde olması, bizlerin olası bir deprem karşısında nasıl bir yol izleyeceği, depremden korunma yolları, zarar ve ziyanı en aza indirgemek adına neler yapılabileceği konularını öğrencilerimizle ve öğretmenlerimizle birlikte verilen seminerde bilgi sahibi olduk." şeklinde konuştu. Mertoğlu, Milli Eğitim Müdürlüğü sivil savunma uzmanlarına katkılarından ve desteklerinden dolayı teşekkür ettiğini belirtti.Öğrencilerin ve öğretmenlerin ilgiyle izlediği seminer, depremle ilgili çeşitli sunum ve videoların izlenmesiyle sona erdi.