Ece'nin bilgisayarındaki yazışmalar çözüldü
İzmir'de, üsteğmen babası ile doktor annesini 1.5 yaşındayken trafik kazasında kaybeden üniversite öğrencisi 20 yaşındaki Ece Yüzbaşı, çok isteyip hayalini kurduğu motosikletiyle deneme turunda yola düşerek yaşamını yitirdi. Bilirkişilerin incelemesinde ortaya çıkan, halen yargılanmasına devam edilen motosiklet sürücüsü Serkan Kirtil ile Ecenin cep telefonu ve bilgisayarındaki yazışmaları çözüldü. Kirtilin kazadan önceki son gecede, Yarın güzel bir planım var mesajıyla Eceyi motosiklet kullanmaya çağırdığı, Ecenin havanın yağışlı olduğunu söylemesine rağmen, Yer kuru diyerek ısrar ettiği ortaya çıktı.
Ege Üniversitesi Felsefe bölümü 3üncü sınıf öğrencisi Ece Yüzbaşının dramı 1.5 yaşındayken başladı. Ece Yüzbaşının, 1993 yılında Kayseride görevli olan babası Üsteğmen Hakan Yüzbaşı, doktor olan eşi Hacer Yüzbaşı ve meslektaşı olan çifti Ankaraya uzmanlık sınavına götürdüğü sırada kaza yaptı. Bu kazada Ecenin babası Hakan Yüzbaşı ve annesi Hacer Yüzbaşı yaşamını yitirdi. Daha bebekken öksüz ve yetim kalan Ece Yüzbaşıya, büyükbabası Alşan Yüzbaşı, babaannesi Engin Yüzbaşı ve yakınları sahip çıktı. 
Ece Yüzbaşı, uzun süre büyük babası ile büyükannesini anne ve babası bildi. 5 yaşına geldiğinde de gerçek kendisine psikologlar yardımıyla anlatıldı.  
MOTOSİKLETİN ARKASINDAN DÜŞEREK CAN VERDİ 
Yaşadığı tüm zorluklara rağmen Ege Üniversitesi Felsefe bölümünü kazanan ve 3üncü sınıfına devam eden Ece Yüzbaşı, 23 Aralık 2011de meydana gelen kazadan kısa süre önce otomobili satıp, büyük bir sevgi ve hayranlık duyduğu motosikleti satın aldı. Satın aldığı bayide çalışan 29 yaşındaki Serkan Kirtil yönetimindeki 34 HHL 16 plakalı motosikletle deneme turuna çıktı. Motosikletin koltuğunun arkasında oturan Ece, görgü tanıklarının ifadesine göre Kirtilin hızlı gittiği sırada yola düştü. Kirtilin ancak 300 metre sonra arkasında olmadığını fark ettiği Ece, sağlık ekiplerinin müdahalesine rağmen kaza yerinde yaşamını yitirdi. 
BÜYÜKBABA VE BABAANNENİN İKİNCİ BÜYÜK ACISI 
Ece, henüz 1.5 yaşındayken kaybettiği anne ve babasının Menemendeki mezarlarının hemen yanında toprağa verildi. Ecenin ardından en büyük acıyı ise, onu büyük bir titizlikle yetiştiren, özel okullarda okutan, müzik kurslarına gönderen büyükbabası Alşan Yüzbaşı ve babaannesi Engin Yüzbaşı yaşadı. 
TELEFON VE BİLGİSAYAR YAZIŞMALARI  
Kazanın adından 2 ay tutuklu kaldıktan sonra tahliye edilen Serkan Kirtil hakkında, İzmir 13üncü Asliye Ceza Mahkemesinde, 6 yıla kadar hapis cezası istemiyle dava açıldı. Henüz sonuçlanmayan davada, mahkemenin atadığı bilirkişilerin yaptığı incelemede, Ece Yüzbaşının, Kirtil ile cep telefonu ve bilgisayarındaki yazışmaları ortaya çıktı.  
TRAFİKTE PANİK YARATMA OYUNU 
Kazadan bir gün önce Ece Yüzbaşının uyumadan önce kitap okumayı sevdiğini yazdığı mesajına Serkan Kirtilin, uyumadan önce en büyük zevkinin Trafikte panik yaratma, terör estirme olarak Türkçeye çevrilen traffic panicddd adlı oyunu oynamak olduğunu yazdığı belirlendi. Trafikte panik yaratıp, diğer araçlara zarar verme üzerine kurulu olan oyundaki performansıyla, 550 bin dolarlık zarar verdiğini yazdığı da saptandı. Kazadan önceki son gecede yine Kirtilin Ece Yüzbaşıya Yarın güzel bir planım var, telefondan ara beni mesajı gönderdiği, kaza günü ise, Ecenin havanın yağışlı, yerlerin kaygan olduğunu söylemesine rağmen, Kirtilin Tamam gel yerler kurudu cep mesajıyla kendisini çağırdığı ortaya çıktı. 

 