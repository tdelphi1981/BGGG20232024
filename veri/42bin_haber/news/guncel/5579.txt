'Bugün yaşasaydı utancından kahveye gidemezdi'
Gaziantepte psikolog Prof. Dr. Üstün Dökmen, kadına yönelik şiddeti eleştirirken, Cengiz Hanın eşinin kaçırılarak hamile bırakılmasını örnek verdi.
Dökmen, feodal yapı nedeniyle tecavüze uğrayan kadınların cezalandırılmasını, öldürülmesini eleştirirken şu değerlendirmeyi yaptı:

Kadının suçu ne burada? Tecavüzü gerçekleştiren kim? Erkek. Tecavüze uğrayan kadının yakınları kahveye gidecek yüzleri olmadığı için kadını öldürüyor. Cengiz Han bugün yaşasa ve bugünkü zihniyette olsaydı kahvehaneye gidemezdi biliyor musunuz? Neden mi? Çünkü, Cengiz Hanın eşi Börte, Merkitler tarafından kaçırılır. 9 ay sonra bulunduğunda hamiledir. Muhtemelen kaçıran kişilerin tecavüzüne uğramış ve hamile kalmıştır. Ama, Cengiz Han, Börteyi öldürmemiş, doğan çocuğuna misafir, konuk anlamına gelen Cuci adını vermiş, diğer çocuklarından ayırmamıştır. Eğer Cengiz Han bugün yaşamış, bugünkü zihniyete sahip olsaydı kahvehaneye gidecek yüzü olmazdı.