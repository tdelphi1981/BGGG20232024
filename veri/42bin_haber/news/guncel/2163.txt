Hakkari'de kepenkler yine kapalı
Hakkari'nin Çukurca ilçesi'nde çıkan çatışmada öldürülen 14 PKK'lıdan 2'sinin cenazesinin toprağa verilmesinden önce, Hakkari kent merkezinde bugün esnaf kepenkleri açmadı.
Hakkari'nin Çukurca İlçesi'nin 20'nci Jandarma Sınır Tugay Komutanlığı'na bağlı Karataş Jandarma Sınır Karakolu'na 10 Ocak'ta saldırı hazırlığında olan PKK'lılar tespit edilince çatışma çıktı. Çıkan çatışmada, 14 terörist öldürüldü. Öldürülen PKK'lılardan Hakkari doğumlu olan 'Sorxwin Koçer' kod adlı Berivan Aykaç, ile 'Kurtay Leşker' kod adlı Emrah Kaya'nın Malatya Adli Tıp Kurumu'ndaki cenazeleri dün ailelerine teslim edildi. Dün yola çıkarılan cenazeler bugün öğle saatlerinde Hakkari'ye ulaşması bekleniyor.

Cenazelerin toprağa verilişmesinden önce Hakkari kent merkezinde nöbetçi eczane ve fırın dışında tüm esnaf kepenk kapattı. Sessizliğin hakim olduğu kentte, polis de geniş güvenlik önlemi aldı. Cenazelerin Sümbül Mahallesi'ndeki Tekser mezarlığında toprağa verileceği belirtildi.