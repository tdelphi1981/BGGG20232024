'Balyoz' Yargıtay'da
İstanbul 10. Ağır Ceza Mahkemesi'nce 21 Eylül 2012'de karara bağlanan 'Balyoz Planı' dava dosyası, temyiz incelemesinin yapılacağı Yargıtay Cumhuriyet Başsavcılığı'na getirildi.
Aralarında emekli Oramiral Özden Örnek ile emekli orgeneraller İbrahim Fırtına ve Çetin Doğan'ın da bulunduğu 365 sanıklı 'Balyoz Planı' davasının temyiz edilmesi üzerine, 45 klasörden oluşan dava dosyası, özel bir araçla İstanbul'dan Ankara'ya taşındı.

Yargıtay Cumhuriyet Başsavcılığı'nda görevlendirilecek savcılar, dosyayla ilgili tebliğname hazırlayacak. Tebliğname, Yargıtay 9. Ceza Dairesi'ne gönderilecek.

Görevlendirilecek savcılar, dosyalar için hazırlanan özel güvenlikli odada, Balyoz Planı davasıyla ilgili tebliğnameyi hazırlayacak.