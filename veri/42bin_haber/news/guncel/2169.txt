Almanlar o listeyi vermiyor
Avrupa Konseyi için göçmen raporu hazırlayan Avrupa Konseyi Parlamenter Meclisi Üyesi, Ak Parti Kayseri Milletvekili Prof. Dr. Pelin Gündeş Bakır, Almanya'da yaşayan Türklerin sorunlarıyla ilgili çarpıcı bilgiler verdi.
Bakır, Türklerin en büyük sıkıntısının çifte vatandaşlık, İslamofobi,ırkçı yaklaşımlar ve sınır dışı edilme olduğunu söyledi. Türk çocuklarının ailelerinden çeşitli gerekçelerle alınarak Hıristiyanlaştırıldıkları iddiasını da araştıran Bakır, çocukların kaldığı gençlik dairesinin kendisine bu konuda hiçbir istatistiki bilgi vermediğini, işbirliğine yanaşmadığını ve bilgi sakladığını belirterek, bunu raporuna koyacağını kaydetti. Bakır, Almanya'nın Türk vatandaşlığından ayrılmayı teşvik etiğini de ifade etti.