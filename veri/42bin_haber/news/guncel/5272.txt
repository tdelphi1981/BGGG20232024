X-Rayde bıçaklar yakalandı
MECLİS Başkanı Cemil Çiçekin grup başkanvekillerini acil güvenlik zirvesine çağırmasının perde arkasından ilginç olaylar çıktı.
TBMMye girişleri yasaklı 27 sakıncalının, milletvekillerinin yanında parlamentoya girdiğinin tespit edilmesi, milletvekillerinin yanında aranmadan binaya giren özel ziyaretçilerin üzerinden bıçaklar çıkması üzerine yeni önlemler alındı. Toplantıda üslup uyarısında bulunan Çiçek, parti liderlerine de hakaret ve küfürlerin yer aldığı 100 sayfalık tutanakları gönderdi. Çiçek, dün Ak Parti, CHP, MHP ve BDP grup yöneticileriyle yaptığı toplantıdan 8 maddelik yeni güvenlik tedbirleri çıkardı. Güvenlikten sorumlu İdare Amiri Salim Uslu ile Koruma Daire Başkanı Mustafa Şentürkün de katıldığı toplantıda son dönemde yaşanan güvenlik risklerinden örnekler verildi. 
SİLAH SERGİSİ AÇILIR 
Çiçek, özellikle milletvekillerinin araçlarında veya yaya olarak beraberinde giren özel ziyaretçilerin aranmamasının büyük risk oluşturduğuna işaret etti. Şentürk de yasaklı 27 kişinin milletvekiliyle birlikte binaya girdiğinin tespit edildiğini, yine ana kapıdan milletvekiliyle birlikte aranmadan geçen ziyaretçilerde daha sonra X-Rayli kapılardan geçerken silah olarak kullanılabilecek bıçaklar, yasak maddeler yakalandığını belirtti. Bunun üzerine bir parti yetkilisi Silah sergisi açsanız yeridir dedi. Meclis Koruma Dairesi, Meclise giremeyecekler için oluşturduğu listede, eylem yapan, eylem potansiyeli bulunan veya güvenlik birimlerince canlı bomba ihbarı yapılan 311 kişi bulunuyor.                     