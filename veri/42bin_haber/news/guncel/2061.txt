Yenge katili akıllı çıktı
Kemerburgazda villasına girdiği amcası Nurettin Gülep ve 13 yaşındaki yeğeni Meryemi fidye için 6 gün rehin tutan, yengesi Gülhanım Gülepi yorganla boğarak öldüren 23 yaşındaki Ayhan Gülepin akıl sağlığı yerinde çıktı.
Ayhan Gülep ağırlaştırılmış müebbet hapis cezası istemiyle yargılandığı davada, epilepsi hastalığının sağlıklı karar vermesine engel olduğunu iddia etmişti. Bakırköy Cumhuriyet Başsavcılığının iddianamesinde, yüksek miktarda borcu bulunan Ayhan Gülepin, eniştesi Ferdi ve onun abisi Nezir Reçber ile birlikte, işadamı amcası 
Nurettin Gülepin Kemerburgazdaki villasına 8 Ekimde gittikleri, yenge Gülhanım Gülepi öldürdükleri, yeğen Meryem ve amca Nurettin Gülepi rehin alarak 400 bin TL istedikleri yer aldı. 

ADLİ TIP: YOĞUNUZ
Ayhan Gülepin avukatı savcının mütalaasını açıklayacağı 3 Mayıstaki duruşmada, müvekkilinin Adli Tıp Kurumuna sevk edilip epilepsi hastalığının sağlıklı karar vermesine engel olup olmadığının tespitini istedi. Avukata göre, Ayhan Gülep hastalığı nedeniyle sağlıklı kararlar veremiyordu ve bu nedenle diğer iki kişi tarafından kandırılmıştı. Mahkeme talebi yerinde buldu ve Ayhan Gülepin Adli Tıp Kurumuna gönderilmesine karar verdi. Ayhan Gülepin rapor sonuçları 9 ay sonra mahkemeye gönderildi. Ayhan Gülepin zekâsında ve karar verme yeteneğinde herhangi bir sorun yoktu. 

BEN DE GİTMEK İSTİYORUM
Davanın dün görülen duruşmasında sanıklardan Ferdi Reçber de akıl sağlığının yerinde olmadığını iddia etti. Cinayet işlemediğini, suçsuz yere cezaevinde yattığı için eski psikolojik hastalıklarının yeniden ortaya çıktığını iddia eden Ferdi Reçber, Adli Tıp Kurumuna sevk edilmek istediğini söyledi. Mahkeme, Bakırköy Ruh ve Sinir Hastalıkları Hastanesinde daha önce tedavi olduğunu iddia eden Ferdi Reçberin detaylı raporlarının istenmesine karar vererek duruşmayı erteledi. 
YEĞEN ANLATTI
Olay, fidyeyi bulması için 6 gün sonra serbest bırakılan Nurettin Gülepin jandarmaya sığınıp yardım istemesiyle ortaya çıktı. Jandarma Nezir ve Ferdi Reçber ile Ayhan Gülepi gözaltına aldı. Üçlünün öldürdüğü Gülhanım Gülepin cesedi Leventte otomobilinin bagajında halıya sarılı halde bulundu. Savcılık Ayhan Gülep, Nezir Reçber ve Ferdi Reçbere ağırlaştırılmış müebbet hapis cezası istedi. Bakırköy 7. Ağır Ceza Mahkemesi iddianameyi kabul ederek dava açtı. Yargılama sürecinde 3 kişi sürekli birbirlerini suçladı. Sanıklar birbirini suçladığı için cinayetin detaylarını aydınlatmak 13 yaşındaki Meryeme kaldı. Meryem pedagog eşliğinde geldiği duruşma salonunda, sanıkların tümü dışarı çıkartıldıktan sonra yaşadıklarının tümünü anlattı.