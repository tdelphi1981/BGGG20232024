'Organize İşler'e jet soruşturma
AKŞAM duyurdu, soruşturma başladı...
 AKŞAM, dün aracından uyuşturu ve tarihi sikkeler çıkan işadamı Cengiz Aliç'in iddialarını manşete taşımıştı. Mobilya mağazası bulunan Aliç, olayın komplo olduğunu söylemiş, şirket ortağı, müdürü, Antalya Emniyet Müdür Yardımcılarından E.G., Emniyet'te amir olarak çalışan Ç.A.S.'nin de aralarında olduğu isimlerin şirketi ele geçirmek için tuzak kurduğunu öne sürmüştü. Dilekçesinde 'Aracımda 12 saat arayla iki kez arama yapıldı. İlk arama temiz çıktı. İkinci aramada uyuşturucu bulundu' demişti. Aliç'in sunduğu kamera görüntülerine göre o gözaltındayken Emniyet Müdür Yardımcısı E.G. mağazaya gelip şirket müdürüyle kucaklaşıyor. Aliç'nin diğer iddiası ise ihbarın amir Ç.A.S.'nin bir numarasından diğerine yapıldığı yönünde.
 VALİ TEŞEKKÜR ETTİ
 OLAYI turizm fuarına katılmak için çıktığı Londra yolunda öğrenen Vali Ahmet Altıparmak, iddiayı gündeme taşıyan AKŞAM'a teşekkür etti. Altıparmak, derhal soruşturma talimatı verdiğini belirterek, 'Suçu varsa kimsenin gözünün yaşına bakılmaz. İçişleri Bakanlığı'ndan müfettiş talep ettim. İdari soruşturma başlatıldı. Bizzat ilgileneceğim' dedi.
 Mustafa  KOZAK