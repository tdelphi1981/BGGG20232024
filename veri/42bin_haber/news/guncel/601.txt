Erdoğan: Muhteşem Yüzyılı kınıyorum
Başbakan Tayyip Erdoğan, dün Kütahyanın Altıntaş ilçesinde yapılan Zafer Havaalanını hizmet açtı. Suriye sınırına Patriot füzelerinin yerleştirilmesini eleştirenlere sert tepki göstererek, Akçakaleye Ceylanpınara o bombaları atanların farklı şeyler yapmayacağı ne malum dedi. Muhteşem Yüzyıl dizisini de eleştiren Erdoğan, dizinin yönetmenlerini ve kanalın sahiplerini de kınayarak, yargının gerekli kararı vermesini beklediğini söyledi. Erdoğan şöyle konuştu:
BİZ BÖLGEMİZDE HUZUR İSTİYORUZ      
Biz ülkemizde huzur istediğimiz kadar, ülkemizin huzuruyla doğrudan bağlantılı olarak bölgemizde de sadece huzur istiyoruz. Biz her zaman barıştan, sorunların diyalogla çözülmesinden yanayız. Akçakaleye bombayı atarsan ve orada 5 vatandaşım şehit olursa herhalde bunun karşısında sessiz kalacak değiliz. Biz de ona misliyle mukabele etmek durumundayız. Gazi Mustafa Kemal, yurtta sulh cihanda sulh derken herhalde Çanakkalede gelen düşmanlara da sulh demedi. Birilerinin yanlış anladığı gibi yurtta sulh cihanda sulh ilkesini pasiflik, tavırsızlık, tepkisizlik olarak yorumlayamayız.   Sizin Gazzede ne işiniz var? Suriye ile neden ilgileniyorsunuz? diyorlar. Hiç kusura bakmasınlar biz 7 milyarlık bu dünyanın içinde yaşıyoruz. Ecdadımızın at sırtında gittiği her yere biz de gideriz, ilgileniriz.  
  Başbakanın Muhteşem Yüzyıl eleştirisi hakkında ne düşünüyorsunuz.
Yazın yayınlayalım  
ÖMRÜNÜN 30 YILI AT SIRTINDA GEÇTİ 
Ama bunlar televizyon ekranındaki ecdadımızı zannediyorum o Muhteşem Yüzyıl belgeselindeki gibi tanıyorlar. Bizim öyle bir ecdadımız yok. Biz öyle bir Kanuni, öyle bir Sultan Süleyman tanımadık. Onun ömrünün 30 yılı at sırtında geçti. Sarayda, o gördüğünüz dizilerdeki gibi geçmedi. Bunu çok iyi bilmemiz, anlamamız lazım. Ben o dizilerin yönetmenlerini de o televizyonların sahiplerini de milletimin huzurunda kınıyorum. Bu konuda da ilgilileri uyarmamıza rağmen yargının da gerekli kararı vermesini bekliyoruz. Böyle bir anlayış olamaz. Bu milletin değerleriyle oynayanlara milletçe gereken dersin, cevabın hukuk içinde verilmesi gerekir.  
  Ve nihayet çaktı 'Muhteşem Yüzyıl'a  
TEDBİRİMİZİ TEREDDÜTSÜZ ALIRIZ 
Güvenliğimize, huzurumuza yönelik tehditler karşısında tedbirlerimizi hiç tereddütsüz alacağız. Sınırımızda aldığımız tedbirlerden de kimse farklı anlamlar çıkarmaya gayret etmesin. Biz bu tedbiri sınırımızda alıyoruz. Niye? Akçakaleye Ceylanpınara o bombaları atanların farklı şeyler yapmayacağı ne malum. Onun için biz sınırımızda savunma amaçlı bu tedbirleri almaya mecburuz. Biz bir NATO ülkesiyiz ve NATO ülkesi olarak da yasaların gereği orası aynı zamanda NATOnun da talebimiz halinde böyle bir görevi yapma alanı içindedir. Biz barıştan yanayız ama ülkemizi savunmak, tehditlerle mücadele etmek için  her türlü tedbiri almak hakkımızdır.       
Olimpiyat hediyesi 
BAŞBAKAN Recep Tayyip Erdoğan, Simavda geçen yıl meydana gelen 5.9luk depremin ardından TOKİnin yaptığı deprem konutları ve sosyal yapıları hizmete açtı. Açılış töreninde olimpiyatlarda Türkiyeye atletizmde altın madalya kazandıran ve Kütahyada öğretmenlik yapan Aslı Çakır Alptekin de yarışmada koştuğu 22 gram ağırlığındaki ayakkabısını Erdoğan çiftine verdi. / Rıza ÖZEL/SİMAV 
  
ERDOĞAN'IN KONUŞMASININ TAMAMI 
 