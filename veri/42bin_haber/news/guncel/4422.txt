Elbistan'da hac kayıtlarına yoğun ilgi
Diyanet İşleri Başkanlığı Hac ve Umre Hizmetleri tarafından yapılan hac ön kayıtları için belirlenen 4 ile 22 Şubat arasındaki süre sona erdi.
Kahramanmaraş'ın Elbistan ilçesinden 800e yakın vatandaş yeni kayıt yaptırırken 2 bin 800 de eski kayıt bulunduğu öğrenildi.

Diyanet İşleri Başkanlığından yapılan açıklamada, kuraya katılanlardan hacca gidemeyenlerin kayıt yenileme işlemlerinin, elektronik ortamda otomatik yapılacağı ifade edildi.

İlk defa kayıt yaptırmak isteyenler ise 15 lira ön kayıt ücretini yatırdıktan sonra Elbistan İlçe Müftülüğünün yolunu tuttu. Kayıt olanlar, büyük bir umutla kesin hac kayıtlarının yapılacağı zamanı beklemeye başladı.