Havuza düşen minik Rümeysa boğuldu
ANKARA'nın Şereflikoçhisar İlçesi'nde madımak otu toplayan annesinin yanından ayrılan 4 yaşındaki Rümeysa Şenol, oynadığı havuza düşerek boğuldu.
Şereflikoçhisar'ın Parlasan Köyü'nde Aysun Şenol, kızı Rümeysa'yı da yanına alıp, bahçeye madımak toplamaya çıktı. İddiaya göre bu sırada annesinin yanından uzaklaşan Rümeysa, yakındaki bir sulama havuzunun kenarında oynamaya başladı. Anne Aysun Şenol, bir süre sonra olmadığını fark edip her yerde aradığını kızının, havuzun içinde hareketsiz şekilde buldu. Rümeysa'nın kurtarılması için çırpınan anne, yakınlarından yardım istedi. Düştüğü havuzdan alınıp, ilçedeki Devlet Hastanesi'ne götürülen Rümeysa, doktorların müdahalesine rağmen kurtarılamadı. 

Acı haberle, baba Soner ile anne Aysun Şenol sinir krizi geçirdi. Şenol çifti, yakınları tarafından teskin edilmeye çalışıldı.