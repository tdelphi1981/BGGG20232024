BDP görüşmesinde 2 MİT görevlisi
ABDULLAH Öcalan, PKKnın silah bırakması nihai hedefi ile sürdürülen görüşmelerde gelinen noktayı değerlendirmek amacıyla İmralıda kendisini yarın ziyaret edecek BDP heyetini, MİT aracılığıyla hükümete ulaştırdığı Çözüm Projesi çalışması hakkında bilgilendirecek.
BDP Grup Başkanvekili Pervin Buldan, İstanbul Milletvekili Sırrı Süreyya Önder ve Diyarbakır Milletvekili Altan Tandan oluşan heyetin Öcalanla görüşmesi sırasında masada MİT görevlileri de yer alacak. MİTin görüşmede 2 isimle temsil edilmesi bekleniyor. Görüşmenin tümünde yer alması beklenmeyen MİT görevlileri, gerekli görülmesi halinde heyete süreçle ilgili teknik bilgilendirme yapacak.  
ÖCALAN NE DİYECEK 
Öcalanın BDP heyetine yapacağı değerlendirmenin ana gündemini Kürt sorununun çözümüne yönelik projesinin oluşturması bekleniyor. Öcalanın projesinde, PKKnın Eylemsizlik ilan etmesine yönelik değerlendirmeleri, en önemli adımlardan biri olarak yer alıyor. Projede, PKKnın eylemsizliğine parelel olarak, güvenlik güçlerinin müdahalelerinin durdurulması da öngörülüyor.  
ANAYASA DEĞERLENDİRMESİ 
Kimi çevrelerce Merdiven Stratejisi olarak nitelendirilen süreçte atılacak adımların, istenen sonuçları doğurmasına bağlı olarak PKKnın güvenli bir şekilde ülke dışına çıkması da Öcalanın BDPlilerle tartışacağı konulardan biri olacak. Devlet adına Ak Parti hükümetine de Kalıcı bir barış için atılması gereken adımlar başlığıyla özetlenebilecek önerilerde bulunduğu öğrenilen Öcalan, BDP heyetinin Anayasa Uzlaşma Komisyonu üyeleri Önder ve Tanla da Yeni Anayasa değerlendirmesi yapması bekleniyor.  
BDPLİLERİN TAHMİNİ 
BDP kurmayları da, Öcalanın yeni anayasa yapım sürecine verdiği önem biliniyor. Türk, Kürt ve diğer tüm etnik kimlikleri güvence altına alan ve vatandaşlık durumlarını tanımlayan yeni bir anayasanın gerekliliğine yaptığı vurgu ortada. Özellikle KCK tutuklularının tahliyelerine imkan tanıyacak hukuksal düzenlemelerin gerekliliğini de sıkça hatırlatıyor. Dolayısıyla görüşmenin gündemleri arasında bu şıklarda yer alacaktır tahmini yapıyor.  
BDPNİN TERCİHİ ATAKÖY 
BDP heyetinin İmralıya gitmek için seçtiği yer ise İstanbul Ataköy Marina oldu. Adalet Bakanlığı Tercih sizin ya Gemlik ya Ataköy önerisine, Tercihimiz Ataköy yanıtını veren BDP heyeti yarın sabah saat 08.30da İmralıya hareket edecek. 
Kandile mesajı biz götüreceğiz 
BDP Genel Başkanı Selahattin Demirtaş, Öcalan ile görüşmek üzere yarın İmralıya gidecek heyetin belirlenmesine ilişkin, Öcalan kardeşine Hafta içinde heyet gelmezse yol haritası sunmaktan vazgeçeceğim. Süreci tıkanmış ve bitmiş kabul edeceğim. Hükümetin de sorumluluğunu kabul etmiş olacağım dedi. Biz de heyetin gitmesini kolaylaştırmaya çalıştık dedi. Demirtaş, şöyle konuştu: Oslo-İmralı sürecinde, devlet adına görüşme yapan heyet İmralıya gidiyor, ordan aldıklarını Osloya ve Kandile kendileri götürüyordu. Mekanizmayı devletin kendisi kurmuştu. Bu defa bizden rica ettiler. Mesajın gitmesini biz sağlayacağız.      

Provokasyona karşı endişeliyiz 
BAŞBAKAN Yardımcısı Beşir Atalay, Diyarbakırda önceki gece kanaat önderleri, dün de 36 sivil toplum örgütü temsilcisiyle görüşüp, Kürt sorununun çözümü için görüş alışverişinde bulundu. Bu kesimlerin sürece destek verdiğini, büyük beklentilerinin olduğunu kaydeden Atalay, Sürecin hassasiyetlerini biliyoruz, provokatif gelişmelere karşı endişeliyiz. Son olaylar normal Karadenizlinin tepkisi değil. Elimizde iyi araştırma var dedi. / DHA 
Gidene değil sonuca bakın 
TBMM Başkanı Cemil Çiçek, İmralıya gidecek heyetle ilgili, Sürecin kendisine bakın, kimin gideceğinden ziyade sonuca bakmak lazım dedi. Çiçek, Atatürk Kültür Merkezindeki Her Yönüyle Trabzon Etkinliklerine gelişinde şunları söyledi: Türkiyenin kanayan bir yarasıdır. En öndeki ve öncelikli meselesidir. İnşallah sonu hayırlı olsun. Hava raporu açıklar gibi, her saat başı, ne oluyor, ne gidiyor, ne giydi, giymedi gündeme getirilmemesi gerekir. Kafa karıştıracak beyanlardan, kaçınmak gerekir. Meseleyi biraz dikkatli götürelim.  / ANKARA 
  
  
 