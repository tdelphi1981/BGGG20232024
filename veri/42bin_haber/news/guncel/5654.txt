Uzman Çavuş Ekinci'nin mahallesinde sevinç
TERÖR örgütünce Kuzey Irak'ta serbest bırakılanlar arasında bulunan Uzman Çavuş Kemal Ekinci'nin Gaziantep'teki mahallesinde sokaklar Türk Bayrağı ile süslendi.
1 Ekim 2011'de Şırnak'ta terör örgütü tarafından kaçırılan Uzman Çavuş Kemal Ekinci'nin serbest bırakılması memleketi Gaziantep'te sevinçle karşılandı. Ekinci'nin babası Ömer Ekinci oğlunu teslim almak için bir yakınıyla Habur Sınır Kapısı'na giderken, yakınları ile komşuları Uzman Çavuş'un evinin bulunduğu Barış Mahallesi Mustafa Dellek Sokak'a 'Hoşgeldin Bizim Asker' yazılı pankart astı. 


Komşu ve yakınları 24 yaşındaki Uzman Çavuş Ekinci'nin evine dönmesini sabırsızlıkla beklediklerini belirtti.