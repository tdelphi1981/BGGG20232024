Müdüre veda
Tedavi gördüğü hastanede önceki gün solunum yetmezliği nedeniyle hayatını kaybeden İstanbul eski Emniyet Müdürü ve eski Ulaştırma Bakanı Necdet Menzir, Bayrampaşadaki Çevik Kuvvet Şube Müdürlüğündeki tören ve Fatih Camisindeki cenaze namazının ardından toprağa verildi.
Menzir için Bayrampaşadaki Çevik Kuvvet Merkezinde düzenlenen törene İstanbul Valisi Hüseyin Avni Mutlu, İstanbul Emniyet Müdürü Hüseyin Çapkın, eski OHAL ve İstanbul Valisi Hayri Kozakçıoğlu ile Necdet Menzirin eşi Utarit Menzir katıldı. Necdet Menzirin özgeçmişinin okunduğu törende, Hüseyin Avni Mutlu da kısa bir konuşma yaptı. Menzir için ikindi vakti Fatih Camisinde cenaze namazı kılındı. Necdet Menzirin oğlu Murat Menzir cami avlusunda taziyeleri kabul etti. Cenazeye CHP Grup Başkanvekili Akif Hamzaçebi ve Gaziantep eski Belediye Başkanı Celal Doğan da katıldı. İSTANBUL