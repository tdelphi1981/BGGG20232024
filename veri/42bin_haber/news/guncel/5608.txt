Üniversitede cinayet: 1 ölü
Karaman'da iki gurup arasında çıkan kavgada, 1 kişi öldü.
Karaman'da esnaflık yapan Mevlüt Kurt (29), arkadaşıyla birlikte gittiği Karamanoğlu Mehmetbey Üniversitesi (KMÜ) yerleşkesinde, üniversite öğrencisi M.S. ve 2 arkadaşıyla 'kız meselesinden' dolayı tartışmaya başladı.

Kısa sürede kavgaya dönüşen olayda, Mevlüt Kurt göğsünden bıçakla yaralandı.

Karaman Devlet Hastanesine kaldırılan Kurt, yapılan müdahaleye rağmen kurtarılamadı.

M.S. ve olaya karıştığı ileri sürülen 2 arkadaşı gözaltına alındı.

Olayla ilgili başlatılan soruşturma sürüyor.