Analitik düşünmede gerilerdeyiz
TIMSS 2011 raporuna göre Türkiye matematik ve fen alanlarında başarı seviyesini arttırıyor. Ancak aynı artış uluslararası alanda sağlanamıyor. Özellikle matematikte öğrencilerin analitik düşünme becerileri zayıf.
TIMSS (Uluslararası Matematik ve Fen Başarı Değerlendirmesi) 2011 sonuçları dün sabah açıklandı. Hollandalı kurum IEAnın, Boston Kolejin Lynch Eğitim Fakültesi işbirliğiyle düzenlediği TIMSS raporu, 2011 yılı eğitim verilerine göre yapıldı. 50den fazla ülke, bölge ve eyalet değerlendirmeye katıldı. 4. ve 8. sınıf öğrencilerinin matematik ve fen alanlarındaki başarıları ölçüldü. 2007deki değerlendirmeye kısmen katılan Türkiye, 2011de ilk kez TIMSSte Sistematik Uluslararası Değerlendirme ve Karşılaştırmaya alındı. Buna göre, Türkiye matematik ve fen alanlarında önceki yıllara göre başarı elde etse de, aynı başarı artışı uluslararası alanda sağlanamadı. Birleşik Arap Emirliklerinin gerisinde kalan Türkiye, Lübnanın ise bir basamak üstünde. İlk sıraları ise Singapur, Güney Kore ve Tayvan gibi ülkeler paylaştı. Raporun Türkiye sonuçlarından bazı başlıklar şöyle: 
? Eğitim kademelerimiz yükseldikçe başarımız artıyor. Özellikle matematik değerlendirmesinde 4. sınıf öğrencilerinin fen ve matematik alanlarında 8. sınıflara göre başarıları daha düşük. 
? Her iki alanda da hem 4, hem de 8inci sınıflarda ortalama doğru cevap oranımız uluslararası ortalamaların altında. 
? Kız çocukları matematikte daha başarılı. 8. sınıfa giden ve TIMSS matematik değerlendirmesine tabi tutulan Türk kız çocukları, erkeklerden yaklaşık 9 puan daha fazla aldı. (Kızlar 457 puan, erkekler 448 puan.) 4. sınıflara bakıldığında ise arada bir puan fark olduğu görülüyor. Kızlar  470, erkekler ise 469 puan aldı.
? Sorular analitik çözümlemeler gerektirmeye başladığı zaman çocuklar en kolay,  dört işlemle cevap verilecek sorulara dahi doğru cevap veremiyor. Bilgiyle analitik düşünme becerileri arasındaki bağın zayıf olduğu görülüyor. Doğru soruyu cevaplamak için o bilgiyi hangi analitik boyutta değerlendireceği bağını kuramıyor. Analiz kabiliyetimiz zayıf. 
TIMSS 2007 ve 2011 raporlarını inceleyen Karşılaştırmalı Küresel Eğitim Politikaları Uzmanı Gökhan Yücel, Türkiye sonuçları ile ilgili şu yorumu yaptı:  2007de 8. sınıf matematik başarı puanımız 432, 2011 değerlendirmesinde ise 452. Fende 2007de 454 puan, 20011de 463 puan almışız. Buna göre sınavın yapıldığı tarihte ortaöğretimden liseye geçiş için yapılan hazırlığın TIMSS 8. sınıfların başarısını arttırdığını söyleyebiliriz. Buna üniversite hazırlık psikolojisi dahi etki ediyor olabilir. Kendi içimizde başarıda gözle görülür bir artışımız var ancak bu artışı uluslararası karşılaştırmada gösteremiyoruz. Ayrıca bu sonuçların özellikle planlayıcılar tarafından çok iyi değerlendirilmesi gerekiyor. Bunun için gerekirse, bu sınavlarda iyi not alan ülkelerdeki uygulamalarda olduğu gibi özel birimlerin oluştu-rulması şart.    Gönül KOCA 
Soru Örnekleri 
4. Sınıf Matematik
? Galibiyet 3, Beraberlik 1, Mağlubiyet 0 puan olan bir ligde 11 puanı olan bir takım EN AZ kaç maç oynamıştır?
Doğru cevap oranımız: yüzde 26,
? ( Ali) arabayla 4.8 km otobüsle 1.5 km yol aldı. Ali toplam kaç km yol gitti? Türkiye ortalaması: yüzde 56 doğru!
? Bir gemide 218 yolcu 191 mürettebat var. Bu gemide kaç kişi var sorusunu TIMMSe Türkiyeden katılan öğrencilerin yüzde 19u yanlış yanıtladı. 
Üniversite meclisleri kuruluyor
YÖK, yasa taslağında tartışmalara neden olan üniversitelerin rektörlük seçimleri ile ilgili son dakika değişikliği yaptı. Taslağa son şeklini vermeye hazırlanan YÖK Genel Kurulu, rektörlük seçimlerinde birçok Avrupa ülkesinde de uygulanan üniversite meclislerinin kurulması maddesini ekledi. YÖK yetkililerinden edinilen bilgiye göre, her üniversitenin profesör, doçent, yardımcı doçent, doktor, araştırma görevlisi, öğretim elemanı, idari personel ve öğrencileri kendi aralarından temsilci seçmek için bir seçim yapacak. Profesörler kendi temsilcilerini, doçentler kendi temsilcilerini ve üniversitedeki diğer kadrolar da kendi temsilcilerini seçecek. Her kadrodan seçilen bu temsilciler üniversite meclisini oluşturacak. Üniversitenin bütün katmanlarının görüşlerinin yer alacağı bu meclis, sadece bir seçim için oluşturulacak, kalıcı olmayacak. Bir sonraki rektörlük seçiminde yeni bir meclis oluşturulacak. Meclis kendi arasında yaptığı seçimle de rektör adaylarını belirleyecek. Belirlenen rektör adayı YÖKe gönderilecek. YÖKteki elemenin ardından da rektörü Cumhurbaşkanı atayacak. Üniversitelerin meclislerinin kaç kişiden oluşacağı da üniversitenin büyüklüğüne göre değişecek. Üniversitedeki akademik kadronun sayısına göre mecliste temsil edilme sayısı belirlenecek. Örneğin kalabalık ve köklü üniversitelerde meclis 80- 90 kişiden, küçük ve yeni kurulan üniversitelerde ise 20-25 kişiden oluşabilecek. 
Esra KAYA /ANKARA 
Özel akşam liseleri sınavı 
ÖZEL akşam liselerinde okuyan 9 ve 10uncu sınıf öğrencilerinin katılacağı birinci dönemin ilk sınavları 15-16 Aralıkta yapılacak. Sabah 10.00 ve öğleden sonra 14.00te olmak üzere toplam dört oturumda uygulanacak sınavda öğrenciler, belirlenen konulardan 20şer soru yanıtlayacak.   
  
 