Çakmakla oyun, ölüm getirdi
Bursa'nın Gürsu ilçesinde, 3 yaşındak Tekin Ç. isimli çocuk, çakmakla oynarken sebep olduğu yangında hayatını kaybetti.
Yenidoğan Mahallesi'nde meydana gelen olayda, yangın ihbarı üzerine itfaiye ve Bursa Emniyet Müdürlüğü ekipleri olay yerine geldi. Yangına ilk müdahaleyi 3 yaşındaki Tekin Ç.'nin annesi Süheyla Ç. ile komşusu Onur S. yaptı. Minik Tekin'in çakmakla oynaması sonucu evin yatak odası kısmında çıktığı iddia edilen yangın ekiplerce kontrol altına alındı. Tekin Ç. hayatını kaybederken anne Süheyla Ç. ve yangını söndürmek için müdahale eden Onur S. Dumandan etkilenerek yaralandı. Tekin Ç.'nin cansız bedeni evden çıkarılarak Bursa Adli Tıp Kurumu'na kaldırıldı. Olayla ilgili soruşturma başlatıldı.