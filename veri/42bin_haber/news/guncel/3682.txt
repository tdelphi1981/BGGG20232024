Sarai Sierra'nın son görüntüleri ortaya çıktı
İstanbul'da kaybolduktan sonra Cankurtaran sahilinde cesedi bulunan Sarai Sierra cinayetiyle ilgili soruşturma çok yönlü sürürken Amerikalı kadının kameralarda görüldüğü son görüntüleri ortaya çıktı. Görüntülerde Sarai Sierra öldürüldüğü surlara doğru yürürken görülüyor.
Amerikalı Sarai Sierra'nın güvenlik kameraları tarafından kaydedilen son görüntüleri ortaya çıktı. Görüntülerin birinde sepetçiler kasrı önünde görülen Sarai Sierra'nın kumpakı istikametine doğru yürüdüğü görülüyor. Daha sonraki karede ise Sarai Sierra'nın ölü olarak bulunduğu surlara doğru yürüdüğü görülüyor. Bu sırada kameranın saattin 13.29'u gösterdiği görülüyor. Genç kadının son görüntüleri olduğu belirtilen bu görüntülerin çekilmesinin ardından esrarengiz bir şekilde ortadan kaybolmuş daha sonra öldürülmüş olarak bulunmuştu.

Öte yandan polis olayla ilgili soruşturmayı sürdürürken surlarda yaşadığı ve olaydan sonra ortadan kaybolduğu öğrenilen 10 kişiyi yakalamak için operasyonları sürdürüyor. Bu kişiler arasında öne çıkan ve Laz Z. olarak tanınan kişiyi yakalamak için çalışmaların şu an İstanbul dışında da devam ettiği öğrenildi.