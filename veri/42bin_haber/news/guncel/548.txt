Başbakan Yardımcısı Bozdağ: Çocukları lütfen alın, kiliseye veriyorlar
Başbakan Yardımcısı Bekir Bozdağ, Mecliste daha önce Avrupada 4 bin Türk çocuk Hıristiyan ailelere verildi diye tepki gösterdiği uygulamaların perde arkasını ilginç örneklerle açıkladı.
Avrupadaki yetkili kurumların seçenek olarak öncelikle yine Türk aileleri tercih ettiğini, ancak Türklerin mağdur çocukları almadığını vurgulayan Bozdağ, Bizim orada en büyük sıkıntımız bu. Lütfen bu çocukları sahiplenin. Hiçbir aile almadığı zaman kiliseye veriyorlar dedi. Ankarada konuyla ilgili çalıştay yaptıklarını açıklayan Bozdağ, şunları söyledi:  
TEDAVİYE KÖTÜ MUAMELE DENDİ 
Bizim itirazımız şuna; gerçek olmayan sebeplerle çocukların alındığına ilişkin Türk ailelerin şikayetleri var. Örneğin ailenin zihinsel özürlü çocuğu var, ona bakıyor. Hastaneye götürüyor, tedavisi için uğraşırken aile, çocuğa kötü muameleyle özdeşleştirilip çocuğu aileden alan yaklaşımın içine girebiliyorlar. İşin esasını araştırmadan çok basit, alınmasını gerektirmeyecek nedenlerle çocukların aile yanından alınmasına ilişkin uygulamalar var. 
KİLİSEDEN MEKTUP GELMİŞ 
Mardinden bir kardeşimize mektup geliyor. Kilise çocuğa bakıyor. Çocuğunuz iyi bir Hıristiyan olarak yetiştiriliyor ama 18 yaşını doldurduğunda üzülmeyin kendi dinini seçme hakkı var. Sadece öğretmenlerin değil, komşuların, başkalarının şikayetini gerçek kabul ederek doğru olup olmadığı araştırmadan ailelerden alınıyor. Biz buna itiraz ediyoruz. 
TÜRK AİLELER ALMIYOR 
Bizden kaynaklanan da ciddi bir eksikliğimiz var. Çocuğu önce Türklere vermek istiyorlar. Ama Türk aileler çocukları almıyorlar. Bizim orada en büyük sıkıntımız bu. Onun için biz diyoruz ki Türk ailelere; lütfen ailesinin yanından alınan çocukları siz sahiplenin. Türk aileler çocukları almayınca o zaman başkalarına veriyorlar. Hiçbir aile almadığı zaman kiliseye veriyorlar. Ciddi boyutta konuyla ilgileniyoruz. Hem vatandaşlarımızı bilinçlendirmek hem de ailenin yanından gerçekten alınması gerekenler varsa onların alınması halinde ailesiyle ilişkisini kurmasını sağlamak, dinini, dilini, kimliğini, kültürünü koruyarak yetişmesini sağlamak, bizim kabullerimize uygun olmayan yerlere verilmesini önlemek için çalışmalar yapıyoruz.