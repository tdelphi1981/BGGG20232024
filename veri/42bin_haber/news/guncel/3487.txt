İmamlara 'iki dil' kriteri geliyor!
Diyanet İşleri Başkanı Görmez, yeni müftülük modeli üzerinde çalıştıklarını açıklayarak, artık her mihrapta görev yapan arkadaşımız, 4 yıllık fakülte mezunu olsun istiyoruz. Ulu camilerde, selatin camilerde görev yapan arkadaşlarımız da en az mastır, doktora yapan, bir veya iki yabancı dil bilen arkadaşlarımız olsun istiyoruz dedi.
İl Müftüleri İstişare Toplantısına katılmak üzere Afyonda bulunan Diyanet İşleri Başkanı Prof. Dr. Mehmet Görmez, Vali İrfan Balkanlıoğlunu ziyaretinde İstiyoruz ki; müftülüklerimiz sadece imamların yönetimini yerine getiren bir bürokratik mekanizma değil, şehirlerin ruhuna hizmet eden, şehirlerin manevi hayatına, dini hayatına, birlik, beraberlik ve ahengin oluşmasına katkıda bulunan birer yönetici olsunlar dedi. 
 
Yeni müftülük modeli üzerinde çalıştıklarını kaydeden Diyanet İşleri Başkanı Görmez, şunları söyledi: İstiyoruz ki; müftülüklerimiz sadece imamların yönetimini yerine getiren bir bürokratik mekanizma değil, şehirlerin ruhuna hizmet eden,şehirlerin manevi hayatına, şehirlerin dini hayatına, şehirlerdeki o birlik, beraberlik, ahengin oluşmasına katkıda bulunan, birer yönetici olsunlar. Onun için 81 ilimizin her birisinin en önemli manevi sorunlarını ele aldık, almaya devam ediyoruz. Cami meselesi de üzerinde duracağımız konular arasında. Biz istiyoruz ki; camiler sadece namaz vakitlerinde açılıp kapanan ve sadece içinde namaz kılınan bir mekan olmaktan çıkarılıp, namaz kılsın ya da kılmasın bütün insanların hayatına bir güzellik katan birer mabede dönüşsünler istiyoruz. Çalışmalarımız hep bu yönde.
 
Diyanet İşleri Başkanlığı'nda görev almak için hafızlığın tek başına yeterli olmadığını belirten Diyanetİşleri Başkanı Görmez, Artık her mihrapta görev yapan arkadaşımız, 4 yıllık fakülte mezunu olsun istiyoruz. Ulu camilerde, selatin camilerde görev yapan arkadaşlarımız da en az mastır, doktora yapan, bir veya iki yabancı dil bilen arkadaşlarımız olsun istiyoruz diye konuştu.
Diyanet İşleri Başkanlığının açık bir üniversite gibi çalıştığını kaydeden Başkanı Görmez, personelin eğitim seviyesini yükseltmek için büyük bir çaba içinde olduklarını söyledi. Diyanetİşleri Başkanı Görmez şöyle devam etti;
İnsanımız değişiyor, çağımız değişiyor, ülkemiz değişiyor, gençlerin bilgi ve bilinç düzeyi değişiyor, camiye gelen cemaatin bilgi seviyesideğişiyor.

Papanın istifası
 
Katoliklerin ruhani lideri Papa 16. Benediktus'un görevi bırakma kararına ilişkin bir soruyu da yanıtlayan Diyanet İşleri Başkanı Görmez, Biz, başka dini kurumların içişlerine karışmayız. Biz, din adamların beyanlarını esas alırız. Beyan odur ki; aşırı yaşlılık ve hastalıktan dolayı görevi bırakacağı yönündedir. Dolayısıyla bu beyanı esas almak durumundayız yorumunu yaptı.
Başkan Görmez şunları söyledi;
 
Bazı ülkelerin liderlerine bir şey sorulduğunda onlar derler ki; Biz ülkelerin içişlerine karışmayız. Biz de, başka dini kurumların iç işlerine karışmayız. Biz, din adamların beyanlarını esas alırız. Beyan odur ki; aşırı yaşlılık ve hastalıktan dolayı görevi bırakacağı yönündedir. Dolayısıyla bu beyanı esasalmak durumundayız. Başka bir yorum yapmak istemem.