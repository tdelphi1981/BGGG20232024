Tarifsiz acı
Babasının otomobilinde sele kapılan 3.5 yaşındaki Emine bulunamadı. Acılı baba Suya dalıp oğlumu çıkardım ama kızıma ulaşamadım dedi.

Antalyada metrekareye düşen 108 kilogram yağış sele dönüşünce aile faciasına neden oldu.
Hataydaki ailesinin yanından Antalyaya dönen Sinan Reyhaniye, otomobiliyle sele kapıldı. Araçta bulunan baba ile 24 yaşındaki eşi Filiz, küçük kızı Emine Irmak ve 2 yaşındaki oğlu Ali Atlas, taşan Sarısu Deresi yatağına sürüklendi. Filiz ve Sinan Reyhaniye çifti ile oğulları Ali Atlas kurtuldu, Emine Irmak Reyhaniye ise sel sularıyla birlikte kayboldu. Sel sularına kapılan otomobil, kaybolduğu yerden 150 metre uzakta bulundu. Ancak içerisinden Emine Irmak Reyhaniye çıkmadı. Dalgıçların derede yaptığı arama çalışması gece geç saatlere kadar sürdü. Sabahın ilk ışıklarıyla yeniden başlatılan aramalara polis helikopteri de havadan destek verdi. Gün boyu devam eden arama çalışmalarından bir sonuç çıkmadı.
Sevgililer günü için sürpriz
Hastanede tedavisi devam eden acılı baba, çocuklarıyla tatil için Hataydaki yakınlarının yanına gönderdiğini eşinin 14 Şubat Sevgililer Günü nedeniyle sürpriz yapmak için erken döndüğünü söyledi ve yaşadıkları can pazarını şöyle anlattı: Eşimi ve çocuklarımla eve dönüyordum. Önümde bir araba aniden göremez oldu. O sırada benim araba dönmeye başladı, toparlayamadım. Nehir yatağına sürükleniyorduk, kontak kapandı. Çocukları çıkarmak için arka kapıya yöneldim, açamadım. Arka camı kırmak istedim, olmadı. Cep telefonuyla yardım istedim. Sonra otomobil tamamen suya gömüldükten sonra arka sol kapı açıldı. O kapıdan çıktım yukarıya, sonra geri daldım. Oğlumu bulup çıkardım, kızıma ulaşamadım. Eşimi de polislerden biri kıyıya çıkardı. Ama ne kadar çırpındıysak kızımı bulamadık. Sinan Reyhaniye, çok su yutan eşi Filiz ve oğlu Ali Atlasın hastanede tedavilerinin sürdüğünü belirtirken, kızı Emine Irmakın bulunması için dua ettiklerini söyledi. Konyaaltı Kaymakamı Bayram Yılmaz yaptığı açıklamada İhmal yok talihsizlik var dedi. 
Selde sürüklenen otomobilden çıkan Filiz ve Sinan Reyhaniye çifti ile 2 yaşındaki Ali Atlasın tedavisi kaldırıldıkları hastanede sürüyor. Sel sularının yuttuğu 3,5 yaşındaki Emine Irmak Reyhaniyenin bulunmasına çalışılıyor. Sarısu Deresi, dalgıçlar tarafından karış karış taranıyor.