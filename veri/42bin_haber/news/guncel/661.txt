İntihar eden 2 er için tazminat
Askeri Yüksek İdare Mahkemesi, psikolojik rahatsızlığı olan askerlere dönük önlem alınması ve silahsız görev verilmesi gerekirken, aksine silah verilmesini idarenin hizmet kusuru saydı. Silah kullanamaz raporu dosyasına Silah kullanamaz raporu yoktur diye geçen ve tüfekle intihar eden Er Özgür Pala ile rahatsızlığına rağmen atış eğitimine alınıp tüfeğiyle intihar eden Er Güven Atayın ailesine tazminat ödenmesine karar verdi.
ASKERİ Yüksek İdare Mahkemesi (AYİM) 2nci Dairesi, Psikolojik rahatsızlığı nedeniyle silah kullanamaz raporu dosyasına Silah kullanamaz raporu yoktur diye geçen ve verilen tüfekle nöbetinde intihar eden Er Özgür Pala ile kendine zarar verme eğiliminin fark edilmesine rağmen atış eğitimine alındığında tüfeğiyle intihar eden Er Güven Atayın ailesine tazminat ödenmesine karar verdi.  
EMRE MUTLU GÜNLERİNDE / FOTO GALERİ  
  Kardeşimin ölümünde şüphelerimiz var  
MADDİ-MANEVİ TAZMİNAT 
AYİM, psikolojik rahatsızlığı olan askerlere dönük önlem alınması ve silahsız görev verilmesi gerekirken, aksine silah verilmesini idarenin hizmet kusuru saydı. İki ayrı davada, Atay Ailesine 32 bin 500 lira, Pala Ailesine ise 67 bin 800 lira maddi-manevi tazminatın, yüzde 9 yasal faiziyle ödenmesine karar verildi. 
PERSONEL HATASI 
İlk kararda, Jandarma Er Özgür Pala, Erzurum-Karayazı İlçe Jandarma Komutanlığı emrinde askerlik yaparken 11 Haziran 2008de silahlı nöbeti sırasında tüfeği kafasına dayayıp intihar etti. Askeri savcılık intiharla ilgili soruşturmada takipsizlik verdi. Temel askerlik eğitimi sırasında silah verilmeyen Palanın Erzuruma gönderilen dosyasında yanlışlıkla ruhsal tedavi görüyor ancak silah kullanamaz raporu yoktur bilgisi verildi. Nöbet tutarken, tüfekle intihar eden Palanın dosyasında hata yapan personelle ilgili İhmal suretiyle görevi kötüye kullanmaktan ceza verildi.
Palanın ailesi AYİMde maddi-manevi tazminat davası açtı. AYİM, Er Özgür Palaya antisosyal kişilik bozukluğu olduğu tanısı konulduğu ve ilaçlı tedavi gördüğünü belirterek, raporun hatalı aktarılmasını hizmet kusuru saydı ve ailenin tazminat davasını kabul etti. 
  KIŞLADA ŞAŞIRTAN BİLANÇO: 818 ŞEHİT, 934 İNTİHAR  
3 AYLIK ASKERDİ  
2nci karara neden olan olayda ise KKTCde askerlik yapan Er Güven Atay 27 Aralık 2009da atış eğitimi sırasında tüfeğini çenesinin altına dayayıp intihar etti. Kıbrıs Türk Barış Kuvvetleri Askeri Savcılığı, İntihara azmettiren, teşvik eden, kuvvetlendiren kusurlu kimse yok gerekçesiyle 8 Nisan 2010da kovuşturmaya yer yok kararı verdi. Aile, Milli Savunma Bakanlığı aleyhine 50 bin liralık tazminat davası açtı. Davada, Atayın ruh sağlığı bozulduğu için komutanlarınca izne gönderildiği belirtildi. AYİM, vücudundaki jilet izleri ve intihar eğilimi fark edilmesine rağmen, ere silah verilmesini hizmet kusuru saydı ve davayı kabul etti. 

 