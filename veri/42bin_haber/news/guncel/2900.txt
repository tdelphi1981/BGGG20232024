Sürpriz zirve
İstanbul Dolmabahçe'deki Başbakanlık Çalışma Ofisi'nde hareketli saatler yaşandı. Başbakan Erdoğan ile Genelkurmay Başkanı Orgeneral Necdet Özel sürpriz bir görüşme yaptı.Görüşmeye Başbakan Yardımcısı Beşir Atalay, İçişleri Bakanı Muammer Güler, Dışişleri Bakanı Ahmet Davutoğlu ve MİT Müsteşarı Hakan Fidan da katıldı.
Dün Başbakan'ın programında herhangi bir görüşme yoktu. Ancak öğleden sonra İstanbul'da hareketli saatler yaşandı. Dolmabahçe'deki çalışma ofisine ilk gelenler Org. Necdet Özel, Başbakan Yardımcısı Atalay, Dışişleri Bakanı Davutoğlu ve MİT Müsteşarı Fidan oldu. Bir süre sonra Başbakan Erdoğan da çalışma ofisine geldi.   İSTANBUL'DA SÜRPRİZ ZİRVE TOPLANTISI 
Muammer Güler ise saat 14.00'de Ankara'dan İstanbul'a geldi. Güler, Atatürk Havalimanı'ndan Dolmabahçe'ye hareket etti ve en son toplantıya katılan isim oldu. 
Başbakanlık kaynaklarından edinilen bilgiye göre, İstanbul'daki sürpriz zirvenin adı 'özel güvenlik toplantısı...'  
Toplantı sonrası herhangi bir açıklama yapılmadı. 
  
 