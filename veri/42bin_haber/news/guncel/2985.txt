Kaymakama esnafın sorunlarını anlattılar
Marangozlar Odası Başkanı Ziya Özel ve Oda yönetim kurulu, GOP Kaymakamı Seddar Yavuzu makamında ziyaret etti. Bu ziyarette esnafın sorunları dile getirildi.
Görüşmede Başkan Ziya Özel çağımızın vebası niteliğindeki kayıt dışılık, haksız rekabet ve kentsel dönüşüm konuları üzerinde duruldu. Kentsel dönüşüm ve AVMlerin yok etmeye çalıştığı esnaf ve sanatkarlarımızı ve onların karşısındaki engellenemez global ekonominin seyri anlatıldı. 

Kaymakam Seddar Yavuz, kendisinin de esnafın sorunlarıyla alakadar olduğunu ve ne kadar zor şartlar altında işlerini icra ettiklerini bildiğini ifade etti. Aynı zamanda Küçükköy Marangozlar Oda yönetiminin bilhassa Mesleki Eğitim konusunda da büyük çaba harcadığını; bu çaba karşısında da başarılı olduklarını ve onların daima yanında olduğunu belirtti. Ancak artık esnafın kabuk değiştirmesi gerektiğini, çağa ayak uydurmalarının şart olduğunu ve toplu ortak alanlar kurmaları gerektiğini, güçlü olmak için birleşmelerinin ne derece önemli olduğunu dile getirdi. Hükümetin de esnaf ve sanatkarların kendilerini geliştirebilmeleri için bir çok alanda yapmış olduğu çalışmalardan bahsetti.

Esnafın yapmış olduğu veya hayata geçirmeyi düşündüğü projelere KOSKEB aracılığı ile birçok hibe ve cüzi faizli krediler sunulduğunu ve bu konuda proje sunan esnaflara KOSKEB yöneticileriyle bizzat kendisinin de yardımcı olacağını ifade etti. 

Başkan Ziya Özel ve Yönetim Kurulu, her zaman esnafın yanında bulunduğu için Kaymakam Seddar Yavuza teşekkürlerini sundular.