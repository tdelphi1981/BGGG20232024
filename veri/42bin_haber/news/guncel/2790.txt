Tramvay minibüse çarptı
Selçuk Üniversitesi Alaeddin Keykubat Kampüsünde tramvayın yolcu minibüsüne çarpması sonucu meydana gelen kazada 28 kişi yaralandı.
Kaza Selçuk Üniversitesi Alaeddin Keykubat Kampüsünde meydana geldi. Edinilen bilgiye göre Kampüs-Alaeddin seferini yapan Vatman Ali T. idaresindeki 105 nolu tramvay, Eski Garaj-Kampüs seferi yapan 42 M 8204 plakalı yolcu minibüsüne çarptı. Kazada 28 kişinin yaralandığı, yaralıların Selçuk Üniversitesi Tıp Fakültesi Hastanesi, Beyhekim Devlet Hastanesi ile Numune Hastanesinde tedavi altına alındıkları öğrenildi.

Rektör Prof. Dr. Gökbel, Yaralıları Ziyaret Etti
Selçuk Üniversitesi Alaeddin Keykubat Kampusünde sabah saatlerinde meydana gelen trafik kazasında yaralananların 17si Selçuk Üniversitesi Tıp Fakültesi Hastanesinde tedavi altına alındı. Çoğunluğunu öğrencilerin oluşturduğu yaralıları ziyaret eden Selçuk Üniversitesi Rektörü Prof. Dr. Hakkı Gökbel, Acil Serviste tedavi gören yaralılara geçmiş olsun dileklerinde bulundu. 

Tedavi gören yaralılarla Rektör Gökbelin yanı sıra Dekan Prof. Dr. Oktay Sarı ile Yardımcıları, Başhekim Doç.Dr. Yaşar Şen ile Yardımcıları da ilgilendi. Hastane Başhekimi Doç.Dr. Yaşar Şen ile Acil Tıp Anabilim Dalı Başkanı Doç.Dr. Ahmet Ak, Rektör Prof. Dr. Gökbele yaralılarla ilgili bilgi verdi. 

Ziyaretin ardından Rektör Prof. Dr. Gökbel, Son derece üzücü bir olay. Yaralananların hayati tehlikesinin olmamasına sevindik. Hastanemize 17 yaralı geldi, diğer 8i ise 2 hastaneye gönderildi. Hastanemize gelen yaralılardan ikisinin yüz kemiğinde kırık, birinin de dirseğinde çıkık var. 10 yaralımızın da vücutlarının değişik bölgelerinde kesikler bulunmaktadır. Yaralılarımızın hayati tehlikesi yok. Acil Servis personelimiz gerekli tedaviyi yapmaktadır. Bu tür üzücü olayların bir daha yaşanmaması temennisinde bulunuyorum dedi.