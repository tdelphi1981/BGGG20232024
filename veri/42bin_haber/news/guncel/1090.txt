Kimlikli geçiş kumara ve fuhuşa yaradı
RTSO Başkanı Ofluoğlu nüfus cüzdanıyla geçiş uygulamasının başlamasının ardından bölgeden 100 milyon doların Batumda kumara harcandığını söyledi. Oğluoğlu, her ay yaklaşık 500 bin kişinin Batuma geçtiğini ve bu kişilerin büyük bölümünün kumar ve gayri meşru ilişki için Batum'a gittiğini belirtti.
Hürriyet Karadeniz-Yılbaşı ekinin haberine göre; Rize Ticaret ve Sanayi Odası (RTSO) Başkanı Ömer Faruk Ofluoğlu, Türkiye ile Gürcistan arasında bir yıl önce başlayan kimlikle geçiş uygulaması sonrasında bölgeden 100 milyon doların artık Batumda kumara harcandığının altını çizdi. 
Ofluoğlu, Türkiye ile Gürcistan arasında kimlikle geçişlerin başlamasının ardından Gümrük Müdürlüğü yetkililerinden aldıkları son verilere göre aylık geçişlerin 500 binlere ulaştığını söyledi. Bu geçişlerin büyük bir bölümünü kumar ve gayri meşru ilişki alanları için olduğunu öne süren Ofluoğlu, şöyle konuştu: 
KUMARDA KAZANAN YOK - FOTO GALERİ 
Batumdaki kumarhanelerde yaptırdığımız incelemelerde müşterilerin yüzde 90ı maalesef başta Rize, Artvin ve Trabzon ile Erzurum illerinin insanları. Kumarda kazananı hiç görmedim. Bir insan kumarhane kapısından içeri girdiği zaman zaten yüzde 70 kayıptadır. Bu bizim kaynaklarımızın maalesef çok önemli miktarının hiçbir katma değeri olmadan Gürcistanın Batum kentine kayması anlamına geliyor. 
İNSANLAR UYARILMALI  
Yaptıkları hesaplamalara göre ayda 7 ila 10 milyon dolar arasında bir kaynağın bölgeden Batumda kumara verildiğini ileri süren Ofluoğlu, sözlerini şöyle sürdürdü: 
Bu yıl içerisinde en iyi hesapla sadece kumar için Gürcistana 100 milyon doların üzerinde bir kaynak gitti. Bunun olmamasını istiyoruz. Bu kaynakları orada kullanan insanların büyük çoğunluğunun ailelerinin o paraya ihtiyacı var. Bölgemiz bu kaynaklara muhtaç. Yasaklama ve kimsenin özgürlüğüne karışma hakkımız yok. Ama en azından insanlarımızı uyarı olsun diye bu açıklamaları yapıyoruz. İnsanımızın çoluk çocuklarının ve ailesinin rızkını orada kaybetmesini istemiyoruz. 
AİLELER PARÇALANIYOR 
Kimlikle geçişlerde alınan 1 lira ücretin artırılarak en az 50 lira yapılması gerektiğini vurgulayan Ofluoğlu, Pasaportla geçişte harç olarak 15 lira alınıyor. Kimlikle geçişte caydırıcı olması için 50 lira üzerinde olması gerekir. Pasaportla geçişte insanların sınır ötesine geçtiği belli oluyor. Ailelerce kontrol edilebilme imkânı var. Nüfus kâğıdı ile her hangi bir aile denetimi olmuyor. 1990lı yıllarda kapıların ilk açıldığı dönemde Rizede birçok ailenin parçalandığını gördük. Şimdi kimlikle geçişlerin artmasıyla birçok aile ekonomik olarak zor duruma düştü, aile parçalanmaları başladı dedi.