Meclis Başkanı'ndan güvenlik toplantısı
Meclis Başkanı Cemil Çiçek, "Grup toplantıları eylem potansiyeli taşıyor" dedi ve oluşabilecek güvenlik sorunlarını konuşmak için Meclis'te grubu bulunan siyasi parti temsilcilerini toplantıya çağırdı. 
Meclis Başkanı gruplara gönderdiği davet yazısında, özellikle salı günleri ziyaretçi sayısının 12 bini geçtiğini hatırlattı. 
Çözüm süreci nedeniyle güvenlik güçlerinin Meclis'te eylem olabileceği endişesini taşıdığını belirtti ve uyardı: "Atılan sloganlar, izleyicilerdeki hassasiyeti üst noktalara taşımaktadır. Farklı siyasi partilerden seçmenlerin aynı binada toplanıp birbirleriyle karşılaşması güvenlik bakımından arzu edilmeyen sonuçlara yol açabilir."

Bu uyarıların ardından sorunların çözümünü görüşmek için toplantı önerdi. Cemil Çiçek'in grup yöneticileriyle yapacağı toplantı 8 Mart'ta gerçekleşecek.