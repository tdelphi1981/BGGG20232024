Balıkesir'de katliam gibi kaza
Balıkesir'in Havran ilçesinde, otomobille minibüsün çarpışması sonucu meydana gelen kazada, 4 kişi hayatını kaybetti, 3 kişi de yaralandı.
Kaza, Balıkesir-Edremit karayolunun 22. kilometresinde meydana geldi. Asfaltlama çalışmalarının sürdüğü karayolunun Havran Eseler mevkiinde, Edremit'ten Balıkesir'e gitmekte olan Mehmet Yanık yönetimindeki 10 KY 876 plakalı otomobil ile Balıkesir'den gelen ve bir pazarlama firmasına ait Ramazan Uyanık'ın kullandığı 34 Y 2978 plakalı minibüs, çarpıştı. İddiaya göre kaza, minibüs şoförünün aracın kontrolünü kaybetmesi sonucu meydana geldi. 

Minibüs sürücüsü Ramazan Uyanık ile otomobilde bulunan Mehmet Taşel olay yerinde, ağır yaralı olarak hastaneye kaldırılan Asiye Yatık yolda, Calibe Taşel ise kaldırıldığı hastanede hayatını kaybetti. Kazada ayrıca otomobil sürücüsü Mehmet Yatık, Ahmet Enis Arslan, Coşkun Sezgin de yaralandı. Yaralılar olay yerine gelen ambulanslarla Edremit Devlet Hastanesi'ne kaldırılarak tedavi altına alındı. 

Olayla ilgili soruşturma devam ediyor.