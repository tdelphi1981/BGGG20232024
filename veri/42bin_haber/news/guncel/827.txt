Suriye atışması
Anatalya'daki NATO toplantısına Türk vekil ile Rus diplomatın Suriye atışması damga vurdu.
Antalya'da Türk-Atlantik Konseyi toplantısında konuşan AK Partili TBMM Dışişleri Komisyonu Başkanı emekli Büyükelçi Volkan Bozkır, Suriye'de yaşanan sorunun "Rusya tatmin edilmeden çözülemeyeceğini" söyledi.  
Bozkır, Suriye ve Irak'ın savunma altyapısının zamanında SSCB tarafından kurulduğunu, bugün ise Irak pazarını kaybeden Rusya'nın Suriye'yi de kaybetmek istemediğini söyledi. Rusya'nın bugün bile Suriye'ye 'bir milyar dolarlık silah satışı yaptığını' söyleyen Bozkır, şöyle konuştu: 
"Suriye'deki sorunun çözümü Mısır ve Libya'dan farklı olarak özellikle Rusyanın Suriyedeki çıkarlarının tatmin edilmesinde yatmaktadır. Çünkü Rusyanın Suriyede olan deniz üssü yaklaşık 300 yıllık sıcak denizlere inme politikasının başarıya ulaşmış halidir. Rusya ayrıca, Suriye'ye silah satmaktadır. Bunu da muhafaza da etmek isteyecektir. Bu sadece silah sistemi değil bütün ülkenin güvenlik ihtiyacının sağlanmasıdır. Ayrıca bölgede yer alan yegane etki alanını da kaybetmek istemeyecektir. Dolayısıyla Suriyedeki sorunun çözümunun Rusyanın tatmin edilmesinden geçtiğini düşünüyorum." 
"TÜRKİYE, SURİYE'DE GELECEĞİ SATIN ALDI"  
Suriye'de yaşananlardan komşu ülke olarak Türkiye'nin de de doğrudan etkilendiğini anlatan Bozkır, "Türkiye halkını Rus ağır silahlarıyla katletmiş bir rejime mi, yoksa Suriye halkına mı yatırım mı yapmak ikileminde seçimini halktan yana yapmıştır. Tabiri  caizse Suriye'de geleceği satın alarak tercih yapmıştır. Bu şimdi belki Türkiyede sorun yaratsa da Suriye rejimi yıkıldığında ve halktan yana bir iktidar geldiğinde, çok daha iyi ilişkiler içerisinde yaşama fırsatı bulacaktır" dedi. 
RUS DİPLOMAT İTİRAZ ETTİ: BİZ SİLAH SATMIYORUZ 
Bozkır'ın sözlerine ise toplantıda hazır bulunan Rus diplomattan itiraz geldi.
Rusya Dışişleri adına toplantıya katılan Yuri Andreevich Gorlach söz alarak, "Biz Suriye'ye silah satmıyoruz" dedi.
Rusya'nın SSCB ile karşılaştırılmasının "adil bir karşılaştırma olmadığını" söyleyen Rus diplomat, "Sizin söylediklerinizin aksine, Rusya Suriye'e silah satmıyor. Aksine sorunun çözümü için aktif çaba harcıyor. Rusya insanların öldürülmesi için silah tedarik etmiyor. Bizim yaptığımız sözleşmeler, insan öldürülmesini kapsamıyor. Burada İnsanların öldürülmesinden söz edildi. Bu tabii ki sözleşmenin şartları arasında yer almaz ki" dedi. 
BOZKIR YANIT VERDİ: RUS HÜKÜMETİ SATMIYOR! ŞİRKETLERİ SATIYOR. SONUÇTA RUS SİLAHI 
 Rus diplomatın çıkışına yanıt veren Bozkır ise şöyle konuştu:
"Tabi ki kağıt üzerinde Rusyanın Suriyeye silah satmadığı doğru ama Rus şirketleri satıyor. Rus ürünleri tüm Suriye savunma sistemini oluşturuyor. Suriye ordusunda rus teknolojisi kullanılıyor. Uçaklar, gemiler, radarlar, füzeler her şey Rus ürünü. İster devlet ister şirket ürünü olsun, sonuçta bunlar Rus üretimi silahlar. Ancak Tabii ki bunlar Ruslar tarafıdan kullanılmıyor."  
"UMARIM RUS SATRANCI, RUS RULETİNE DÖNÜŞMEZ" 
Rusya'nın BM Güvenlik Konseyi'ndeki veto yetkisini kullanarak, Suriye'de olası çözümleri tıkadığını vurgulayan Bozkır, "Rusya BMde veto hakkını kullanarak bazı avantajlar sağlamaya çalışıyor. Bu bir Rus satranç oyunu ama umarım rus ruletine dönüşmez Rusya için." 
Moskova'da son dönemde bazı tutum değişiklikleri olduğuna, Rusya Devlet Başkanı Vladimir Putin'in Türkiye ziyaretinde konunun görüşüldüğünü söyleyen Bozkır, şöyle devam etti: 
"Rusya Suriye rejiminin arkasında yer aldığı için rejim kendini daha güçlü hissedecek ve politikasına devam edecek. Rusya en sonunda anladı ki, bu böyle devam edemez. İstanbuldaki görüşmeler sırasında bu karara vardık. Ama Rusya, Suriye konusundaki avantajlarının garanti edilmesini istiyor. Şu anda durum biraz daha zor ama olumlu noktaya gelecek diye düşünüyorum" 
  Patriot onlardan askerlerin masrafı bizden