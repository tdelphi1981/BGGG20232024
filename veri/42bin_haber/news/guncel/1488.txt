Sneijder: "Karar için daha 2 haftam var"
Galatasaray ile büyük ölçüde anlaştığı iddia edilen Inter’in yıldızı Wesley Sneijder, transfer konusunda karar vermesinin zor olduğunu ifade etti. 
Daha önce Pazartesi günü Galatasaray’a gelip gelmeyeceğini bildireceği ifade edilen Sneijder Sky Italia’ya, “Bu verilmesi çok zor bir karar. Pazartesiye kadar kesin bir görüş bildirebileceğimi sanmıyorum. Transfer döneminin bitmesine iki hafta süre var. Bu zamanı kullanıp düşüneceğim” dedi. 
Sarı-kırmızılıların yıllık 5.8 milyon euroya yaklaşan bir ücretle Hollandalı yıldız ile 3.5 senelik bir sözleşme imzaladığı iddia edilmişti. 
Moratti sıkıldı  
Serie A'nın 20. haftasında evinde Pescara'yı ağırlayan Inter'in başkanı Massimo Moratti, mücadele öncesinde gazetecilere konuştu. 

Wesley Sneijder'in takımdan ayrılma ihtimalini değerlendiren Moratti, şunları söyledi: "Ben bu transfer hikayesinden çok sıkıldım. Sneijder'in önünde bir ihtimal var. Ya Galatasaray'a gider ya da burada kalır. Bu fırsatı değerlendirip değerlendirmeyeceğini göreceğiz." 
İtalyan basınında çıkan haberlere göre ise Wesley Sneijder bir yandan Galatasaray ile görüşmelerine devam ediyor bir yandan da Premier Lig'den kendisine bir teklif gelmesini bekliyor.