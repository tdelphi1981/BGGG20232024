Kozanda domuz gribi şüphesi
Adana'nın Kozan ilçesinde bir kadın domuz gribi şüphesi ile tedavi altına alındı.
Edinilen bilgiye göre; bugün öğle saatlerinde sağlık ocağına giden 45 yaşındaki Ayşe T., aile hekimi tarafından Kozan Devlet Hastanesi'ne sevk edildi. Acil serviste doktor kontrolünde tek kişilik bir odada bir süre gözlem altında kalan Ayşe T., ileri tetkik amaçlı ambulans ile Adana Numune Eğitim ve Araştırma Hastanesi'ne sevk edildi.

Bu arada hastanenin acil servisinde bulunan görevlilere ve hastalara tedbir amaçlı maske dağıtıldı. Maske takan hasta yakınlarından Muhammet Azgın, "Domuz gribi şüphesi var dediler bizde taktık." diye konuştu. 

Öte yandan olayı görüntülemek isteyen basın mensuplarına da maske verildi.