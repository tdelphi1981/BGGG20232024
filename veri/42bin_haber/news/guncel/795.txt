Uluderenin üstünü örtmüş değiliz
Başbakan Tayyip Erdoğan, 34 köylünün savaş uçaklarının bombardımanıyla hayatını kaybettiği Uludere olayı için, Kişisel kanaatim bunun kast-ı mahsusa ile yapılmadığı. Ortada vahim bir hata var dedi.
Erdoğan dün partisinin bölge milletvekilleriyle kahvaltı yaptı. 4.5 saati aşan toplantının uzaması nedeniyle Erdoğanın Cumhurbaşkanı Gül ile haftalık olağan görüşmesi bir saat geç başladı. Görüş ve önerileri not eden Erdoğan, milletvekillerinin Uludere ile ilgili, Yargı süreci uzadıkça PKK ve BDP bunu istismar ediyor sözleri üzerine şöyle dedi:
BUNDAN SONRASI YARGIDA
Biz bu olayın üstünü örtmüş değiliz. Bu konuda gerek duyarlılığı gösterip, gereken her türlü şeyi yaptık. Bundan sonrası yargının işi. Olayla ilgili idari ve adli soruşturmalar sürüyor. Hem sivil hem askeri savcılık olayı soruşturuyor. Ama biliyorsunuz orada bir gizlilik kararı var, herkesin bunun sonucunu beklemesi gerekiyor. Olayda bir ihmali, kusuru olan varsa bunu yargı açığa çıkaracak. İdari açıdan da soruşturuluyor. Onun için şu anda idare olarak hükümetin yapacak bir şeyi yok. Çünkü yargıya intikal etmiş bir konu. Benim kişisel kanaatim burada kast-ı mahsusa ile yapılmış bir şey sözkonusu değildir. Ama bunu istismar edenler var. Mesela, Dersimli CHP Genel Başkanı Kemal Kılıçdaroğlu. Bakıyorsunuz, Uludereyi ağzına doluyor ama Dersim katliamı için hiçbir şey söylemiyor.
ZERDÜŞT SÖZÜ İÇİN ÖZELEŞTİRİ
BDPnin tutumunu da ağır bir dille eleştiren Erdoğan, Uluderede olayın yaşandığı yerin, terör bölgesi olduğuna da dikkat çekerek, Dolayısıyla terör konusunda hassas olan bir bölge hatırlatmasında bulundu. Erdoğan, milletvekillerinin, Biz sizin ne söylemek istediğinizi biliyoruz ama algısı farklı oluyor, örgüt de bunu kullanıyor sözleri üzerine de, Zerdüştlük sözleri için, Ben PKKnın dediklerini anlatıyorum. Bir yandan dinsizliği öne çıkarıyorlar bir yandan da dine sarılıyorlar, bu çelişkiyi ortaya koymaya çalıştım. Yoksa oradaki vatandaşlarımıza yönelik bir ifade kullanmıyorum, niyetim bu değil, eleştirirseniz bu konuda saygı da gösteririm. açıklamasını yaptı.
ELEŞTİRMEYİN, ÇÖZÜM GETİRİN
Erdoğan, dokunulmazlıklardan üslubuna kadar görüş ve eleştiriler gelmesi üzerine, Sadece eleştirmeyin, çözüm de getirin dedi, vekillerden Çözüme odaklı raporlar getirmelerini istedi. Toplantıya katılan milletvekilleri Hürriyete, Biz bu konunun zamana yayılacağı izlenimi edindik derken, Parti Sözcüsü Hüseyin Çelik de, Biz, bir kişiye veya kişilere, bir partiye veya partilere mahsus, onlara has bir düzenleme, bir hareket tarzı içinde olmayacağız. 882 dosya karma komisyonlar tarafından değerlendirilecek, belli ilkeler çerçevesinde meseleye yaklaşılacak. TBMMdeki komisyonlar ve Genel Kurul yargılayıcı değildir, yargılansın mı, yargılanmasın mı sorusuna cevap aranacak, önümüzdeki günlerde olup biteni hep birlikte beraber göreceğiz açıklamasını yaptı. 
  
  
 