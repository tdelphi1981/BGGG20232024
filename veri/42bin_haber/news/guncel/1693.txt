Ümit Sayın nasıl dolandırıldığını anlattı
Telefon çetesi tarafından dolandırılan şarkıcı Ümit Sayın, düzenlediği basın toplantısında yaşadıklarını anlattı.
Son dönemde sık sık gündeme gelen cep telefonuyla aranarak dolandırılan kişiler arasına, şarkıcı, besteci ve söz yazarı Ümit Sayın da dahil oldu.

"Terör örgütü PKK'nın kişisel bilgilerinizi kullanarak yolsuzluk yaptıklarını tespit ettik" diyen kişilerce dolandırılan Sayın, yaşadıklarını düzenlediği basın toplantısında anlattı.

Terör örgütünü ortadan kaldırmak için bir operasyon yapıldığı ve bunun için daha sonra geri verilmek üzere bazı hesaplara para havalesi yapması istenen Sayın'ın, uyarı niteliği de taşıyan en dikkat çeken açıklaması, arandığında telefonunun ekranında 155'in göründüğünü söylemesi oldu. 

Sayın, yaklaşık 5 saat süren telefon görüşmesinde tüm sorularına mantıklı ve hızlı yanıtlar verildiğini belirterek, kendisiyle ilgili şunları söyledi:43 yaşındayım ve bugüne büyükşehirlerde yaşadım, tecrübeli biriyim... Üniversite eğitimim var fakat bu tarz şeyler insanın başına gelebiliyormuş..."

"Sizi Türkiyede 155ten kaç kişi arayabilir dediler şeklinde konuşan Sayın yaşadıklarını şöyle anlattı:

Toplamda yaklaşık 30 bin TL telefondaki dolandırıcıların verdiği hesaplara yatırdım, arkadaşlarımın polise başvurması sonucu ve telefonunun sürekli meşgul olmasından dolayı emniyet güçleri tarafından 12 bin TL bloke oldu.

Saatlerce bütün bankaları dolaştım. Artık bu durumdan canım sıkıldı ve cebimde kalan son 11 bin TLyi de yatırmak istedim ancak istemediler. İsteseler ben hazırdım ama onlar Savcı Beyle konuşuyoruz. Gerek kalmayabilir. Parayı çekmeye geldiklerinde onları suçüstü yakalayacağız. Lütfen biraz daha sabredin. Şu an emniyete yardım ediyorsunuz cevabını verdiler. Yani sürekli güven verdiler.

Şarjım bitmesin diye ikinci el iki tane telefon aldım. İkincisinin de artık şarjı bitti ve telefon kapandı. Üçüncü telefonu açtığımda arama listesinde beni arayan numarayı görmediğim zaman iş işten geçti. Hemen polisi aradım.