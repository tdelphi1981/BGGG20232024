Güler: Benim için çok onurlu bir görev
İçişleri Bakanlığı'na getirilen AK Parti Mardin Milletvekili Muammer Güler, 'Benim için ailem için özellikle de temsilcisi olduğum Mardin ili için çok onurlu bir görev' dedi.
TBMM'de İçişleri Komisyonu'ndaki makamında milletvekillerinin tebriklerini kabul eden Güler, duygularını AA muhabiri ile paylaştı. Güler, şunları söyledi:

'43 yıl önce burslu öğrencisi olduğum, 41 yıl önce de memur olarak başladığım daha sonra da her kademesinde görev yaptığım bir bakanlıkta, bakan görevine getirilmiş olmaktan duyduğum memnuniyeti belirtiyorum. Benim için ailem için özelikle de temsilcisi olduğum Mardin ili için çok onurlu bir görevdir. Sayın Başbakanımıza ve Sayın Cumhurbaşkanımıza, devletimize şükranlarım vardır. İnşallah layık olmaya çalışacağız. Hayırlı olmasını dilerim.'

'Bakanlık sizin için sürpriz oldu mu?' sorusuna ise Güler, 'Tabii bu tür görevler herkesin beklediği görevlerdir. Benim için de... Bu mesleğe emek veren bir insan olarak beni heyecanlandıran bir görev' karşılığını verdi.