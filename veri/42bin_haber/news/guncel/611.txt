Bayraktara Göksudaki kirliliği sordu
CHP İstanbul Milletvekili Kadir Gökmen Öğüt, Şile ilçesinin Ağva beldesinin önemli turizm değerlerinden Göksu Deresindeki kirliliğin önlenmesiyle ilgili olarak Çevre ve Şehircilik Bakanı Erdoğan Bayraktar tarafından yazılı olarak yanıtlanması için TBMMye soru önergesi verdi.
Öğüt şu soruları yöneltti: Şile Çevre Gönüllüleri Derneği yetkililerinin konuyla ilgili şikayet dilekçeleri bakanlığınıza ulaşmış mıdır? Ulaştıysa neden herhangi bir cevap verilmemiştir? Göksu Deresinin temizlenmesine yönelik ilgili bakanlık, kurum veya kuruluş tarafından başlatılmış herhangi bir çalışma bulunmakta mıdır; böyle bir çalışma yoksa ne zaman başlatılması düşünülmektedir? Bazı işletmelerin arıtma tesislerinin çalışmadığı için atıkların dereye döküldüğü ve İSKİ arıtmasının da tam kapasite ile çalışmadığı iddiaları araştırılarak gerekli denetimler yapılmış mıdır; konuyla ilgili ne yapılması planlanmaktadır? Dereyi kirlettiği belirlenen işletmelere ne tür bir yaptırım uygulanacaktır? İstanbul turizminin önemli merkezlerinden Ağvadaki Göksu Deresinin daha fazla kirletilmesini engellemek adına ne gibi çalışmalar yapmayı düşünüyorsunuz? 
 