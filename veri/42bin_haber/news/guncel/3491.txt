Seyhan Nehri'nde erkek cesedi bulundu
Adana'da, merkez Seyhan ve Yüreğir ilçesini birbirine bağlayan regülatör köprünün ızgaralarına takılmış ceset bulundu.
Seyhan Nehri üzerindeki köprüyü kullanan vatandaşların fark ederek haber vermesi üzerine olay yerine gelen polis ekipleri, 50 yaşlarında bir erkeğe ait olduğu belirlenen cesedi sudan çıkardı.

İlk belirlemelere göre, yaklaşık 15 günlük olduğu belirlenen ve üzerinden kimlik çıkmayan ceset, Adli Tıp Kurumu morguna kaldırıldı.

Olayla ilgili soruşturma başlatıldığı bildirildi.