Açlar
Amasyanın Suluova ilçesi Soku Köyü Yaylasında bulunan yılkı atları, yağan karla birlikte yiyecek bulmakta zorlanıyor.
Kış aylarının gelmesiyle birlikte Amasyanın Suluova ilçesi Soku Köyü Yaylası da karla kaplandı. Beyaza bürünen yaylada yaşayan sahipsiz atlar ise olumsuz hava koşullarında yaşam mücadelesi veriyor. Yiyecek bulmak için sürü halinde dolaşan yaklaşık 20 yılkı atını fotoğraflamak isteyen fotoğrafçılar da yaylaya gidiyor. Yılkı atlarının beyaza bürünmüş yaylada yiyecek aramak için dolaşmaları ise kartpostallık görüntüler oluşturuyor. 
Bursada ise Orman ve Su İşleri Bakanlığı 2nci Bölge Müdürlüğü ekipleri, Uludağda geyiklerin ayak izlerini takip ederek, geçiş güzergâhlarını belirleyip karla kaplı ormanlık alanlara yiyecek bıraktı. Ekipler, ağaç dallarını karlardan temizleyip kuru yonca yerleştirdiler. Ayaklarıyla kar kütlelerini temizleyen ekipler yerlere ise çuvallarla buğday döktü. Orman ve Su İşleri Bakanlığı 2nci Bölge Müdürlüğü Şube Müdürü Necati Alıç, Bu bölgede daha önce geyik üretme istasyonumuz vardı, doğal yaşamlarını sürdürebilmeleri için 5 yıl önce 15 geyiği ormanlık alanlara bıraktık. Kış şartları ağırlaştığından dolayı geyiklerin geçiş noktalarını ayak izlerinden belirleyip aç kalmamaları için kuru yonca ve buğday getirip bölgeye bıraktık. Kış boyunca yaban hayatını desteklemek amacıyla ormanlık alanlara yiyecek bırakma işlemlerimiz devam edecek dedi.              
 