Erdoğan'a "one minute" esprisi
Avusturya'nın başkenti Viyana'da yapılan Medeniyetler İttifakı zirvesine katılan Başbakan Erdoğan'a "One Minute" hatırlatması yapıldı. Forumun sunuluğunu üstlenen El Cezire televizyonu sunucularından Ghida Fakhry Khane, dört yıl önce İsviçre ’nin Davos kentindeki Dünya Ekonomi Forumu toplantısını yarım bırakan Başbakan Erdoğan’a seslenerek "Sizden kalkıp gitmeyeceğinize dair söz istiyorum" dedi.

Ghida Fakhry Khane, salonda gülüşmelere yol açan bu espriyi, Başbakan Recep Tayyip Erdoğan ’ın da konuşacağı forumun ikinci bölümünün başlangıcında dile getirdi. 

Forumun ilk bölümünün konuşmacılarının diplomat olmalarından ötürü “daha diplomatik, dengeli ve ihtiyatlı” olduğunu söyleyen Khane, ikinci bölüm konuşmacılarının ise ülkelerinin temsil eden siyasiler olduğunu ve konuşmalarının “daha doğrudan, açık sözlü ve hatta kışkırtıcı” olabileceğini belirtikten sonra gülen Başbakan Erdoğan’a dönerek, "Beyefendiler lütfen kimse kalkıp gitmesin. Sizden bu sözü alabilir miyim Sayın Erdoğan" dedi.

Erdoğan şaşırdı

Erdoğan bu sözleri gülümseyerek karşıladı. Ancak Khane’ın sözlerinin ardından sıranın kendisine geldiğini zannedip ayağa kalktı. Salonun mihmandarı da kendisini yanlış yönlendirince Erdoğan kürsüye kadar gitmiş olmasına rağmen geri dönmek zorunda kaldı. Ghida Fakhry Khane karışıklıktan ötürü kendisinden özür diledi. 

Kaynak: Hürriyet