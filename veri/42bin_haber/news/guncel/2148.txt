Hastane zorbaları
Ziyaret saati dışında servise girmelerine izin verilmeyen hasta yakınları dehşet saçtı. Dört zorba astım hastası hemşire Yeşim Önalı saçlarından sürükleyip kafasını duvarlara vurdu. Genç hemşire yoğun bakıma alındı.

Diyarbakır  Tıp Fakültesi Hastaneleri Hematoloji Bölümü Yoğun Bakım Servisinde tedavi gören yakınları Kazım Uyu ziyarete gelen Berfin A, Sibel S, Kemal A. ve Osman U. ile serviste görevli hemşireler Rabia Yeşim Önal ve Gülay Ateş, hemşir Emrullah Sevim ile personel Veysi İlhan arasında ziyaret saatiyle ilgili tartışma başladı. Tartışmanın büyümesi üzerine hasta yakınları sağlık çalışanlarına şiddet uyguladı. Olayda saçından çekilip yerde sürüklendiği ve kafasının duvarlara vurulduğu bildirilen astım hastası hemşire Rabia Yeşim Önal, beyin cerrahi servisinde tedavi altına alındı. Diğer 3 çalışan ise Diyarbakır eğitim ve Araştırma Hastanesinde darp raporu aldı. Astım rahatsızlığının da etkisiyle aradan geçen yaklaşık 12 saate rağmen hala yaşadığı olayın şokunu üzerinden atamadığı görülen hemşire Önalın yoğun bakım ünitesindeki tedavisi sürüyor.
Biri polis biri uzman çavuş
Hastane Başhekimi Prof. Dr. Sait Alan, biri polis diğeri uzman çavuş olan saldırganların dövdüğü hemşireyi ziyaret ederek, geçmiş olsun dileğinde bulundu. Alan, hasta yakınlarının ziyaret zamanına uymadıkları için kendilerini uyaran hemşireyi darp ettiğini belirterek, Bu şekilde olduğu takdirde iyi sağlık hizmeti veremeyiz. Bu kutsal mesleği icra ederken, şiddete maruz kalmak, onur kırıcı ve moral bozucudur.  Bundan sonra emniyetimizin ve savcılarımızın daha duyarlı olmasını istiyoruzdedi.