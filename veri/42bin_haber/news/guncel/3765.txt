Siz de adım atın
Başbakan Tayyip Erdoğan Mardinden kadınlara seslenerek, Savaş kolaydır, barış zordur. Biz zora talibiz. Artık öyle bir noktaya geldik ki şimdi söz sırası sizde. Eyleme geçme sırası sizde. Sürece dahil olma, süreçte sorumluluk alma sırası sizde diye konuştu.
Erdoğan, Mardinde 29 tesisin toplu açılış törenine katıldı. Tören alanındakileri Ehlen ve sehlen diye selamlayan Erdoğan şunları söyledi: 
ÇETİN BİR MÜCADELE VERDİK
Doğunun, Güneydoğunun kırık kalbini tamir etmek için, gönülleri kazanmak için, zor, çetin bir mücadele verdik. Artık öyle bir noktaya geldik ki şimdi söz sırası sizde. Eyleme geçme sırası sizde. Sürece dahil olma, süreçte sorumluluk alma sırası sizde. Biz hükümet olarak onlarca adım attık, şimdi sizlerden bir adım bekliyoruz. Bütün kardeşlerimizden bekliyoruz. Biz bu adımı hanım kardeşlerimizden, annelerden bekliyoruz. 
TERÖR BİTERSE İŞSİZLİK DE BİTER
Sizden şu teröre, terörün kanlı cinayetlerine, sinsi baskısına artık dur demenizi, cesaretle buna karşı çıkmanızı bekliyoruz. Terör sona ererse ne Mardinde, ne Diyarbakırda, Siirtte, Muşta, Bingölde işsizlik diye bir sorun kalmayacaktır. Gaziantepte işsizlik diye bir sorun yok. Çok enteresan. Ve Gaziantep, Gaziantepin dışından işsiz alıyor, böyle noktaya geldi. Niye? Çünkü terör oraya sızamadı, giremedi. Ara sıra deneme yollarına başvurdu, netice alamadı. Şu terör bitsin Tunceli, Hakkari, Batman, Şırnak, Bitliste yoksulluk diye bir şey kalmayacaktır. Ama şu anda yatırım gidiyor mu? Gitmiyor. Niye? Yatırımcı huzur arar. Terörün olduğu bir yere gitmez. Kendi insanına, dükkanlarının kepengini indirten teröristin olduğu bir yere yatırımcı gider mi, gitmez. Kepenkler indiriliyor ne için? Yani o insanların ekmek parasında gözü olan bir zihniyetin bu ülkeye faydası olur mu? Tehditle, baskıyla kuzu kuzu kepenkler indiriliyor.
MİLLET SEVGİSİ NEDİR BİLECEK
Kuran ve Sevgili Peygamberimizin hayatını onun yaşam tarzını öğrenen bir nesil yetişecektir. O çünkü bizim hayat önderimizdir. O bizim mahlep abidemizdir. Ondan alacağımız onun bize çizdiği o sünnet üzerinden inanıyorum ki geleceğin nesli çok daha farklı olacak helal nedir haram nedir bunu çok daha iyi bilecek. Kul hakkı kardeşlik nedir çok daha iyi bilecek. Vatan sevgisi nedir millet sevgisi nedir bunu çok daha iyi bilecektir. 
HAMDOLSUN SÜREÇ İYİ GİDİYOR
Çok badireler atlattık. Ama siz bize destek verdiniz. 81 vilayet 7 coğrafi bölge destek verdi ve işte bu seviyelere ulaştık. 10 yıl önce Mardinde bir üniversite kurulacak denseydi buna kimse inanmazdı. 10 yıl önce Mardin Üniversitesinde Kürtçe öğretmenler yetişecek denseydi kimse buna inanmazdı. Hamdolsun süreç iyi gidiyor. Türkiyenin genelinde kardeşliğimiz daha da büyüyor.
SAVAŞ KOLAY BARIŞ ZOR
Biz bu ülkede acıları değil başarıları, ölümleri değil sevinçleri görmek istiyoruz. Silahların değil fikirlerin, siyasetin konuşmasını istiyoruz. Savaş kolaydır, barış zordur. Biz zor olana talibiz. Düşüncelerine inanan, güvenen silaha başvurmaz. Eline silah almaz. Silah fikri olmayanların, kendi fikrine, kendi düşüncesine inanmayanların, güvenmeyenlerin yöntemidir. İşte biz silahların ardarda çekildiği bir dönemi geride bırakıyoruz. Diyoruz ki lütfen artık silahı gömün, bırakın Biz size diyoruz ki sıkılı yumrukların olduğu bir toplum barış toplumu olmaz.  Elinizden bir şey geliyorsa elinizle düzeltin. O yanlışı elinizle düzeltin. Eğer elinizden birşey gelmiyorsa o zaman o yanlışı lütfen dilinizle düzeltin. Elinizden, dilinizden bir şey gelmiyorsa en azından gönülden dua edin ve bu süreç düze çıksın.  
Hanımlar şiddete boyun eğmesin 
BİLİYORUM Mardinde kadına el kalkmaz. Biliyorum Mardinde kadına da çocuğa da şiddet uygulanmaz. Ama eğer bu yanlışı yapanlar varsa, bu hataya düşenler varsa, toplum olarak, Mardinliler olarak o kişileri uyaracak, bu insanlık dışı davranıştan vazgeçmelerini isteyeceğiz. Mardinli hanım kardeşlerim de dayak, şiddet karşısında, boyunlarını eğmeyecek, şiddeti sineye çekmeyecekler. Hanım kardeşlerim haklarını bilsinler. Şiddet karşısında seslerini yükseltsinler. Mardinde bugün İstasyon Mahallesinde, Yalım Beldesinde, Nusaybinde 3 ayrı aile destek merkezi açıyoruz. Yarın da Kızıltepede bir merkez daha açacağız.  
Zılgıtı yedik

 
BAŞBAKAN Recep Tayyip Erdoğan, Mardin Karayolları Meydanında düzenlenen törenle, Mardin, çevre il ve ilçelerde yapımı tamamlanan tesis, yatırım ve hizmetlerin toplu açılışını gerçekleştirdi.   Törene Emine Erdoğan, İçişleri Bakanı Muammer Güler ile Aile ve Sosyal Politikalar Bakanı Fatma Şahin de katıldı.  Erdoğan konuşmasının ardından Şırnak, Muş, Tunceli, Diyarbakır, Tarsus ve Kızıltepeye canlı yayınla bağlanarak buradaki başta aile destek merkezleri olmak üzere çeşitli yatırımların açılışını yaptı. Şırnak Aile Destek Merkezinin açılışında, kadınların zılgıt çekmesi üzerine Erdoğan, Eyvah zılgıtı da yedik dedi. Erdoğan, Mersinin Tarsus ilçesindeki açılışa bağlanırken de Mardin nire, Tarsus nire dedi.  
Gençlik kolları dökülüyor 
Başbakan Erdoğan, İl Danışma Kurulu toplantısında katılımın az olduğunu görünce Mardin ana kademede kaç kişi olduğunu sordu ve üyelerin ayağa kalkmasını istedi. Az kişi ayağa kalkınca, İl Başkanı İbrahim Fideyi yanına çağırarak sert bir ses tonuyla Arkadaşların nerede diye sondu. Fide de, Korumalar içeri almadı deyince Erdoğan, koruma müdürüne, Dışarıda kim varsa kimliklerine bakıp içeri alın talimatını verdi. Daha sonra Kadın Kolları ve Gençlik Kolları üyelerinin ayağa kalkmasını isteyen Erdoğan, sayıyı görünce Gençlik Kolları başkanına dönerek, Gençlik kolları dökülüyor. Böyle olmaz diye konuştu. 

İŞLERİ PKKYA GÖNDERMEK
Yerel seçim uyarısında da bulunan Erdoğan, Büyükşehir belediye başkanlığını almamız lazım. Mardin, Diyarbakır olmasın. Diyarbakırda altyapı çalışması diye bir şey yok. Bu zihniyetin hizmet diye bir derdi yok. Onların işi, alsın imkânları bölücü terör örgütüne göndersin. İşleri bu dedi.