Gerçeği öğrenince şoka girdiler
SAKARYAnın Hendek İlçesinde işyerinde başından vurulmuş olarak bulunan Recai Kılıçın annesi ve iki kız kardeşi ölüm haberi üzerine geldikleri işyerinde polislere Ağabeyimiz öldü mü? diye sordular. Ölüm haberini alınca da gözyaşlarına boğuldular.
Hendek İlçe merkezinde işyeri bulunan 34 yaşındaki Recai Kılıç, arkadaşlarının telefonlarına cevap vermedi. Bunun üzerine arkadaşları, polisi arayıp işyerinin kontrol edilmesini istediler. 3 katlı binanın üst katında bulunan işyerine giden polisler ve arkadaşları kapalı olan işyerini çilingir yardımıyla açınca 34 yaşındaki Recai Kılıçı başından tek kurşunla vurulmuş olarak buldular. Olay yerine gelen Cumhuriyet Savcısı gencin ölüm nedeninin belirlenmesi için cenazeyi İstanbul Adli Tıp Kurumuna gönderdi. Cenazenin olay yerinden kaldırılmasından sonra Kılıçın annesi ve 2 kız kardeşi olay yerine geldiler. Kızkardeşler polislere Ağabeyime ne oldu? diye sordular. Polisler bu soruya cavap veremeyince de anneleriyle birlikte gözyaşlarına boğuldular. Çevredeki vatandaşlar tarafından teskin edilmeye çalışan anne ve iki kardeş gözyaşları içerisinde cenazenin götürüldüğü hastaneye gittiler. 
 
Polis, olayı aydınlatmak için çevredeki güvenlik kamera kayıtlarını inceledi. Görüntülerde Recai Kılıçın gece saat 02.00 sıralarında tek başına işyerine girdiğini ve bir daha dışarı çıkmadığı tespit edildi. Recai Kılıçın borç nedeniyle intihar etmiş olabileceği ihtimali değerlendiriliyor. Olayla ilgili soruşturma sürüyor.