12 gün sonra 40 km uzakta
İstanbul Boğaziçi Köprüsünden 6 Ocakta atlayarak intihar eden yazar Metin Kaçanın cesedi, 12 gün sonra yaklaşık 40 kilometre uzakta Beylikdüzü sahilinde bulundu.
Sinemaya uyarlanan ve Okan Bayülgen ile Müjde Arın başrollerini oynadığı Ağır Roman kitabının yazarı Metin Kaçan, 6 Ocak Pazar günü sabaha karşı Boğaziçi Köprüsünden atlayarak yaşamına son verdi. Olay, Üsküdara gideceğini söyleyerek bindiği taksi sürücüsünün, polis merkezine giderek durumu bildirmesiyle ortaya çıkmıştı. Arama kurtarma çalışmalarından sonuç alınamadı. 

  METİN KAÇAN ÖLÜME ATLADI
AĞABEYİ TEŞHİS ETTİ
Aradan 12 gün geçti, İstanbulun Beylikdüzü Kavaklı sahilinde dün bir erkek cesedi görenler polise haber verdi. Cesedin, Metin Kaçan olabileceği ihtimali üzerine ailesine haber verildi. Ağabeyi, karikatürist ve yapımcı Hasan Kaçanın da aralarında bulunduğu aile üyeleri, cesedin Metin Kaçana  ait olduğunu teşhis etti. Kaçanın cesedi, daha sonra Adli Tıp Kurumuna götürüldü.

  O DA BOĞAZ KÖPRÜSÜ'NDEN ATLAMIŞTI