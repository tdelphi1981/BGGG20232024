Aşırı hız kazası: 2'si ağır 3 yaralı
BURSA'nın Orhangazi İlçesi'nde aşırı hız nedeniyle direksiyon kontrolünü yitiren otomobil kontrolden çıkıp orta refüjdeki sinyalizasyon ışıklarına çarparak durabildi. Hurda yığını haline dönen otomobilde sürücü 32 yaşındaki Metin Ortahisar ve 22 yaşındaki Melek Kığılcım ağır, 22 yaşındaki Ünal Ortahisar hafif yaralandı.
Kaza, gece yarısı Yalova-Bursa Karayolu Orhangazi İlçesi Yeniköy trafik ışıklarında meydana geldi. İstanbul'dan Bursa'ya giden Metin Ortahisar yönetimindeki 57 AB 573 plakalı otomobil, aşırı hız nedeniyle kontrolden çıkarken orta refüjdeki sinyalizasyon ışıklarına çarparak durabildi. 

Hurda yığını haline dönen otomobili kullanan Metin Ortahisar ağır yaralanarak araç içinde sıkıştı. İtfaiye ekipleri sıkışan sürücüyle birlikte ağır yaralanan Melek Kıvılcım ile birlikte hafif yaralı Ünal Ortahisar'ı çıkartıp 112 Acil Servis Ambulansına taşıdı. Yaralılar, Şevket Yılmaz ve Orhangazi Devlet Hastanelerinde tedavi altına alındı.