Mardin'de 6 PKK'lı öldürüldü
Mardin'in Midyat ilçesinde güvenlik güçleri ile terör örgütü mensupları arasında çıkan çatışmada 6 PKK'lının öldürüldüğü belirtildi.
 Mardin'de geçen hafta polis memuru Cengiz Engizeki şehit eden PKKlılar Midyat İlçesi kırsalında bir mağarada kıstırıldı. Güvenlik güçlerinin 'teslim ol' çağrılarına ateşle karşılık verilmesi üzerine bölgede çıkan çatışma sürüyor. TRT'den alınan bilgiye göre ise çatışmalarda 6 terörist öldürüldü.

Mardinde geçen Çarşamba akşamı teröristler, Devlet Hastanesi önünde polis devriye aracına uzun namlulu silahlarla ateş açarak 32 yaşındaki polis memuru Cengiz Engizeki şehit etti. Saldırının ardından PKKlıları yakalamak için polis geniş çaplı operasyon başlattı. Yapılan teknik ve fiziki takip sonucu bu sabah saatlerinde Midyat İlçesine 12 kilometre mesafede bulunan Doğançay Köyü kırsal kesimindeki bir mağarada bir grup teröristin bulunduğu tespit edildi.

Midyat ile Şırnakın İdil İlçesi arasındaki sarp kayalıkların bulunduğu bölgede tespit edilen PKKlıları etkisiz hale getirmek için Mardin Emniyet Müdürü Derviş Kayanın yönettiği hava destekli operasyon başlatıldı. Askerlerin de destek verdiği operasyona Polis Özel Harekat Timleri katıldı. Timler, Sikorsky helikopterlerle bölgeye indirilirken, karadan da polis ve asker sevk edildi. Operasyonda PKKlıların bulunduğu belirtilen mağaranın çevresi abluka altına alındı.

Güvenlik güçleri bir mağarada kıstırdıkları PKKlılara, teslim ol çağrısına ateşle karşılık vermesi üzerine çatışma çıktı. Bölgede çatışma yer yer devam ederken, ölü ve yaralı konusunda bilgi alınamadı.