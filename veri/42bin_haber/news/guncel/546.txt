Bir gün bütün Dünya ORMAN olacak!
Bir ülke düşünün ki;ORMAN ve SU İşleri Bakanı var ama,  görevinin tanımından haberi yok.  Ya da var da, görevini kötüye kullanmakta gördüğü sakınca yok!  Ormanları korumak için mi, şantiye yapmak için mi o göreve gelmiş,  bilinci yok!   Çevre ve Şehircilik Bakanlığı adında Bakanlık da var bizde gerçi.  Oysa Çevre ve Şehircilik birbirine düşman ikili!    Kültür ve Turizm Bakanlığı da var tabi.  Oysa Turizm için Kültür öldürülüyor bizde. Kime ne ki?   Orman ve Su İşleri Bakanı çıkmış Bir gün bütün dünya bizim şantiyemiz olacak! demiş, diyebilmiş   İçime kan oturdu. Ben bir ağaç ölünce ölürüm yazmıştım kitabımda  Ölürüm evet. Öldürüyorlar bizi. Geleceğimizi, her şeyimizi, hayatımızı kesiyorlar yerine beton dikiyorlar su için! Ağaçtır suyu davet eden oysa...   En güzel cevap ne olur diye düşündüm kendisine verilecek, BEN bilemedim, Nazımdan yardım istedim. İmdadıma hem de 2 kere yetişti!   En güzel deniz: henüz gidilmemiş olanıdır...  En güzel çocuk : henüz büyümedi.  En güzel günlerimiz : henüz yaşamadıklarımız.  Ve sana söylemek istediğim en güzel söz :   henüz söylememiş olduğum sözdür... *** Dörtnala gelip Uzak Asya'dan  Akdeniz'e bir kısrak başı gibi uzanan                        bu memleket bizim.  Bilekler kan içinde, dişler kenetli, ayaklar çıplak  ve ipek bir halıya benzeyen toprak.                          bu cehennem, bu cennet bizim.  Kapansın el kapıları, bir daha açılmasın,  yok edin insanın insana kulluğunu,                      bu davet bizim.  Yaşamak bir ağaç gibi tek ve hür  ve bir orman gibi kardeşçesine,                     bu hasret bizim. Nazım Hikmet