10. sınıf öğrencisinden Başbakan'a dershane çözümü
AK Parti bünyesinde dershane konusunda bir komisyon kurdurarak çalışma yürüten Başbakan Erdoğan'a ilginç bir öneri de İstanbul'da bir öğrenciden geldi.
Mümtaz Turhan Sosyal Bilimler Lisesi 10. Sınıf öğrencisi Haktan Uslu'nun Başbakana mektupla gönderdiği öneri şöyle:

"Dershaneler üniversite öncesi tek yıllık eğitim liselerine dönüşecek. 9-10-11. Sınıfta normal lise müfredatını gören öğrenciler zaten hafif olan 12. Sınıf müfredatını da bu 3 yılda alacak. Öğrenciler 12. Sınıfta üniversite öncesi eğitim liselerine giderek istedikleri alanda eğitim alabilecekler. Örneğin üniversitede hukuk eğitimi almak isteyen eşit ağırlık eğitimi veren bir ÜEL'ye gidebilecek. Devlet ÜEL'ye dönüşmüş olan dershanelere öğrenci başına maliyeti karşılayacak şekilde ödeme yapacak. Öğrenciler ÜEL'ye gittikleri sırada ÖSYM tarafından yapılan sınavlara yıl içinde defalarca girebilecek. En yüksek puanları esas alınarak üniversiteye alınacak."