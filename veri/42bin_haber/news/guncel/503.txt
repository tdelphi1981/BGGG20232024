İsraille bağlar var
Başbakan Erdoğan, İslamabada gitmeden önce Esenboğa Havaalanında basın toplantısı düzenleyerek şu mesajları verdi:
MUTABAKAT SAĞLANAMADI 
Hamas-İsrail arasındaki ateşkes görüşmelerine matematik olarak bakamazsınız. Mısır ziyaretim esnasında görüşmeleri başlattık. Başlattığımız andan itibaren de Mısırın öncülüğünde yürütelim istedik. Bu nedenle de MİT Müsteşarımı ve Genel Başkan Yardımcımı Kahirede bıraktım. Ben Kahiredeyken de karşılıklı metinler alındı, verildi. Mutabakat sağlanamadı. Çıkarmalar, ilaveler yapıldı. En son Hamas dün (önceki gün) gelen metni kabul etmişti, ama İsrailin cevabı bekleniyordu.  
İSRAİLLE GÖRÜŞMEDİK   
Şu anda kim, neyi, nasıl anlatıyor onu bilemem ama biz siyasi olarak İsrail tarafıyla görüşme yapmadık, fevkalade bir durum olmadıkça da yapmayız. Bu noktada birçok mekanizma çalışır. Mesela istihbarat teşkilatlarımızın bu süreci tamamen sınırlaması mümkün değil. Karşılıklı olarak başkonsolosluklarımız duruyor. Tamamıyla herşey kesilip atılmış değil, bazı bağlar var. Aracılar vasıtasıyla irtibatlar kurulmak isteniyor. Dışlamıyoruz, görüşerek gerekli cevabı veriyoruz. Ama alınmış bir netice yok. Görüşmeleri yapanlar gidip geliyorlar, Olmadı diyorlar. Temenni ederim ki bu iş bugün artık bir neticeye varır. Süreci en direk yolları çalıştıracak devam ettireceğiz. Türkiyede 20-30 bin Musevi vatandaşımız var onların da irtibatları vardır, kurmaları da gerekir.  
BİRLİK OLUNMALI 
Irakta yaşananlar bir mezhep savaşına gidebilir endişesi hep taşıdık. Bu bir petrol kavgası da olabilir. Merkezi yönetim haberimiz olmadan satış yapıyorsun havasına giriyor ama altında çok farklı nedenler var. Kürt, Türkmen ve Arapların dayanışma içinde olması, Maliki yönetimini sıkıntıya sokacaktır. Maliki, Türkiye ile ilişkileri çok farklı şekilde kopardı.  
DARBE SORULARI ELİMDE 
12 Eylül süreci ile alakalı olarak tele-konferans veya televizyonlar aracılığıyla kurulan bu sistemle, ekranlar aracılığıyla savunma dünyada uygulanan sistemler. Bu süreç devam edecek ve temenni ederim buradan yargı hayırlı bir netice ile bu işi sonuçlandırır. Çünkü beklentiler çok yüksek. TBMM Darbe ve Muhtıraları Araştırma Komisyonunun soruları elime ulaştı. Komisyonun süresi salı günü bittiği için öncesinde cevabı verip, metni kendilerine göndereceğim. Dolmabahçe görüşmesi ile ilgili verilecek cevaplar, sorular içerisinde. Sorular birbirine çok çok yakın.  
KILIÇDAROĞLU SİYASET ACEMİSİ 
NATOnun Kürecike kurmuş olduğu bir üssü burası, İsrail için kurulmuş diye değerlendiriyorsa, bu çok ciddi bir siyaset acemiliğidir. Her zaman söylüyorum Kılıçdaroğlu, daha çıraklık dönemini aşamadı. Kürecikte ilk defa radar kurulmuyor. Zaten ona da füze kalkanı diyor. Orada da cahil. Orada füze mi var? Kılavuzları yanlış. Bu bir NATO radar üssüdür. Bölgeye yönelik, dünyaya yönelik bir radar üssü olarak kurulmuştur. Kurulmasına Evet demişizdir ama şartları vardır. İstediğimiz anda oradan onu kaldırma hakkına, yaptığımız protokolle sahibiz.