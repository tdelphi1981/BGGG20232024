'Başbakanımız milletin isyanını dile getirdi'
AK Parti Manisa Milletvekili Hüseyin Tanrıverdi, "Muhteşem Yüzyıl hakkında Başbakanımız milletimizin haklı isyanını dile getirdi, sabahtan beri tebrik telefonları alıyoruz." dedi.
 TV8'de Erkan Tan'ın konuğu olan AK Parti Manisa Milletvekili Hüseyin Tanrıverdi, Büyükşehir Yasası'na yönelik  açıklamalarda bulundu. Tanrıverdi, Başbakan'ın 'Muhteşem Yüzyıl' açıklaması ve belediye sözleşmelilerinin durumuna yönelik de konuştu.
 "Muhteşem Yüzyıl hakkındaki tartışmalarda Başbakanımız gayet doğru söyledi." diyen Tanrıverdi, sözlerine şöyle devam etti: "Bu dizi başladığından beri insanların hep yüreğinde kalmıştı. Ne zaman bir isyan etsek diye? Milletimizin bu isyanının hissiyatını Sayın Başbakanımız haykırdı. Başbakan'ın konuşmasından sonra çok sayıda mesajlar aldık, teşekkürler aldım. Başbakanımızın haklı isyanını bütün milletimiz destekliyor. Ecdadımız tarih yazdı, yazılan tarihe sahip çıkmak zorundayız."
 CİHAN