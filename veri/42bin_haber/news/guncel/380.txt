Başbakan Erdoğan'dan önemli açıklamalar
Başbakan Recep Tayip Erdoğan partisinin genişletilmiş il başkanları toplantısında konuştu. BDP lideri Demirtaş'ın 'Öcalan'ın heykelini dikeceğiz' sözlerine yanıt veren Erdoğan 'Doğu'nun Güneydoğu'nun şehirlerindeki o manevi atmosfer, bunların hayallerindeki o heykeli daha yapılmadan paramparça edecek güce, kudrete sahiptir' dedi.
İşte Erdoğan'ın konuşmasından satır başları: 
Ülkemizde hizmet sorumluluğumuzdan asla taviz vermedik. Bugün geleceğe daha umutla bakan bir Ak Parti var. Yaptıklarımızı zaten millet takdir ediyor, tarih sayfalarına kaydediyor. Yarınlara bakan geleceği inşa eden bir anlayışın içerisindeyiz. Millete aşkımızı çoğaltarak bu yolda yürümeye devam edeceğiz. Biz bu milletin partisiyiz. Bu millet tarih sahnesine dün çıkmış bir millet değildir. Hiçbir konuda komplekse ve eziklik hissine kapılamayız. Önceki gün Rize'deki törende Rizeli çocukların, gençlerin geçmişte çektikleri eğitim çilelerini dile getirdim. 
KILIÇDAROĞLU'NA 'PATOLOJİK VAKA' CEVABI  
Kılıçdaroğlu, Rizeli çocukların Türkiye'li çocukların yoksulluğunun sebebinin CHP olduğunu biliyor. Sonra Patolojik vaka olarak değerlendiriyor. CHP Genel Başkanı ne kendi kişisel tarihini ne de kendi CHP'nin tarihini konuşamaz. Çünkü ikisinde de Dersim var. CHP Genel Başkanı Dersim'in üzerini örtmüştür. 
CHP'YE ELEŞTİRİ    

Biz tarihimize sahip çıkarız, hatalarla yüzleşiriz. 50-60 yıl öncesi konuşmayı patolojik vaka olarak görürken biz 1071 ruhunu 2071'e taşıma gayreti içindeyiz. Bizim şehir medeniyetimiz adeta katledildi. CHP'nin tek parti döneminde yüzlerce cami yıkıldı, tarihi eserler tahrip edildi, harabeye çevrildi. Şehrin en köklü yapıları yok edildi. Belediye başkanı olduğum dönemdeki iki belediyenin ağır faturaları vardı.  
HİÇ ACIMADAN YIKACAĞIZ 
Biz 3 emsal dedik ve öyle ilerledik. Ben bakanıma da söylüyorum. Ajan gezdirir gibi ekibini Türkiyeyi gezdireceksin. Bakacaksın nerelerde ne var. Yıkılması gereken neresi varsa hiç acımadan yıkacağız. Acırsak acınacak hale geliriz. Yol açmak bahanesiyle birçok şehirde tarih yok edildi. Şehirlerin ruhuna dokunmanın vebali çok fazladır. Taksimde yıkılan tarihi yeniden canlandırmaya çalışıyoruz. Karşımıza ilk çıkan CHP oldu. köşe yazarları yazmaya başladı. Ne yazarsanız yazın Taksimi tekrar ruhuyla buluşturuyoruz 
TAKSİM DÜZENLEMESİ 
Taksim Meydanı'nda trafiğin alta alınması bile beyefendileri rahatsız ediyor. Biz gençliğimizde Beyazıt'ta Sultanahmet'teydik. Artık yok. Oralarda mitinglerimizi toplardık. Siz şimdi yapabilir misiniz yapamazsınız, oralar turistik alanlar oldu 
DEMİRTAŞ'A CEVAP 
BDP'li Demirtaş dün çıktı "Öcalan'ın heykelini dikeceğiz" dedi. Bunlar sadece böyle beton dökerler. Kalp taştan olunca ruh da böyle beton hayali görür. Bunların aklı sadece heykel dikmeye yetiyor. BDP Güneydoğunun CHPsi olma yolunda. Öldürmede, sindirmede CHP'den farkları yok. 

Saddam'ın Stalin'in, Lenin'in, Tito'nun, Esed'in heykelleri tek tek yıkılıyor. Hiç merak etmeyin, bunların heykelleri bu topraklarda kendilerine kaide bile bulamaz. Her biri birer medeniyet şehri, her biri birer tarih şehri olan Doğu'nun Güneydoğu'nun şehirlerindeki o manevi atmosfer, bunların hayallerindeki o heykeli daha yapılmadan paramparça edecek güce, kudrete sahiptir. İşte şimdi tam CHP oldunuz. Bu millet yeni bir CHP zulmüne ve yeni bir faşizm dalgasına izin vermez. 
  DEMİRTAŞ: ÖCALANIN HEYKELİNİ DİKECEĞİZ  
BÜYÜKŞEHİR YASASI

Muhalefet partileri faşizmde yarışmaya devam ederken biz geleceğin temellerini atmaya devam edeceğiz. MHP, "Bu yasa Türkiye'nin üniter yapısını zedeliyor" dedi. BDP ise merkezi yönetimi güçlendirdiğini söyledi. Biz milletimize güveniyoruz. Yapılan her reformun Türkiye'yi böleceğine inanıyorlar. MHP siz merak etmeyin. Türkiye'yi bölme çabası olursa biz sizden çok daha önce ve sapasağlam dururuz.

MİLLETİN ZİHNİNİ BULANDIRACAKLAR 
Muhalefet milletin zihnini bulandırmak için uğraşacak. Biz doğruyu anlatacağız.

BU İŞİN ACEMİSİ DEĞİLİZ  
İlçelerin bütçesi daha da güçlenecek. İller arasında hayırda yarışın yansımasını göreceğiz. Bu işin acemisi değiliz. Bir deneme yanılma durumu asla söz konusu değildir. Belde ve köylerin yapısında bir değişiklik yok, özüne müdahale edilmiyor. Yapı olarak bir değişiklik olmayacak. 
KİMLERİ ARAYA SOKUYORLAR

527 kişi yaşayan bir beldeye yüzde 5'ini teşkil edecek memur tahsisi yaparsan bu siyasi nedenledir. Sonra da araya kimleri sokuyorlar, ödeyemiyoruz paramız yok diye. Yahu sen zaten iflas etmişsin, bitmişsin niye illa direniyorsun. Büyükşehirlerde çarpıklığı ortadan kaldırıyoruz.