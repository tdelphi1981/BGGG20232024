Lodos Marmara'da deniz ulaşımını etkiledi
Yalova'da etkili olan lodos nedeniyle İDO'ya ait bazı deniz otobüsü seferleri iptal edildi.
Marmara bölgesini etkisi altına alan ve hızı zaman zaman 60 kilometreye kadar ulaşan lodos, deniz ulaşımını olumsuz etkiledi. İDO'nun Yalova-Kartal ile Yalova-Yenikapı seferleri karşılıklı olarak lodos nedeniyle iptal edildi. Topçular-Eskihisar araba vapuru seferlerinde ise aksama olmadı.