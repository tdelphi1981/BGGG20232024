Kan davasına dönüşmesin
AK Parti, Türkiyedeki yargı uygulamaları konusunda ABD ile yaşadığı söz düellosuna nokta koydu.Ankara-Washington hattında gerilime yol açan tartışmayı başlatan ABDnin Ankara Büyükelçisi Francis Ricciardoneye tepki veren Ak Parti Sözcüsü Hüseyin Çelik, konuyu kan davasına dönüştürmek gibi bir niyetlerinin olmadığını, meselenin kapandığını söyledi. Çelik, şöyle dedi: İster ABD Dışişleri Sözcüsü, ister ABD Büyükelçisi, ister Clinton söylesin, biz onların ne söyleyeceğine karar veremeyiz, onlar da bizim ne söyleyeceğimize, ne tepki vereceğimize karar veremez. Biz ABD ile dost ve müttefikiyiz, stratejik ittifakımız var, ama bu ABD ile her konuda yüzde 100 mutabık olacağımız anlamına gelmez. Bazı konularda aynı şeyi düşünmememiz, aynı yerde durmamamız bizi dost ve müttefik ülkeler olmaktan çıkarmaz. Birisiyle ne kadar müttefik de olsanız, ortak duruş ve menfaatleriniz de olsa her konuda mutabık olmayabilirsiniz. İsraille ilgili de söylemiştim, ABD ile birçok konuda aynı şeyi düşünmediğimizi sağır sultan bile biliyor. Bu konuda yeni bir tartışmaya da gerek yok. Onların duruşu belli, bizim duruşumuz belli. Bu olayda da Büyükelçi söyleyeceğini söyledi, biz de ne gerekiyorsa onu söyleyip tepkimizi verdik, Dışişleri Bakanlığımız gerekli uyarıyı yaptı, Büyükelçi de diplomatik nezaket çerçevesinde ne söylemek istediğini bir mektupla bize iletti, üzüntülerini ifade etti. Bizim bu meseleyi kan davasına dönüştürmek gibi bir niyetimiz yok. Mesele kapanmıştır artık. Eminiz ki herkes bundan kendine düşen payı çıkarmıştır.               