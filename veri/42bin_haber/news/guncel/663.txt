Cemaatle ilgisi yok
Milli Eğitim Bakanı Ömer Dinçer, gündemdeki konularla ilgili Hürriyete önemli açıklamalar yaptı: Okulda kıyafeti serbest bırakan yönetmelik için Türbanın önü açıldı diyenler var. Başörtüsünü serbest bırakmak istesek, bizi bunu yapmaktan alıkoyan şey ne? Dershanelerin kapatılmasının cemaatle ilgisi yok. Zenginle fakir arasında fırsat eşitsizliği yaratıyor.
MİLLİ Eğitim Bakanı Ömer Dinçer, dün bir grup gazeteciyle yaptığı görüşmede, kılık- kıyafet yönetmeliği başta olmak üzere gündeme ilişkin önemli açıklamalarda bulundu. Okullarda serbest kıyafet uygulamasının bugünden itibaren uygulanabileceğini kaydeden Dinçer, şunları söyledi: 
TEKSTİLCİLER İÇİN BEKLEDİK 
Kıyafet serbestisinde uygulamanın önümüzdeki yıl başlamasını istememizin nedeni tekstil sektörüdür. Tekstil sektörü bir ürünü yapmadan en az 6 ay önce harekete geçer. Sektörün siparişleri alıp hazırlığını yaptıktan sonra böyle bir uygulama karşısında çok büyük bir mağduriyet içinde kalacağını hesapladık. O yüzden de siparişler verilmeden, yeni ürünler ortaya çıkmadan önce duyuralım ki hazırlığını ona göre yapsın isterdik.  
UZUN SAÇA ŞİMDİDEN MÜSAMAHA 
Ancak okul idarelerinin bu yönetmeliğin kapsamına uygun bir şekilde bugünden bazı esneklikler yapmalarının önünde bir engel yok. Yani çocukların saçların uzatmaları konusunda müsamahalı davranabilirler. Çocuklar önlük çıkartarak gelmişlerse Niye çıkardın? diye geri çevirmemeleri lazım. Çünkü bizim kılık-kıyafet konusundaki genel tavrımızın ne olduğu belli oldu. Fiilen başlamış oldu. En azından denerler biz de bir tecrübe kazanırız sene sonuna kadar. Serbest kıyafet özgüveni arttıracak, eğitim başarısı artacak. Eskiden yasaklar, tek tip olma esastı. Şimdi serbestlikler esas, yasaklar istisna. Felsefi olarak yaklaşım tarzı değişti. 
SAPIKLIK AÇIKLAMASINA YANIT 
Dinçer, CHP Genel Başkanı Kemal Kılıçdaroğlunun, Okullarda kısa kollu yasağı sapıklıktır açıklamasına da sert tepki gösterdi. Kılıçdaroğlunun yönetmeliği iyi okumadığını savunan Dinçer, şöyle konuştu: Dervişin fikri neyse zikri odur. Kısa kol üzerinden izlediği siyaset doğru yol değil. Yönetmelikte kısa kol değil. Kolsuz tişört, gömlek yasak. Eski yönetmelikte de bu yasak vardı. Tam tersi yönetmelik daha esnek. Kısa kol serbest, forma yok. 
TÜRBANI GETİRMEK İSTESEK 
Dinçer, okullarda kıyafet serbestisiyle türbanın önünün açıldığı eleştirilerini nasıl değerlendirdiğinin sorulması üzerine de şunları söyledi: Her zaman açık ve şeffaf davrandık. Niyetimiz neyse paylaştık. Artık niyet okumaktan vazgeçsin öyle düşünenler. Eğer okullarda başörtüsünü serbest bırakmak istesek, hükümetimizi şimdi bunu yapmaktan alıkoyan şey ne?  
ÇOCUKLARIN AKLINDAN GEÇMEZ 
Dinçer, Kuran dersine türbanla giren bir öğrencinin diğer derslerde de türbanı takmak istemesi durumunda nasıl bir tutum sergileneceğinin sorulması üzerine de, Herkes yönetmelik hükümlerine uyacak. Çocukların aklından öyle şeyler geçmez. Büyük adamların aklından geçer. Öyle bir sorun yaşanamaz çünkü yönetmelikte açık hükümler var dedi. 
Dershane konusunun cemaatle ilgisi yok 
BAKAN Dinçer, dershanelerin kaldırılmasının cemaate darbe olarak algılanması ile ilgili olarak da, şöyle konuştu: Doğru bir fikir değil. Çünkü hem Başbakanımız hem ben hem de bütün Ak Parti yönetimine velilerin talepleri yansıyor. Bunlardan cemaat sonucu çıkarmak mümkün değil. Türkiyede dershanelerin fakir öğrenciler için fırsat eşitliği sağladığına dair yanlış bir algı var. Bizim rakamlarımıza göre ise tam tersi, dershaneler fırsat eşitsizliği yaratıyor. 
Bursada formaya veda sevinci 
Bursanın merkez Osmangazi ilçesinde bulunan Hocailyas İlköğretim Okulu, 2013ü beklemeden serbest kıyafete geçti. Hocailyas İlköğretim Okulu Müdürü Gürsel Budak, Milli Eğitim Bakanlığının yönetmeliği yürürlüğe girdiği tarihten itibaren yasallaşır. Biz de uygulamayı yürürlüğe girdiği tarihte başlattık. Serbest kıyafeti öğrencilerimiz kendisi istedi. Hiçbir zorlama ve baskı yok dedi. Budak, okulda yönetmelikteki kuralların aynen uygulandığını farklı kurallar getirilmediğini söyledi. - Bülent CİVANOĞLU- Hüseyin TÜCCAR / DHA