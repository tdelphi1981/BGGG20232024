MHP'den AKP'ye İsrail tepkisi
Dışişleri Bakanı Ahmet Davutoğlu'nun CNN Türk Ankara Temsilcisi Hande Fırat'ın sorularına verdiği yanıtlar muhalefetin de gündemindeydi. MHP Grup Başkanvekili Oktay Vural, İsrail ile görüşmeleri sert şekilde eleştirdi. Vural, Başbakan Erdoğan'ın İsrail ile görüşme yapılmadığı yönündeki  sözlerini hatırlattı. "Başbakan, sadece istihbarat birimlerinin görüşme yapabileceğini söylüyor. Davutoğlu istihbarat biriminin başında mı" sorusunu yöneltti.   Gazze'ye bombardıman yapılırken görüşme yapıldığını belirten vural; "Ey Davutoğlu sen Gazze'de ağlarken meğer görüşme yapılıyormuş. İsrail'in güvenliği için atılacak adımlar mı konuşuldu " dedi."Hem görüşüyorlar hem diyalog yok diyorlar kimi kandırıyorsunuz" sözleri ile de tepki gösterdi.