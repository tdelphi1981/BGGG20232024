Suriyeli askerin cesedi Kemer'de bulundu
Suriye Ordusu'nda astsubay olduğu öğrenilen Rami Zır'ın, Kemer ilçesine bağlı Çamyuva beldesi sahilinde cesedinin bulunduğu bildirildi.
Antalya Valiliği'nden yapılan yazılı açıklamada, 8 Şubat'ta Kemer ilçesi Camyuva Beldesi sahilinde bir erkek cesedi bulunduğu bildirildi. Cesedin üzerinden, Suriyeli 'Rami Zır' adına düzenlenmiş kimlik çıktığı belirtildi.

Olayın ardından ulaşılan Rami Zır'ın babası Abdulhamit Zır'ın Antalya'ya gelerek cesedi teşhis ettiği kaydedildi. Suriye ordusunda astsubay olarak görev yaptığı öğrenilen Zır'ın cesedinin, babasına teslim edildiği ifade edildi.

Olayla ilgili soruşturmanın sürdürüldüğü bildirildi.