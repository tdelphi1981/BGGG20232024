Asker çıkamıyor Biji Apo serbest
4üncü Yargı Paketinde TCK 314teki silahlı örgüt maddesi yer almadığından Ergenekon, İnternet Andıcı gibi davalardan tutuklu bulunan başta eski Genelkurmay Başkanı Orgeneral İlker Başbuğ olmak üzere hiçbir asker yararlanamıyor. Aynı şekilde tutuklu CHP ve BDPli vekiller ve KCK sanıkları da kapsam dışı kalıyor. Ancak pakete göre, şiddet içermeyen Biji Apo, Sayın Öcalan gibi sloganlara artık dava açılmayacak.
İMRALI sürecinde kritik önem taşıyan terör suçlarına Avrupa İnsan Hakları Mahkemesinin (AİHM) şiddet kriterlerini getiren 4üncü Yargı Paketinde, KCK, Ergenekon, İnternet Andıcı davası sanıklarının neredeyse tamamının atıf yapılarak tutuklandığı TCKnın 314. maddesindeki Silahlı örgüt maddesinin yer almadığı ortaya çıktı. Başbakan Tayyip Erdoğanın, Başbuğa terör örgütü mensubu diyenleri tarih affetmez eleştirisi yapmasına neden olan TCK 314/2 maddesinin pakete girmediği, redaksiyon aşamasında da konulamayacağı ancak TBMM aşamasında değerlendirilebileceği bildirildi.  
ERDOĞAN SORDU:  KAÇ KİŞİ ÇIKACAK 
Erdoğanın önceki gün yapılan 4üncü Yargı Paketi toplantısında düzenlemeden kaç kişinin yararlanabileceğini sorduğu ancak devam eden davaların tutuklu sanıklarının tahliyesi konusunda takdir yetkisi mahkemelerde olduğu için bir sayı verilemediği öğrenildi. 
İlker Başbuğ VE TUTUKLU VEKİLLER YARARLANAMAYACAK 
TCKnın 314. maddesinde benzer şekilde, silahlı faaliyet içine girmeyenler ve şiddeti alenen teşvik etmeyenlere örgüt yöneticiliği ve üyeliğinden ceza verilmez düzenlemesi yapılsaydı; eski Genelkurmay Başkanı Orgeneral İlker Başbuğ ve bu maddeden atıfla tutuklu diğer Ergenekon sanığı CHPli vekiller Mehmet Haberal, Mustafa Balbay ile BDPli vekillere de tahliye yolu açılacaktı. Başbuğun da  suç vasıf değişip terör suçlaması düşeceğinden, tahliyesi bile gündeme gelecekti. 
  4. Paket Başbuğ'u kurtarmaz  
314 TUTUKLUSU GAZETECİLER DE YOK 
Gazeteci Tuncay Özkan başta 314teki örgüt üyeliği ve yöneticiliğine atıfla darbeye teşebbüsten Ergenekon davaları kapsamında tutuklu aydınlar ve gazetecilerle, KCK sanıklarının yüzde 95i de bu haliyle paketin kapsamı dışında kaldı. Ergenekon sanıklarına da ceza indirimi veya tahliye sözkonusu olamayacak. 
KCKNIN YÜZDE 95İNİ KAPSAMAZ 
KCK davası avukatlarından Diyarbakır Baro Başkanı Tahir Elçi paketi değerlendirirken, KCK davasının yüzde 95i yasadışı silahlı örgütü üyeliğinden TCK 314/2den açıldı. Bu maddede, eğer Silahlı faaliyet içine girmeyenler örgüt üyesi olarak cezalandırılamaz düzenlemesi yapılmazsa hiçbir etkisi olmaz dedi. TCK 314/2den atıfla tutuklu olan ve paket dışı kalacak tutuksuz bazı isimler şöyle:
- 3. Ergenekon davası tutuklusu Prof. Dr. Fatih Hilmioğlu.
- KCK davası sanıkları yayıncı Ragıp Zarakolu ve Prof. Büşra Erşanlı. 
- KCK 4. iddianamesi sanıkları eski milletvekili Fatma Kurtulan ve eski DEHAP Genel Başkanı Tuncer Bakırhan.
- BDP Genel Başkanı Selahattin Demirtaş, yardımcısı Siirt Milletvekili Gültan Kışanak, milletvekilleri Emine Ayna, Nursel Aydoğan, Sabahat Tuncel, Ayla Akat ile bağımsız milletvekilleri Ahmet Türk ve Aysel Tuğluk hakkında, Terör örgütü KCK üyesi olmak suçlamasıyla hazırlanan fezlekeler. 
Sayın Öcalan için de dava yok 
Biji serok Apo, Sayın Öcalan ve Gerilla gibi sloganlar atanlara ve İmralı süreci başta çözüme ilişkin görüş açıklayanlara, bu konuda görüş açıklayıp, yazı ve haber yazanlara, eyleme katılanlara, bildiri dağıtanlara terör örgütünün propagandası, terör örgütüne yardım gibi suçlardan artık dava bile açılmayacak. KCK davaları sanıkları ve tutuklu gazetecilere, Terörle Mücadele Yasası (TMY) 6, 7, 8. madde ve TCK 220/6 maddeden açılan davalar paket çerçevesinde düşecek. Tutuklu olanlara da paket tahliyesi yolu açılacak. Ancak Yargıtay son birkaç yıldır içtihat değişikliğine gitmiş ve AİHM kriterlerini uygulayarak, Öcalana, Sayın demeyi suç saymayıp beraat vermeye başlamıştı. Paketle birlikte artık, Öcalana Sayın dediği için kimseye dava açılmayacak. 
Kimse yazdığından mahkûm olamaz  
ADALET Bakanı Sadullah Ergin, 4. Yargı Paketi ile ilgili sorular üzerine, Bir insan, bir düşüncesini paylaştığında, yazıya döktüğünde içerisinde şiddeti barındırmıyorsa mahkûm olabilir mi? Bugün artık bunu savunabilmek mümkün değil dedi. Ak Parti MKYK toplantısı öncesi soruları yanıtlayan Ergin şöyle konuştu: Propaganda suçunun oluşabilmesi için şiddeti içermesi, barındırması, teşvik etmesi, meşru gösterme çabasının olması gerekir diyor AİHM. Bu kriter yanlış bir kriter mi? Bir insan, bir düşüncesini paylaştığında, yazıya döktüğünde içerisinde şiddeti barındırmıyorsa, telkin etmiyorsa teşvik etmiyorsa ve bunu meşru gösterme çabası içerisinde değilse yazdığından veya konuştuğundan dolayı mahkûm olabilir mi?