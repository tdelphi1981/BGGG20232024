SBS başvuruları başladı
Milli Eğitim Bakanlığı'nca 8. sınıf öğrencileri için düzenlenecek Ortaöğretim Kurumlarına Geçiş Sistemi Seviye Belirleme Sınavı'nın (SBS) başvuruları başladı.
SBS, 8 Haziran Cumartesi günü yapılacak. Sınav tüm il merkezleriyle başvuru sayısına göre gerekli görülen ilçe merkezlerinde yapılacak. Yurt dışında ise en az on öğrenci olması durumunda Lefkoşa, Riyad, Medine, Cidde, Tebük, Kuveyt, Aşkabat, Taşkent, Bakü ve Bişkek'te merkezi sistemle aynı anda sınav düzenlenecek.

Sınavla ilgili ayrıntılı bilgiye MEB'in internet sitesinden ulaşılabilecek. 'Alo 147' MEB İletişim Merkezi'nden sınavla ilgili bilgi alınabilecek.

Sınava başvuru için 10 lira olan sınav ücretini yatırmak yeterli olacak. Sınav ücreti Ziraat Bankası, Vakıflar Bankası veya Halk Bankası şubeleri ile bu bankaların internet şubelerine yatırabilecek.

2013-SBS'nin başvuru işlemleri e-Okul sistemi üzerinden gerçekleştirilecek. Bu nedenle öğrencilerin sistemdeki bilgilerinin güncel olması gerekiyor.

Başvurular 22 Mart'ta sona erecek.