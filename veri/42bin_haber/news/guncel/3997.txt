DHKP-C operasyonu Tekirdağ'a uzandı
Tekirdağ'da Eğitim Sen Şube Başkanı E.K, terör örgütü DHKP-C'ye yönelik yapılan operasyon kapsamında gözaltına alındı.
Tekirdağ İl Emniyet Müdürlüğü'ne bağlı Terörle Mücadele (TEM) ekipleri tarafından öğle saatlerinde evinden alınarak emniyete götürülen Eğitim Sen Tekirdağ Şube Başkanı E.K.'nın, DHKP-C'ye yönelik yürütülen operasyon kapsamında gözaltına alındığı öğrenildi.
 
Sendika başkanı K.'nın evinde arama yapan polis, bazı belge ve dokümanlara da el koydu.
 
Sağlık kontrolünden geçirilen ve emniyetteki işlemleri tamamlanan E.K, sivil ekipler tarafından İstanbul'a götürüldü.