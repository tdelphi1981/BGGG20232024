'Yeme içmede yasak yok'
Başbakan Tayyip Erdoğan, simit ikram ettiği gazetecilere, Yeme içme konusunda bana herhangi bir yasak söz konusu değil. Doktorlarım ne yersen ye dedi. Görüyorsunuz kilom hiç değişiyor mu? açıklamasını yaptı.
Erdoğan, Cuma namazını Beştepe Camiinde kıldı. Cami çıkışı simitçi Ziya Kavcıdan simit alan Erdoğan, tezgahdaki bütün simitleri de camiden çıkanlara ve gazetecilere dağıttı. Erdoğan, simitçiye de 100 lira verdi. Daha sonra gazetecilerinin yanına gelen Erdoğan, Buranın simidi güzel, tezgahı bitirdik afiyet olsun. Yeme içme konusunda bana herhangi bir yasak söz konusu değil. Doktorlarım ne yersen ye hiçbir manisi yok dedi. Ben zaten doktorlarımızın dışında dikkat ediyorum. Görüyorsunuz kilom hiç değişiyor mu? dedi.  
Erdoğan, Diyarbakırlı çocukların Çanakkale şehitliği başta olmak üzere yaptıkları ziyaretlerle ilgili kendisine gönderilen mektuplarla ilgili olarak ise şunları söyledi: 
TARİHİNİ BİLMEYEN GELECEK HAZIRLAYAMAZ
O seyahatteki duygusal anıları kendi yazılarıyla gördüğümde gerçekten ben de duygulandım. Sadece zihinlerde böyle bir geçiş olmamalı, kazınmalı. Tarihe mal olmalı. Zaten öğrencilerimizi hükümet olarak bu tür yerlere götürüyoruz, gezdiriyoruz. Çünkü tarihini bilmeyen geleceğini hazırlayamaz. Geleceğini bilemez. Onun için ecdadımız ne yaparak, bize neler bırakmış, bunları görmeleri, tanımaları, bilmeleri lazım.  
ÇANAKKALE ÖNEMLİ
Mesela dün çok enterasandır, çok, çok önemsediğim saygı duyduğum bir insan, ben hiç Çanakkaleyi görmedim dedi. Ciddi mi söylüyorsun dedim, Hiç gitmedim. Onun için müsaade ederseniz ben toplantıya gelmeyeyim, çocuklarımla beraber oraya gitmek istiyorum dedi. Ben de isabetli olur dedim. Başbakan olduğumdan bu yana ilki hariç, bütün 18 Mart törenlerine katıldım. Bu yıl da inşallah 17 Martta Bigada toplu açılış yapacağız. Oradan Çana geçeceğim ve Şehitleri Anma Törenlerine katılacağım. 
İMRALI YERİNE ÇÖZÜM SÜRECİ
Erdoğan, bir gazetecinin sorusu yöneltirken, İmralı süreci demesi üzerine, Yürütülen sürece, İmralı süreci yerine çözüm süreci denilmesi daha isabetli olur. Terörün bitirilmesine yönelik süreçte kadınlar devrede olması gerekir. Sizlerden de bunu bekliyorum karşılığını verdi. 
GELECEK NESİLLER MOLOTOFLA OLUŞTURULMAZ
Erdoğan, bir gazetecinin, Konuşmanızda Diyarbakırlı çocukların terörün istismar ettiği çocuklar bunlar dediniz ama açmadınız. Taş atan çocuklar olduğunu söylemediniz. Biz onu Kadın Kollarından öğrendik demesi üzerine, Bunların içinde onlar da var ama gördükçe yapılanın ne kadar yanlış olduğunu, çocukların bunu baskılar altında yaptıkları ortaya çıkıyor. Bu önemli ve çocukların bu baskılardan kurtarılmak suretiyle ellerinde bu yavrularımız inşallah bilgisayarlarıyla, kitaplarıyla, kalemleriyle dolaşsınlar. Çünkü geleceğin güçlü nesillerini ancak böyle oluşturabiliriz. Geleceğin güçlü nesilleri ellerinde molotof kokteylleriyle oluşturulmaz dedi.