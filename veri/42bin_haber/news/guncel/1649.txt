İzmir'de büyük kaçakçılık
İzmir'de kaçak olduğu tespit edilen 124 ton tinere el konulduğu bildirildi.
İzmir Gümrük Muhafaza Kaçakçılık ve İstihbarat Müdürlüğünden yapılan yazılı açıklamada, İzmir Gümrük Müdürlüğünde işlemleri devam eden ürünlerin kaçak olduğunun tespit edildiği, bu nedenle 124 bin kilo tinere el konulduğu belirtildi.

Piyasa değeri yaklaşık 360 bin lira olan ürünlerle ilgili B.T, T.K. ve K.B. unvanlı firmalar, Ö.B. gümrük müşavirliği ile M.Y, Ö.Y, T.P, U.V, S.K ve M.T hakkında savcılığa suç duyurusunda bulunulduğu kaydedildi.