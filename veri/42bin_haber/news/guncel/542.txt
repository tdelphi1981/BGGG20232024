Yüzde 10 Umut
Akdeniz anemisi hastası küçük Yusufun tedavisi için ailesi, yüzde 10 ihtimalle de olsa dokusu uyabilir umuduyla bir bebek yaptı. Yüzde 10 ihtimal gerçek oldu ve Umut adı verilen bebeğin dokuları ağabeyine uydu.
SAMSUNda, Akdeniz anemisi hastası 6 yaşındaki Yusuf Aksoy, 3 yaşındaki kardeşi Umut Aksoydan alınan kordon kanı ve kemik iliğinin nakledilmesiyle sağlığına kavuştu. 
Mersinde yaşayan 38 yaşındaki İslam ve 30 yaşındaki Emine Aksoy çiftinin 6 yaşındaki oğulları Yusufa 8 aylıkken Akdeniz anemisi (Talesemi) hastalığı teşhisi konuldu. Küçük çocuğun iyileşmesi için doktorlar kordon kanı ve kemik iliği nakli yapılmasına karar verdi. Ancak Yusufun anne ve babası ile 8 yaşındaki abisi Muhammetin aynı hastalığın taşıyıcısı olduğu belirlendi. Bunun üzerine doktorların da önerisiyle, Aksoy çifti ilik nakli için 3üncü çocuklarını yapmaya karar verdi. 
HASTALIK YOK OLDU 
Doğal yollarla hamile kalan Emine Aksoy, 3 yıl önce Umut adını verdikleri bir erkek dünyaya getirdi. Umutun hastalığın taşıyıcısı olmadığı ve dokusunun da ağabeyi Yusuf ile uyumlu olduğu belirlendi. 2.5 yıl kardeşinin büyümesini ve nakil merkezlerinde sıra gelmesini bekleyen Yusufa 6 ay önce Samsundaki Medical Park Hastanesinde kardeşi Umuttan kemik iliği ve kordon kanı nakli yapıldı. Nakil sonrasında Yusufun hastalığını tamamen yendiğini ve sağlığına kavuştuğunu söyleyen Doç. Dr. Tunç Fışgın, Genelde bu tür vakalarda, laboratuvar ortamında hastalık taşıma ihtimali düşük olan sağlıklı yumurta seçilerek anne hamile kalır. Ancak Aksoy çifti hiçbir kontrol olmadan bir çocuk sahibi oldu. Bu çocuğun hastalık taşıyıcısı olmaması ve ağabeyi ile dokusunun uyumlu olma ihtimali yüzde 10du. Bu yüzde 10luk ihtimal mücizevi bir şekilde gerçekleşti dedi.