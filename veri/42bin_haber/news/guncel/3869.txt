Aracıyla direğe çarptı, imdadına itfaiye yetişti
Kahramanmaraş'ta, aydınlatma direğine çarpan otomobilinin sıkışan yaralı sürücüsü, itfaiye ekiplerinin yaklaşık 45 dakika süren çalışmasıyla kurtarıldı.
Mustafa Korelioğlu'nun kullandığı 46 NA 785 plakalı otomobil, Kahramanmaraş-Kayseri karayolunun 3.kilometresinde sürücüsünün direksiyon hakimiyetini kaybetmesi sonucu aydınlatma direğine çarptı. Kazada, sürücü Korelioğlu ikiye bölünen araçta sıkıştı. Haber verilmesi üzerine olay yerine gelen itfaiye ve sağlık ekipleri Korelioğlu'nu bulunduğu 
yerden çıkartmak için çalışmaya başladı. Sağlık görevlilerinin sakinleştirmeye çalıştığı Korelioğlu, itfaiye ekiplerinin yaklaşık 45 dakika süren çalışmasıyla kurtarıldı.İlk müdahalesi olay yerinde 112 acil servis ekiplerince yapılan 
Korelioğlu, Necip Fazıl Şehir Hastanesi'ne kaldırıldı.