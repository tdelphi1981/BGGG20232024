Sen misin beni atan...
Antalyanın Kepez İlçesinde bir kişi, bir süre önce atıldığı okulun duvarlarına çeşitli yazılar yazıp zarar verdi.
Yeşilyurt Mahallesinde bulunan Toros Kız Teknik ve Meslek Lisesinin duvarlarına, 'Ben gitsem de rüzgarım eser. Bu da size yeter', 'Küseceksek oynamayak', 'Cihan ve Buğra' diye yazan kişi kameraları da etkisiz hale getirdi. 
Okulun kapısını voleybol ağı ile bağlayan kişi, daha sonra banklarla kapılara barikat kurup okuldan ayrıldı. Sabah durumu fark eden güvenlik görevlisi, okul yetkilileri ve polise haber verdi. Bir süre sonra olay yerine gelen polis, duvara yazı yazan kişinin, bir süre önce okuldan atılan Cihan adlı kişi olduğunu belirledi. Polis, olayla ilgili soruşturma başlattı. 
OKULUN DUVARINA BUNLARI YAZDI / Foto Galeri 
 