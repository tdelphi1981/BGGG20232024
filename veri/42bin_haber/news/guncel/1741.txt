Dere yatağına imar yolu
İstanbuldaki dere koruma bandında bulunan yapılara imar yolunu açacak İSKİnin 100 metrelik Koruma Bandı, İçmesuyu Havzaları Yönetmeliğinde değişiklik yapılmasına dair yönetmelik taslağıyla İşletme bantları adı altında 10 metreye düşürecek, İSKİ Yönetmeliğine ilişkin yasa teklifi İBB Meclisince oy çokluğuyla onaylandı.Yapılan yönetmelikle, İstanbulda göle akan dere yatağında bulunan yüzlerce yapının imara kavuşmasının yolu açılırken, İSKİ de, dere yataklarında yaptığı kamulaştırma sonucu, vatandaşların kendisine açtığı davalar sonucu ödemek zorunda kaldığı yüklü tazminat miktarlarından kurtulmuş olacak. 
Ak Parti Grup Sözcüsü Ergün Turan, değişikliğin dere yataklarında yapılaşmanın önünü açacağını ancak bunun imar izni verileceği anlamına gelmediğini söyledi. Yapılacak değişiklik derelerin ıslah kesitinin her iki yanında temizlik, bakımve onarım yapılabilmesi amacıyla, daha önce 100 metre olan koruma bantlarının, en az 10 metrelik işletme bandına ayrılmasını ve dere ıslah alanı ile dere işletme bantlarını idarece kamulaştırmayı öngörüyor.