Elmalı'da trafik kazası: 2 ölü, 3 yaralı
Antalya'nın Elmalı ilçesinde otomobil ile bir motosikletin çarpışması sonucu meydana gelen trafik kazasında 2 kişi hayatını kaybetti, 3 kişi de yaralandı.
Elmalı'dan Finike istikametine giden 07 FE 444 plakalı otomobil ile Elmalı Sanayi Sitesi tarafından gelen 07 PN 287 plakalı motosiklet, Terminal Bulvarı üzerinde çarpıştı. Gece meydana gelen kazada motosiklette bulunan Yaşar Dede (53) olay yerinde, Hasan Uyar (36) ise kaldırıldığı Elmalı Devlet Hastanesi'nde hayatını kaybetti. Otomobilde bulunan S.T., H.T. ve N.T. adlı kişiler de hafif yaralı olarak kaldırıldıkları Elmalı Devlet Hastanesi'nde yapılan tedavilerinden sonra taburcu edildi. Kazayla ilgili soruşturma sürüyor.