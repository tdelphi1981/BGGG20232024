Twitter'da Dorsa kararı
Türkiye mahkemelerinden internette İstediğim lafı ederim, kimse beni bulamaz devrini bitirecek bir karar çıktı. Mahkeme, Twitter üzerinden manken Nilay Dorsaya hakaret ve tehdit içerikli mesajlar atan kişiye 5 ay hapis ve 1500 TL para cezası verdi.
TÜRKİYEde sosyal medya kullanımı açısından dün bir milat yaşandı. İnternette istediğim hakareti yaparım, izimi de bulamazlar, bulsalar da kim cezalandıracak diye düşünenlere, İstanbul 18inci Sulh Ceza Mahkemesi tokat gibi bir cevap verdi. Anadolu Ajansının (AA) haberine göre Manken Nilay Dorsa, Twitter üzerinden kendisine hakaret eden Sercan Dinçşahini mahkemeye verdi.  
KARŞIMA ÇIKMA PİSLİK 
Gerekçesi, Karşıma çıkma pislik. Beni has düşmanın bil bundan böyle diye tweeti atmasıydı. Mahkeme, önce tweetleri Dinçşahinin attığını tespit etti. Ancak Dinçşahin, ilk duruşmaya katılmadı. Hâkim bunun üzerine yakalama emri çıkarılmasına karar verdi. Dünkü duruşmaya, Dinçşahin katıldı. Bir anlık kızgınlıkla tweet yazdım. Pişmanım, beraatimi istiyorum dese de, Hâkim Cemil Gedikli, Dinçşahinin tehdit gerekçesiyle 5 ay hapis ve hakaret nedeniyle de 1500 TL para cezasına çarptırılmasına karar verdi. 5 yıl içinde aynı suçu işlemezse ceza ertelenecek. Ancak işlediği takdirde cezası infaz edilecek. Sosyal medyadan hakaretlerin giderek çoğalması, bilişim avukatlarına da çok iş düşürüyor. İstanbul Barosu Bilişim Hukuku Merkezi üyesi Şebnem Ahinin bu davayla ilgili yorumu, sosyal medyayı, atış serbest bir mecra kullananlara küpe olacak cinsten: Twitterdan hakaret edilmiş olması, suçun işlenmemiş olduğunu göstermez. Aksine alenen işlendiğinden cezası belli oranlarda artırılabilir.  
Mutluluk tweeti  
Nilay Dorsa kararın ardından Sabah sabah ne güzel haberler aldım. Bir twitter davam daha sonuçlandı. Hak yerini buldu. Çok mutluyum mesajı attı. 
AYLİN ASLIM DA YAŞADI 
Paylaşan ilk kişiye dava 
TWITTER üzerinden mahkemeye yansımış ilk olay bu değil. Nisan ayında şarkıcı Aylin Aslıma Twitter üzerinden Cihat Akbel isimli bir trollün (Dikkat çekmek için sansasyon yaratan) başlattığı, Abazanların sahipsiz olmadığını göstereceğiz, kılıçları çektik geliyoruz. Biz anamızın karnındayken bağırsaklara faça atıp gün saymış adamlarız. Yanlış kovana soktun parmağını demiş ve Aslım neredeyse Twitterda günlerce süren bir lince maruz kalmıştı. Aylin Aslımın avukatı hakaret davasından savcılığa başvursa da, savcı davanın tehditten açılmasına karar verdi. Troll davalarında, hakaret davasından farklı olarak binlerce kişiye dava açmak ve içeriği kaldırmak mümkün olmasa da, suç teşkil eden içeriği alenen ilk paylaşan kişi tespit edilerek dava açılıyor.