Terörde ölenlerin % 22si Kürt
TBMMde kurulan Terör Kaynaklı Yaşam Hakkı İhlallerini İnceleme Komisyonu, bir yıllık çalışma sonucunda çıkardığı raporda ilginç tespitler yaptı.
Alt komisyonun raporuna göre, terörle mücadele sırasında yaşamını yitirenlerin yüzde 22si Kürt ve Zaza kökenli. Raporda, Soruna farklı bakışlar başlığı altında Meclis heyetinin PKKyı devlet mi kurdurdu? sorusunun da yanıtı aranıyor. Rapordan bazı alıntılar şöyle:
PKKYI DEVLET Mİ KURDU?
Terör örgütü PKK hakkında ilginç bir değerlendirme Kemal Burkaydan gelmiştir. Kemal Burkay özetle; PKKnın Özgürlük Yolu, DDKD, KUK denen KDP yandaşı örgüt ve Rızgariciler gibi diğer Kürt hareketlerine karşı kullanılmak ve onların gelişmesine engel olmak için devlet tarafından kurulduğunu iddia etmekte, bu iddialarını ise Mahir Sayının Erkeği Öldürmek adlı Abdullah Öcalan ile söyleşilerle hazırladığı kitabındaki ve Abdullah Öcalanın 27 Kasım 1997 günü Med TVde yaptığı konuşmadaki; PKKyi kurduk, 3 yıl süreyle devlet ekmeğimizi, silahımızı verdi, korumamızı sağladı, bizden istedikleri diğer Kürt örgütlerine karşı savaşmaktı ve 3 yıl süreyle ne yaptılarsa yaptık ifadesine bağlamakta. 
ERGENEKONUN KONTROLÜNDE
Ancak Öcalanın Suriyeye gitmesiyle yönünün değiştiğini belirtmiş fakat yine çarpıcı bir biçimde Öcalanın yakalanıp Türkiyeye getirildikten sonra filmin tekrar başa sararak 2 yıl boyunca Ergenekoncu subayların yönlendirmesi ve kontrolü altında olduğunu, 2004e kadar, darbe planları yapılana kadar da adını KADEK Kongra Gel olarak değiştirdiğini ve eylem yapmadığını, Balyoz, Ayışığı gibi darbe planlarının yapılmaya başlamasıyla 12 Mart, 12 Eylül ve 28 Şubat öncesinde olduğu gibi darbe öncesi ortama hazırlık için örgütü ve eylemlerini hareketlendirmeye başladığını belirtmektedir. 
PKK İLE MİT İLİŞKİSİ
PKKnın kurulma ve gelişmesinde MİT ile ilişkileri iddialarının soru olarak sorulduğu Olağanüstü Hal Bölge Eski Valisi ve Emniyet Eski Genel Müdürü Gökhan Aydıner bu iddialarla ilgili olarak; bir terör örgütünün kurumsallaşamadan özellikle lider kadrosunun yok edilmesinin o terör örgütünü yok etmede en önemli unsur olduğunu Hizbullah ve Kürdistan İslami Hareketi örgütlerinin lider kadronun yok edilmesiyle bitirilmesi örneğini vererek belirttikten sonra istihbarat teşkilatlarının bu tür terör örgütlerinin içine eleman sokabileceğini ancak bu yöntemi kendisine göre istihbarat örgütlerinin bir yanlışı olduğunu belirtmiştir. Konu ile ilgili önemli bir sorun da terör örgütünün eylemleri olarak görünen bazı eylemlerin terör nedeniyle ortaya çıkan ortamdan yararlanarak bazı kamu görevlileri tarafından yapılmış olması yönündeki kuşkular şeklindedir.
KATILIMIN %10U MARDİNDEN
Terör örgütüne katılanların yüzde 17,6sının Diyarbakırdan katıldığı görülmektedir. Bu konuda çarpıcı bir diğer il de Mardindir. Mardinin nüfusunun katılım yapılan bütün illerin toplam nüfusuna oranı yüzde 1,9 iken terör örgütüne katılanların yüzde 10unun Mardinden katıldığı görülmektedir. Çarpıcı olan üçüncü il ise Vandır. Vanın nüfusunun katılım yapılan bütün illerin toplam nüfusuna oranı yüzde 2,63 iken terör örgütüne katılanların yüzde 9,81inin Vandan katıldığı görülmektedir. Teröristlerin ölü ele geçirildiği iller arasında ilk sıraları yüzde 18 ile Şırnak, yüzde 13 ile Tunceli ve yüzde 10 ile Siirt almaktadır. Terör örgütüne katılımın en yoğun olduğu yaşlar 19-20 yaşlarıdır. En genç katılan 9 yaşındayken, en yaşlı katılan 42 yaşındayken katılmıştır. Dağdaki militanların ortalama ölüm yaşı 26, dağda ortalama kalış süreleri 6,9 yıldır.