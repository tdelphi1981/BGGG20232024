YÖK Başkanı'nı kızdıran soru
YÖK Başkanı Gökhan Çetinsaya, ''Cemaatçi misiniz?'' sorusu karşısında kızdı.
CNN Türk'te ekrana gelen 'Aykırı Sorular'da Enver Aysever'in konuğu YÖK Başkanı Gökhan Çetinsaya idi. Aralık 2011de Yusuf Ziya Özcanın görev süresinin sona ermesiyle Cumhurbaşkanı Gül tarafından YÖK Başkanlığına atanan Çetinsaya, aradan geçen zamanda YÖKün yapısını değiştirmede sarf ettiği gayretleri anlattı. 
''CEMAAT MENSUBU MUSUNUZ?''
 
Programın sonlarına doğru Enver Aysever, "Hocam bu soruyu sormamış olmak istemiyorum" diye söze başladı ve konuyu yargı ile emniyetteki "cemaatçi yapılanma" iddialarına getirerek açık açık sordu: ''Siz bir cemaat mensubu musunuz?''
 
"SORU AYIPLI" 
Soru bitince gülümseyen Çetinsaya ise Enver Ayseverin hatırlatması üzerine bir dönem Zaman Gazetesi'ne yazılar gönderdiğini kabul etti. Ancak bunun cemaatle ilgili olmadığının altını çizdi.
 
Çetinsaya, Enver Ayseverin sorusunu şöyle yanıtladı:
"Bu soruyu zul addediyorum. Kariyerim ortada, kişiliğim ortada. Bu soru öyle bir soru ki. Dindar mısınız gibi bir soru. Ayıplı bir soru." 
''KATI YUMURTA ŞİDDETTİR'' 
Çetinsayanın değindiği en dikkat çekici konulardan biri de 'tutuklu öğrenciler'di. Tutuklu öğrenciler konusunda çok üzüldüğünü söyleyen YÖK Başkanı, Bir çok konuda disiplin cezası alınmasının önüne geçen değişikliklerimiz oldu, buna bildiri dağıtılması da dahil, ancak bazı konular var ki öğrencilerin neden yargılandığı kamuoyuna açıklanmıyor dedi. 
Her fırsatta öğrencilerin şiddete yer vermeyen protesto gösterileri yapmalarına destek verdiğini dile getiren Çetinsaya, yumurta atma konusundaysa farklı şekilde konuştu. 
Öğrencilerin bir toplantı sonrası kendisine de yumurta attığını söyleyen YÖK Başkanı; Bana atılan yumurtalar katıydı ve isabet etse yaralanabilirdim. Bu yüzden yumurta atmak şiddettir dedi. 

 