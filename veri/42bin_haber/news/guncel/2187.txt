İşte Paris cinayeti zanlısı Ömer Güney
PARİS'te 9 Ocak'ta Sakine Cansız, Fidan Doğan ve Leyla Söylemez'in öldürülmesiyle ilgili soruşturmayı yürüten Paris Cumhuriyet Savcısı François Molins, cinayetin bir numaralı şüphelisinin iki yıldır PKK üyesi olduğunu belirttiği 1982 Sivas Şarkışla doğumlu Ömer Güney olduğunu açıkladı. Savcı Molins, tutuklanan şüphelinin cinayetleri itiraf etmediğini, ancak çelişkili ifade verdiği için şüpheleri üzerine çektiğini belirtti. Ortaya çıkan bir belgede ise Ömer Güney'in Fransa Kürt Dernekleri Federasyonu üyesi olduğu anlaşılıyor.
FRANSA'nın başkenti Paris'te PKK'lı 3 kadının öldürülmesiyle ilgili olarak tutuklanan Sivaslı 31 yaşındaki Ömer Güney'in doğduğu Polatlı Köyü, haberi büyük şaşkınlıkla karşıladı. Ömer Güney'in Ankara'da oturan amcası Zekai Güney, yeğeninin böyle bir olaya karışmayacağını savunurken, işlenen suçun Ömer Güney'in üzerine yıkılmak istendiğini ileri sürdü. Ömer Güney'in ailesinin de hedef haline geldiğini kaydeden Zekai Güney, "Ağabeyim ve yengemin can güvenliğinin Türk yetkililer tarafından sağlanmasını istiyorum" dedi.

Katil zanlısı Ömer Güney'in Fransa'da ailesi ile yaşarken, Almanya'da oturan ve ismi öğrenilemeyen halasının kızı ile 4-5 yıl önce evlilik yaptığı, bir süre Almanya'da yaşadığı öğrenildi. 

GÜNEY'İN YENİ FOTOĞRAFLARI 
Paris'te 3 kadın PKK'lıyı öldürdüğü gerekçesiyle tutuklanan Ömer Güney'in yeni fotoğrafları ortaya çıktı. Cinayetlerin aydınlanmasını isteyen bir kişinin Facebook hesabına yüklediği fotoğraflarda Ömer Güney'in Eyfel Kulesi önünde poz verirken görüldü. 


Ömer Güney'in Ankara'da oturan amcası Zekai Güney, yeğeninin böyle bir olaya karışmayacağını savunurken, işlenen suçun Ömer Güney'in üzerine yıkılmak istendiğini ileri sürdü. Ömer Güney'in ailesinin de hedef haline geldiğini kaydeden Zekai Güney, "Ağabeyim ve yengemin can güvenliğinin Türk yetkililer tarafından sağlanmasını istiyorum" dedi.

KÜRT DERNEĞİNE ÜYE OLMUŞ

Cinayetlerin bir numaralı şüphelisi olarak tutuklanan Ömer Güney'in tam adının ise 'Ömer Ziya Güney' olduğu ifade edildi. Sivas'ın Şarkışla İlçesi'ne bağlı Polat Paşa Köyü'nde 16 Nisan 1984 tarihinde doğduğu belirtilen Güney'in 2003 yılında Almanya'da evlendiği belirtildi. Güney'in 2011 yılında boşandığı ve Almanya'da oturma izni olduğu belirtilirken, ailesinin ise Fransa'da yaşadığı öğrenildi. Çevresinde 'Sivaslı Ömer' olarak bilinen Güney'ın 2011 yılından bu yana PKK ile ilişkili olduğu iddia edilirken, geçen yıl Paris'te bulunan Kürtevi adlı derneğe üyelik başvurusu yaptığı ortaya çıktı. 

Fransa Kürt Dernekleri Federasyonu (FEYKA) Başkanı Mehmet Ülker, Sakine Cansız, Fidan Doğan ve Leyla Şaylemez'in Paris'te öldürülmesi olayı ile ilgili tutuklanan Ömer Güney'in 1 yıl 2 ay önce Kürt derneğine üye olduğunu, iyi derecede Fransızca bildiğini, çeşitli etkinliklere katıldığını söyledi. 

Mehmet Ülker, tutuklanan Ömer Güney ile ilgili bilgi verdi. Ülker, tutuklanan Sivas'ın Şarkışla İlçesi doğumlu Ömer Güney'in 2 yıldan bu yana Kürtler'in bulunduğu ortama gidip geldiğini ancak gerçekte kim olduğunun tespit edilemediğini, bağlantılarının araştırıldığını, Paris'teki Kürt dernekleri ile 1 yıl 2 ay önce bağlantı kurduğunu belirterek şöyle dedi: "2011 yılı Kasım ayında önce Paris kent merkezinde bulunan derneğe geliyor. Dernek Başkanına 'Üye olmak istiyorum' diyor. Dernek Başkanı Paris'in hangi bölgesinde ikamet ettiğini soruyor. 'Sarcel'de oturuyorum' yanıtını alınca oraya en yakın olan Villiers-le-Bel Derneği'ne yönlendiriyor. Dernek yönetiminden birinin yanına gidiyor. 18 Kasım 2011 tarihinde Villiers-le-Bel'deki derneğimize üye oluyor. 50 Euro da aidat veriyor. Sonrasında herhangi bir üye gibi gidip gelmeye başlıyor. Samimi oluyor, dernek çevresindeki etkinlik ve aktivitelere katılıyor. Fransızcası iyiymiş, birçok insanımızın dil sorunu olduğu için işlemlerinde tercümanlık yapıyor. Giderek toplumumuz içinde dikkat çekmeyecek bir yer ediniyor. Ancak, tüm araştırmalarımız bu kişinin hiçbir Kürt derneğinde resmi bir görev üstlenmediği yönündedir. Sadece bir üyedir. Derneklerimizde üyelik sistemimiz biliniyor. Renk, ırk, kökene bakmıyoruz. Bizim derneklerimize Türkler de Fransızlar da üye olabiliyor. Bizim bakış açımız insanlığa farklıdır. Her Kürdistanlı, her insan istediği takdirde derneklerimize üye olabilir. Demokratik kitle örgütleridir. Herhangi bir şartımız yok."

Mehmet Ülker, çok tanınmayan bir kişinin "Sakine Cansız'ı nasıl büroya bırakabildiği" sorusunun akıllara gelebileceğini anlatırken, Güney'in Villiers-le-Bel Derneği üyesi olduğunu düzenlenen gece, aktivitelere katılan, dil sorunu olanlara tercümanlık yapmaya çalışan biri olduğunu hatırlattı. FEYKA Başkanı, "Bu şekilde güven veriyor. Kendisini Fidan Doğan arkadaşımız arıyor. Sakine Cansız'ın, Kürt Enformasyon Bürosu'na getirmesini istiyor. Şunu rahatlıkla diyebiliriz ki Sakine Cansız'a şoförlük yapan ya da özel olarak onun işlemleriyle ilgilenen biri değildi" diye devam etti.

Güney'in Fransa Kürt Dernekleri Federasyonu Üyelik Formu


Ülker, Ömer Güney'in dernek çevresindekilere, "Baba tarafım Kürt, anne tarafım Türk" dediğini ancak Fransız yetkililerin açıkladığı son bilgilerle bunun da doğru olmadığının anlaşıldığını ifade etti. Ülker, Güney'in çevreye ailesiyle arasının iyi olmadığını söylediğini, 2010 yılında Münih'te bir evlilik yaptığını aktardığını vurgularken, cinayetlerin sadece 1 kişinin işleyebileceği türden olmadığını arkasındaki güçlerin ortaya çıkarılması gerektiğini sözlerine ekledi.

HOSTES SEVGİLİSİ VAR

Ömer Güney'in facebook sayfasındaki yorumlardan birinde hostes sevgilisinden bahsediyor. 

İşte sevgilisiyle ilgili yaptığı o yorum;