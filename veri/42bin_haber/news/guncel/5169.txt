Atatürk Havalimanı'nda köpek krizi
Atatürk Havalimanında piste giren köpekler nedeniyle uçuşlara bir süre ara verildi. Köpeklerin pistten çıkartılmasının ardından uçuşlar normale döndü.
Atatürk Havalimanında hava trafik kontrol kulesi görevlileri pistte gezen köpekler gördü.

Kule personeli, iniş için alçalan Türk Hava Yollarının Adana-İstanbul seferini yapan uçağının kaptan pilotu ile irtibata geçerek pisti pas geçmesini istedi.

THY uçağı, pisti pas geçtiği sırada köpekler itfaiye ekipleri tarafından dışarı çıkartıldı.

Kısa süre trafiğe kapanan pist, köpekler dışarı çıkartıldıktan sonra tekrar uçuş trafiğine açıldı.