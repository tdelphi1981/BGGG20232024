Samsun'da 300 tonluk kapak çöktü: 5 ölü
SAMSUN'da dün Tekkeköy İlçesinde kurulu Eti Bakır İşletmelerinde yapımı süren amonyak tankının 300 tonluk kapağı montaj çalışması yapan işçilerin üzerine düştü. Dev kapağın altında kalan 5 işçi yaşamını yitirirken, 1i ağır 11 işçi de yaralandı. Enkaz kaldırma çalışmaları bu sabah tamamladı. Enkazın altında başka cenazeye rastlanmadı.
Samsun İl Afet ve Acil Durum Müdürü Erkan Koparmal, Eti Bakır Samsun İşletmesi'ndeki amonyak tankı kapağının çökmesi sonucu 5 kişinin öldüğü, 14 kişinin de yaralandığı kazanın ardından yapılan enkaz kaldırma çalışmalarının tamamlandığını belirterek, Kapağın altında çok şükür ceset veya yaralıya rastlamadık dedi.  
Koparmal, dün meydana gelen kazanın ardından haberi alır almaz olay yerine intikal ettiklerini belirterek, Samsun Büyükşehir Belediyesi İtfaiye Daire Başkanlığı, 112 Acil ekipleri ve alt yüklenici firmanın vinçleri ile aramalara katıldık. Kimyasal, biyolojik, radyoaktif, nükleer ölçüm birimimiz ve köpekli arama timinden oluşan 27 kişilik ekibimizle çalışmalarımızı sürdürdük diye konuştu. 
Yapılan çalışmalar sonucu kapağın tamamının düştüğü yerden kaldırıldığını dile getiren Koparmal, Enkaz kaldırma çalışmaları tamamlandı, kapağın altında çok şükür ceset veya yaralıya rastlamadık dedi. 
Dün Samsun'daki Eti Bakır İşletmesi'nde amonyak tankı kapağının çökmesi sonucu meydana gelen kazada, Fatih Açıkel (26), Sadık Kurulay (60), Hüsamettin Taşsümer (53), Hüseyin Bayrak (43) ve Güven Demirer (30) hayatını kaybetmişti. 
Yaralanan Ali Duran Akdal (30), Hüseyin Ertorun (19), Kaya Eren (43), Hasan Semiz (45), Ferdi Taşsümer (31), Ali Başkaya (31), Yüksel Demir (37), Ali Bayraktar, Erdinç Demirer (23), Şükrü Demirer (43), Mehmet Cömert (26), Engin Gür (28), Tayfun Mumcu (46) ve Mustafa Eren (49) ise Samsun'daki çeşitli hastanelerde tedavi altına alınmıştı.

5 KİŞİ YAŞAMINI YİTİRDİ 
 
SAMSUN'da dün Tekkeköy İlçesinde kurulu Eti Bakır İşletmelerinde yapımı süren amonyak tankının 300 tonluk kapağı montaj çalışması yapan işçilerin üzerine düştü. Dev kapağın altında kalan 5 işçi yaşamını yitirirken, 1i ağır 11 işçi de yaralandı. Kaza sonrası işçilerin hayatta olup olmadığını belirlemek için yoklama yapılan defter yürekleri dağladı. Eti Bakır'ın sahibi Mehmet Cengiz ise ilk kez hurriyet.com.tr'ye konuştu ve "Ölüm olduktan sonra ne desek boş Çok üzgünüz" dedi. Türk Metal Sendikası Samsun Şube Başkanı Orhan Demir ise İşçilerin çalıştığı firmanın taşeronun taşeronuna ait olduğunu söyledi.   Cumhuriyet savcısı olayla ilgili 7 kişiyi gözaltına aldı, 3 kişi ise aranıyor. 
YARALILAR HASTANEYE BÖYLE GETİRİLDİ / WEB TV  
Samsunun Tekkeköy ilçesinde kurulu, 400 işçinin çalıştığı Eti Bakır İşletmelerinde 30 metre yüksekliğinde, 100 metre enindeki amonyak tankının montajından sonra sıra kapağına geldi. 300 ton ağırlığındaki kapak, vinçle tanka yerleştirilmek istendi. Ancak vincin halatı ağırlığa dayanamadı ve koptu. Tonlarca ağırlığındaki kapak, işçilerin üzerine düştü. Dün saat 14.30daki kazada işçiler Hüseyin Bayrak, Güven Demirel, Sadık Kurultay, Hüsamettin Taşsümer ve Fatih Açıkel hayatını kaybetti. 1i ağır 11 işçi yaralandı. Fabrikaya çok sayıda ambulans, arama kurtarma ekipleri ve itfaiye ekipleri sevk edildi. Demir yığınları arasında başka işçi olup olmadığı araştırıldı. Zaman zaman sessiz kalarak enkaz alanında dinleme yapan ekipler, arama kurtarma köpeklerinden de yararlandı. İşçiler de listeden yoklama yaparak kayıpları belirlemeye çalıştı. Kazanın ardından Samsun Cumhuriyet Başsavcılığı soruşturma başlattı. 
7 GÖZALTI, 3 KİŞİ ARANIYOR 
Eti Bakır Samsun İşletme Müdürü, taşeron firma yetkilisi, kontrol görevlisi ve vinç operatörünün de aralarında bulunduğu 7 kişi gözaltına alındı. 3 kişi hakkında ise yakalama kararı çıkarıldı. Çalışma ve Sosyal Güvenlik Bakanlığı da soruşturma başlattı. İşçi sağlığı ve iş güvenliği uzmanlarından oluşan 4 kişilik heyet inceleme yaptı. 
Türk Kızılayından 6 uzman, ihtiyaç ve durum tespiti yapmak üzere olay yerine geldi.  
GEREKEN NEYSE YAPACAĞIZ 
2007 yılında özelleştirilen Eti Bakırı işleten Cengiz Holdingin Yönetim Kurulu Başkanı Mehmet Cengiz, çok üzgün olduklarını belirterek, İşi daha önce de çalıştığımız çok tecrübeli bir müteahhit firmaya vermiştik. Tedbirsizlik var mı yok mu inceletiyoruz. Çok üzüldük ama ölümler olduktan sonra ne desek boş. Tüm işçiler sigortalıydı. Kapağın kaynak montaj çalışması yapılıyordu. Gereken neyse yapacağız diye konuştu. 
KİMLİKLERİ BELLİ OLDU 
Kaza sonrası işçiler için yoklama yapıldı. 
Olayda hayatını kaybedenlerin Fatih Açıkel, Sadık Kuruçay, Hüsamettin Taşsümer, Hüseyin Bayrak ve Güven Demirer olduğu tespit edildi. Cesetlerin, Samsun Eğitim ve Araştırma Hastanesi'ne kaldırıldığı bildirildi. 
Samsun'daki çeşitli hastanelerde tedavi altına alınan yaralıların ise Ali Başkaya, Yüksel Demir, Ali Bayraktar, Erdinç Demirer, Şükrü Demirer, Engin Gür, Mehmet Çomat, Mustafa Eren, Tayfun Mumcu, Hakan Temiz ve Fevzi Taştümer olduğu belirlendi. 
  Kılıçdaroğlu: Üzücü ve düşündürücü  
  2 kişi kayıp olabilir  
BAKAN SUAT KILIÇ'IN AÇIKLAMALARI / WEB TV 
TAŞERONUN TAŞERONU 
Türk Metal Sendikası Samsun Şube Başkanı Orhan Demir kaza ile ilgili korkunç bir iddia ortaya attı. Sendika Başkanı içerideki işçilerden edindiği bilgiye göre olayın şöyle gerçekleştiğini anlattı:  
 Demir, Tankın üst kapağı yerleştirilmeye çalışılırken kapağı kaldırmak için kullanılan kancaların takıldığı puntalar kopmuş. Kapak aşağıda çalışan 30 taşeron işçinin üzerine düşmüş dedi.  
Demir, bu işin yapımı için Cengiz Holding'in 78 ay önce bir ihale açtığını ve Çelkom firmasının kazandığını ancak firmanın da Samsun'lu küçük bir firma olan Hüseyin Bozkır isimli başka bir taşerona verildiğini açıkladı. Ölen işçilerin de Hüseyin Bozkır'in işçileri olduğunu anlatan Demir, "işi yetiştirmek için hızlı ve güvencesiz çalışıyorlarmış çünkü 25 Kasım'a kadar bu amanoyk tankı yapıl işinin tamamlanması gerekiyormuş" dedi.  
Türk Metal Sendikası Genel Başkanı ve Türk-İş Genel Sekreteri Pevrul Kavlak ise Türk Metal'in sendika olarak Eti Bakır'da örgütlenmeye çalıştıkları ancak bu nedenle 2 1 işçinin işten atıldığını belirterek 8 aydır Eti Bakır önünde eylem yaptıklarını vurguladı. Kavlak, "Eğer orada sendika olsaydı böyle bir kaza meydana gelmezdi çünkü sendikanın olduğu yerde iş güvenliği sorunu olmaz, işi yetiştirme adına uzun çalışma güvencesiz çalışma gerçekleşmez" dedi.  

DEHŞET YERİNDEN FOTOĞRAFLAR SAMSUN'DA BAKIR FABRİKASINDA ÇATI ÇÖKTÜ 
İLK BULGULAR İHMAL DİYOR 
Samsunda meydana gelen kazada ilk inceleme, tedbirsizlik ihtimalini kuvvetlendiriyor. Kaza üzerine Çalışma ve Sosyal Güvenlik bakanlığı inceleme başlattı. Samsun Grup Başkanı ve üç müfettiş olay yerine giderek incelemelere başladı. Konuyu yakından takip eden bakanlık yetkilileri ilk izlenimlerin tedbirsizlik şeklinde olduğunu belirttiler. 
Yetkililer 300 ton ağırlığında 20 metre çapında kapağın amonyak işçilerin üzerine düştüğünü söyledi. Eti Bakırın 2007 yılında özelleştirildiği ve Cengiz Holding tarafından işletildiği öğrenildi. 
ETİ BAKIR İŞLETMELERİ 
Karadeniz Bölgesindeki bakır cevheri yataklarının değerlendirilip, Blister bakır üretmek amacı ile Samsun ilinin doğusunda Tekkeköy İlçesinde bakır işletmeleri kurulmuştur. 23 Ocak 1973 günü fırının ateşlenmesiyle izabe tesisleri, 1975 yılında ise sülfürik asit üretim tesislerinin kullanımı başlamıştır. Özelleştirme kapsamında 12.04.2004 tarihinde devir alınan tesis, Blister Bakır ve Sülfürik Asit üretimine Cengiz Holding bünyesinde, Eti Bakır A.Ş. adı altında devam etmektedir. Ülkemizin cevherden bakır elde eden tek fabrikası konumundaki Eti Bakır A.Ş. Samsun İşletmesi, günün teknolojik şartlarına uyum sağlayabilmek ve uluslar arası piyasalarda rekabet edebilmek amacı ile devamlı olarak yatırımlar yapmakta, ülke ve özellikle Samsun ekonomisine ciddi oranlarda katkı sağlanmaktadır. 

 