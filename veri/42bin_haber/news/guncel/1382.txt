Mobbingle düşürdüm davası
İlaç mümessili Fecriye Ermemiş Ayhan, 10 yıldır çalıştığı işyerinden 2 yıl önce, yeni atanan bölge müdürü F.B. tarafından randevularına gitmediği, işe geç geldiği ve mesai saatinde yıkattığı otomobilin 10 liralık fişini işyerinden tahsil ettiği iddiasıyla tazminat ödenmeden çıkarıldı.
Açtığı işe iade davasını kazanan Ayhan, işten çıkarılırken psikolojik olarak etkilendiği için 14 haftalık bebeğini düşürdüğü ve ayırımcılık yapıldığı iddiasıyla ayrıca mobbing davası açtı. 8 aylık tazminatı verilerek işe iade kararı uygulanmayan Ayhan, 20 bin lira manevi tazminat istedi.