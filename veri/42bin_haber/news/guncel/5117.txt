BM'den Türk kadın sanayiciye 'Liderlik Ödülü'
BİRLEŞMİŞ Milletler (BM) Kadını Güçlendirme Prensipleri (WEPs) yarışmasında SUTEKS Tekstil'e insan odaklı ve kadın erkek eşitliği gözeten kurumsal iş modeli onur ödülü verildi. New York'ta düzenlenen törende ödülü şirketin Yönetim Kurulu Başkanı Nur Ger aldı.
BM'nin WEPs Sözleşmesi'ni imzalayan ilk Türk KOBİ'si olan SUTEKS, Liderlik Ödülü Onur Listesi'nde yer aldı. 8 Mart Dünya Kadınlar Günü etkinliği kapsamında Newyork'da toplantı düzenlendi. Sosyal İçerme: Değişim için Strateji" başlıklı etkinlikte BM Genel Sekreteri Ban Ki-moon'un konuşmasının ardından SUTEKS Yönetim Kurulu Başkanı Nur Ger'e ödül verildi. TESEV, KADER ve KAGİDER kurucularından olan Nur Ger, halen TÜSİAD Kadın-Erkek Eşitliği Çalışma Grubu Başkanı olarak kadının istihdama katılması konusunda çalışmalarını sürdüren Ger, SUTEKS'te uyguladıkları hiyerarşisiz yönetim anlayışını anlattı. Ger ayrımcılıktan arınmış bir iş ortamı yaratmak için gerçekleştirdikleri uygulamalara değinirken şöyle konuştu: "İş yaşamında kadın erkek eşitliğini sağlamak için SUTEKS özelinde yıllardır yürüttüğümüz çalışmaların bu şekilde ödüllendirilmesinden dolayı büyük onur duyuyorum. SUTEKS'in tüm iş süreçlerindeki mottomuz "Varlıklarının yarısını kullanamayan gelişemez. Çalışanlarımızın iş ve aile yaşamını dengelemek amacıyla yürüttüğümüz yenilikçi uygulamalar bize verimlilik ve kar olarak dönmektedir. Tüm işverenlere ve girişimcilere düşen sorumluluk, iş planlarına bu yenilikçi uygulamaları entegre ederek cinsiyet eşitliğini sağlamak olmalıdır."SUTEKS, 2012 yılında da Çalışma ve Sosyal Güvenlik Bakanlığı'nın "Çalışma Hayatında Toplumsal Cinsiyet Eşitliği" yarışmasında "Orta Ölçekli İşletme" kategorisinde birincilik ödülü kazandığı hatırlatıldı.