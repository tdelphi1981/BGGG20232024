Liseli genç annesini öldürdü, babasını yaraladı
Hatay'da lise öğrencisi genç, tartıştığı annesini bıçakla öldürdüğü ve babasını yaraladığı iddiasıyla gözaltına alındı.
İddiaya göre, merkeze bağlı Anayazı köyü Sağlık Mahallesi'nde, lise son sınıf öğrencisi T.S. (19) derslerinin kötü olması nedeniyle anne ve babasıyla tartıştı.

Tartışmanın büyümesi üzerine T.S, annesi N.S. ve babası T.S'yi bıçakladı. Anne N.S. olay yerinde hayatını kaybetti. Ağır yaralanan baba T.S. ise Mustafa Kemal Üniversitesi (MKÜ) Sağlık Uygulama ve Araştırma Hastanesi yoğun bakım ünitesine kaldırıldı.

T.S'nin gözaltına alındığı, olayla ilgili soruşturmanın sürdüğü bildirildi.