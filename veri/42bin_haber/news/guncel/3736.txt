15 yaşındaki kız eroinle yakalandı
Konya'da uyuşturucu ticareti yapmak suçundan aranan kişi ve 15 yaşındaki yeğeni, 38 paket eroinle yakalandı.
Asayiş Şube Müdürlüğü ekipleri, merkez Karatay ilçesi Tatlıcak Mahallesi'nde, şüphe üzerine, 42 CKT 45 plakalı kamyoneti durdurdu.

Kimlik sorgulaması sonucu sürücü Ali Y'nin (32) uyuşturucu ticareti yapmak suçundan arandığı belirlendi. Ali Y. ile birlikte araçta bulunan 15 yaşındaki yeğeni S.G'nin üzerinde 38 paket satışa hazır eroin ele geçirildi.

Ali Y. ve yeğeni, Konya Eğitim ve Araştırma Hastanesi'nde sağlık kontrolünden geçirildikten sonra Kaçakçılık ve Organize Suçlarla Mücadele Şubesi ekiplerine teslim edildi.

Olayla ilgili başlatılan soruşturma sürüyor.