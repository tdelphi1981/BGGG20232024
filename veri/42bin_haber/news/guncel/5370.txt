Çağlayan: Kredi derecelendirme şirketleri Türkiyeye iki yüzlü davranıyor
Ekonomi Bakanı Zafer Çağlayan, kredi derecelendirme şirketlerinin Türkiyeye karşı ikiyüzlü bir tutum sergilediğini söyledi.
Zafer Çağlayan, Kahramanmaraş Ticaret ve Sanayi Odasının düzenlediği İhracatın Yıldızları' ödül törenine katıldı. 
Burada iş adamlarına seslenen Çağlayan, ekonomik anlamda itibarı kalmayan birçok ülkenin yanlış derecelendirme yaparak itibarının düzeltilmeye çalışıldığını belirtti. 

 Bakan Çağlayan, Cari açık meselesi Türkiye açısından son derece önemli bir konuydu. İtibarı kalmayan birçok ülkenin itibarının düzeltmeye çalışılması, Türkiyenin var olan itibarını azaltmaya çalışan kredi derecelendirme şirketleri, Türkiyeyi hep cari açık noktasından vurmaya çalışıyorlar. 

Allah'a şükür bunların da itibarı yok artık. Hiçbir ülke bunları dikkate almıyor. Çünkü bunlar Türkiyeye karşı samimi değiller. Maalesef ikiyüzlü davranıyorlar. Batmış olan İrlandaya, asla kendini düzeltemeyecek olan Yunanistana karşılık Türkiyenin kredi notunu düşürürken, onların notlarını artırdılar. 

Türkiye beklenenin daha altında bir cari açıkla karşı karşıya kaldı. 2011 yılında cari açığımız 77 milyar dolardı. Bakın 2012de cari açığımızı 28.2 milyar dolar gerileyerek 48 milyar dolara düştü. Ve bugün cari açığımızı dünyanın kabul ettiği bir seviyeye getirdik. dedi.

 "AVRUPA BİRLİĞİ ACINACAK HALDE"

 Avrupa ekonomisinin acınacak bir durumda olduğunu ve Avrupa ülkelerinin yeniden toparlanmaları için en az 5-10 yıla ihtiyaç duyduğunu aktaran Çağlayan, Bu gün İspanya, İtalya, Portekiz ve Yunanistanda işsizlik rakamları yüzde 25lere gelmiş durumda. Bu ülkelerde her 2 gençten birisi işsiz durumda. Türkiye gerek kamu borçlarında, gerekse bütçe açıklarında Avrupanın 23 ülkesinden daha iyi konuma gelmiştir. 

2001 yılında birçok büyük elçi, birçok ticaret ataşesi, ellerinde Türkiyede ucuza kapatılacak şirketlerin listeleriyle gezerdi. Ama gelin görün ki, artık kendi şirketlerini getirip bizim şirketlerimize ortak etmeye çalışıyorlar. Biz bakanlık olarak yurt dışında şirket alan iş adamlarına hibe desteği sağlıyoruz. şeklinde konuştu. 

 "REEL FAİZİN SIFIR OLDUĞU BİR DÖNEMİ YAŞIYORUZ"

 Türkiyede reel faiz oranlarının sıfır olduğu bir dönemin yaşandığını dile getiren Çağlayan, Türk ekonomisini eskisi gibi olmadığını kaydetti.

 Yatırımların artması için düşük faizli kredilere ihtiyaç duyduğunu hatırlatan Çağlayan, sözlerini şöyle sürdürdü: "Bu konuda artık Merkez Bankası'yla ilgili bir şey söylemeyeceğim. Çok kez söyledim. Artık sivil toplum kuruluşlarının söylemesi gerekiyor. Ancak söyledikçe bir şeyden memnun oldum. Ama buna rağmen yine söylemeyeceğim. Lobi canını acıttığımı hissediyor. Yani yüksek faizden beslenenler, faiz lobisi ve Türkiye'nin gelişmesini ve büyümesini istemeyenler benim konuşmalarımdan hiç memnun değiller. 

Ben de çok üzüldüm sanki buna. Bilakis daha çok seviniyorum. Demek ki doğru bir iş yapıyoruz. Bugün Türkiye'nin faiz seviyesi noktasında geldiği yer çok önemlidir. Bugün reel faizin sıfır olduğu bir dönemi yaşıyoruz. Şükürler olsun. Ama faizlerde gidecek yerler var. Sizlerin yeni yatırımlar yapmanız için, mevcut yatırımlarınızı modernize etmeniz için sizin düşük faizli kredilere ihtiyacınız var. Bundan dolayı ben faiz düşsün diyorum. Türkiye ekonomisi artık eskisi gibi değil. Borçlanma süremiz, borçlanma vademiz oldukça düşük arkadaşlar. Ekonomi Bakanı olarak üretmenin emeğin ne olduğunu bilen, haksız rekabetin ne olduğunu yaşayabilen bir insan olarak aldım bu kararı. Eğer almasam benden hesap sormanız gerekirdi. Hem bu dünyada hem öbür dünyada. Gerek tekstil, gerek konfeksiyonda almış olduğumuz bu koruma önlemleri Türk tekstil ve konfeksiyon sektörünün ondan önceki dönemlerde ne kadar haksız rekabete maruz kaldığının çok net bir göstergesidir."

 "CUMHURİYET TARİHİNDE İLK DEFA 194 MİLYAR DOLAR İHRACAT YAPTIK"

 Yılbaşından bugüne kadar yaklaşık 10 ülkeye ziyaret gerçekleştirdiklerini belirten Çağlayan, Dünya ekonomisinin kötüye gittiği ortamda ihracat rakamlarını artıran bir ülkeyiz. Bunu yapmış olduğumuz ziyaretler, Türk ekonomisindeki olumlu gelişmeler ve iş adamlarının durmak bilmeyen gayretleriyle başardık. 4 yıllık pazar çeşitlendirmesinin ihracatımıza getirdiği katkı 42 milyar dolar. Bu gün Türkiye 241 gümrük bölgesine 20 binden fazla ürün çeşidiyle mal satıyor. Türkiye geçtiğimiz yıl 152.6 milyar dolar mal ihracatı, 42 milyar dolar hizmet ihracatı ile cumhuriyet tarihinde ilk kez 194 milyar dolar ihracat yapan döviz ülkesi haline geldi. ifadelerini kullandı. 

 İŞSİZLİK ORANINI DÜŞÜRECEĞİZ

 İşsizlik oranlarını daha da düşüreceklerini altını çizen Bakan Çağlayan, sözlerini şöyle tamamladı: Bu gün Avrupada Euro bölgesinde işsizlik ortalaması yüzde 10lar seviyesindeyken, Türkiyenin böylesine kriz ortamında işsizlik rakamlarını yüzde 9 seviyesine getirmesi son derce büyük bir başarıdır. Tarihimizde ilk defa istihdamda 25 milyon sınırına yaklaşılmıştır. Türkiye her yıl 700 bin kişinin iş gücüne katıldığı bir ülke. Bir taraftan mevcut işsizlere iş bulacaksınız, diğer taraftan da yeni gelen iş gücüne istihdam ortamı oluşturacaksınız. Bu öyle kolay bir iş değildir.

 Daha sonra iş adamlarının sorularını cevaplandıran Çağlayan, ihracatta rekor kıran firma yöneticilerine plaket verdi. Programa, TBMM Başkanvekili Prof. Dr. Mehmet Sağlam, Türk Parlamenterler Birliği Başkanı Nevzat Pakdil, Adalet Bakan Yardımcısı Veysi Kaynak, AK Parti Kahramanmaraş milletvekilleri Yıldırım Ramazanoğlu, Sevde Beyazıt Kaçar, MHP Milletvekili Mesut Dedeoğlu, Vali Şükrü Kocatepe, KMTSO Başkanı Kemal Karaküçük, Ticaret Borsası Başkanı Ahmet Duran Balsuyu ve çok sayıda iş adamı katıldı.

 Ödül törenin ardından iş adamlarıyla hatıra fotoğrafı çektiren Bakan Çağlayan daha sonra hava yoluyla Kahramanmaraştan ayrıldı.