Batman'da 'Dinin direği namaz' konulu program düzenlendi
İstanbul Büyükşehir Belediyesi (İ.B.B.) Batman İmam Hatip Lisesinde 'Dinin direği namaz' konulu program düzenledi.
Konferans Salonunda gerçekleşen programa öğretmen ve öğrenciler katıldı.

Program Kuran tilavetiyle başladı. Ardından bir konuşma yapan İ.B.B. İmam Hatip Lisesi Meslek Dersleri öğretmeni Ramazan Ece, namazın önemi konusunda açıklamalar yaptı, namazla ilgili öğrencilere çeşitli nasihatlerde bulundu. Ardından programda, öğrencilerin okuduğu ve namazın çeşitli yönlerini anlatan ilahi ve şiirler okundu. 

Daha sonra meslek dersleri öğretmeni Ramazan Ece, çeşitli görsel bilgilerin yer aldığı slaytlar eşliğinde namazın nasıl kılınması gerektiğini ve önemi hususunda öğrencilere açıklamalarda bulundu. 

 Ece konuşmasında, özellikle namazın kılınması sırasında meydana gelen usul hataları ile ilgili öğrencilerin dikkatini çekti. Namaza Müslümanların Hz. Peygamber'in gösterdiği hassasiyet gibi özel ve önem vermeleri gerektiği üzerinde duran Ece, namazın dinin direği olmasının ne anlama geldiğini açıkladı.

 Daha sonra programa emeği geçen öğrencilere Bilge Kırtasiye tarafından hazırlanan hediyeler takdim edildi. Ardından da okulda birinci dönem onur belgesi almaya hak kazanan öğrencilere okul öğretmenleri tarafından onur belgeleri verildi.