Cip dehşeti kamerada
ÜSKÜDAR'da bir sürücü cipiyle, dikkatsizlik ve dalgınlık sonucu park halindeki otomobile çarptı. Çarpmanın etkisiyle kaldırıma çıkan otomobilin çarptığı yaya yaralandı. Kaza anı güvenlik kameralarına yansıdı.
Kaza, saat 14.30 sıralarında Harem Sahil Yolunda meydana geldi. İddiaalar göre Mahir Aytekin 34 GC 084 plakalı otomobilini yol kenarına park ederek Harem Otogarı'na girdi. Bir süre sonra otogardan çıkan Aytekin, tekrar otomobiline bindi. Mahir Aytekin, hareket edeceği sırada, Ali Çetinsaya'nın kullandığı ciple, otomobile arkadan çarptı. Çarpmanın etkisiyle havalanan otomobil kaldırıma çıkarak yaya Kerim Dündar'a (50) çarptı. Otomobilin çarpmasıyla bir kaç metre havalanarak yere düşen Dündar yaralandı. 

Kazayı gören vatandaşlar durumu hemen sağlık ve polis ekiplerine bildirdi. Kısa sürede olay yerine gelen sağlık ekipleri, yaralıya olay yerinde ilk müdahaleyi yaptıktan sonra, ambulansla Haydarpaşa Eğitim ve Araştırma Hastanesi'ne kaldırdı. Kazada kafasını otomobilin camına çarparak hafif şekilde yaralanan Mahir Aytekin de ambulansla aynı hastaneye kaldırılarak tedavi altına alındı.

NE OLDUĞUNU ANLAYAMADIM

Cip sürücüsü Ali Çetinsaya ise kazanın şokunu uzun süre üzerinden atamadı. Gazetecilerin kazanın nasıl olduğu sorusuna "Ne olduğunu bilemiyorum. Bir anda oldu. Ne olduğunu gerçekten bilemiyorum" şeklinde cevap veren Çetinsaya, gözaltına alınarak polis merkezine götürüldü.