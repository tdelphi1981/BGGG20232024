Tartıştığı ablasını bıçakla öldürdü
Diyarbakır'ın Çınar ilçesinde bir kişi tartıştığı 32 yaşındaki ablasını bıçakla öldürdü.
Edinilen bilgiye göre, Başalan köyünde S.D, henüz belirlenemeyen bir nedenden dolayı evli olan ablası S.S ile tartıştı.

Tartışmanın büyümesi üzerine S.D, ablası S.S'yi bıçakla yaraladı.

S.S, olay yerinde hayatını kaybetti.

Olayla ilgili olarak S.D, jandarma ekiplerince gözaltına alındı.

Soruşturma sürüyor.