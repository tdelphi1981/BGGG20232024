Öğretmene Şeker Portakalı soruşturması
Milli Eğitim Bakanlığının ortaöğretim öğrencilerine okutulması gereken 100 Temel Eser arasında bulunan Brezilyalı Yazar Jose Mauro de Vasconcelosun yazdığı Şeker Portakalı kitabını okumaları için öğrencilerine ödev veren Behiye - Dr. Nevhiz Işıl İlk-Orta Okulu Türkçe öğretmeni hakkında soruşturma açıldı.
Öğretmeni şikayet eden velinin dilekçesinde Kitapta, örf ve adetlerimize uymayan argo kelimeler var dediği belirtildi. Öğretmenin, Bahçelievler İlçe Milli Eğitim Müdürlüğü talimatıyla savunması alınırken, Eğitim-Sen 1 Nolu Şube Başkanı Barış Uluocak şöyle konuştu: Müfettişler, BİMERden gelen talebi bir emir olarak üzerlerine vazife edinmişler, ancak 100 Temel Eser arasında var mı, yok mu hiç onu kontrol dahi etmemişler. Büyük bir eksiklik. 10 yıllık öğretmen arkadaşımız da şaşkın. Haksız yere soruşturma açanlar hakkında suç duyurusunda bulunacağız. Kitap fakir bir ailenin çocuğu Zezenin yaşadıklarını konu ediniyor. Soruşturma açılması trajikomik.   