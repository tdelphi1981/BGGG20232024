Genelkurmay: Kızamık yayılmadı
GENELKURMAY, bazı birliklerde tespit edilen kızamık vakalarına ilişkin açıklama yaptı.
 Genelkurmay Başkanlığı'nın resmi internet sitesinden yapılan açıklamada, 'Bugüne kadar kızamık hastalığı şüphesiyle gözlem altına alınan toplam 43 personelin klinik durumları iyi olup, hayati tehlikeleri bulunmamaktadır' denildi. Ayrıca Sağlık Bakanlığı ile koordineli olarak, önleyici tedbir kapsamında, toplam 25 bin 231 TSK personeli ve aile bireylerine kızamık aşısı uygulandığı da ifade edildi. Alınan tedbirler sayesinde, hastalığın yayılmasının engellendiği belirtildi. ANKA