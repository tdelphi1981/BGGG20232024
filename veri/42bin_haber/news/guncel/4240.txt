Bu kez 28 Şubattan tutuklama
BALYOZ davasının hükümlü sanıkları emekli Orgeneral Şükrü Sarıışık ve emekli Korgeneral Doğan Temel, Ankara Cumhuriyet Başsavcılığının yürüttüğü 28 Şubat soruşturması kapsamında ifade verdi.
Sarıışık tutuklanırken, Temel için Genelkurmay ve Emniyetten belge istendi. Balyoz davasından 18 yıl ceza alan emekli Orgeneral Şükrü Sarıışık ve 16 yıl ceza alan emekli Korgeneral Doğan Temel, 28 Şubat Soruşturması kapsamında kaldıkları İstanbuldaki cezaevinden Ankara Adliyesine getirildi. Sarıışık ve Temel, Cumhuriyet Savcısı Mustafa Bilgiliye 6 saat ifade verdi. Emekli askerlerin, Genelkurmay 2. Başkanı Çevik Bir Başkanlığında Genelkurmay Karargâhında yapılan ve BÇGnin kurulmasına da karar verilen 7 Nisan 1997deki gizli toplantıya katıldıkları gerekçesiyle ifadeye çağrıldığı belirtildi. Savcılığın talebi üzerine Sarıışık, tutuklandı. Savcının, emekli askerlere, Karargâhta yapılan o toplantıya katıldınız mı, Bu toplantıda alınan kararlar doğrultusunda hükümete karşı psikolojik harekat yürütüldü mü, Sivil toplum, medya ve yargıya verilen brifinglerde bulundunuz mu, Sincanda tankların yürütülmesi hükümete göz dağı vermek için miydi sorularını yönelttiği öğrenildi. Doğan Temelin toplantı tarihinde yurtdışında görevli olduğunu belirttiği kaydedildi. Bunun üzerine savcılık, Genelkurmay Başkanlığından, Temelin o dönem yurtdışında görevli olup olmadığına, emniyetten de Temelin o dönem yurt dışına giriş-çıkış yapıp yapmadığı konusunda bilgi istedi.  
  
 