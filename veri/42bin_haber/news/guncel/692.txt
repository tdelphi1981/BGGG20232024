Kar kalınlığı 20 santimi buldu
Balkanlar üzerinden gelen soğuk ve yağışlı hava nedeniyle Erciyes Dağı'nda kar kalınlığı 20 santimetreyi buldu. Kayseri'de günün en düşük sıcaklığı eksi 2, gündüz ise 5 derece oldu.
Soğuk hava dalgası nedeniyle Erciyes Dağı'nda dün gece başlayan kar yağışı ardından 2 bin 150 metredeki Tesisler Bölgesi'nde kar kalınlığı 20 santimetreye ulaştı. Kent merkezinde ise, kar kalınlığı 2 santim olarak ölçüldü. Meteoroloji uzmanları kar yağışının aralıklı olarak cumartesi gününe kadar süreceğini, hava sıcaklığının gece sıfırın altında 2, gündüz ise en yüksek 5 derece olduğunu söyledi. Meteoroloji uzmanları, yollardaki buzlanmaya karşı araç sürücülerini uyardı.