Kalecilerin kavgası kanlı bitti!
Zor günler geçiren Kocaelispor bu kez de takımın kalecileri arasındaki kavgayla gündeme geldi. Kocaelispor yedek kalecisi kavga ettiği takım arkadaşı birinci kaleciyi bıçakladı. Türkiye 3'ncü Futbol Ligi'nde düşmeme mücadelesi veren Kocaelispor'un yedek kalecisi Buğra Bozkurt Bilgin, dün akşam antrenmanda takımın as kalecisi Muhammet Rıza Altıntaş ile antrenmanda tartıştı. 

Antrenmandan sonra kent merkezine giden iki futbolcu konuşmak için buluştu. Buluşan ikili tekrar tartışmaya başladı. 

Tartışma kavgaya dönüşünce Bilgin, yanında getirdiği bıçağı Altıntaş'ın ayağına 4 kez sapladı. 

Olaydan sonra hastaneye götürülen Muhammet Rıza Altıntaş'ın yarasının derin olmadığı, 3 dikiş atıldığı belirtildi. Takım arakadaşı Buğra Bozkurt Bilgin ise gözaltına alındı.