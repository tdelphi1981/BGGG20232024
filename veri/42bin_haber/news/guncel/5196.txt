Beyoğlu'nda fuhuş baskını: 17 gözaltı
BEYOĞLU İstiklal Caddesi Küçük Bayram sokaktaki 3 apartmanda fuhuş yapıldığı iddiasıyla polis dün akşam saatlerinde baskın yaptı.
Sokağın giriş ve çıkışlarını kapatan polis, kapıları kırarak içeriye girdi. Yapılan baskında fuhuş yaptığı öne sürülen 17 travesti gözaltına alındı.

Gözaltına alınan şüpheliler Taksim Eğitim Araştırma Hastanesi'nde sağlık kontrolünden geçirildi. Şüpheliler sağlık kontrolünün ardından Taksim Polis Merkezi'ne götürüldü. Polis, baskın yaptığı 3 binayı da mühürledi.