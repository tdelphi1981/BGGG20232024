Erdoğan'dan Özal'a 'suikast' telefonu
8. Cumhurbaşkanı Turgut Özal'ın otopsisi üzerinde inceleme devam ederken, Başbakan Erdoğan'ın 1988 yılında Özal'a yapılan suikastin aydınlatılması gerektiğini söylediği ortaya çıktı.
 NTV'ye konuşan Ahmet Özal,  konuyla ilgili Başbakan Erdoğan'ın, annesi Semra Özal'ı aradığını bildirdi.
 Özal, Başbakan Erdoğan'ın ‘suikast girişiminin incelenmesi gerektiğini’ söylediğini aktarırken şunları kaydetti: 'Sayın Başbakan, bir iki gün önce annemle telefonda konuşmuş. Kendisi de şaşkınlığını ifade etmiş. Bu suikastın muhakkak incelenmesi gerektiğini ifade etmiş. Tabii Sayın Başbakan savcılara talimat veremeyeceğine göre, savcıların harekete geçmesi lazım.' Ahmet Özal, Başbakan'ın suikast girişiminin aydınlatılması için manevi desteğinin önemli olduğunu da vurguladı. O dönem babası Turgut Özal'ın kendisine yönelik suikast girişiminin üzerine gidilmesini istemediğini de söyledi.