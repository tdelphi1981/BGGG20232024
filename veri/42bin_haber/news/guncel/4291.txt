Tam buğday ve kepekli ekmek ilgi görmüyor!
KONYA Fırıncılar Odası Başkanı Vedat Honça, kampanya ve tavsiyelere rağmen kepekli ve tam buğday ekmeğe halkın fazla ilgi göstermediğini söyledi.
Kepek oranı yüksek ve tam buğdaylı ekmeğe geçilmesindeki asıl nedenin sağlıklı bir yaşam olduğunu belirten Vedat Honça, şunları söyledi:'Bu konuda uzman olan kişiler kepek oranı yüksek ve tam buğday ekmek tüketilmesini öneriyor. Ama üzülerek söylüyorum ki, talepler istenildiği gibi değil. Halkımız beyaz ekmek almakta ısrarcı oluyor. Fırınlarımız, kepekli ve tam buğday ekmeği talepler doğrultusunda üretiyor. Konya genelinde talep fazla olmadığı için fırınlar üretiminin yüzde 2'lik bölümünü kepekli ekmeğe 
ayırıyor.Bazen de üretilen tam buğday ve kepekli ekmeklerde elimizde kalıyor.'Konya genelinde günlük 900 bin ekmeğin üretildiğini ifade eden Honça, tam buğdaylı ekmeğin maliyetinin, beyaz ekmekten yüksek olduğunu belirtti. 
Un standardından da söz eden Honça, "Önümüzdeki günlerde un standardı çıktığı zaman yüzde 35 olan kepek oranı yüzde 65'e çıkacak. Bu değerler doğrultusunda unlar üretilip ekmeğe dönüştürülecek. Bunun da belli bir düzeyde olması lazım. Kepek oranı çok yüksek olursa, biz de isteğimiz ekmeği üretemeyiz 'dedi.