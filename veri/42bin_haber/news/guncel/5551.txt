Batmanlı öğrenciler Fırat Üniversitesi'ni ziyaret etti
Elazığ Fırat Üniversitesi, Batman Milli Eğitim Müdürlüğü tarafından seçilen 80 öğreniciyi ağırladı.
Batman Milli Eğitim Müdürlüğü tarafından ildeki ortaöğretim kurumlarının 12. sınıf öğrencileri arasından seçilen 80 öğrenci Fırat Üniversitesi'ni gezdirdi.

Öğrencilere sınav öncesi motivasyon amaçlı üniversite tanıtım faaliyetleri düzenleyen Batman Milli Eğitim Müdürlüğü ilde bulunan ortaöğretim kurumları arasından seçtiği 80 öğrenciyi, 6 öğretmen eşliğinde Fırat Üniversitesini gezmek üzere Elazığa getirdi. Elazığa gelen öğrenciler ilk olarak Fırat Üniversitesi Rektörü Prof. Dr. Kutbeddin Demirdağı makamında ziyaret etti.

Rektör Prof. Dr. Demirdağ'dan, üniversite hakkında çeşitli bilgiler alan öğrenciler, Fırat Üniversitesi'ni çok beğendiklerini ve burada okumak istediklerini belirttiler. Rektörlük ziyareti sonrası öğrencilere, Fırat Üniversitesi kampüsü ile fakülteler gezdirilirken, öğrencilere üniversiteyi tanıtan çeşitli materyaller dağıtıldı.