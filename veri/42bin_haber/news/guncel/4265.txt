Adana'da cinayet
Adana'da, portakal bahçesinde sırtından vurularak öldürülen bir kişinin cesedi bulundu.
Alınan bilgiye göre, güvenlik güçleri, alacak verecek meselesi nedeniyle bir kişinin sırtından tabancayla vurularak merkez Seyhan İlçesi Akkapı Mahallesindeki portakal bahçesine atıldığı ihbarı üzerine soruşturma başlattı.

Polis, portakal bahçelerinde yaptığı aramada, alacak meselesi nedeniyle başka bir yerde öldürülerek atıldığı belirtilen Erdal Gündüz'ün cesedinin bulunduğu yerde, inceleme yaptı.

Ceset, polisin incelemesinin ardından otopsi için Adana Adli Tıp Kurumu'na kaldırıldı.