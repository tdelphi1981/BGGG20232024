İşten çıkan genç kıza aşağılık saldırı
Konyada bir alışveriş merkezinde çalışan 23 yaşındaki E.G.ye işyerinden çıkıp, evine giderken otoparkta arkasından yaklaşan bir kişi sarılmak istedi. Saldırgan tepki gösterip direnen genç kızı itekledi. Yere düşüp başını çarpması sonucu baygınlık geçiren genç kız, ambulansla hastaneye kaldırıldı. Kaçan saldırgan aranıyor.
Olay, dün saat 22.30 sıralarında merkez Selçuklu ilçesi Şeyh Şamil Mahallesinde bulunan belediyeye ait açık otoparkta meydana geldi. Bir alışveriş merkezinde çalışan E.G., işyerinden çıkıp evine doğru yürüdü sırada, kendisini takip eden 20li yaşlarda siyah giyimli bir kişi, arkasından gelerek genç kıza sarılmaya çalıştı.
 
Şoke olan E.G. de tepki gösterip direndi. Bunun üzerine saldırgan genç kızı itekledi. Yere düşen E.G., başına çarpması sonucu baygınlık geçirdi. Yerde yatan genç kızı fark eden çevredekiler polise ve 112 Acil Servise haber verdi. Polisin müdahalesiyle kendine gelen genç kız, gözyaşları içinde yaşadıklarını anlattı. Ardından ambulansla Konya Numune Hastanesine kaldırıldı. Tedavi altına alınan E.G.nin sağlık durumunun iyi olduğu belirtildi.
 
Polis, verilen eşkal doğrultusunda saldırganın kimliğini belirlemek için çalışma başlattı.