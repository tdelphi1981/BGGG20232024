Devriyede gördüler
VANın Çatak ilçesinde devriye görevi yaptıkları sırada ilçeye 20 kilometre uzaklıktaki Macit köyünde okula giden öğrencileri gören askerler, köydeki öğrenciler için kampanya başlattı.
 İl Jandarma Alay Komutanlığının desteklediği kampanyaya VATSO da katıldı. Kampanya çerçevesinde 158 öğrenci için alınan giyim ve kırtasiye malzemeleri araçlarla köye götürülerek törenle dağıtıldı. Törene Vali Yardımcısı Zafer Coşkun, Kaymakam Kerem Süleyman Yüksel, İl Jandarma Alay Komutanı Kurmay Albay Nurettin Alkan, İl Jandarma Alay Komutan Yardımcısı Albay Coşkun Doğan, VATSO Başkanı Mirza Nadiroğlu, asker ve köylüler katıldı. Vali Yardımcısı Zafer Coşkun ve protokol, çocuklarla aynı sıraya oturarak sohbet edip kitap okudu. Köy okulunun camlarına kadar karlar altında kaldığını gören Vali Yardımcısı Coşkun, bir köylününün arazisini hibe edeceğini söylemesi üzerine yeni okul 
sözü verdi.               
  
  
 