Bariyer genç kadının sonu oldu
AVCILAR'da aşırı hız yaptığı iddia edilen bir otomobil yol ayrımındaki bariyere saplandı. Otomobilin ön koltuğunda oturan genç kadın bariyerlerin saplanması sonucuda feci şekilde can verdi.
Kaza, Haramidere-Ambarlı Yolu'nda saat 22.30 sıralarında meydana geldi. İddiaya göre, aşırı hızlı olan 34 JA 6659 plakalı otomobil henüz belirlenemeyen bir nedenle yol ayrımındaki bariyerlere çarptı. 20 metre uzunluğundaki bariyer aracın ön kısmından girip bagajından çıktı. Otomobilin ön koltuğunda oturan, üzerinden kimlik çıkmayan genç bir kadını araçtan yola savurdu. Yola savrulan kadın feci şekilde can verdi. Olay yerine gelen sağlık ekipleri kadının hayatını kaybettiğini belirledi. Olay Yeri İnceleme ekipleri çalışmalarını tamamladıktan sonra hayatını kaybeden kadının cesedi Adli Tıp Kurumu'na kaldırıldı.

SÜRÜCÜ FERYAT EDEREK KAÇTI

Kazayı gören kamyon sürücüsü Nurettin Aydemir, aracın çok süratli olduğunu iddia ederek, "Otomobil'in bariyere vurmasıyla durdum. Araba bariyere girdi bende ceseti görünce şok oldum. Hemen polis ve ambulans ekiplerine bildirdim. Otomobil sürücüsü yaşlı bir adamdı, bir isim söyleyerek bağırıyordu bu şekilde olay yerinden kaçtı. Ben de aracımın altına biri savrulmuş olabilir diye aracımın altını kontrol ettim" dedi. Polis ekipleri, kazayla ilgili soruşturma başlatırken kaçan sürücüyü bulmaya çalışıyor.