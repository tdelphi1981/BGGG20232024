16 milyon öğrenciye müjdeli haber
Karne gününde 16 milyon öğrenciye MEBden müjdeli haber geldi. DynEd sistemi ile ilkokuldan lise sona kadar interaktif İngilizce dersleri verilecek. Program evdeki bilgisayarlara da kurulacak.
Milli Eğitim Bakanlığının (MEB) bu yıl başlattığı 4+4+4 kesintisiz eğitimin sisteminde, birinci dönemin son ders zili bugün çalıyor. Yaklaşık 16 milyon öğrenci karnelerini almak için okula koşarken, MEB İngilizce derslerinde öğrencilere kolaylık sağlayacak bir yeniliğe imza attı. 2007den bu yana pilot olarak ilköğretim sınıflarında uygulanan DynEd İngilizce Eğitim Sistemi artık liselerde de uygulanacak. İnteraktif dil eğitimi sunan CDler, okullara, öğrencilere dağıtılacak. Öğrenciler, internet bağlantısı olan herhangi bir bilgisayarla istediği zaman İngilizce çalışabilecek. Öğrencilere birer kullanıcı adı verilecek. Şifresini girerek sisteme kaydolan öğrenci, İngilizce eğitime başlayabilecek. Öğrencinin sistemde yaptığı tüm çalışmalar kaydedilecek.

Sıkıcı değil öğrenme odaklı sistem 

DynEd dil eğitimi yazılımlarının SANKO tarafından bağışlanarak lisanslanmasına dair protokol, Milli Eğitim Bakanı Ömer Dinçer, SANKO Yönetim Kurulu Başkanı Abdülkadir Konukoğlu ve Future Prints Yönetim Kurulu Başkanı Mehmet Mervan Bayraktaroğlu tarafından imzalandı. Bakan Dinçer, DynEd ile etkin bir dil öğretiminin gerçekleşeceğini, kronik hale gelmiş bir sorunun çözüleceğini belirterek, Sıkıcılıktan uzak, öğrencilerimizin anlamlı ve tam öğrenmeye doğru büyük bir adım atabilecekleri bu sistemi,ilkokul dörtten başlayarak 12nci sınıfa kadar, öğrencilerin ve öğretmenlerimizin hizmetine sunuyoruz dedi. 

Animasyonlarla zenginleştirildi

Sistemin, öğretmenlere dil öğretiminde destek verecek ortamı da kullanan bir program olduğunu ifade eden Dinçer, dil eğitimini bilgisayarlar üzerine taşıyarak öğretmenlerin rehberliğinde, öğrencilerin kendi kendilerine çalışabileceği ders araçları olduğunu kaydetti. Programda sadece okuma ve yazmaya yönelik değil konuşma ve dinlemeye yönelik etkinlikler de yer aldığını söyleyen Dinçer, çeşitli animasyonlarla zenginleştirilmiş programın, İngilizce öğrenmeyi zevkli hale getirdiğini anlattı. Dinçer, Buu sistemi, öğrencilerimiz evlerindeki bilgisayarlarına kurarak, kendilerine ait şifreyle sisteme girerek çalışma hızlarına uygun şekilde İngilizce dillerini geliştirebilirler. DynEd eğitim yazılımlarında yer alan Kayıt Yöneticisi Sistemi ile öğrencilerimiz çalışmalarıyla ilgili adım adım izlenebilmekte ve daha başarılı olmak için öğretmenlerince yönlendirilmektedir dedi.