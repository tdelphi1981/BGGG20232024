Tek suçlu Pitbull mu
Yine bir Pitbull dehşeti yaşandı ama görünen o ki suç hayvanda değil. A.K.nin gezdirsin diye ağızlık dahi takmadan küçük çocuğa verdiği Pitbull, bir finoyu parçaladı. Finonun sahibi köpeğini kullanarak internette tehdit mesajları yazan A.K.den şikâyetçi oldu.
BEYLİKDÜZÜndeki bir sitede 24 Ocak akşamı sahipleri tarafından dolaştırılan biri Pitbull diğeri Rus finosu iki köpeğin karşılaşması, kanlı bitti. 
Tasarımcı B.B. (33), çocuğu gibi gördüğü Çarli adlı finosunun öldüğü korkunç geceyi şöyle anlattı: Köpeğimi dolaştırırken 10 yaşlarında iki çocukla karşılaştım. Biri, Pitbull cinsi bir köpeğin tasmasını tutuyordu. Pitbull çocuğun elinden kurtuldu ve köpeğimi karın boşluğundan yakaladı. Çevredekiler su dökünce ağzını açtı ama bu sefer de köpeğimin boynunu ısırdı. Sonra kafasını sallayarak köpeğimi yerlerde sürükledi.   
AĞIZLIK TAKMAMIŞLAR 
Tyson adlı Pitbullun sahibi A.K. hakkında suç duyurusunda bulunan genç kadın, Köpeğin ağızlığı olsaydı bu olay yaşanmazdı. Köpeğimin ölümü gözlerimin önünden gitmiyor diye isyan etti.  
Can sıkmak istiyorum 
Pitbullun sahibi A.K.nin, bir sosyal paylaşım sitesinde 2 ay önce yazdığı şu mesaj dikkat çekti: İki ayaklı hayvanlarınızı benim dört ayaklı hayvanlarımdan uzak tutunuz yoksa çarşı pazar karışır (...) Musallat olacak yer arıyorum, can sıkmak istiyorum. Karşılaştığımızda neler yapabileceğimi görmeni istiyorum. 
 