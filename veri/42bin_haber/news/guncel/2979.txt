Katilin izi Sierranın tırnaklarında
İstanbul'da kaybolduktan 12 gün sonra cesedi bulunan ABDli Sarai Sierranın tırnaklarında doku örnekleri bulundu.
21 Ocaktan beri kendisinden haber alınamayan ABDli fotoğrafçı Sarai Sierranın cesedi önceki gün Sarayburnundaki surlarda bulundu.

İstanbul Emniyeti, ABDnin de yakından takip ettiği cinayetin üzerindeki sır perdesini aralamaya çalışıyor. ABD istihbarat birimleri de katilin yakalanabilmesi için emniyete destek veriyor.

Olay Yeri İnceleme Şube Müdürlüğüne bağlı ekipler, bölgede yaptığı incelemede iki küpe ve kulaklık buldu.

TIRNAKTA DOKU ÖRNEĞİ
Adli Tıpa kaldırılan Sarai Sierranın cesedi üzerinde yapılan incelemede tırnak aralarında doku örnekleri bulunduğu öğrenildi.

Uzmanlar, tırnaktaki örneklerin Sarai Sierranın katiline direnerek, boğuştuğu anlamına geldiğini ifade etti.

Bu arada, polis ekipleri, Sierranın yanında bulunan battaniye üzerinde de çalışma yürütüyor. Battaniyeden alınan örneklerde DNA incelemesi yapılıyor.

Cesedin, cinayet işlendikten sonra bölgeye taşındığı ihtimali üzerinde duruluyor.

TECAVÜZ MÜ EDİLDİ?
Sarai Sierranın cesedinin yarı çıplak bir halde bulunması tecavüz şüphesini gündeme getirdi.

TABLET BİLGİSAYARI ARANIYOR
Emniyette yaklaşık 260 polis katili yakalayabilmek için seferber oldu. Çok sayıda MOBESE ve güvenlik kameraları tek tek inceleniyor.

ABDli Sierranın cep telefonu ve tablet bilgisayarı da aranıyor.

Sierranın internet üzerindeki yazışmaları da mercek altına alındı.

20DEN FAZLA GÖZALTI
Cinayetle ilgili olarak şu ana kadar 20den fazla kişi gözaltına alındı. Ancak zanlılar, sorgularının ardından serbest bırakıldı.

Sarai Sierranın kurye ya da ajan olduğuna yönelik herhangi bir delil olmadığı bildirildi.

ABD MEDYASI AKIN ETTİ
Öte yandan, dünya basını cinayete geniş yer veriyor. Özellikle de ABD medyası, cinayetle ilgili haberleri canlı yayınla aktarıyor.

CNN, ABC, Fox News ve CBS gibi kanallar olay yerinden canlı bağlantı gerçekleştirdi.