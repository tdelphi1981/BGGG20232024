Afganistan'da çatışma: 5 ölü
Afganistan'da Taliban Emniyet Müdürlüğü binasına saldırdı. Çatışmalarda 10 kişi yaralandı, 5 militan öldürüldü. 
Saldırı, iki intihar bombacısı ve bir bomba yüklü araçla düzenlendi. Başkent Kabil'in batısında, polis merkezi önünde sabah saatlerinde art arda meydana gelen patlamalarda ve sonrasında çıkan çatışmada 6 sivil ve 4 polis yaralandı. 6 saat süren çatışmalarda 5 militan öldürüldü. 
Saldırıların sorumluluğunu taliban üstlendi. Eylem Afganistan yönetiminin Taliban'la barış görüşmeleri yapmaya hazırlandığı döneme denk geliyor.