'Hamilelikte reflü ve kabızlıktan kurtulmak mümkün'
Uzmanlar, hamilelik döneminde baş gösteren reflü ve kabızlıktan kurtulmanın mükün olabileceğini söyledi.
Doğum Uzmanı Op. Dr. Aytun Aktan, özellikle kabızlığın çok basit yöntemlerle sorun olmaktan çıkarılabileceğini belirtti. 

Gebelik döneminde kadının birçok olumlu ve olumsuz alışkanlıklarından vazgeçmek zorunda kaldığına dikkat çeken Op. Dr. Aytun Aktan, Hamilelik hareketlerde kısıtlılık da yaratmakta bu da bağırsak hareketlerini olumsuz etkilemektedir. 

Bunlar yetmezmiş gibi bizim kansızlığı önlemek amacıyla önerilen demir ilaçları da işin tuzu biberi olmaktadır. dedi. 

Kabızlık sorunu ilerledikçe hamilelikte hemoroid ya da anal fissürlerin daha fazla ortaya çıktığını hatırlatan Aktan, basit yöntemlerle özelikle kabızlığın giderilebileceğini açıkladı. Aktan, kabızlıktan kurtulmanın yollarını da şöyle açıkladı: Öncelikle bol sıvı tüketmek gerekir. Günde en az 6-8 bardak su ya da sıvı tüketimi hamilelikte birçok şeye iyi geldiği gibi kabızlığa da çok faydalıdır. 

Posası bol, lifli gıdaların öğünlerde mutlak olması gerekir. Meyve sebzeler, tahıl, kurubaklagiller iyi seçeneklerdir. 

Kuru meyveler de doğal besinlerdir ve kabızlığa iyi gelmektedir. Bitki çayları tüketimi de başka doğal kabul edilebilen yardımcılardandır. Besinlerin çok çiğnenmesi, öğünlerin atlanmaması çok basit öneriler gibi görünse de oldukça faydalıdır. 

Eğer hamileliğinizde hareketlerinizin kısıtlanmasını gerektiren bir sorun yaşamıyor iseniz (düşük tehdidi, erken doğum riski gibi) günlük yürüyüşlerinizi mutlaka yapmalı, hareketliliğinizi arttırmalısınız. 

Tüm bunların dışında artık faydasını bilinen ve önerilen probiyotikler kullanılmalıdır. Probiyotik bakteriler bağırsaklardaki etkinlikleriyle kabızlık sorununa iyi gelmektedir. Doğal yollardan alınmaya çalışılan probiyotikler mideden geçerken asidik ortamdan dolayı etkinliklerini büyük ölçüde kaybetmektedirler. 

Bunun yerine mide asidine dayanıklı, film tabletler halinde üretilmiş, probiyotik destekli multivitaminlerin gebelikte tercih edilmesi bir hapla iki sorunu birden çözmektedir. 

Ayrıca bu desteğin hamilelik ve emzirme döneminde bağışıklık sistemini güçlendirmekte faydalı olduğunu da eklemek isterim. Yapılan çok sayıdaki çalışmalarda atopik (allerjik) bebeklerin annelerinin kullandığı probiyotikten iyi yönde faydalandıklarını göstermiştir.

Hamilelik taçlandırılması gereken bir süreçtir. Bu sebepten ufak sorunlar, basit önlemlerle kolayca çözülebilir. Doktorunuzla bazen paylaşmaya çekindiğiniz ya da hamileliğin doğası olarak kabul ettiğiniz şeyler sihirli bir dokunuşla son bulabilir.