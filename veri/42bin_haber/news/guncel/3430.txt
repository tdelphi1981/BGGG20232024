Sancaktepe'ye metro müjdesi
Üsküdar ile Sancaktepe metrosunda kazı çalışmaları başlıyor
 Üsküdar ile Sancaktepe arasını 24 dakikaya indirecek 20 kilometrelik metro hattı kazı çalışmaları bugün başlıyor.

İstanbul Büyükşehir Belediyesi'nden yapılan açıklamaya göre, Üsküdar, Ümraniye, Çekmeköy güzergahını kullanarak Sancaktepe'ye gidecek olan metro hattının kazı çalışması bugün başlıyor. Hat uzunluğunun 20 kilometre olduğu belirtilen metronun istasyon sayısının 16 olduğu, inşaat süresinin ise 38 ay süreceği bildirildi. Ayrıca metronun, Kadıköy-Kartal metrosundaki gibi makinistsiz kullanılacağı açıklandı.