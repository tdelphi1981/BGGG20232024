Vekiller neyle suçlandığını bilmeden hapiste
ABD Ankara Büyükelçisi Francis Ricciardone, isim vermeden Ergenekon, Balyoz gibi Türkiye kamuoyunun en çok tartışılan davalarını çok sert eleştirdi.
Büyükelçi, dün bir grup gazeteciyle sohbetinde, milletvekillerinin, profesör ve komutanların "neyle suçlandıklarını bilmeden" hapis yattıklarını, haklarındaki suçlamaların "tam anlaşılamadığını" söyledi.  
Ricciardone'nin ABD'nin Ankara Büyükelçiliği resmi internet sayfası ve resmi twitter hesabından yayınlanan uzun sohbetine, ABD'nin Türkiye ile "yargı alanında işbirliği yapmak istediğini", Türkiye'de "hukukun üstünlüğünün" güçlendirilmesi için ortak çalışma yapılacağını açıkladı. 
Büyükelçi, isim vermeden de Ergenekon ve Balyoz gibi davalardaki uygulamaları, sert şekilde eleştirdi;
 
"BU İNSANLAR, TERÖRİSTLERLE KARIŞTIRILIYOR" 
"Çok uzun süredir hapiste olan milletvekilleri var, bazıları belirsiz suçlarla hapiste tutuluyorlar. kendilerine ülkeyi koruma görevi verilen askeri liderler, sanki teröristmiş gibi hapisteler. Profesörler var. Eski YÖK Baüşkanı, hakkındaki 16 yıl önce görevdeyken yaptğı çalışmalarla ilgili belirsiz suçlamalarla demir parmaklıklar ardında tutuluyor. Harçları protesto için barışçı gösteri yapan öğrenciler hapiste. Eğer bir yargı sistemi bu sonuçları doğrurursa ve bunun gibi insanları teröristlerle karıştırırsa, Amerikan ve Avrupa Mahkemeleri'nin buna karşılık vermesi zor olur"
 
MAHKEME ÖNCESİ UZUN TUTUKLULUK, SUÇLAMALARDA BELİRSİZLİK, ŞEFFAFLIK EKSİKLİĞİ...
 
Türk yargı sistemindeki sıkıntıları, "mahkeme öncesi uzun tutukluluklar, suçlamalarda belirsizlikler, şeffaflık eksikliği" olarak sıralayan Amerikan Büyükelçisi, "bunu ben söylemiyorum. Muhalefetiniz söylemiyor, yabancı liderler de söylemiyor. Bunu bizzat hükümet yetkilileriniz, bakanlarınız söylüyor" dedi. 
İnsanların "düşünce suçlarından dolayı hapse girmemesi gerektiğini" söyleyen Büyükelçi, "Başarılı olmak zorundasınız. Biz de size elimizden geleni yapacağız" diye konuştu.