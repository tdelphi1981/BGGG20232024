Türkiyenin zehir bilançosu
Emniyet Genel Müdürlüğü verilerine göre Türkiyede ecstasy ve bonzai kullanımı yaygınlaştı. Uyuşturucuda İstanbul açık ara önde. Urfa tüm listelere girdi. Captagon ise Ermenistan, Suriye ve Lübnan gibi ülkelere kaydı.

Avrupaya zehir sevkiyatında köprü olarak kulanılan Türkiyede son iki yılda gerçekleştirilen operasyonlar, korkunç bir bilanço ortaya çıkardı. Emniyet Genel Müdürlüğü 2012 yılı eylül ve aralık aylarında uyuşturucu ticaretine yönelik 8 bin 732 operasyon yaptı. Operasyonlarda 15 bin 881 şüpheli yakalandı ve 35 ton 193 kilo esrar, 3 ton 46 kilo eroin, 117 kilo kokain, 127 kilo 604 gram bonzai, 81 kilo 32 gram metamfetamin, 473 bin 902 adet ecstasy ele geçirildi.  Narkotik polisin 81 ilin tamamında uyuşturucu madde ticaretine yönelik operasyon yapması dikkat çekti. Uyuşturucu ticaretine yönelik en çok operasyonu Gaziantep ve Şanlıurfa polisi yaptı. Yakalanan uyuşturucu miktarında ise İstanbul açık ara önde yer aldı. En fazla esrar ise Diyarbakırda ele geçirildi. Geçen yılın aynı dönemiyle karşılaştırıldığında operasyonlarda yüzde 28,3, şüpheli sayısında ise yüzde 12,3 artış olduğu gözlendi. İstatistikler ecstasy ve bonzai kullanımının yaygınlaşmaya başldığını da gözler önüne serdi. Daha önce Doğu Avrupada üretilen, Ortadoğu ve Arap ülkelerine gönderilen Captagonun Türkiyede yapılan başarılı çalışmalar nedeniyle Ermenistan, Suriye, Lübnan gibi ülkelere kaydığı görüldü.
Şanlıurfa her listeye girdi
Türkiyeye captagon Suriyeli şahıslar tarafından Suriye ile sınırı bulunan Şanlıurfa, Gaziantep ve Hatay gibi iller üzerinden sokulmaya çalışıldı. Captagon kaçakçıları bu illerde yapılan operasyonlarla Türkiye içine girmeyi başaramadan yakalandı. Suç geliri mücadelede de önemli başarılar sağlandı. Toplam 12 milyon 388 bin Türk lirasına, 763 araca ve 221 gayri menkule el konuldu. Türkiyede en çok el koyma işlemini ise Şanlıurfa KOM şubesi yaptı. Kaçakçılık ve organize suçlarla mücadele alanındaki tüm istatistiklere girerek önemli bir başarıya imza atan Şanlıurfayı Osmaniye ve Ankara takip etti. Mali suçlarda operasyon sayısında yüzde 14, şüpheli sayısında yüzde 25 artış meydana geldi.
4 AYDA 140 MİLYON LİRALIK KAÇAK EŞYA
2012 yılının son 4 ayında kaçakçılık faaliyetlerine yönelik olarak 8 bin 121 operasyon yapıldı. 13 bin 526 kişinin gözaltına alındığı operasyonlarda 140 milyon lira değerinde kaçak eşya ele geçirildi. Bu operasyonlarla 65 milyon 833 bin lira vergi kaybının önüne geçildi. Kaçakçılara yönelik yapılan çalışmalarda, 5 milyon 679 bin litre kaçak akarkayıt, 44 milyon paket sigaraya el konuldu. Planlı yolsuzluklarının dağılımında ise sağlık ve yerel yönetimler ilk sırayı aldı. Eğitim ve adli hizmetler bunları takip etti. En fazla sahte banknot Kilis ve Gaziantepte ele geçirilirken en çok tefecilik olayı Ankara ve İstanbulda yaşandı.
ORGANİZE İŞLERE AĞIR DARE VURULDU
Organize Suç örgütleri ile mücadele kapsamında ortaya çıkan rakamlar ise umut verici. 2012 yılının son 4 ayında 41 operasyon yapıldı. 953 kişi gözaltına alındı. Silah kaçakçılığı ile mücadele de ise 72 operasyon yapıldı ve 330 kişi yakalandı.18 uzun namlulu silah, 176 tabanca, 59 kuru sıkı tabanca, 32 av tüfeği, 13 bin 552 adet fişek ele geçirildi. Silah mühimmat kaçakçılarına yönelik operasyonlarda Giresun ilk sırada yer aldı. Organize suç operasyonlarında İstanbul birinci oldu. Silah mühimmat kaçakçılığına yönelik çalışmalarda geçen yıla göre yüzde 7, yakalanan şüpheli sayısında ise yüzde 41lik artış gözlendi.