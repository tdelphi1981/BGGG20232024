Korgeneral İzzettin İyigün tutuklandı
Ankara Cumhuriyet Başsavcılığının yürüttüğü 28 Şubat Soruşturması kapsamında ifadesi alınan, eski Kara Kuvvetleri Eğitim ve Doktrin Komutanı Korgeneral İzzettin İyigün tutuklandı.
Polis nezaretinde, öğle saatlerinde Ankara Adalet Sarayı'na getirilen İyigün, burada soruşturmayı yürüten TMK'nın 10. maddesi ile görevli Cumhuriyet Savcısı Mustafa Bilgili'ye ifade verdi.

Bilgili, ifadesinin ardından, İyigün'ü tutuklama talebiyle mahkemeye sevk etti.

TMK'nın 10. maddesi ile görevli Ankara 3. No'lu Hakimliği'nde sorgulanan İyigün tutuklandı.