Kayseri'de 168 kişi zehirlendi
Kayseri'de yedikleri yemekten zehirlenen 168 işçi, hastaneye kaldırıldı.
Alınan bilgiye göre, Organize Sanayi Bölgesi'nde faaliyet gösteren ve bir  yemek fabrikasından alınan yemekten yiyen 4 fabrikadaki 168 işçi, mide bulantısı  ve kusma şikayetlerinin ardından kent merkezindeki hastanelere kaldırıldı. 
İşçilerin bir kısmının ayakta tedavi edildiği, bir kısmının ise  tedavilerinin sürdüğü öğrenildi. 
Olayla ilgili soruşturma sürdürülürken, Kayseri 112 Acil Servisi'nde de  olayla ilgili olarak kriz masası oluşturuldu. Olayla ilgili soruşturma başlatan polis ekiplerinin, yemeklerin  üretildiği fabrikaya giderek numune aldıkları bildirildi. 

        