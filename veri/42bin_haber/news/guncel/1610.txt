Ulusal Kanal törenle Kırcada
Ulusal Kanalın Genel Müdürlüğüne getirilen tiyatro sanatçısı Levent Kırca, dün yeni görevini devraldı ve projeleriyle ilgili basın toplantısı düzenledi.
Basın toplantısına Ulusal Kanalın Yönetim Kurulu Başkanı 
Yalçın Büyükdağlı ile kanalın çalışanları katıldı. İlk konuşmayı kanalın aynı zamanda genel müdürlüğünü yapan Yalçın Büyükdağlı yaptı, Milletimizin umudu olan doğru ve gerçek habercilik yapan Ulusal Kanalın Levent Kırca yönetiminde sıçrama yapacağını göreceğiz dedi. Ardından Büyükdağlı görevini alkışlar eşliğinde Levent Kırcaya devretti. Kırca ise şunları söyledi: 
ÖRGÜTLÜ DEVRİMCİ
Ben serbest çalışan bir devrimciydim, burada bir örgütlü çalışma içine girdim. Bundan dolayı da çok mutluyum. Onurla kabul ettim. Çünkü Ulusal Kanal en dürüst, en inanılır, en doğru, en gerçekçi haberleri alabileceğiniz bir kanal konumunda. Biraz çehresini değiştirirken, kanalı evrensel hale getirmek istiyoruz. Çocuklarımız da burada çocuk programı bulabilmeli. Kadınlarımızın sorunlarıyla ilgili programlar ağırlık kazanmalı. Bizim televizyonumuzda neden yarışma programları olmasın, 
diyoruz. Bizim burada yapmak istediğimiz diziler, piyasadaki dizilerden olmayacaktır. Haberlerde vermek 
istediğimizi, dizilerimizde de aynı ciddiyeti sürdürmek istiyoruz. Sabahın 5inde evinden alınan bir yurtseverin ailesinin ne yaşadığını ülkenin bir takım kapılarının yüzüne nasıl kapatıldığını anlatan, bir başka kanalın cesaret edemeyeceği diziler yapmak istiyoruz.