Kafana sıkacağım
Tutuklu Varol Bülent Aral, tanıklara soru sormasına izin vermeyen Malatya 3. Ağır Ceza Mahkemesi Başkanı Hayrettin Kısayla tartıştı.İtirazını sürdürünce dışarı çıkarılan Aral, Yere batsın adaletiniz, sahtekârlar. Bunların hesabı mutlaka sorulacak. Hayrettin Kısa senin kafana sıkacağım diye bağırdı. 
MALATYA 3üncü Ağır Ceza Mahkemesinde görülen Zirve Yayınevi davasının, dün yapılan 52nci duruşmasına, gizli tanıkların dinlenmesiyle başlandı. Tutuklu sanıklardan Varol Bülent Aral, tanıklara soru sormalarına izin verilmemesi nedeniyle Mahkeme Başkanı Hayrettin Kısayla tartıştı. Kısanın taleplerin savunmalar alındıktan sonra ele alınacağını belirtmesiyle itirazını sürdüren Aral, duruşma salonundan çıkarıldı. Jandarma tarafından dışarı çıkarılan Aral, Yere batsın sizin adaletiniz, sahtekârlar. Bunların hesabı mutlaka sorulacak. Hayrettin Kısa senin kafana sıkacağım diye bağırdı. Jandarma bu sırada Aralın ağzını elleriyle kapadı.
850 SAYFALIK SAVUNMAYA DEVAM
Duruşma nedeniyle Malatya Adliyesi çevresinde geniş güvenlik önlemleri alındı. Zirve Yayınevinde öldürülen Alman uyruklu Tilman Ekkehart Geskenin eşi Suzanne Geske ve müdahil avukatları, duruşmayı izlemek üzere koruma eşliğinde adliyeye geldi. Duruşmada, İnönü Üniversitesi öğretim görevlisi Ruhi Abat, 6 bölümden oluşan, 850 sayfalık savunmasını okumaya devam etti. Hakkındaki suçlamaları reddeden Abat, apolitik bir insan olduğunu ve hayali bir örgüt senaryosuyla 2 yıldır hapiste tutulduğunu söyledi. Tanık İlker Çınarın ifadelerinin, hukukçular tarafından ayarlanmış olduğunu öne süren Abat, şöyle konuştu: Çınar, en son bana hocam ben senin hakkını ödeyemem dedi. Bu dava uluslararası bir dava. Bir ilahiyatçının evini basıp, arşivine el koymak demokratik bir ülkede olabilecek bir şey mi? Polis korumasıyla dolaşan Çınarın 8 kez ifadesi alındı.
13Ü TUTUKLU  19 SANIK VAR
Malatyada 18 Nisan 2007de, Zirve Yayınevinde çalışan Alman uyruklu Tilman Ekkehart Geske ile Necati Aydın ve Uğur Yüksel, boğazı kesilerek ve bıçaklanarak öldürülmüştü. Olaya ilişkin açılan davada, 13ü tutuklu 19 sanık yargılanıyor.                