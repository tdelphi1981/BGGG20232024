Garip vefat duyurusu

Üniversitemizin Acı Günü 
Üniversitemiz Genel Sekreteri Muhiddin SAĞLAM, evinin önünde uğradığı silahlı saldırı sonucu hayatını kaybetti.  
Saldırı sonrasında hastaneye kaldırılan SAĞLAM yapılan bütün müdahalelere rağmen kurtarılamadı. Saldırıyı haber alan sevenleri hastane bahçesine akın ederken, SAĞLAMın cenazesi otopsi için Adli Tıp Kurumu'na gönderildi. 
Olayla ilgili açıklama yapan Rektörümüz AYDIN: Genel Sekreterimiz Muhiddin SAĞLAM'IN menfur bir saldırı sonucu hayatını kaybetti. Tabii ki kaybımız, acımız her zaman bu tür hadiselerde büyük. Ama insan çok yakınında, mesai arkadaşını kaybedince çok farklı oluyor. Sadece başımız sağ olsun diyebiliyoruz. Emniyet güçlerimizden de olayın aydınlatılmasını istiyoruz. Belki de tek tesellimiz bu olacaktır" dedi. 
Emniyet güçleri saldırganı yakalamak ve olayı aydınlatmak için çalışma başlattı. 
Sessiz Yürüyüş yapılacak 
28 Aralık Cuma günü (bugün) saat 13.00de Üniversitemiz Eğitim Fakültesinden Cumhuriyet Meydanı'na bütün Üniversite personelimiz ve öğrencilerimizin katılacağı Sessiz Yürüyüş yapılacaktır.  
Merhumun cenazesi 29 Aralık Cumartesi günü Çorum İskilipte öğle namazına müteakip defnedilecektir. 
Kastamonu Üniversitesi olarak Merhuma Allahtan rahmet, kederli ailesine ve yakınlarına başsağlığı dileriz.