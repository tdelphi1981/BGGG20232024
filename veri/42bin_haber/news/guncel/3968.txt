Biberonla besleniyor, bezleniyor.. Böyle 'Kaplan görülmedi!'
Annesinin bakmayı reddettiği yavru kaplan Koko Cango'nun 40'ı çıktı. Cango, Ankara Büyükşehir Belediyesi Atatürk Orman Çiftliği (AOÇ) Hayvanat Bahçesi çalışanları tarafından biberon ve bebek beziyle adeta bebek gibi büyütülüyor.
Sağlığı, beslenmesi ve temizliği Hayvanat Bahçesi görevlilerine emanet olan Koko Cango, çalışanların da maskotu haline geldi.Doğduğu ilk günden beri 2'şer saat arayla günde 8-10 kez biberonla emzirilen Koko Cango, insan eliyle bakılan dünyadaki sayılı kaplanlardan birisi.
Bengal Kaplanı Koko Cango'nun günlük yaşamına ilişkin 
açıklamalarda bulunan Hayvanat Bahçesi Veteriner Hekimi Aydın Kayalı, Cango'yu bugüne kadar özel mamalar ile beslediklerini belirterek, şöyle devam etti:'Cango doğduğunda annesi reddetmişti. O nedenle sağlığı konusunda 
endişelerimiz vardı. Fakat toparlandı ve sağlık durumu iyiye gidiyor. Şu anda özel bir süt karışımı veriyoruz. Aynen bebek gibi biberonla emziriyoruz, daha sonra gazı çıkarılıp uyuyor. 2 ayı geçtikten sonra daha rahat hareket etmeye 
başlayacak, artık yavaş yavaş et ve et ürünleri vereceğiz. Umarım her şey yolunda giderse, 2 aydan sonra yavaş yavaş kafes ortamına alınacak.Şimdilik değişik sesler çıkarıyor, yavaş yavaş vahşileşmeye başladı.Önceden tam bir bebekti. Şimdi biraz yaramaz bebeğimiz oldu. 3 aydan sonra da 
herhalde bizi mama olarak görmeye başlayacak, ondan sonra da kafes ortamına alınacak.'
 
 
 Bengal Kaplanlar

Yetkililerden alınan bilgilere göre, ağırlıkları ortalama 200-250 kilogram arasında değişen Bengal kaplanlarından Hayvanat Bahçesi'nde 9 adet bulunuyor.
Bu hayvanlar, haftada bir gün 15 kilogram kırmızı etle, diğer günlerde de günlük ortalama 7-8 tavukla besleniyor.
Ortalama ömürleri 25-30 yıl civarında olan Bengal kaplanlarının hamileliği yaklaşık 3 ay 10 gün sürüyor. Yılda bir kez yavrulayabilen kaplanlar bazı zamanlarda da Koko Cango da olduğu gibi yavrularına bakmayı reddedebiliyor.