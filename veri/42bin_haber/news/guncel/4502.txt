Bursada kandırdığı ustasının spiral makinesini çaldı
Bursada bir kişi, evinde kesilecek demirler olduğunu söyleyep kandırdığı ustayı muhasebeciye göndererek, spiral kesme makinesini çaldı.
Olay, Yıldırım ilçesi Şükraniye Mahallesi, Ankarayolu Caddesi'nde meydana geldi. 

Ömer Y. isimli ustanın dükkanına giden 45 yaşlarında ve esmer tenli bir kişi, dört katlı binasında iş olduğunu, ölçü alınması gerektiğini söyledi. Ayrıca kesilmesi gereken demirler olduğunu belirterek, ustadan spiral kesme makinesini de yanına almasını istedi.

Makineyle birlikte yola çıkan Ömer Y., zanlının götürdüğü binaya girdi. İçeri girip çıkan kimliği belirsiz şahıs, 400 metre ileride muhasebeci var, oraya git. Orada evin ölçüleri var. diyerek ustayı gönderdi.

Şahsın tarif ettiği yere giden Ömer Y., muhasebecinin, Öyle birini tanımıyorum. demesi üzerine koşarak geri döndü, spiral makinesi ve zanlının kaybolduğunu gördü. Ömer Y.'nin polise haber vermesi üzerine olayla ilgili soruşturma başlatıldı.