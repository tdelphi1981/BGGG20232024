Ucuz konut için vatandaşlar Şahinbey Belediyesine akın etti
Şahinbey Belediyesi tarafından 'Rüya Gibi Evlenme Fırsatı' ilanıyla duyurulan ve Mavikent Konutlarında dar gelirli bin ailenin kira öder gibi ev sahibi olacağını duyan vatandaşlar Şahinbey Belediyesi'ne akın etti.
Dar gelirli vatandaşların ev sahibi olması için projeler üreten Şahinbey Belediyesi, Mavikent Konutlarında bin ailenin 400 lira aylık taksitle ev sahibi olacağını duyurması üzerine vatandaşlar başvuru için belediye önünden uzun kuyruklar oluşturdu.

Belediye önünde uzun kuyruklar oluşturan vatandaşlar, bu fırsatı kaçırmak istemediklerini ifade ettiler. Sırada bekleyen insanlar şunları kaydetti: "Hayal bile edemediğimiz bir eve sahip olacağız inşallah. 

2+1 ve 93 metrekare büyüklüğünde bir dairenin fiyatı yaklaşık 120 bin lirayken, burada 10 yıl vade ayda 400 lira taksitle bu statüdeki bir evin kirasından daha ucuza ev sahibi olma imkanı sunuluyor. Gerçekten çıkarsa rüya gibi bir evlenme fırsatı olacak."