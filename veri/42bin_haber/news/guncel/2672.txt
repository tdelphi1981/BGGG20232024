Kayıp ABD'linin izi 77 mekanda aranIyor
Dokuz günden bu yana kayıp olan ABD'li fotoğrafçı Sarai Sierra için Beyoğlu didik didik ediliyor...
  
 SİERRA'nın cep telefonunu mercek altına alan polis, dört görüşme tespit etti. Atatürk Havalimanı'na indiği andaki ilk görüşme evi kiraladığı Yiğit Yetmez ile. Üç görüşmenin incelemesi sürüyor. Fotoğrafçının çantalarında yapılan incelemede bulunan 5 kartvizitin sahipleri de Emniyet'e çağrıldı. İfade veren kişilerin bir lokanta garsonu ve hediyelik eşya satıcıları olduğu anlaşıldı. Esnaf her turiste verdikleri gibi Sierra'ya da kartvizitlerini verdiklerini söyledi.
 POLİS eşyalara arasında uyuşturucu izi de aradı. Galata Kulesi ve Haliç Köprüsü civarında ise denize düşme ihtimaline karşı MOBESE ve güvenlik kamera görüntüleri incelendi. Kaybolduğu 21 Ocak gecesine ait bar ve gece kulubünün de aralarında bulunduğu 77 mekanın güvenlik kamerası incelenmeye aldı.  
 KİLİT İSİM TAYLAN 
 SİERRA'nın son olarak 'Taylan' isimli kişiyle Galata Kulesi'nde fotoğraf çekmek için sözleştiğini, ancak bu kişinin buluşmaya gelmediğini belirledi. Polis soruşturmayı bu bilgiler ışığında derinleştirdi. 
 Levent ALBAYRAK / İSTANBUL