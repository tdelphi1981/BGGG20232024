Bu akşama dikkat!
İstanbul'a kar geliyor. Kentte dün akşam saatlerinde başlayan yağmurun bu gece kara dönüşmesi bekleniyor. Meteoroloji Genel Müdürlüğü'nden yapılan açıklamaya göre, İstanbul akşam saatlerinden itibaren karlı havanın etkisi altına girecek. 

Rüzgar kuzeybatı yönünden kuvvetli esecek. 

İstanbul, pazar gününe karla başlayacak. Kar yağışı, pazartesi ve salı günleri de devam edecek. 

Hava sıcaklığı yarın 3-6, pazar 1-3, pazartesi 0-3, salı eksi 1-2 derece olacak. 

Yetkililer, hava sıcaklığının eksi 1 derecenin altına düşmesi beklenen İstanbul için buzlanma ve don uyarısında bulundu. 

Tahminlere göre kar yağışı hafta başında da devam edecek. 

Önlemler artırıldı

Olumsuz hava koşullarına karşı İstanbul Büyükşehir Belediyesi önlemlerini arttırdı. 

Ana arterlerde kar kürüme ve tuzlama çalışmaları için 908 araç ve 2 bin 266 personeli hazırda bekletiliyor.