U. Cluj kulübünü maliye bastı
Romanya'nın Universitatea Cluj kulübü hakkında 15 oyuncunun Petrolul Ploieşti'ye transferinde usulsüzlük yapıldığı ve oyuncular ücretsiz transfer edilmiş gibi gösterildiği gerekçesiyle Maliye Bakanlığı tarafından basıldı. 
İddialara göre Universitatea Cluj kulübünün, ücretsiz olarak oyuncuları satmış gibi göstererek  11 milyon euro dolandırdığı belirtiliyor. Olayla ilgili olarak kulüp sponsorları suçlanıyor. 
Maliye baskında çok sayıda muhasebe defterine ve evrağa el koydu. Suçlamalar arasında zimmet, vergi kaçakçılığı ve organize suç örgütü kurma yer alıyor. 
Soruşturma kapsamında adı geçen oyuncular şöyle: Mircea Bornescu, George Galamaz, Ionut Neag, Constantin Grecu, Sebastian Achim, Gaston Mendy, Adrian Cristea, Ovidiu Hoban, Marian Cristescu, Sebastian Cojocnean, Lauterntiu Marineuscu, Gheorghe Grovaz, Vlad Morar, Tony Nwakaeme ve Lukasz Szukala.

ÖNEMLİ NOT: Haberde adı geçen Universitatea Cluj takımı, Galatasaray'ın Şampiyonlar Ligi'ndeki rakibi değildir. Galatasaray'ın rakibi CFR Cluj takımıdır.