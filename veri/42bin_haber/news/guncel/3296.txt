Türkiye ileri faşizmi yaşıyor
Yargı görevi yapanı etkilemeye teşebbüs suçlamasıyla başkan ve 9 yönetim kurulu üyesi hakkında dava açılan İstanbul Barosu 1 ay içinde olağanüstü genel kurula gidiyor.
Başkan Ümit Kocasakal Hukuksuzluklara boyun eğmeyen, susmayan, biat etmeyen, mücadele eden avukatlar ve barolar siyasi iktidarın yeni hedefidir.  Kısaca Türkiye ileri faşizmi yaşamaktadır dedi. 
İSTANBUL Barosu, Başkan Ümit Kocasakal ve 9 yönetim kurulu üyesi hakkında açılan davanın ardından yönetimin düştüğüyle ilgili tartışmalara, 1 ay içinde olağanüstü Genel Kurula gitme kararı alarak yanıt verdi.
4 YILA KADAR HAPİS İSTENİYOR
İstanbul Barosu Başkanı Ümit Kocasakal ve 9 yönetim kurulu üyesi 6 Nisan 2012de Silivride görülen Balyoz davası duruşmasına katılmışlardı. Kocasakal izinsiz söz alarak mahkeme heyetine hitap etmişti. Bunun üzerine İstanbul 10. Ağır Ceza Mahkemesi Kocasakal ve yönetim kurulundaki avukatlar hakkında Silivri Cumhuriyet Başsavcılığına suç duyurusunda bulunmuştu. Başsavcılık da 31 Ocak 2013te Ümit Kocasakal ve 9 baro yöneticisine, yargı görevi yapanı etkilemeye teşebbüs iddiasıyla dava açmış ve 2 yıldan 4 yıla kadar hapislerini istemişti. Avukat olan Ak Parti İstanbul Milletvekili Bülent Turan, 5 Şubatta yaptığı açıklamada, baro yönetiminin, haklarında 2 yıldan fazla ceza istemiyle dava açıldığı için düştüğünü söylemişti.
MÜCADELE YENİ DÖNEMEÇTE
İstanbul Barosuysa 7 Şubatta, Genel Kurulu olağanüstü toplama kararı aldı. Genel Kurula Türkiye Barolar Birliğinin tüm organlarını, tüm baro başkanlarını, ülkedeki tüm avukatları, hukuk fakültesi dekan ve öğretim üyelerini, ulusal ve uluslararası hukuk kurumlarını da davet etme kararı alındı. İstanbul Barosu Başkanı Ümit Kocasakal dün yaptığı basın toplantısında şunları söyledi: Türkiyede artık hiçbir kişi ve kurumun hukuk güvencesi, güvenliği yoktur. Artık muhalif ve yurtseverlerin susturulması, sindirilmesi, tasfiyesi, yargı aracılığı ile yapılmaktadır. Hukuksuzluklara boyun eğmeyen, susmayan, biat etmeyen, mücadele eden avukatlar ve barolar siyasi iktidarın yeni hedefidir. Toplumun bütün kesimleri susturulmakta, sindirilmektedir. Kısaca Türkiye ileri faşizmi yaşamaktadır. Mücadele yeni bir dönemece girmiştir.  