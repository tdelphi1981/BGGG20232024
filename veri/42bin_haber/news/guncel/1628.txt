Akdeniz Oyunları inşaatında göçük: 6 işçi yaralandı
Mersin'de 2013 Akdeniz Oyunları kapsamında yapılan olimpik köy inşaatında beton dökme sırasında meydana gelen göçükte 6 işçi yaralandı.
Merkez Yenişehir ilçesi Çiftlikköy Mahallesi'nde Akdeniz Oyunları'na katılacak sporcuların konaklaması için yapılan olimpik köydeki binalardan birinde gece geç saatlerde göçük meydana geldi.

İnşaatın 4. katındaki beton dökme işlemi sırasında kalıpların çökmesi sonucu yaşanan göçükte yaralanan Memduh Eyikat, Ali Çiçek ve Özcan Katranbayır, Toros Devlet Hastanesi'nde, İsmet Bıyık, Soner Koçtur ve Mahmut Eyikat ise Mersin Üniversitesi Tıp Fakültesi Araştırma ve Uygulama Hastanesi'nde tedavi altına alındı.

Yaralılardan Ali Çiçek'in sağlık durumunun ağır olduğu bildirildi.