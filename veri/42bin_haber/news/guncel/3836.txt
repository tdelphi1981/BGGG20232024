İzmir'de arazi kavgası: 3 ölü
İzmir'in Bayındır ilçesinde 2 kardeş, arazi anlaşmazlığı nedeniyle tartıştıkları 3 amca oğlunu silahla öldürdü. AA muhabirinin aldığı bilgiye göre, Gürsoy B. (40), Mehmet B. (38), Mustafa B. (36) kardeşler, gün içinde amca oğulları Hüseyin B. (36) ve Faruk B. (30) ile tarla meselesi yüzünden tartıştı.

Hüseyin ve Faruk B. kardeşler, akşam saatlerinde aynı sokakta oturan Gürsoy, Mehmet ve Mustafa B'yi, evlerinin önünde silahla vurdu.

Gürsoy, Mehmet ve Mustafa B, olay yerinde hayatlarını kaybetti. Zanlı iki kardeş, Bayındır Jandarma Komutanlığına bağlı ekipler tarafından yakalandı.