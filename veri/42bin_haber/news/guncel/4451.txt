Erzincan için 95inci yıl şöleni
ERZİNCANın kurtuluşunun 95. yıldönümü binlerce Erzincanlının katıldığı dev şölenle kutlandı
Erzincanlı Ulaştırma, Denizcilik ve Haberleşme Bakanı Binali Yıldırımın evsahipliğindeki tören, mehter takımının gösterisiyle başladı. Erzincan yöresinden halkoyunları ekibinin gösterisi de salondakileri coşturdu. Kurulan fuar alanını gezen Bakan Yıldırımın peynir döneri kestiği şölende, Hüseyin Turan ve Ebru Gündeş de konser verdi. Şölen, Sinan Erdem Spor Salonunda yapıldı. Törene Yıldırımın yanı sıra yine Erzincanlı olan Şişli Belediye Başkanı Mustafa Sarıgül, milletvekilleri ve çok sayıda Erzincanlı katıldı. Yıldırım, gerçek hemşerilik duygusunun bu salonda kendini gösterdiğini ve hemşerileriyle gurur duyduğunu belirterek şöyle konuştu: 
GÖZÜMÜZ GİBİ SAHİP ÇIKARIZ 
İşte Sinan Erdem, işte Erzincan. Bugün coşkuyla, heyecanla, sevinçle bir aradayız. Başım gözüm üstüne hoş geldiniz. Bu salonda 20 bin kişiyiz, ama Anadolunun her yanında Erzincanın merkezinde ve yurdun dört bir yanında yüzbinlerce hemşerimizin kalpleri bizimle. Erzincan, Kurtuluş Gününün önemini herkesten daha iyi anlayan bir il. Can insanların yaşadığı bir il. Çok acılar çektik. 1939 depreminde şehrimiz yerle bir oldu. 40 bin evladımız hakkın rahmetine kavuştu. Rus işgali oldu ancak kısa sürede Erzincan topraklarından atmayı başardık. 1992 depreminde de birçok hemşerimiz hayatını kaybetti. Yüzbinlerce yiğidimiz ay-yıldızlı bayrak için canını verdi. Bizde bu bayrağa gözümüz gibi sahip çıkacağız. 
KALKINMAYA DÖRTNALA DEVAM 
Diger ülkeler krizden krize koşarken ülkemiz krizler bir yana kalkınmada dörtnala devam etti. Bölünmüş yollarla milleti, hayatları birleştirdik. Hızlı tren sevdası gerçeğe dönüştü. Hızlı tren artık Erzincana da gidecek. Ankara-Erzincan 2.5 saat olacak. Artık İstanbuldan ver elini Erzincan 7 saatte gidilecek. Hiç merak etmeyin sizin evladınız, sizin içinizden biri olarak beni bu göreve layık gördünüz. Sayın Başbakan da bize güvendi. Bize Türkiyenin ulaştırmasını emanet etti. Onun emanetini, sizin güveninizi boşa çıkarmadım. Bundan sonra da çıkarmayacağım inşallah. Mevlam bir daha Kurtuluş Günü yaşamayı nasip etmesin. 
 
  
 