Gönüllü askerlik Almanya'ya yaramadı
Mecburi askerliği kaldırarak "gönüllü askerlik" sistemine geçmek Almanya'ya yaramadı. İstatistiklere göre gönüllü şekilde askerliğe gidenlerin üçte biri askerliği bitirmeden bırakıyor.
Geçtiğimiz yıl itibariyle uygulamaya giren gönüllü askerlikte Almanya başvurular açısından başarılı bir sonuç elde etmişti. Ancak Almanya Savunma Bakanlığı'nın verdiği rakamlara göre, gönüllü askerlik sistemiyle askere gidenler arasında, askerliği bitirmeden bırakanların oranı sürekli artıyor.

Almanya Savunma Bakanlığı, gönüllü askerlerin yüzde 30,4'ünün, yani yaklaşık üçte birinin, altı aylık deme süresi içinde birliğinden, askerlikten ayrıldığını açıkladı. Rakamlara göre bunların çoğunluğu kendi isteğiyle askerliği bırakıyor, bazılarını ise Alman ordusu askerlikten uzaklaştırıyor.

Ancak rakamlar, gönüllü şekilde askerlik yapma konusunda başvuruların hiç de az olmadığını ortaya koyuyor. Buna göre sadece aralık ayında 11 bin 150, tüm yılda ise 192 bin genç, 7 ile 23 ay arasında, ortalama 13 ay süren gönüllü askerlik için başvurdu.