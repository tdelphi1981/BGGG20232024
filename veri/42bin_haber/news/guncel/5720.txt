Gazilere haciz şoku
KONYAda Sosyal Güvenlik Kurumu terör gazisi olmadıkları gerekçesiyle ödediği protez parasını geri istediği 41 yaşındaki Gazi Hasan Ata ile ilgili haciz takibi başlattı.
Bu çerçevede elektronik kol ve bacak protezi takılan Mustafa Azgın ise SGK'nın para geri istedikten sonra Konya 1.'inci İş Mahkemesi'ne davanın devam ettiğini belirterek kaybettiği zaman SGK tarafından icra takibi başlatılacağını söyledi.

Bir yıl önce SGKnın protez için ödediği parayı geri istediğini şimdi de icra takibi başlattığını belirten gazi Hasan Ata, kendisinden faizi ile birlikte 74 bin lira talep edildiğini kaydetti. Önce ödeyen daha sonra da ödediği protez parasını geri isteyen SGKnın hatasının faturasını kendilerine kestiğini kaydeden Ata, Protezleri aldığımız dönemde eğer bize ödenmeyeceği söylenseydi bize sunulan imkanlar çerçevesinde protez yaptırırdık. Ama önce ödemesini yapıyor sonra da parayı geri tahsil etmeye çalışıyor. diye konuştu.

Parayı ödemesinin mümkün olmadığını ifade eden Ata, 3 ayda bir aldığı 4 bin 500 liraya yakın gazi maaşı ile geçindiğini ve ne yapacağımızı şaşırdığını belitti. 7 yaşındaki kızının sürekli kendisine Baba bacağını teslim edeceksin? diye sorduğunu ifade eden Ata, 18 yaşındaki oğlunun da protez parasını ödemek için okulu bırakmak istediğini belirtti. Vazife malullerine de değer verilmesini isteyen Ata, devletin kendilerini sahip çıkmasını istedi.

İstanbuldaki NATO tatbikatında patlayan bomba nedeniyle bir kol ve bir bacağı ile bir gözünü kaybettiğini anlatan gazi Mustafa Azgın da kendisinden 94 bin liralık para geri istendikten Konya 1inci İş Mahkemesine dava açtığını vurguladı. Davanın devam ettiğini belirten Azgın, kaybettiği taktirde SGKnın parayı icra yoluyla tahsil edeceğini belirtti. Protezleri SGKya iade edeceklerini belirten Azgın, SGK bize bu sorunun çözüleceğini söylemişti. Ama düzeltmediler. İstiyorlarsa biz toplumda protezsiz de gezeriz. Benim için utanılacak bir durum yok. Devlet kendisi utansın.  dedi.