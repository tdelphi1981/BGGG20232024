Postanız var: DÖVMEYİN!
Kadına yönelik şiddeti sonlandırmak için tüm toplumu kapsayan çeşitli çalışmalara imza atan Aile ve Sosyal Politikalar Bakanlığı, şimdi de her eve, Mutlu kadın, mutlu aile, mutlu toplum için kadına yönelik şiddete hayır mektubu gönderdi.
AİLE ve Sosyal Politikalar Bakanı Bakan Fatma Şahin imzasıyla, 81 ilde evlerin posta kutularına kadına yönelik şiddete karşı bir mektup bırakılıyor. Mektupta, nerede olursa olsun şiddetle mücadelenin el birliğiyle gerçekleştirilecek bir mücadele olduğu, şiddetin aile içi değil, tüm toplumu ilgilendiren bir sorun ve cezai yaptırımı olan ciddi bir suç olduğu belirtiliyor. PTTnin de destek verdiği kadına yönelik şiddet kampanyasında, her eve ücretsiz gönderilen mektup şöyle devam ediyor: 
ANCAK SİZ BAŞARIRSINIZ 
Çocuklarımız şiddeti görüp, öğrenebilmekte ve yaşamlarının bir parçası haline getirebilmektedir. Geleceğimizi emanet ettiğimiz çocuklarımızı korumanın en iyi yolu, öncelikle şiddete maruz kalan çocukları ve kadınları korumak, onların her yönde güçlenmesini sağlamaktır. Devlet olarak, aile içi şiddetin önlenmesinde sıfır tolerans ilkesini benimsedik. Kadına karşı şiddetin önlenmesine dair kanun da dahil olmak üzere yasalarımızda gerekli düzenlemeleri gerçekleştirdik. Şiddetle mücadelede kanun yapmak kadar uygulamak da bir o kadar önemlidir. Bu hep birlikte, toplum olarak gerçekleştirebileceğimiz topyekün bir mücadeledir. Bu mücadeleyi ancak sizlerle başarabiliriz. 
MERHAMET AİLEDE ÖĞRENİLİR 
Ailelerimiz toplumsal yaşamın en kötü ve en temel kurumlarıdır. Sevginin saygının mutluluğun dayanışmanın ve paylaşmanın yaşamda en önemli mekanları ailelerimizdir. İyilik, doğruluk, güzellik, adalet ve merhamet adına atılan adımlar ilk olarak ailede öğrenilir. Bu değerler aile bireyleri tarafından yaşatıldıkça güçlenme şansı bulur. Ailelerimizin şiddetten uzak bir yuva sıcaklığında olması ailedeki tüm fertlerin çabası ile mümkündür. Aile olmak mekansal anlamda bir arada olmanın ötesinde paylaşmayı, dayanışmayı, mutluluğu, başarıyı, birlikte yaşamaktır. Aile olmak sıkıntıyı acıyı, kederi azaltmak ve zorlukları birlikte aşabilmektir. Tüm aile bireyleri için mutlu ve huzurlu bir yuvanın teminatı olmak aileyi oluşturan kişilerin yanında kurumların, bakanlığımızın yani hepimizin görevidir. 
Emine, Harvarddaki Emile ile yarışsın 
AİLE ve Sosyal Politikalar Bakanı Fatma Şahin, dün, Sivasta, Birleşmiş Milletler Kadına Yönelik Şiddetle Mücadele Gününde, Aile ve Sosyal Politikalar İletişim Merkezinin açılışını yaptı.  Alo 183 hattının 2002de 1 oda, 2 personel ve 1 hat ile bu işe başlandığını, şu anda Türkcell ile işbirliği yaptığını belirten Şahin, şunları söyledi: 
ÇAĞRI İKİYE KATLANDI 
Buradaki personel 360 saat ders aldı. 7 gün 24 saat Türkiyeye hizmet ediyor. Çalışanların yüzde 53ü kadın, yüzde 20si engelli. Kadına yönelik şiddeti bir toplumsal sorun, bir insan hakkı ihlali, bir halk sağlığı sorunu olarak görüyoruz. Kalkınmanın önünde en büyük engel görüyoruz. Demokratikleşmenin önünde en büyük engel görüyoruz. 183 ve 144 hattında gelen çağrı 24 binden, 52 bine yükseldi. Kaydedilen çağrı, 4 bin 311den 15 bin 409a yükseldi. Harrandaki Eminenin Harwarddaki Emile ile yarışını istiyoruz. Harrandaki Eminenin bu yarıştan  başarılı bir biçimde çıkmasını istiyoruz. m AA 

 