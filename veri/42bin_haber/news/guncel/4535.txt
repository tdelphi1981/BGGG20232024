Ergenekon'da konuşma süreleri hesaplandı
Ergenekon Davasına bakan İstanbul 13. Ağır Ceza Mahkemesi, 20 Ekim 2008 günü başlayan ve 18 Ocak 2013 gününe dek olan duruşmalarda avukatların ve sanıkların yaptıkları konuşma sürelerini hesapladı. Çalışma, mahkemenin resen aldığı karar ile naip hakim olarak tayin edilen üye hakim Hüsnü Çalmuk tarafından hazırlandı. Görüntü kayıtlarını tek tek inceleyen Hüsnü Çalmuk, hazırladığı 17 sayfalık çizelgeyle 275 sanık ile 238 avukatın, toplam kaç saat konuştukları hesapladı.
EN ÇOK KONUŞAN SANIK KEMAL KERİNÇSİZ 
4 buçuk yıllık yargılamada mahkeme konuşma sürelerini, "Savunma ve çaprazlar" ile "Talep ve beyanlar" bölümlerinde iki ayrı başlıkta hesapladı. Mahkemenin hesabına göre en çok konuşan sanık 136 saat 55 dakika ile tutuklu sanık Kemal Kerinçsiz oldu. Bu süre mahkeme günü(6 saat) hesabına göre 22 güne denk geliyor. En çok konuşan ikinci isim ise 62 saat 52 dakika ile İşçi Partisi Genel Başkanı tutuklu sanık Doğu Perinçek. Bu süre ise 10 güne denk geliyor. 
İLKER BAŞBUĞ 2 SAAT 18 DAKİKA KONUŞTU 
Bir yıldır tutuklu bulunan eski Genelkurmay Başkanı İlker Başbuğun savunma ve çapraz sorgusu 2 saat 18 dakika olarak hesaplandı. Talep ve beyanlar bölümünde ise Başbuğun hiç konuşmadığı belirtildi. 
HABERAL 12 SAAT 45 DAKİKA KONUŞTU 
Bazı sanıkların konuşma süreleri de çizelge de şöyle yer aldı: 
1-CHP Milletvekilleri Mehmet Haberal 12 saat 45 dakika, 
2-CHP İzmir Milletvekili Mustafa Balbay 40 saat 53 dakika, 
3-Gazateci Tuncay Özkan 38 saat 29 dakika, 
4- Emekli Orgeneral Hurşit Tolon 32 saat 23 dakika, 
5-Emekli Orgeneral Hıfzı Çubuklu 9 saat 49 dakika, 
6- Emekli Tuğgeneral Veli Küçük 26 saat 24 dakika, 
7-Emekli Albay Dursun Çiçek 32 saat 1 dakika, 
8-Özel Harekat Dairesi eski Başkan Vekili İbrahim Şahin 26 saat 37 dakika, 
9-İnönü Üniversitesi eski Rektörü Fatih Hilmioğlu 24 saat 11 dakika, 
10-Eski İstanbul Üniversitesi Rektörü Kemal Alemdaroğlu 5 saat 12 dakika, 
11- YÖK eski Başkanı Kemal Gürüz 50 dakika, 
12-Prof. Dr. Yalçın Küçük 12 saat 31 dakika, 
13-Muzaffer Tekin 45 saat 
14-Levent Ersöz 25 saat 42 dakika 
15- Alparslan Arslan 16 saat 46 dakika 
16- Nusret Taşdelen 15 saat 8 dakika 
HİÇ KONUŞMAYAN SANIKLAR 
Dava boyunca hiç konuşmayan sanıklar ise şöyle: "Bedrettin Dalan, Emrah Gönenci, Hasan Hüseyin Uçar, İsmail Eksik, Mehmet Murat Yüce, Satılmış Balkaş, Murat Özkan, Mustafa Bakıcı, Saipir Debzelvitze, Turhan Çömez, İlhan Selçuk ve Engin Aydın." 
EN ÇOK KONUŞAN 10 SANIK ŞUNLAR: 
1-Kemal Kerinçsiz 136 saat 55 dakika 
2-Doğu Perinçek 62 saat 52 dakika 
3-Osman Yıldırım 59 saat 34 dakika 
4-Kemal Aydın 54 saat 28 dakika 
5-Hasan Ataman Yıldırım 51 saat 50 dakika 
6-Muzaffer Tekin 45 saat 43 dakika 
7-Mustafa Balbay 40 saat 53 dakika 
8-Tuncay Özkan 38 saat 29 dakika 
9-Levent Göktaş 34 saat 59 dakika 
10 -Zekeriya Öztürk 34 saat 22 dakika 
EN ÇOK KONUŞAN 10 AVUKAT İSE ŞUNLAR: 
1-Metin Çetinbaş 46 saat 5 dakika 
2-Zeynep Küçük 46 saat 
3-Vural Ergül 26 saat 31 dakika 
4-Tolga Akalın 17 saat 19 dakika 
5-Ali Dizdar 16 saat 28 dakika 
6-Celal Ülgen 16 saat 18 dakika 
7-Hüseyin Ersöz 15 saat 18 dakika 
8-İlkay Sezer 14 saat 36 dakika 
9-Murat Bülent Hattatoğlu 13 saat 31 dakika 
10-Dilek Helvacı 12 saat 34 dakika 
En kısa savunmayı ise 1 dakika ile Avukat Tuğba Bilgin Yıldırım yaptı.