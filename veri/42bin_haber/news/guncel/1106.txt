Cizre'de yol kapatan göstericilere polis müdahalesi
ŞIRNAK'ın Uludere İlçesi Irak sınırında düzenlenen hava operasyonunda 34 kişinin ölmesini protesta eden göstericiler, Cizre İlçesi'nde yolu barikatlarla kapatıp ateş yaktı. Polise taş ve havai fişek atan göstericilere gaz bombası ve tazyikli su ile müdahale edildi.
Cizre'de aralarında çocuklarında bulunduğu bir grup, Uludere'de 34 kişinin ölümünü protesto etmek için Nusaybin Caddesi'ne taşlarla barikat kurup, lastikleri ateşe verip yaktı. Olay bölgesine gelen polislere de taş ve havai fişeklerle saldıran göstericilere polis de gaz bombaları ve tazyikli su ile müdahale etti. Göstericiler ile güvenlik güçleri arasında çıkan arbededen sonra göstericiler, Nur ve Cudi Mahallesi'nin ara sokaklarına kaçtı.

Nusaybin Caddesi'ndeki barikatı kaldırarak yolu trafiğe açan çevik kuvvet ekipleri ile göstericiler arasındaki kovalamaca, sokak aralarında bir süre devam etti.