İşkenceyi Önleme Komitesinden İmralıya inceleme
Avrupa İşkenceyi Önleme Komitesi (CPT) heyeti, 12 Ocakta odasına 42 ekran LCD televizyon konulan Abdullah Öcalanın kaldığı cezaevinin şartlarını yerinde incelemek için dün İmralı F Tipi Cezaevine gitti.
Heyet, Öcalan ve İmralıda kalan öteki 5 hükümlünün cezaevi koşullarını yerinde ve ayrıntılı şekilde inceledi. Öcalan ve diğer hükümlülerle görüşen Komite, rapor hazırlayacak. CPT, mart ayında başka cezaevlerine ziyaret için yine Türkiyeye gelecek. Yetkililer, İmralı Cezaevi ziyareti öncesinde Bursa Cumhuriyet Başsavcılığına, ulaşım, güvenlik gibi konularda da birkaç gün önceden bilgi verildiğini ve Komitenin ziyareti için gerekli düzenlemelerin yapıldığını belirtiler. 

5 ZİYARET 4 RAPOR
CPT, İmralıya bundan önce 5 ziyaret yaptı ve 4 rapor hazırladı. CPT, ilk ziyaretini 27 Şubat 1999da yapmıştı. Bu ziyaret sonrası yayımlanan raporda, Öcalanın yüksek güvenlikli rejim altında, ıssız bir mekanda ve tek başına tutulmasının zihin sağlığı üzerindeki potansiyel olumsuz etkiler yaratacağı, bu olumsuzlukların giderilmesi için ek tedbirlerin alınması gerektiği belirtilmişti. 2nci ziyaret 16 Şubat 2003te gerçekleşti. Öcalanın tecrit altında olduğu saptaması yapıldı ve Hava muhalefeti nedeniyle avukatlarıyla görüştürülmemesi eleştirildi. 3üncü ziyaret ise Öcalanın zehirlendiği iddiaları sonrasına rastladı. CPT, zehirleme iddialarının doğru olmadığı yönünde bir rapor yayımladı. CPTnin İmralı Cezaevi ile ilgili son ziyareti Şubat 2010da gerçekleşmiş ve raporu ise Kasım 2010da açıklanmıştı. İnşa edilen yeni cezaevinde 5 tutuklu ile birlikte kalan Öcalanın hücresinde gün ışığına erişimin iyileştirilmesi için gerekli adımların atılması tavsiye edilmiş ve daha önce sözü edilen tecritle ilgili durumun iyileştirildiği saptaması yapılmıştı. Bu raporda Öcalana, televizyon verilmesi tavsiye edilmişti.