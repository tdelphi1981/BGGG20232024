Yolcu minibüsü kaza yaptı: 18 yaralı
Çanakkale'de bir yolcu minibüsünün kaza yapması sonucu 18 kişi yaralandı. Yaralılar hastanelere kaldırılarak tedavi altına alındı.
Kaza, Güzelyalı civarında meydanda geldi. Bayramiç ilçesinden Çanakkale istikametine giden yolcu minibüsü, sürücüsü Cafer Doğan'ın yola aniden çıkan bir yaralıya çarpmamak için direksiyonu kırınca karşı şeride geçti. Minibüs, şarampolden aşağıya kadar inerek istinat duvarına çarparak durdu. Meydana gelen kazada 18 kişi yaralandı. Yaralılar minibüsten çıkarılırken, bir bayan araçta sıkıştı. Olay yerine gelen itfaiye ekipleri, sıkışan yaralıyı kurtarmaya çalıştı. Diğer yaralılar da ambulansların gelmesini bekledi. Olay yerine sevk edilen çok sayıda ambulansla yaralılar Çanakkale'deki hastanelere kaldırıldı. Hastanelerde tedavisi süren 18 yaralıdan 1 kişinin durumunun ağır olduğu öğrenildi. 

Olay yerine gelen Çanakkale Emniyet Müdürü Osman Zoroğlu, yola çıkan bir yayaya çarpmamak için sürücünün direksiyonu kırması sonucu karşı şeride geçtiğini söyledi. Zoroğlu, yaralıların tedavi için hastanelere kaldırıldığını belirtti.