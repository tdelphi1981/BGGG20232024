Öğretmenlerin beklediği tarih geldi
Milli Eğitim Bakanlığı (MEB), özür durumundan yer değiştirmelere ilişkin talepleri yarın almaya başlayacak.
 Bakanlık tarafından yapılan yazılı açıklamada, MEB'e bağlı okullarda görevli öğretmenlerin iller arası eş durumu, sağlık durumu ve genel ve özel hayatı etkileyen nedenlere bağlı yer değişiklileri başvurularının 31 0cak–6 Şubat tarihleri arasında iki aşamada elektronik ortamda alınacağı vurgulandı.
 
 MEB İnsan Kaynakları Genel Müdürlüğü’nden ‘Özür durumundan yer değişiklikleri’ hakkında yazılı bir açıklama yapıldı. Milli Eğitim Bakanı Nabi Avcı imzası ile tüm valiliklere ilgili yazının gönderildiği belirtilen açıklamada, bakanlığa bağlı okullarda görevli öğretmenlerin iller arası eş durumu, sağlık durumu ve genel ve özel hayatı etkileyen nedenlere bağlı yer değişikliklerinin 27573 Sayılı Resmi Gazete'de yayımlanan Milli Eğitim Bakanlığı Öğretmenlerinin Atama ve Yer Değiştirme Yönetmeliği hükümleri çerçevesinde yapılacağı vurgulandı.
 BAŞVURULAR BAŞLIYOR
 
 Başvuruların 31 Ocak - 6 Şubat tarihleri arasında iki aşamada elektronik ortamda alınacağı vurgulanan açıklamada, “Birinci aşamada öğretmenlerimizin mazeretlerine dayalı talepleri, ikinci aşamada ise okul tercihleri alınacak. Atama yapılmak üzere, halk eğitim merkezleri ve olgunlaşma enstitüleri hariç, milli eğitim müdürlüklerince il genelinde norm kadro açığı bulunan okulların tamamı belirlenerek kontenjan modülüne yansıtılacak, norm kadro açığı bulunan okullar ile başvuru ve atamalara ilişkin kurallar ve takvim Bakanlığımız http://ikgm. meb.gov.tr internet adresinde ilan edilecek. Yer değiştirme başvurusunda bulunacaklarda, başvuru tarihi itibarıyla öğretmenlik ve devlet memurluğunun her ikisinde de adaylıklarının kaldırılmış veya şubat ayı sonu itibarıyla kaldırılabilecek durumda olmaları şartı aranacak.” ifadelerine yer verildi. 
 
 Açıklamada, 2012 yılında özür durumundan yer değişikliği yapılamaması sebebiyle memur kadrosuna atanan öğretmenler ile aynı kapsamda aylıksız izne ayrılan öğretmenlerin de başvuruda bulunabileceği vurgulandı