Bahoz'un bulunduğu kampa hava operasyonu
Diyarbakır 2'nci Hava Kuvvet Komutanlığı'ndan kalkan F-16 savaş uçakları PKK'nın özel kuvvetler ekibinin bulunduğu Zap bölgesini bombaladığı bildirildi. Zap kampında ayrıca Suriye uyruklu Dr. Bahoz kod adlı Feyman Hüseyin'in de bulunduğu istihbaratı alındı.
Diyarbakır 2'nci Hava Kuvvet Komutanlığı'nda son iki gündür yaşanan F-16 savaş uçaklarının hareketliliği belirlendi. Uçakların, PKK'nın Kuzey Irak'taki askeri üssü olarak bilinen Zap kampında yaşanan hareketlilik üzerine bu bölgeye gittikleri öğrenildi. Savaş uçakları Zap kampı ve çevresindeki Çiyaye Reş, Xeregol ile Bêtkarê bölgelerini bombaladıkları öğrenildi. Sınırdaki konuşlu bulunan topçu birliklerinde bombalanan alanlara top atışı yaptığı kaydedildi. Savaş uçakları tarafından bombalanan Zap'ta özel kuvvetler birliği bulunduğu haberleri alındı. Örgütün ana karargah olarak kullandığı kamp olan Zap PKK'nın sözde askeri kanat sorumlusu Suriye uyruklu Bahoz Erdal kod adlı Fehman Hüseyin bu kampta kalıyor. Hüseyin'in Türkiye sınırları içindeki PKK'lılara buradaki telsiz komuta merkezinden talimat verdiği istihbaratını alan güvenlik birimleri operasyon için düğmeye bastı. F-16 savaş uçaklarının bombalaması sırasında meydana gelen zarar veya can kayıpları konusunda bilgi edinilemedi.