Ankarada sebze kamyonu yoldan çıktı: 1i ağır, 4 yaralı
Ankara'da, yoldan çıkan kamyon araziye uçtu. Araç içinde sıkışan şoför uzun uğraşlar sonucu kurtarıldı.
Kaza, saat 07.00 sıralarında Keçiören Selçuklu Caddesi'nde meydana geldi. Bülent Kibar yönetimindeki 06 YA 8925 plakalı sebze yüklü kamyon, Papazderesi mevkisine geldiğinde yoldan çıktı. Araziye uçan kamyonun şoförü araç içinde sıkıştı. Kamyondaki diğer 3 kişi kazadan hafif sıyrıklarla kurtuldu. Sebze kasaları ise etrafa saçıldı.

Olay yerine itfaiye ve ambulans sevk edildi. İtfaiye ekiplerinin uzun uğraşlar sonucu sıkıştığı yerden çıkarılan Kibar, ambulansla Dışkapı Hastanesi'ne kaldırıldı. Yaralının kurtarma çalışmaları sırasında acı içinde inlediği görüldü.