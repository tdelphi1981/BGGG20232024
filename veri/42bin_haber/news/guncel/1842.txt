Meydandan barış mesajı
Fransanın başkenti Pariste susturuculu silahla öldürülen PKKlı Sakine Cansız, Fidan Doğan ve Leyla Söylemezin Diyarbakırdaki cenaze törenine sağduyu damgasını vurdu.
Olaysız ve barışa mesaj taşıyan bir tören olması için günlerdir teyakkuzda olan emniyet güçleri ve BDPlilerin çabasına bölge halkının duyarlı davranışı eklenince cenaze töreninden barış sürecine destek çıktı. Törende açılan Savaşın kazananı barışın kaybedeni olmaz dövizi ise barış tablosuna anlam kazandırdı. 

Binler meydanda buluştu
PKKnın üst düzey komutanlarından Sakine Cansız, Fidan Doğan ve Leyla Söylemezin cenazeleri Diyarbakır Bağlar ilçesinde bulunan özel bir hastanenin morgundan sabah saatlerinde alınarak belediyeye ait cenaze araçlarına bindirildi. Cenaze araçları konvoy halinde Bağlar ilçesinden Batıkent Meydanına hareket etti. Cenaze törenine katılmak üzere toplanan kalabalık 2 saatlik bir yürüyüşün ardından tören alanına ulaştı. 

Beyaz kaşkol ve güvercin
Törene katılanların barışı simgeleyen beyaz kaşkolları, yası simgeleyen siyah elbiseleri dikkat çekti. Kentte Nöbetçi eczane ve fırınlar dışında tüm işyerlerinin kapalı olduğu gözlendi. Törende barışı simgeleyen beyaz güvercinler uçuruldu. Kalabalığın cenaze araçlarını yürüyerek takip etmesi nedeniyle konvoy ağır ilerledi. Hastane önünde toplanan gruptakilerin çoğunluğunun siyah kıyafet giyinip beyaz kaşkol taktığı, ellerinde ölen kişilerin fotoğrafları dışında, Hepimiz Sakineyiz, Hepimiz Fidanız, Hepimiz Leylayız yazılı pankartlar taşıdığı görüldü.

Kadınlar ön saflarda
Cenazelerin hastaneden alınması ve tören meydanına getirilişi sırasında kadınların tabutları taşıdığı dikkat çekti. Bağımsız Milletvekili Aysel Tuğluk, Sakine Cansızın fotoğrafını kadınlarla birlikte taşıyarak gözyaşlarını tutamadı. Çok sayıda yerli ve yabancı basın mensubu töreni takip ederken, özellikle Kürt kanalları canlı yayın yaptı.
 

BU PANKART DAMGA VURDU

Törenin yapıldığı Batıkent Meydanında binlerce kişi toplandı. Kentte özellikle toplumsal olayların meydana geldiği Bağlar ilçesinde kepenklerin kapalı olması dikkat çekti, bazı semtlerde de kısmen kepenkler kapatıldı. BDPden cenaze törenine katılım için vatandaşlara çağrı yapılırken, hangi bir olayın çıkmaması için de sık sık anoslar yapıldı. Diyarbakırda BDPnin düzenlediği bir eylemde ilk kez teröristbaşı Abdullah Öcalanın fotoğrafı yer almadı. Cenaze törenine Savaşın kazananı, barışın kaybedeni olmaz şeklindeki pankart damga vurdu. Törende konuşan BDPli milletvekilleri, barış mesajları verdi ve sağduyu çağrısı yaptı.

ÇÖZÜM birbirimizi tanıyarak olur

Ahmet Türk gözlerin Diyarbakır üzerinde olduğunu belirterek, Barış kardeşlik ve eşitlik için hep arayışlar içinde olduk. Hep barış mesajları verdik. Bugün çok önemli bir süreçten geçiyoruz. Bugün herkes büyük bir hassasiyet beklemektedir. Üç yoldaşımız kaybetmemize rağmen barışı esas alan bir yaklaşımı halkımız esas almaktadır. Ancak ve ancak barış karşılıklı saygıyla oluşur. Barış halkların birbirini tanımasıyla oluşur. Barışta adalet ve eşitlik olmalıdır. diye konuştu. 

O KURŞUNLAR SÜRECE SIKILDI

DTK Genel Başkan Yardımcısı Aysel Tuğluk, bu katliamı yapanları lanetlediklerini söyledi. Tuğluk, şöyle konuştu: O kurşunlar öszgürlük isteyen kadınlara, barışa ve İmralıda yapılan görüşmelere sıkılmıştır. Onun arkasında kimlerin olduğu bellidir. Kürt sorunun çözümünü istemeyenlerdir. Biz o katilleri tanıyoruz iyi biliyoruz. Bugün üç kadının acısını yaşarken konuşmanın güç olduğunu belirten Tuğluk, Bu topraklar özgür oluşuncaya kadar mücadelemiz devam edecektir.