TEM'de kaza tüm trafiği kilitledi
Gaziosmanpaşa'da meydana gelen trafik kazasında bir kişi hayatını kaybetti.
 TEM Karayolu'nda Edirne yönüne gitmekte olan Kazım Bozkurt'un (30) kullandığı 06 EY 7753 plakalı hurda kağıt yüklü tır, Avrupa Konutları mevkisinde şoförünün direksiyon hakimiyetini kaybetmesi üzerine aynı yönde seyir halinde bulunan Emrah Kara (29) yönetimindeki 16 LP 948 kamyona arkadan çarptı.
 Çarpmanın şiddetiyle savrulan tır, yol kenarındaki yeşillik alanda dururken şoför Bozkurt araç içinde sıkıştı.
 İhbar üzerine olay yerine gelen itfaiye ekiplerinin yaklaşık 45 dakika süren çalışmasının ardından sıkıştığı yerden çıkartılan şoför Bozkurt'un olay yerinde hayatını kaybettiği belirlendi.
 Bozkurt'un cesedi yapılan incelemenin ardından Adli Tıp Kurumu'na kaldırılırken, kamyon şoförü Kaya ise ifadesini alınmak üzere polis merkezine götürüldü.
 TEM otoyolunda kaza nedeniyle uzun araç kuyrukları oluşurken, polis kazayla ilgili soruşturma başlattı.
 AA