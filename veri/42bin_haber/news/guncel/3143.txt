FBIa göre ABDli Saraiyi zehir mafyası susturdu
Kaybolduktan 12 gün sonra cesedi bulunan Sarai Sierranın İstanbula sadece fotoğraf çekmek için gelmediği iddia edildi. Vahşeti araştıran FBIya göre genç kadın uyuşturucu mafyası tarafından öldürüldü.

İSTANBULDA kaybolduktan 12 gün sonra cesedi Cankurtarandaki surların dibinde bulunan Sarai Sierra soruşturması, ABDden gelen haberle farklı bir boyuta taşındı. FBI ajanları, Sierranın Türkiyeye sadece fotoğraf çekmek için gittiğine inanmadıklarını söyledi. FBI ajanı bu iddialarını da genç kadının seyahati sırasında bazı karanlık kişilerlerle görüşmesine dayandırdı. Elerinde bu yönde veriler olduğunu aktaran FBI ajanı, Sierra uyuşturucu sevkiyatı yapan çeteler için çok uygun. Dar gelirli bir aileden geliyor, işsiz ve borçlarını ödeyemediği için 2005 yılında iflasını istemiş. İlk yurtdışı gezisini Türkiyeye gerçekleştirmesi, Almanya ve Hollanda seyahatleri kuşku uyandırıyor. Ayrıca 15 bin dolarlık bir harcama söz konusu dedi.
Savcı: Bize göre meczup cinayeti
Vahşeti araştıran İstanbul Cumhuriyet Savcılığı ise iddialar üzerine mahkeme kararıyla önceki gece ceset üzerinde ek bir incele daha yaptırdı. Ancak savcılık, FBInin iddialarının aksine cinayeti meczup kişi ya da kişilerin gerçekleştirdiği sonucuna vardı. Sierranın telefon ve tabletinin de hırsızlık amacıyla alındığı iddia edildi. Sierranın herhangi bir uyuşturucu çetesiyle bağlantılı olup olmadığı iddiasını da araştıran savcılığın henüz bu yönde bir delile ulaşmadığı belirtildi. Bu arada ABDli kadının cesedinin bulunduğu dehliz belediye tarafından dün kapatıldı. Öte yandan eski Bakan Ertuğrul Günay ise twitter hesabından yaptığı açıklamada, Umarım, musibet nasihate dönüşür de bu vahim görüntüler, bazılarına, bu muhteşem ve mağdur şehre karşı asıl sorumluluklarını hatırlatır diye yazdı.
CENAZE MASRAFLARI İÇİN FOTOĞRAFLARI SATIŞA ÇIKTI
AMERİKAN ABC Televizyonu Sarai Sierranın ailesinin cenaze masraflarını karşılayabilmek için bazı fotoğraflarını satışa çıkardığını duyurdu. Satışa sunulan fotoğraflar arasında İstanbuldan gün batımı manzaraları ve Sierranın yaşadığı New York şehrinden kareler var. 3.95 ile 79.95 dolara satılan fotoğraflar tercihe göre karta, kanvas üzerine, çerçeveli, ya da iPhone kılıfı olarak basılabiliyor. Fotoğraflardan elde edilen gelirin bir kısmının da Sierranın çocuklarına aktarılacağı bildirildi. Sarai Sierranın annesi Betzeida Jimenez ise Türk halkının gösterdiği duyarlılığın kendilerini çok mutlu ettiğini belirterek, Ellerinde Saraiın fotoğrafları ile dolaşan insanların görüntüleri ve Türk polisinin olağanüstü gayreti inanılmazdı diye konuştu.