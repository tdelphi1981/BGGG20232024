İki katlı ev kül oldu
İZMİT'in Tavşantepe Mahallesi'nde, daha çok Roman vatandaşların yaşadığı Gezi Sokak'ta çıkan yangında, 8 kişinin yaşadığı ev tamamen yandı.
Yangın, saat 13.00 sıralarında çıktı. İki katlı evin üst katında başlayan ve elektrik kontağından çıktığı sanılan yangın, bir anda evi sardı. Aynı yerde evlerin yan yana olması ve onlara da sıçrama tehlikesi bulunması nedeniyle büyük panik yaşandı. İtfaiye ekiplerinin zamanında müdahalesi ile yangın diğer binalara sıçramadan söndürüldü. Ev sahibi Engin Özarış, 8 kişinin yaşadığı evde olay sırasında kimsenin olmadığını söyledi. Özarış, "Evde elektrikli sobayı açık bırakmıştık. Yangın büyük bir ihtimalle ordan çıktı" derken, itfaiye yetkililerinin yaptıkları tespitlerde de evin iç donanımında kullanılan kabloların çok ince olduğu belirlendi.