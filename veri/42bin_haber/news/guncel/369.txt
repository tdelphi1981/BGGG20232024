Erdoğan'dan Atatürk açıklaması
Başbakan Recep Tayyip Erdoğan partisinin grup toplantısında konuştu. Erdoğan, Makedonya'da Atatürk'ün babası Ali Rıza Efendi'nin iki evinin restore çalışmalarının başladığını belirterek 'Başta CHP'iler olmak üzere Atatürk istismarcılarına bu iki hatıra evi ithaf ediyorum' dedi. İşte Erdoğanın konuşmasından satır başları:
  BAŞBAKAN AÇIKLAMIŞTI 
RESTORASYON ÇALIŞMALARINDAN FOTOĞRAFLAR   
Genel kurulda çok yoğun hakaretlere sabırla hareket ederek Büyükşehir tasarısını yasalaştırdığınız için teşekkür ederim. Son bir haftadır milletim bir kez daha muhalefetin çapsız siyaset tarzını çok net olarak görmüştür. Demokratik bir görüş sergilemek yerine her zaman olduğu gibi şiddeti, hakareti ve oyalama taktiklerini yapmıştır. Sabırla, metanetle, cesaretle süreci takip ettiğiniz için tek tek şükranlarımı takdim ediyorum.  
Sayın Cumhurbaşkanımızın da onayıyla 13 ilimiz Büyükşehir olacak. Bu illerimizle birlikte Türkiye genelinde yerel hizmetleri çok daha kaliteli alacak olan vatandaşlarımıza da hayırlı olsun diyorum. Ak Parti belediyecilik konusunda iddia sahibi bir partidir. Çok ciddi bir tecrübeye sahibiz

BÜYÜKŞEHİR TASARISI  
Bunun üzerine söz söylemeleri için bir katkıları, bilgileri olması gerekir. CHP ve MHP belediyelerinin hali ortada. Ak Parti ise örnek oluşturacak bir performans ortaya koyduğu da ortadadır.  
Büyükşehir Kanunu şehirlerimiz için en iyi planlama yapılarak Meclis'e getirilen bir kanundur. Söyleyecek sözleri olmayanlar sadece şiddet uygularlar, küfür ederler. Muhalefet partilerinin idare ettiği belediyelerin çoğunda beceriksizlik görürsünüz. Muhalefetin millete hizmet gibi bir derdi yok. Kendileri sorunları çözmediler, çözene engel oldular. Biz milletimize hizmet vermeye devam edeceğiz. Çünkü biz bu millete sevdalıyız.

10 KASIM TÖRENLERİNE KATILAMADIK

Yaptığımız dış ziyaretler nedeniyle 10 Kasım törenlerine katılamadık. Mustafa Kemal Atatürk'ü şükranla rahmetle yad ediyorum. TİKA'nın girişimleriyle Makedonya'nın bir köyünde Atatürk'ün babası Ali Rıza Efendi'nin evi olduğu tespit edildi. Bu iki ev restore çalışmalarına başlandı. Müze evi olarak ziyaretçilere hizmet verecek. Ayrıca Atatürk'ün eğitim gördüğü okulda çalışmalarımız başladı. 20 Kasım'da tamamlayacağız. Biz nutuk atanlardan olmadık. Başta CHP'liler olmak üzere Atatürk istismarcılarına bu iki hatıra evi ithaf ediyorum.

HELİKOPTER KAZASI 
17 kahramanımızı şehit verdik. Aziz milletimize sabır diliyorum. Kazayla ilgili adli ve idari soruşturma başladı. Bir terörist saldırı söz konusu değil. Helikopterlerin yorgun, bakımsız olduğunu ifade edenler var.  
Ağzı olan konuşuyor. Terörle mücadele esnasında bu tür acı hadiseler yaşanabiliyor. Soruşturmalar yapılacak, gereken tedbirler alınacaktır. Pazar günü arkadaşlarımızla ilgili Diyarbakıra gittik, onları hakka uğurladık. Ellerini ovuşturan fırsatçıların bu olayı istismar ettiklerini gördük. 30 yıldır süren bu davayı millet meselesi değil, hükümet meselesi olarak görenler var. Sırf hükümet zarar görsün diye dua ediyorlar. 

CHP ZAVALLILIK İÇERİSİNDE 
Bunlar AK Parti zarar görsün diye Türkiye düşmanlarının sırtını sıvazlayacak kadar ölçüyü kaçırdılar. O katilin sırtını sıvazlayan bir partiye, bir CHPye, bir CHP genel başkanına sahibiz.  
CHP bu süreçte Türkiyenin zarar görmesinden medet umacak kadar zavallılık içerisinde. CHP Genel Başkanına sesleniyorum: Türkiye küçük hesaplar yapmayacak kadar büyük bir devlettir. 
EN SERT KARŞILIKLAR VERİLECEKTİR 
Yapılan saldırılara en sert karşılık veriliyor, en sert şekilde de karşılık verilecektir. Sınırımıza saldırılara çok daha sert tepki vermekten kaçınmayacağız. Kimse ateşle oynamasın, kimse Türkiyenin sabrını test etmeye çalışmasın. 
AÇLIK GREVLERİ 
Bir arada bulunmaları bile düşünülemeyen en uçların en sinsi şekilde yol arkadaşlıkları yaptıklarını gördük. Sinsi hedefler çerçevesinde ortak kampanyalar yürütüldüğümü görüyoruz. Bazı cezaevlerinde açlık eylemi başlattılar. 
Kandil'den gelen talimatla başlayan eylem BDP ile birlikte yaygınlaştırıldı. Can, kan üzerinden hesap yapmaya alışmış olan terör baronlarının içinde yine insanlar kaldı. Kandil'e laf söyleyemeyenler hükümeti zora sokmanın gayreti içerisindeler. Bugüne kadar yaptığımız reformları küçümsemeye çalıştılar. 
OPERASYONLAR DURMAZ 
Bugüne kadar halkımız, Kürt kardeşlerimiz için bunların karşısına dikildiler. Ucuz hesapların içerisine girmeye çalışıyorlar. Siyaset yapamayanlar başka yollara girerler. Siyasetçinin görevi açlık grevi yapanlara arka çıkmak değildir.  
Bunlar bataklıkta gezinmeye alıştılar. Anadilde savunma diyorlar. 30 Eylül'de kişinin kendisini istediği gibi ifade edebileceğini dünyaya duyurduk. TSK silah bıraksın diyorlar. Onlar silah bırakmadıkça, silahlar sussun demiyoruz dikkat edin. Onlar silah bırakmadıkça operasyonlar bitmez. 
Bu saldırılara gereken cevap verilecektir. Terör saldırıları oldukça, millet olarak devlet olarak bu saldırılara gereken cevabı vereceğiz. AK Parti ne şekilde olursa olsun yaşatmayı ilke edinmiştir. İnsanı yaşat ki devlet yaşasın dedik. Ama bunların böyle bir derdi yok ki. 
BDPYE YAZIKLAR OLSUN 
Benim Mehmetçiğim dağda yakaladığı teröriste üşümesin diye parkasını verecek kadar alicenaptır. Bir kişinin burnu kanamasın diye 10 yıldır çalışıyoruz. BDP'ye bir kez daha yazıklar olsun. Arkadaşlarımla birkaç görüşmeleri oldu. kendileri de söylüyor. Biz artık başa çıkamıyoruz diyorlar. Dışarıda ise sanki bir şey yapacaklarmış gibi konuşuyorlar. Bunların bir hüneri yok. 
BDPnin hiçbir zaman çözümün taraftarı olmadı. Güçleri de yok. İradeleri var zannetmeyin. O yüzden de bir işe yaramıyorlar. Dağdaki teröristin elini ölüp zavallılaşmış BDPden itaatten başka bir şey beklenemez. Yürekleri, cesaretleri varsa bu emirleri verenlere karşı cesur bir duruş sergilensinler, cesaret göstersinler. Bunların amacı kaos oluşturmak, gerilimi tırmandırmak 
MEDYAYA ELEŞTİRİ: SİZE NE OLDU 
Bazı medya kuruluşları bu eylemlere destek veriyor, çanak tutuyor. Ya siz ne zamandan beri bu terör örgütünün sevdalısı oldunuz, dadaşlara göstermediğiniz şefkati nasıl teröre gösteriyorsunuz. 
Siirt'te katledilen 4 kızımızı görmediniz. 11 yaşındaki yavrumuzu görmediniz. Yaşatmak ve yaşamayı o gün sorgulamadınız da bugün size ne oldu. 
PABUÇ BIRAKMAYIZ 
Bu tuzağa biz düşmeyiz. Gerilimi arttırmak için yapılan oyunlara biz pabuç bırakmayız. Türkiye eski Türkiye değil, bunlar bayat senaryolar. Bu tezgahı bozmak için ne gerekiyorsa yapacağız. Bu gerilimi tırmandırma ameliyatına boyun eğmeyiz.  
VARSIN DEVAM ETSİNLER 
BDPli milletvekilleri de açlık grevlerine varsın devam etsinler. Arada kebaplar gelmesin tabii.  
NEFİS TERBİYESİNE İHTİYAÇLARI VAR 
Bunların tabii bir nefis terbiyesine ihtiyaçları var. Bunların rejim yapmaya ihtiyaçları da var. 

 