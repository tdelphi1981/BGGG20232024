Samatya saldırganı yakalandı
Fatih Samatya'daki yaşlı kadınları hedef alan saldırıların faili, kaldığı pansiyonda yakalandı. Biri ölümle sonuçlanan saldırılarda Ermeni asıllı vatandaşların hedef seçildiği ileri sürülmüştü. Zanlının Ermeni asıllı Türk vatandaşı Murat Nazaryan olduğu belirtildi.
Polis, Murat Nazaryan isimli şüpheliyi biri cinayetle sonuçlanan 5 saldırının faili olarak gözaltına aldı. Fatih'te yakalanan 40 yaşındaki şüphelinin benzer suçlardan sabıka kaydının olduğu belirlendi. Şüphelinin yalnız yaşadığını tespit ettiği kadınlara yönelik saldırıları soygun amaçlı gerçekleştirdiğinin belirlendiği belirtiliyor. Biri ölümle sonuçlanan saldırılarda Ermeni asıllı vatandaşların hedef seçildiği ileri sürülmüştü. Beş ayrı olayın faili olduğu değerlendirilen saldırganın mağdurlarından ikisi Türk, üçü Ermeni asıllı.