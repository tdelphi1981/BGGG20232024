Muhalefetten boykot kararı
Mısır'da 22 Nisan'da genel seçim var. Muhalefet 4 aşamada gerçekleşecek seçimin ilk aşamasını boykot edeceğini açıkladı. 
Açıklama, Mısır'da farklı muhalif partileri bünyesinde barındıran Ulusal Kurtuluş Cephesi liderlerinden Samih Aşuh'dan geldi. 
Aşuh, Mursi'nin diyalog ve seçimlere katılım çağrısını değerlendirdiklerini ve seçimi  boykot etme kararı aldıklarını belirtti. 
"Seçimin şeffaflığını garanti altına alacak yasal düzenlemeler yapılmadıkça ve bunu uygulayacak tarafsız bir hükümet olmadıkça seçime katılmayacağız'' dedi.