İran'da helikopter düştü: 10 ölü, 1 yaralı
İran'da kurtarma görevine giden bir helikopterin dönüş yolunda düşmesi sonucu 10 kişi hayatını kaybetti. Fars Haber Ajansı, Hava Kuvvetleri'ne ait bir helikopterin Meşhed kentinde acil kurtarma görevi sırasında düştüğünü duyurdu.

Melek Abad ilçesinde trafik kazasında yaralanan 5 kişiyi hastaneye nakletmek için giden helikopterin dönüş yolunda düştüğü, olayda 10 kişinin öldüğü, 1 kişinin yaralandığı belirtildi.

Yaralı kurtulan kişinin sağlık durumunun ciddiyetini koruduğu ifade edildi.

Kazanın nedenini belirlemeye yönelik çalışmaların sürdüğü kaydedildi.