TEM'de nefes kesen kovalamaca
KOCAELİ'nin Başiskele İlçesi'nde bir evden hırsızlık yaptıkları iddia edilen kişilerle polis arasında TEM Otoyolu'nda filmleri aratmayan kovalamaca yaşandı.
TEM Otoyolu'nu Dilovası mevkiinde poris barikatıyla karşılaşınca araçtan inip koşarak kaçmaya çalışan 2 kişi polis ekiplerince yakalandı. 

Kiraladıkları otomobille Başiskele İlçesi'ne giden şüpheliler, iddiaya göre bir evden hırsızlık yaptı. Polisin Kandıra turnikelerinden itibaren takip altına aldığı şüphelilerin bulunduğu 34 ZS 1012 plakalı otomobil, İstanbul yönüne ilerlemeye başladı. İzmit Batı gişeleri girişinde polis ekiplerinin dur ihtarına uymayan şüpheliler ile polis ekipleri arasında kovalamaca başladı. 


Polis Dilovası Rampası'nda TEM Otoyolu'nu barikatla kesince, yakalanacağını anlayan şüpheliler aracı terk edip Dilovası Sanayi Bölgesine doğru yaya olarak kaçmaya başladı. Arkasından koşan polisler Deniz G. ve Faruk S. adlı şüphelileri yakaladı. Otomobil içersinde yapılan aramada çalıntı olduğu tespit edilen 10 bin lira, 2 cep telefonu ve 1 kol saati ele geçirildi. 


Gözaltına alınan şüpheliler, Kocaeli Asayiş Şube Müdürlüğü'ne götürüldü.