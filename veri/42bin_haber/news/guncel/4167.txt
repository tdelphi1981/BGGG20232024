Gökhan Günaydın: Görüşmeler İmralı'da değil Meclis'te yapılmalı
Gökhan Günaydın, çeşitli etkinliklere katılmak üzere geldiği Bursada partisinin il başkanlığında gündeme ilişkin değerlendirmelerde bulundu.
Cumhuriyet Halk Partisi (CHP) Genel Başkan Yardımcısı Gökhan Günaydın, İmralı görüşmelerinin Başbakan Recep Tayyip Erdoğan ile Abdullah Öcalan arasında yürütüldüğünü ileri sürdü. Görüşmelerin İmralı'da değil, TBMMde yapılmasını isteyen Günaydın, Hangi koordinatör ülke görüşmelere katılıyor, kim kime ne söz veriyor, 75 milyonun en ufak bir bilgisi yok. dedi.

Gökhan Günaydın, çeşitli etkinliklere katılmak üzere geldiği Bursada partisinin il başkanlığında gündeme ilişkin değerlendirmelerde bulundu. Türkiyede ciddi bir adalet ve demokrasi sorunu olduğunu savunan Günaydın, Yaşıyoruz, belki yaşarken normalleştiriyoruz. Hepimizin hayatını tehdit eden adalet ve demokrasi sorunu her geçen gün yeni bir boyut kazanıyor. Bir örneğini dün Danıştay başkanı verdi. Danıştay başkanı şunu söylüyor; Bu memlekette emniyet görevlileri savcı oldu, bilirkişiler hakim oldu, böyle adalet olmaz diyor. Bunu söyleyen Danıştayın mevcut aktif başkanıdır. dedi.

Gökhan Günaydın, İmralı süreci ile ilgili soru üzerine, görüşmelerin 2011 Haziran ayında Osloda başladığını hatırlatarak, Bunu CHP dillendirdiği zaman Görüşen şerefsizdir diyen bir Başbakan vardı. şeklinde konuştu.
İmralı ile MİTin görüştüğünü kaydeden Günaydın, şunları söyledi: İmralı neresi? MİT ada ile mi müzakere yapıyor. İmralıda Abdullah Öcalan var. O halde masanın bir tarafından Abdullah Öcalan var. Masanın bu tarafından ise MİT var. MİT, anayasa ve başka konulara ilişkin tasarrufta bulunacak bunun pazarlığını yapabilecek bir kurum olmadığına göre bunu yapabilecek siyasi iradedir. O halde bunun da adını koyalım. O masaya kim oturuyor, o masaya Recep Tayyip Erdoğan oturuyor. O halde masanın taraflarını Recep Tayyip Erdoğan ve Abdullah Öcalan olarak tanımlayalım.

CHP olarak görüşmelerin açıktan yapılmasını istediklerini belirten Günaydın, bu süreçte muhalefet partileri veya kamuoyuna hiçbir bilgi verilmediğini savundu. CHP olarak meselenin sadece askeri ve polisiye önlemlerle çözülemeyeceğine inandıklarını dile getiren Günaydın, Bunu sadece biz söylemedik. Bundan üç sene evvel şu anda terörist tanımlaması ile Silivri Cezaevi'nde tutuklu bulunan İlker Başbuğ, Genelkurmay Başkanı iken aynı şeyleri söylemişti. dedi.

Görüşmelerin İmralı ile değil, TBMMde yapılmasını isteyen Günaydın, Eğer bu inisiyatifi TBMM çatısı altında koyamazsak bu inisiyatif başka yerlerde konulur. Şimdi hangi koordinatör ülke görüşmelere katılıyor, kim kime ne söz veriyor, 75 milyonun en ufak bir bilgisi yok. Bu çerçevede bir görüşme sürüyor, sonucunu göreceğiz. diye konuştu

"BDPNİN KARADENİZ GEZİSİ ZAMANLAMA AÇISINDAN YANLIŞ"

Bir soru üzerine BDPli milletvekillerinin Karadeniz gezisini zamanlama açısından doğru bulmadığının altını çizen Gökhan Günaydın, Önce ilkeyi ortaya koyalım. TBMMde bulunan milletvekillerinin tamamı diledikleri ilde, diledikleri mekanda siyasal faaliyet yürütebilirler. Bunun önündeki bütün engelleri kaldırmak da kolluk kuvvetlerinin en temel görevidir. ifadesini kullandı.

Sinop ve Samsunda yaşanan olaylar sonrasında AK Parti ve BDP tarafından CHPyi suçlayan açıklamalar yapıldığına işaret eden Günaydın, şunları kaydetti: Olayların hiçbir yerinde bırakın bir parti görevi taşımayı, CHP sempatizanı bile o olayların içinde yoktur. Suçlanan belediye başkanı maalesef ağır hastalıkla boğuşan eşinin tedavisi için Sinop dışındadır ve iddia edildiği gibi Buraya giremezler, burada toplantı yapamazlar gibi hiçbir açıklaması yok.