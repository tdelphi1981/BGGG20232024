Fatih'te kaza; 1 ölü
Fatih'te Vatan Caddesi'nde yolun karşısına geçmeye çalışan bir kadın, otomobilin çarpması sonucu yaşamını yitirdi.
Vatan Caddesi'nde Ulubatlı Metro İstasyonu yakınında yolun karşısına geçmeye çalışan Nevin Akkaya'ya (51) plakası henüz belirlenemeyen bir otomobil çarptı. İhbar üzerine olay yerine gelen 112 Acil sağlık ekipleri Akkaya'nın hayatını kaybettiğini belirledi.

Yaya alt geçidine yaklaşık 20 metre mesafede yolun karşısına geçmeye çalışan kadının cesedi, Haseki Eğitim ve Araştırma Hastanesi morguna kaldırıldı.

Olayla ilgili soruşturma başlatan polis, kaza sonrasında kaçan otomobil sürücünü ve kullandığı aracın plakasını belirlemeye çalışıyor.