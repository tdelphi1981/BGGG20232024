Avusturya'da halk "askerlik zorunlu olsun" dedi
Avusturya Savunma Bakanı Norbert Darabos'un "Zorunlu askerlik kaldırılsın" teklifinin ardından yapılan referandumda halk, "zorunlu askerlik devam etsin" dedi.(DHA) -- 20 Ocak 2013 Pazar günü yapılan refandum sonucunda Avusturya halkının yüzde 60'ı "zorunlu askerlik devam etsin" yönünde oy kullanırken, yüzde 40'ı profesyonel askerlikten yana oy kullandı.

Referandum sonucuna göre yeni yasal düzenlemenin yapılacağını ifade eden Başbakan Yardımcısı Michael Spindelegger, yasal düzenlemenin 2013 yılı sonbaharında yapılması planlanan genel seçimlerden önce kesinleşeceğini bildirdi.

Bakan Darabos zorunlu askerlik sisteminin halka çok şey kaybettirdiğini, günümüz savaş ve savunma stratejilerinde pek de önem taşımadığı düşüncesiyle kaldırılmasına karar verdiklerini söyledi.

Ocak ayında Genelkurmay Başkanı General Entacher'in buna karşı çıkmasıyla tartışma başladı.

Bakan, "güven kaybı" nedeniyle generali görevden aldığını açıkladı.

Ancak General Antacher mahkeme kararıyla Genel Kurmay Başkanlığı görevine tekrar döndü.

Bakan ve komutan arasında yaşanan anlaşmazlık halk oylamasına gidilerek çözüldü.