BDP'li Belediye Başkanı tutuklandı
Ağrı'nın Patnos İlçe Belediye Başkanı BDP'li Yusuf Yılmaz'ın, Erzurum 2'nci Ağır Ceza Mahkemesinde 'örgüt üyesi olmak' suçundan verilen 6 yıl 3 ay hapis cezası Yargıtay tarafından onandı. Başkan Yılmaz, Patnos'ta gözaltına alındıktan sonra Erzurum H tipi Cezaevine gönderildi.
Patnos'ta 2011 yıllında BDP İlçe Örgütü tarafından Şırnak'ın Uludere İlçesi kırsalında çıkan çatışmada ölen PKK'lılar için yapılan basın açıklamasına katılan Patnos Belediye Başkanı Yusuf Yılmaz hakkında, Erzurum 2'nci Ağır Ceza Mahkemesinde 'örgüt üyesi olmak ' iddiasıyla dava açıldı. Yusuf Yılmaz, 10 Mayıs 2012 günü yapılan karar duruşmasında örgüt üyeliğinden 6 yıl 3 ay, hapis cezasına mahkum edildi. Tutuksuz yargılanan Yusuf Yılmaz'ın cezası Yargıtay tarafından onandı. Evli ve 6 çocuk babası 42 yaşındaki Yusuf Yılmaz, gözaltına alındıktan sonra Erzurum H Tipi Cezaevine gönderildi.