Jandarmadan örnek davranış
Elbistan ilçesinde görev yapan jandarma er, cezaevinde bulduğu ve içinde altın bileklik olan keseyi karakola teslim etti.
Jandarma er Arslan Emre Bozkurt, E Kapalı Ceza İnfaz Kurumu'na görüş için gelen ziyaretçilerden birinin düşürdüğü keseyi bularak durumu Cezaevi Jandarma Komutanı Fatih Doğan'a iletti. Bozkurt ve Doğan, kesenin sahibini bulmak için o gün görüşe gelen aileleri tek tek arayarak birşey kaybedip kaybetmediklerini sordu.

İletişim kurulan Mustafa-Cennet Gümüş içinde altın bulunan keselerinin olmadığını fark etti. Çift cezaevine gelerek keseyi karakoldan teslim aldı.

Cennet Gümüş, cezaevine yeğenini ziyaret etmek için gittiğini belirterek, şunları anlattı:

'Keseyi cebime koyarken düşürmüşüm. Komutan bizi arayıp 'Kayıp eşyanız var mı?' diye sorana kadar fark etmedim. Cebimi kontrol ettiğimde içerisinde yaklaşık değeri 3 bin TL değerinde bilekliğimin bulunduğu kesemin olmadığını fark ettim. Bunu bir askerin bulduğunu ve gelip alabileceğimiz söylediler. Ben askerimize, ailesine ve komutanlarına böylesine dürüst bir vatan evladı yetiştirdikleri için teşekkür ediyorum.'