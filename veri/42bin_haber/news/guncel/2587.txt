Belediye kendi yaptığı yola 'mazgal' koymayı unuttu!
Tekirdağ'da belediye fen işleri müdürlüğü, çevre düzenlemesi yapılan Peştemalcı caddesi üzerinde 'mazgal' koymayı unuttu. Yetkililer, projede yer almasına rağmen 'unutulan' ve günler sonra farkedilen hatayı düzeltmek için kazı çalışmaları bu sabah yeniden başladı.
Fıkraları aratmayan olay Tekirdağ'da yaşandı. Tekirdağ Belediyesi Fen İşleri Müdürlüğü tarafından kısa süre önce çevre düzenlemesi yapılan Peştemalcı caddesi üzerindeki yol, beton dökülerek hizmete açıldı.
 
Fen İşleri Müdürlüğü yetkilileri ise çalışmalar sırasında yağmur suyu gideri için koyulması gereken mazgalların yokluğunu yaklaşık 1 ay sonra fark etti.
 
Cadde güzergahı boyunca 4 noktaya konulması gereken yağmur suyu kanallarının açılması için yeniden çalışma başlatan Fen İşleri Müdürlüğü yetkilileri, 5 metre boyunda 80 cm. genişliğindeki mazgal kanallarının kısa sürede yapılacağını bildirdi.