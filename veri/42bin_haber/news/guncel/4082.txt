Eller yukarı!
Adana'nın Yeşilyurt Mahallesi'nde bulunan PTT şubesine gelen bir kişi elindeki bıçakla tehdit ettiği iki görevliden kasadaki paraları istedi.
Yüzünü atkıyla gizleyen soyguncudan korkan iki görevli kadın, diğer odaya kaçıp kendilerini hapsetti. Soyguncu ise kasada bulunan bin 100 lirayı alıp kaçtı. Soygun anları saniye saniye PTT'nin güvenlik kamerasına yansıdı. Görüntüleri izleyen polis, 17 saniye gibi kısa sürede soygun yapıp kaçan kişinin kasapta çalışan ve eşinden bir süre önce ayrılan Alper G. olduğunu belirledi. Evine giderken yakalanan ve suçunu itiraf eden Alper G. "Eşimden boşandım. Kızımın nafaka parasını vermekte zorlanıyordum. O an bunalıma girdim, bir anda olayı gerçekleştirdim. Çok pişmanım" dediği öğrenildi.