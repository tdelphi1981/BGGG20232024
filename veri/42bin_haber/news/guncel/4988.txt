Aksaray'da trafik kazası: 1 ölü, 1 yaralı
Aksaray'da minibüs ile motosikletin çarpıştığı kazada 1 kişi öldü, 1 kişi yaralandı.
Nuh Tarhan (29) idaresindeki 68 HN 121 plakalı minibüs, Ereğli Kapı Mahallesi Kergi Kavşağı'nda Duran Kürkçü'nün (23) kullandığı 68 DV 087 plakalı motosikletle çarpıştı.

Kazada motosiklet sürücüsü ile yanında bulunan Abdulkerim Alçay yaralandı. Ambulansla Aksaray Devlet Hastanesine kaldırılan yaralılardan Duran Kürkçü, yapılan müdahalelere rağmen kurtarılamadı.

Minibüs sürücüsü gözaltına alınırken, kaza ile ilgili soruşturma başlatıldı.