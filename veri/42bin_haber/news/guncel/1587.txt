Montaj teknikleri Hollywoodu aratmıyor
BAŞBAKAN Tayyip Erdoğanın 2011 yılında Artvinin Hopa ilçesindeki mitingi öncesi ve sonrasında çıkan olaylara karıştıkları suçlamasıyla haklarında dava açılan 51 sanık ile daha önce yargılanmaya başlanan 9 sanığın dosyalarının birleştirildiği Hopa olayları davası dün başladı. Sanıkların 2-12 yıl arasında hapisleri isteniyor. Hopa Asliye Ceza Mahkemesindeki dünkü duruşmada sanık avukatları, polisin Hollywood filmlerini aratmayan montaj tekniğiyle, farklı yerlerde çekilen sanık aleyhindeki görüntüleri birleştirdiğini belirterek, hukuka aykırı olan bu delillerin dosyadan çıkarılmasını istediler. Hâkim ise hukuka aykırı bir durum var ise bunun yargılama aşamasında ortaya çıkacağını belirterek, avukatların isteğini reddetti. Sanıklardan Ali Aksu, 31 Mayıs 2011de hükümetin çay politikalarını ve HESleri protesto amaçlı basın açıklaması için Hopa Meydanına geldiğini belirterek, Hopa olaylarında tutuklanması gerekenler polislerdir. Polisin bize uyguladığı şiddete karşı bizden gül atmamız mı bekleniyordu dedi. Aksunun Hopa olayları savcısı Ankaraya atanmış. Maşallah sözü salonda gülüşmelere neden oldu. 
KAMERALI POLİSE TEPKİ
Duruşmaya verilen arada sanık ve yakınları ile avukatlardan oluşan grup adına adliye önünde açıklama yapan  Halkevleri Doğu Karadeniz temsilcisi Taylan Kaya, Hopa bilinçli tercihle hedefe konuldu. Hopa saldırısının olacağı, o gün 3500 polisin ilçeye gelmesiyle belliydi. AKPnin 31 Mayısın intikamını alma süreci devam ediyor dedi. Sanıklar görüntü almak isteyen bir sivil polis memuruna tepki gösterdi. Sanıklar polis kamerasını kapattırdıktan sonra açıklamaya devam etti.