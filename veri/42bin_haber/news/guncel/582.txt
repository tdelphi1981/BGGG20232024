27 subay Türkiye'ye kaçtı
Ülkelerindeki iç çatışma nedeniyle Suriye ordusundan ayrılan 27 subay ile aileleri Türkiye'ye geldi.
 Hatay'ın Reyhanlı İlçesi'ne bağlı Bükülmez Köyü sınırına gelen 7 albay, 5 yarbay, 3 binbaşı, 5 yüzbaşı, 3 üsteğmen, 4 astsubay ile ailelerinin de aralarında bulunduğu toplam 69 Suriyeli Türkiye'ye sığınma talebinde bulundu. Sınırda işlemleri yapılan subaylar ile aileleri, güvenlik önlemleri altında Apaydın kampına gönderildi.
 8 YARALI GELDİ
 Suriye'nin İdlip kenti ve çevresinde meydana gelen çatışmalarda yaralandığı bildirilen 8 Suriyeli de Reyhanlı'daki Cilvegözü Sınır Kapısı'na getirildi. Ateşli silahla yaralandığı bildirilen 8 Suriyeli, ambulanslarla Reyhanlı Devlet Hastanesi'ne götürülerek tedaviye alındı.
 DHA