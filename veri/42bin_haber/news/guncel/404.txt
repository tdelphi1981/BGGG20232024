Anneye fuhuş hapsi Üzmeze ek ceza
Cinsel istismardan hüküm giyen Hüseyin Üzmez, çocuğu hürriyetinden yoksun bırakma suçundan da ceza aldı. Aynı davada yargılanan çocuğun annesi de fuhuşa teşvikten tutuklandı.
BURSAda 2008de 14 yaşındaki B.Ç.ye cinsel istismarda bulunma suçundan çarptırıldığı 13 yıl 1 ay 15 gün hapis cezası Yargıtay tarafından onanan Hüseyin Üzmez (89), bu kez de B.Ç.ye hürriyeti tahdit suçundan 3 yıl 1 ay 15 gün hapis cezasına çarptırıldı. Aynı davada yargılanan B.Ç.nin annesi Livaze Ç. ise daha önce beraat ettiği kızını fuhuşa teşvik etmek ve hürriyeti tahdit suçlarından, 16 yıl 6 ay 22 gün hapis cezası aldı. Bursa 4üncü Ağır Ceza Mahkemesine kocasıyla el ele gelen Livaze Ç. tutuklandı.  
BERAAT ISRARI 
İlk hapis cezası Yargıtayda bozulan Hüseyin Üzmezin hürriyeti tahdit suçundan oy çokluğuyla beraatine karar verilmişti. Dosya, B.Ç.nin avukatları cezanın az olduğu, sanık avukatları da fazla olduğu iddiasıyla temyiz edildi. Hüseyin Üzmez hakkında dosya Yargıtay 14üncü Ceza Dairesi tarafından incelendi. Yargıtay, Üzmezin küçük yaştaki kız çocuğuna cinsel istismarda bulunmak suçundan 13 yıl 1 ay 15 gün hapis cezasını onadı. Ayrıca, Üzmez hakkında oy çokluğu ile verilen hürriyeti tahdit suçlamasıyla ilgili beraat kararını da bozdu. Beraat eden B.Ç.nin annesi Livaze Ç.nin de yeniden yargılanması istendi.  
Geleyim de elinizi öpeyim  
HÜSEYİN Üzmez önceki gece Ankaradan Bursa E Tipi Cezaevine, sabah da buradan Bursa Adliye Sarayına getirildi. Saat 10.00da başlayan duruşmada Üzmezin bakımsız hali dikkat çekti. Duruşmada kulakları duymayan ve cümle kurmakta zorlanan Hüseyin Üzmez, kendisini yanına çağıran mahkeme heyetinden beraat kararında direnilmesini istedi. Cumhuriyet Savcısının sanıkların cezalandırılıp, Livaze Ç.nin ise tutuklanmasını istediği mütalaadan sonra söz alan Hüseyin Üzmez mahkeme heyetine, Sizden bu kadar yaşlı olmama rağmen gelip elinizi öpmek isterim dedi. Kararın okunmasından sonra söz alan Livaze Ç.nin kocası Bekir Ç., Benim 3 çocuğum var. Suçu işlemediğimiz halde bu hale geldik diyerek tepki gösterdi. Livaze Ç. tutuklanarak cezaevine gönderildi.