Savunma Bakanı adayı Hagel'e zor sınav
Amerika'da Obama'nın Dışişleri Bakanı adayı John Kerry, Senato'dan kolay onay aldı ama Savunma Bakanı adayı Chuck Hagel daha zorlu bir süreç yaşıyor. Hagel, Senato silahlı kuvvetler komisyonunda zor bir sınav verdi. Hagel, "Amerika dünyanın en büyük askeri gücü konumunu korumalı. Amerika kabuğuna çekilmek yerine, dünya ile ilgilenmeye devam etmeli" diye konuştu. 

Daha önce bir diplomatı "açıkça ve saldırgan biçimde eşcinsel" sözleriyle tanımlayan Hagel'a komisyon oturumunda eşcinsellerden tepki vardı; "eşit hizmet ediyoruz, eşitlik istiyoruz" pankartı taşındı. 

Hagel, İran konusunda da, "Politikamızı İran'ın çevreleyerek bağlantılarını kesmek üzerine değil, İran'ın nükleer silah sahibi olmasını engellemek üzerine kurmalıyız" dedi. 

Hagel'e yönelik en büyük eleştirilerden biri yeterince İsrail yanlısı olmadığı iddiası. 

Vietnam'da savaşmış olması artı hanesine yazılanlardan. Eğer Senato onay süreci tamamlanırsa Hagel gönüllü olarak askerlik yapmış ilk savunma bakanı olacak.