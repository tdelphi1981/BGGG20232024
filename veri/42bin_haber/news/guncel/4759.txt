Suçüstü yakalanan hırsızın sözleri polise şaşkına uğrattı
TEKİRDAĞ'da otomobilden teyp çalan sabıkalı hırsızın, polisi karşısında görünce "Benden başka işiniz yok mu? Torunlarıma ilaç almak için çaldım!" demesi polisleri bile şaşırttı.
Tekirdağ'da park halindeki bir otomobile elinde çuval bulunan şahsın hırsızlık için girdiği ihbarını alan polis, harekete geçti. 
 
İhbarda belirtilen adrese giden ekipler, aracın içinde hırsızlıktan çok sayıda sabıkası bulunan zanlı F.K.'yı suçüstü yakaladı.
 
Ekipleri görünce arabadan inerek "Benden başka işiniz yok mu!" diyen zanlı polislerin "Ne yapıyorsun burada?" sorusuna ise "Arabanın teybini çaldım, torunuma ilaç alacaktım" şeklinde cevap verdi.
 
Polisleri bile şaşkına uğratan rahat tavırlarıyla dikkat çeken zanlı, çaldığı teybi polise teslim ederken, otomobil sahibi C.T.'nin şikayetçi olması üzerine polis merkezine götürüldü.
 
Zanlı hakkında 'mala zarar vermek' ve 'hırsızlık' suçundan işlem yapıldı.