Sadece duruşma salonundakilerin bildiği sır
ERGENEKON soruşturmasında, 1995 yılında meydana gelen Gazi Mahallesi olayları ve Necip Hablemitoğlu cinayetiyle ilgili çarpıcı iddialarda bulunan gizli tanık 9, dün görülen 261 duruşmada tanık olarak ifade verdi.
Gizli tanık 9 mahkemede kimliğini açıkladı ancak basında yayınlanmamasını istedi. Mahkeme gizli tanık 9un adının açık yazılmaması için tedbir kararı aldı. Böylece gizli tanık 9un kimliğini kamuoyunun öğrenmesinin önüne geçilmiş oldu. Gizli tanık 9un açık kimliğini sadece duruşma salonundakiler bilecek. 

SALDIRIRLAR DİYE KORKTU

Gizli tanık 9, sanıklar ve avukatlarının kendisine saldıracağı ve tehdit edeceği gerekçesiyle ifadesini duruşma salonu dışında vermek istedi. Mahkeme talebi yerinde buldu. Gizli tanık 9un ifadesi, Hâkim Fatih Mehmet Uslu ile bir jandarma görevlisi ve katibin bulunduğu tanık odasında, orijinal sesi ve görüntüsü salondaki perdeye yansıtılarak alındı. 

HEM SANIK, HEM TANIK, HEM DE GİZLİ TANIK 

Gizli tanık 9 kimliğini açıklayınca davanın sanıklarından biri olduğu da ortaya çıkmış oldu. Gizli tanık 9 daha önce açık kimliğiyle de davada tanıklık yapmıştı. 

İLK DEĞİL

Ergenekon davalarında daha öncede gizli tanıklar Efe, Poyraz, Anadolu, Hisar da gerçek kimlikleri ile ifade vermiş ancak açık kimlikleri basında yer almamıştı. PKK eski üst düzey yöneticilerinden Şemdin Sakık ise açık kimliği ile ifade vermiş ve isminin de basında yer almamasına ilişkin herhangi bir talebi olmadığı için basında gerçek kimliğine yer verilmişti. 

VELİ KÜÇÜKÜ SUÇLAMIŞTI

Gizli tanık 9un Ergenekon soruşturması kapsamında verdiği ifadeler Ergenekon iddianamesinde yer almıştı. Gizli tanık 9 ifadesinde, Gazi Mahallesinde meydana gelen kahvehane tarama ve adam öldürme olayları ile tarihçi-yazar Necip Hablemitoğlu cinayetinin bizzat emekli Tuğgeneral Veli Küçükün talimatıyla gerçekleştirildiğini iddia etmişti.