Yatağıyla uğurlandı
Cilvegözü Sınır Kapısını savaş alanına çeviren patlamada hayatlarını kaybeden Türk vatandaşları Hasan Dağ (17), Ali Sille (26), Ahmet Taş (35) ve İbrahim Yalçınkayanın (14) cenazeleri, gözyaşları arasında Reyhanlıda toprağa verildi.
Ölen 4 Türkün hayat hikâyeleri ise şöyle; Hasan Dağ, tampon bölgedeki insani yardımların sevki sırasında hamallık yapıyordu. Cenazesi, evine götürülüp helallik alındıktan sonra toprağa verildi. Hasan Dağın cenazesi mezarlığa kadar Arap geleneklerine göre döşek, yorgan ve yastıkla mezarlığa kadar götürüldü. Bunun ölen kişinin defin işlemine kadar rahat ettirilmesi amacıyla yapıldığı belirtildi. Ahmet Taş, Reyhanlıda bakkallık ve sınır ticareti yapıyordu. 3 çocuk babasıydı. Yakınları, Taşın tabutunu açıp elini öperek vedalaştı. Ortaokul 3üncü sınıf öğrencisi İbrahim Yalçınkaya, bölgedeki bir dürümcüde günlük 7 lira yevmiye ile çalışıyordu. Ali Sille, bir hafta önce baba olmuştu. Fırın işçisi olan Ali Sille,  çalışan arkadaşlarını ziyarete gitmişti. 
14. ceset enkazdan çıktı 
TNT yüklü aracın patlatılması sonucu ölenlerin sayısı 14e yükseldi. Enkaz yığınlarının arasında fark edilmeyen ceset, dün sabah olay yerinde yapılan incelemeler sırasında kaldırılan aracın altından çıktı. Cesedin Suriye uyruklu kişiye ait olduğu belirtildi. Saldırıda yaralanan 26 kişiden 11i taburcu oldu. Tedavileri süren 15 kişiden, 3ü Türk 8inin sağlık durumları ciddiyetini koruyor.         