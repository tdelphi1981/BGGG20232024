Google'dan Dünya Kadınlar Günü için özel doodle
8 Mart Dünya Kadınlar gününe özel Google özel doodle hazırladı.
8 Mart neden 'Dünya Kadınlar Günü ' olarak kutlanıyor? Tarihçesini hiç merak ettiniz mi? Dev arama motoru Google , 8 Mart Dünya Kadınlar Günü'nü unutmadı ve bugüne özel bir doodle hazırladı. 

Google bu doodle ile, "Dünya Kadınlar Günü'nüz kutlu olsun" mesajı verdi.

8 Mart neden Dünya Kadınlar Günü?

8 Mart 1857 tarihinde ABD'nin New York kentinde 40.000 dokuma işçisi, daha iyi çalışma koşulları istemiyle bir tekstil fabrikasında greve başladı. Ancak polisin işçilere saldırması ve işçilerin fabrikaya kilitlenmesi, arkasından da çıkan yangında işçilerin fabrika önünde kurulan barikatlardan kaçamaması sonucunda, çoğu kadın 129 işçi can verdi. İşçilerin cenaze törenine 10.000'i aşkın kişi katıldı.

26 - 27 Ağustos 1910 tarihinde Danimarka'nın Kopenhag kentinde 2. Enternasyonale bağlı kadınlar toplantısında (Uluslararası Sosyalist Kadınlar Konferansı) Almanya Sosyal Demokrat Partisi önderlerinden Clara Zetkin, 8 Mart 1857 tarihindeki tekstil fabrikası yangınında ölen kadın işçiler anısına 8 Mart'ın "Internationaler Frauentag" (International Women's Day - Dünya Kadınlar Günü) olarak anılması önerisini getirdi ve öneri oy birliğiyle kabul edildi.