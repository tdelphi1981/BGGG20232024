İzmirli gazeteci kazada öldü
İzmirin Konak İlçesinde meydana gelen trafik kazasında gazeteci Fethi Doğan Öner öldü, araçta sıkışan eşi ve oğlu ile otomobilden fırlayan bir parçanın isabet ettiği yaya yaralandı.
Kaza, yeni yıla dakikalar kala meydana geldi. Yeni Asır Gazetesi Spor Servisinde sayfa editörü Fethi Doğan Öner (36), aynı zamanda meslektaşı da olan eşi, Nesrin Öner (33) ve oğlu 10 yaşındaki Yiğit Öner ile evlerinden otomobili ile Güzelbahçede oturan bir arkadaşına yılbaşı kutlaması için hareket etti. Önerin yönetimindeki otomobil, saat 23.55te Mustafa Kemal Sahil Bulvarında iddiaya göre aşırı hız nedeniyle kontrolden çıktı. Orta refüje çarparak savrulan otomobil, yolun sağ tarafındaki kaldırıma çarptı. Takla atmaya başlayan otomobil yol kenarındaki ağaca çarparak durabildi. 
KAZADAN FOTOĞRAFLAR

Hurdaya dönen otomobili ve içindeki yaralıları görenler, polis ve sağlık ekiplerine bildirdi. Gelen sağlık ekipleri Fethi Doğan Önerin öldüğünü belirledi, araçta sıkışan Nesrin Öner ve Yiğit Öner için kaza yerine AKS 110 ekipleri istendi. AKS 110 ekiplerinin çalışması sonucu sıkıştığı yerden kurtarılan 2 yaralı ile sahilde yürüyüş yaptığı sırada takla atan araçtan savrulan bir parçanın isabet ederek yaraladığı 28 yaşındaki Ömer Fidan da ambulanslarla hastaneye kaldırıldı. Üç yaralıdan Yiğit Önerin hayati tehlikesinin bulunduğu belirtildi. 

Kaza haberini alan Öner çiftinin yakınları ve arkadaşları hastaneye akın ederken, yaralılardan Yiğit Önerin hayati tehlikesinin bulunduğu belirtildi. 
Araçtan fırlayan bebek koltuğu sebebiyle ekipler çevrede ve suda çocuk aradı.  
  GAZETECİ ÖLDÜ, EŞİ VE OĞLU İLE BİR YAYA YARALANDI