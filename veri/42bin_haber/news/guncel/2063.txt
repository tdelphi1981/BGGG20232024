Bir sınav bir polis bir densiz vurulan genç kız
Diyarbakırın Bismil ilçesinde Açıköğretim sınavına girerken üstünü arattırmak istemeyen bir genç ile tartışan polisin elindeki silahtan çıkan kurşun bahçede bekleyen 21 yaşındaki genç kızın yaralanmasına yol açtı. Genç kız Bismil Devlet Hastanesinde yapılan ilk müdahaleden sonra Diyarbakır Eğitim ve Araştırma Hastanesine kaldırıldı.Bismil ilçesindeki Kurtuluş İlköğretim okulunda bugün Açıköğretim sınavı sırasında yapılan aramada üstünü aratmak istemeyen bir genç ile polis arasında tartışma çıktı. Tartışmanın büyümesi üzerine tabancasını çeken polis, kabzası ile kimliği öğrenilemeyen gence vurmak isterken silah ateş aldı. Tabancadan çıkan kurşun bahçede bekleyen 20 yaşındaki Muhsine Belgenin kasığına isabet etti. Yere yığılan genç kızın yardımına giden polis, başından tutup ambulans istedi. Okulun bahçesine gelen ambulans ile Bismil Devlet Hastanesine kaldırılan Belge, ilk müdahaleden sonra Diyarbakır Eğitim ve Araştırma Hastanesine kaldırıldı. 

FOTOĞRAFLARLA DİYARBAKIR'DAKİ İNANILMAZ OLAY

Emniyet yetkilileri, 3 kişinin sınav girişinde görevli polis memuruna saldırdığını ve polisin kavga sırasında silahının ateş alması sonucu genç kızın yaralandığını belirttiler. Olayla ilgili soruşturma sürdürülüyor. 

 KURŞUN GENÇ KIZA İSABET ETTİ