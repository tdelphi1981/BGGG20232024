Beyoğlu'nda uyuşturucu operasyonu
Beyoğlu'nda bir koltuk imalathanesine uyuşturucu operasyonu düzenlendi. Operasyonda 20 kilogramın üzerinde uyuşturucu ele geçirildi. Gözaltına alınan 3 şüpheli adliyeye sevk edildi.
 Tarlabaşı Ömer Hayyam Caddesi üzerinde koltuk imalatı ve tamiri yapılan bir iş yerini takibe alan güven timleri, iş yerine esrar getirildiğini tespit edince operasyon düzenledi. İçerde yapılan aramalarda 20 kilo 550 gram esrar ele geçirildi. Konuyla ilgili gözaltına alınan Tamer Ç. (44), Hasan T. (34) ve Timuçin G. (38) gerekli işlemlerinin ardından adliyeye sevk edildi.