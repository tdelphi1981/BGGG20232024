Hatay'da kaçak et operasyonu!
Kırıkhan ilçesinde düzenlenen operasyonda, bir kamyonette 2 ton kaçak et ele geçirildi.
Alınan bilgiye göre, İlçe Emniyet Müdürlüğü ekiplerinin, Kırıkhan Belediyesi Zabıta Müdürlüğü, Gıda Tarım ve Hayvancılık İlçe Müdürlüğü ile yaptığı ortak operasyonda, Kumlu ilçesi yönünden gelen bir kamyonette kontrol yapıldı.
Kamyonette, Suriye'den getirildiği belirlenen ve parçalara ayrılmış 2 ton et bulundu. Sürücü E.A. (31) gözaltına alındı. Kaçak etler zabıta ekiplerince imha edildi. Olayla ilgili soruşturma başlatıldığı bildirildi.