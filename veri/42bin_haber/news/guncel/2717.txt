Batı'ya yağış geliyor!
Doğu bölgelerdeki yağışlara ilave olarak, yurdun batısı öğle saatlerinden itibaren Trakya'dan başlamak üzere Balkanlar'dan gelen soğuk ve yağışlı bir sistemin etkisine girecek. Güneydoğu Anadolu'nun kuzey ve doğusu ile Doğu Anadolu'nun güney ve batısında yer yer kuvvetli olacak yağışların; kıyılarda yağmur ve sağanak, diğer yerlerde karla karışık yağmur ve kar şeklinde olması bekleniyor. Sabah ve gece saatlerinde yurdun iç ve doğu bölgelerinde buzlanma ve don olayı görüleceği tahmin ediliyor.

Hava sıcaklığının Güneydoğu Anadolu'da 2 - 4 derece azalacağı, diğer yerlerde önemli bir değişiklik olmayacağı tahmin ediliyor.

Uyarılar

Kuvvetli yağış uyarısı: Yağışların; Güneydoğu Anadolu'nun kuzey ve doğusu (Diyarbakır, Siirt, Batman, Mardin, Adıyaman, Ş.Urfa) ile Doğu Anadolu'nun güney ve batısında (Bitlis, Bingöl, Muş, Tunceli, Elazığ, Malatya, Erzincan, Şırnak, Hakkari, Van) yer yer kuvvetli olması beklendiğinden yaşanabilecek olumsuzluklara karşı (Görüş mesafesinde azalma, ulaşımda aksama, ani sel, yerel su baskını vb.) ilgililerin ve vatandaşların dikkatli ve tedbirli olmaları gerekmektedir. 

Toz taşınımı uyarısı: Ülkemizin güneydoğusunda (Hakkari, Mardin, Diyarbakır, Şanlıurfa, Şırnak ve Batman) toz taşınımı beklendiğinden yaşanabilecek olumsuzluklara karşı (Çamur şeklinde yağış, ulaşımda aksamalar vb.) ilgililerin ve vatandaşların dikkatli ve tedbirli olmaları gerekmektedir. 

Çığ tehlikesi uyarısı: Doğu Karadeniz'in iç kesimleri ile Doğu Anadolu'da yüksek kar örtüsü nedeni ile yaşanabilecek muhtemel çığ tehlikesine karşı ilgililerin ve vatandaşların dikkatli ve tedbirli olmaları gerekmektedir. 

Buzlanma ve don olayı uyarısı: Sabah ve gece saatlerinde yurdun iç ve doğu bölgelerinde buzlanma ve don olayı beklendiğinden yaşanabilecek olumsuzluklara karşı (ulaşımda aksamalar vb.) ilgililerin ve vatandaşların dikkatli ve tedbirli olmaları gerekmektedir.