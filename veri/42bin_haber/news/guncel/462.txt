Yüzde 91.3 laiklik ne demek?
TESEV araştırmasının en önemli sonuçlarından biri şüphesiz yüzde 91.3 oranında laikliğin benimsenmiş olmasıdır. Ancak aynı toplumun yüzde 76.3ü öğretmen ve hakimler dahil kamu görevlisi kadınların başlarını örtmesinin serbest olmasından yana.Kavramların anlamını teorik olarak tartışmaya gerek yok. Ortaya çıkan bu toplumsal tablo bize şunu gösteriyor: Laikliği liberalleştirerek benimsiyoruz!
Başka bir deyişle, laiklik özgürlük fikriyle bütünleştikçe daha geniş kabul görüyor.

Halbuki 13 yıl önce

Halbuki TESEVin 1999 araştırmasında Türkiyede şeriata dayalı din devleti isteyenlerin oranı yüzde 21.1 gibi çok yüksek bir düzeydi. Gerçi bunu istediklerini söyleyenler ceza ve miras hukuku gibi örnekler sorulduğunda yüzde 1-4e kadar düşüyordu ama genel kavram olarak din devleti fikri güçlüydü. Bugünkü Türkiyede böyle bir soru sorulmaya gerek bile duyulmamış. 

Türkiyenin geldiği noktada halkın yüzde 50sı laikliğin anayasada aynen muhafaza edilmesini, yüzde 40.7si ise devletin tüm dinlere eşit mesaf1ade olması şeklinde bir tanımla laikliğin anayasada muhafaza edilmesini istiyor; toplam yüzde 91.3.

Demek ki 1999dan bugüne geçen 13 yıl içinde toplumda muhafazakârlaşma daha görünür hale gelmiş fakat aynı zamanda laiklik daha liberal bir yorumla toplumun neredeyse tamamı tarafından kabul edilir olmuştur. 

İrtica-laiklik kavgası geçmişte kaldı

Dikkat ediyor musunuz; 1990lardaki ve 2000lerin ilk yıllarında toplumda irtica ve laiklik kavramları etrafında çok sert tartışmalar, kutuplamalar, eylemler yaşanmıştı Bugünkü siyasi tartışmalarda CHP de o dönemin terminolojisini bırakmıştır. 

Laikliğin liberalleşerek çok geniş bir taban kazandığı bu 13 yıllın on yılı Ak Parti dönemidir. 

Sosyolojik gelişme teorilerini bilenler için laikliğin ve liberalleşmenin bu şekilde buluşmalarında şaşılacak bir taraf yoktur: Eğitim, şehirleşme, geçim kaynağının tarla ve devlet kapısının piyasaya dayalı hale gelmesi, dünyaya açılma gibi modernleşme dinamikleri toplumun bütün kesimlerinde özgürlük fikrini güçlendiriyor. Bunun tabii sonucu demokratik bir laikliğin benimsenmesidir.

Gelişmiş ülkeye doğru

Bu sosyoloji dinamik TESEVin diğer bulgularında da kendini gösteriyor: yeni anayasanın bütün kesimlerin uzlaşmasıyla yapılması, yahut şiddet ve nefret içirmeye bütün fikirlerin özgür olması gibi  Türkçenin tek resmi dil olmasının yüzde 85 gibi çok yüksek oranda kabul görmesi, birlikte yaşamanın gerektirdiği ortak dil bilincinin tabii sonucudur. Ancak yerel hizmetlerde ana babadan öğrenilen dilin kullanılmasını uygun görenlerin  yüzde 40a yükselmiş olması da önemli bir veridir.

Sistem tartışmalarında toplumun yüzde 56sı en büyük yetkinin Mecliste olmasını istiyor, Başkanda olmasını düşünenlerin oranı yüzde 23te kalıyor... Bundan da önemlisi, hiç bir kurumun yargı denetimi dışında bırakılmamasını isteyenlerin oranının yüzde 84.3 gibi hayli yüksek bir düzeyde bulunmasıdır.
Besbelli, yarınki Türkiye, gelişmiş ülkeler nasılsa öyle olacak.