Müslüm Gürses yeniden yoğun bakımda
Müslüm Gürses 15 Kasım perşembe günü geçirdiği by-pass ameliyatından sonra karaciğer ve böbrek yetmezliği nedeniyle yoğun bakıma kaldırılmıştı.
Durumunun iyiye gittiği söylenen Gürses'ten hayranlarını üzecek kötü bir haber daha geldi.
İlk zamanlar durumunun kritik olduğu hatta öldüğüne dair bir birinden farklı asparagas haberler yayılırken, doktorları ise bir açıklama yaparak, Müslüm Gürses'in geçirdiği by-pass ameliyatı sonrasında ortaya çıkan karaciğer ve böbrek yetmezliği nedeniyle yoğun bakıma alındığını ve bir kaç güne kadar çıkabileceğini umut ettiklerini belirterek sevenlerine derin bir oh çektirmişlerdi.

2 AYDIR HABER YOK

Ancak ilerleyen zamanlarda tedaviye olumlu yanıt veren ünlü sanatçının Karaciğer ve böbrek fonksiyonları iyiye doğru giderken bu seferde bağırsaklarında yaşanan bir sorun nedeniyle tedavisi yoğun bakımda devam etmişti.
En son, durumunun iyiye doğru gittiği ve solunum cihazından ayrıldığı şeklindeki açıklamarın akıllarda kaldığı ünlü sanatçının sağlık durumu ile alakalı neredeyse 2 aydır haber yok!

ŞİMDİ DE AKCİĞER PROBLEMİ YAŞIYOR

Haber 7'den Kenan Biter'in haberine göre; Müslüm Gürses'in son sağlık durumu ile ilgili Menajeri Nevzat Takmaz, Gürses'in karaciğer, böbrek ve bağırsaklarından sonra şimdi de akciğerinde bir sorun oluştuğunu ve yoğun bakımda tutulduğunu dile getirdi.

Takmaz, Gürses'in 15 kasım'da geçirdiği by-pass ameliyatı sonrası ortaya çıkan karaciğer ve böbrek yetmezliği ile bağırsaklarında yaşanan sorun nedeniyle uzun bir süre yoğun bakımda solunum cihazına bağlı tutulduğunu belirterek, bu tedavi süreci sonrasında karaciğer, böbrek ve bağırsaklarında fonksiyonların normale döndüğü ancak ünlü sanatçının bu seferde akciğerinde enfekisyon oluştuğunu ifade etti.

Takmaz, Gürses'in akciğerinde oluşan bu enfeksiyon sonrası tedavisinin Memorial Şişli Hastanesi yoğun bakım ünitesinde solunum cihazına bağlı olarak devam ettiğini belirterek, Gürses'in vücut direncinin düşük olduğundan dolayı enfeksiyon kapmaya müsait olduğunu ancak durumunun iyiye doğru gittiğini söyledi.