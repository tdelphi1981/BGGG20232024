ÖSYM standardında deneme sınavı yapıldı
Manisa Körfez Dershaneleri, öğrencilerini Celal Bayar Üniversitesi (CBÜ) Uncubozköy Kampüsünde YGS denemesine soktu.
Konu hakkında açıklama yapan Eğitim Koordinatörü Murat Kömürcü, tam anlamıyla bir YGS provası yaptıklarını söyledi.

Her yıl Türkiye genelinde düzenlenen Güvender deneme sınavının Manisada farklı bir uygulamaya sahne olduğunu dile getiren Kömürcü, hedefine ulaştığını bildirdi. 

Her öğrenciye ÖSYM standartı uygulandığını, sınav salonuna elektronik cihazlar alınmayarak tam anlamıyla bir YGS heyecanı yaşatıldığını ifade etti. 

Koordinatör Kömürcü, sınav için yer tahsis eden CBÜ Rektörlüğü'ne ve katkıda bulunan herkese teşekkür ederek, buna benzer uygulamaları devam ettireceklerini söyledi.

Murat Kömürcü, 24 Mart 2013'teki YGS'ye girecek bütün öğrencilere de başarılar diledi.