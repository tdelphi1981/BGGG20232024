"Bu rüzgârın karşısında kimse duramaz!"
Başbakan yardımcısı Beşir Atalay, yürütülen müzakere sürecinden imralı dahil herkesin umutlu olduğunu, bu rüzgârın karşısında kimsenin duramayacağını söyledi. 
Atalay, dün Kuzey Kıbrıs Türk Cumhuriyeti'ne ziyaret için giderken uçakta gazetecinin sorularını yanıtladı. 
Bölgedeki beklenti ve umut çok fazla diyen Atalay ''her kesimde artık bu sorunun çözülebileceğine dair umut var. Geçmişte çok mağduriyetler olmuş, zulümler haksızlıklar olmuş. Onu tamir yönünde atılan adımlar, en azından makul düşünen adamları etkiliyor, İmralı'da da BDP'de de bu konuda pozitif beklentiler var'' dedi. 
Temel hedef silah bıraktırma diyen Atalay, ''bu rüzgar, çok iyi bir rüzgar. Kimse karşısında duramaz, biraz beklemek lazım'' diye belirtti. 
Anayasa çalışmalarına da değinen Atalay, ''eğer uzlaşma komisyonundan çıkmazsa alternatif aramamız normaldir, hiç bir parti yanaşmazsa o zaman BDP'de olur'' şeklinde konuştu. 
Atalay, ''başkanlık sistemi bizim için önemli. Ama eğer uzlaşma olacaksa Başkanlık'tan vazgeçebiliriz'' dedi.