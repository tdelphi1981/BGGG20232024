Eşcinseller ordudan atılacak
Genelkurmay, disiplin cezalarını yeniden düzenledi. Tasarıda 'ceza puanı' sistemine yer verilirken, eşcinsellik de meslekten atılma nedeni olacak.
Genelkurmay Başkanlığı, disiplin cezalarını baştan düzenleyerek ceza puanı sistemine geçiyor. Personele belli bir puana ulaştıktan sonra ceza verilmesi öngörülüyor. İlk kez kanuna giren ve en ağır disiplin suçu kabul edilen eşcinselliğin cezası ise meslekten atılma olarak tasarıda yer alıyor.  
Tasarı ceza puanı gibi düzenlemeler içeriyor. Tasarıya göre, askerlikte disiplin suçu olarak kabul edilen her davranışın bir ceza puanı olacak. Bu ceza puanları sicillere işlenecek. Belirli bir ceza punanına ulaşan personele ''Uyarma, Kınama, Aylıktan Kesme, Terfi Durdurma ve Meslekten Atılma'' şeklinde kademeli cezalar uygulanacak. Askeri personelin savunması alınmadan disiplin cezası verilmeyecek. Disiplin cezaları personelin özlük dosyasına işlenecek.  
  Eşcinselliğin ordudan atılma nedeni sayılması hakkında ne düşünüyorsunuz  
 DÜNYADA DURUM NE? 
Dünyada eşcinsel askerlerin orduda görev yapması konusunda farklı uygulamalar var.  
Bu alanda son gelişme bu yıl, ABD'de eşcinsel askerlerin cinsel yönelimlerini saklamalarını gerektiren "sorma, söyleme" uygulamasının kaldırılmasıyla yaşandı.  
ABD dışında açık eşcinsellerin orduda hizmet verebildiği ülkeler şunlar: Almanya, Arnavutluk, Arjantin, Avustralya, Avusturya, Bahama Adaları, Belçika, Bermuda, Brezilya, Çek Cumhuriyeti, Çin Cumhuriyeti (Tayvan), Danimarka, Estonya, Filipinler, Finlandiya, Fransa, Güney Afrika, Hırvatistan, Hollanda, İngiltere, İrlanda Cumhuriyeti, İspanya, İsrail, İsveç, İtalya, Japonya, Kanada, Kolombiya, Litvanya, Lüksemburg, Malta, Norveç, Peru, Polonya, Portekiz, Romanya, Rusya, Sırbistan, Slovenya, Tayland, Uruguay, Yeni Zelanda, Yunanistan. Eşcinseller ordudan atılacak
Tasarıda, eşcinsel ilişki, 'gayri tabii mukarenet' olarak tanımlandı. Eşcinsellik en ağır disiplin suçu olarak kabul edilecek ve meslekten atılma cezası uygulanacak.  
  PEMBE TEZKERE BBCYE BELGESEL OLDU  
'Disko' cezası kalkacak
Mevcut Askeri Ceza Kanununda;  2 günden, 28 güne kadar verilebilen ve kamuoyunda 'disko' olarak bilinen oda hapsi cezası kalkacak. Oda hapsi yerine haftasonu iznine çıkmama cezası geliyor.  
Milli Savunma Bakanı İsmet Yılmaz'ın tasarıyı Bakanlar Kurulu'na sunması bekleniyor. 
  PENTAGONDAN DEV BİR ADIM