Uyku hastalığını atlattı, uçuşa engel kalmadı!
UÇUŞ için gittiği Afrika'da çeçe sineği ısırması sonucu uyku hastalığına yakalanan THY'de görevli kabin memuru Ece Taşan, tedavi gördüğü hastaneden taburcu oldu. Taşan hastahaneden ayrılmadan önce Twitterdaki hesabından "Bu gün hastaneden çıkıyorum. Soran, ilgilenen herkese çok teşekkür ederim. Atlattım bütün riskleri" dedi.
Ece Taşan, tedavisi için gerekli olan ilaçların temin edilememesi üzerine sosyal medya üzerinden yayınladığı mesajlarla arkadaşlarından yardım istemişti. Doğan Haber Ajansı'nın haberinin ardından devreye giren Türk Hava Yolları yetkilileri ve Sağlık Bakanlığı gerekli ilacı Ankara'da bulunmuş ve İstanbul'a getirmişti. Ece Taşan müjdeli haberi sosyal paylaşım Twitter'den, "Şu an ilacım Ankara'dan geldi. Türk Hava Yolları ailesine cok tesekkur ederim. Onlar sayesinde sağlığıma hemen kavuşacağım" diyerek vermişti.Ece Taşan'ın hastalığının belirtileri Türkiye'ye dönüşünden 2 hafta sonra başladı ve ilaç, THY yetkilileri tarafından Alman Hastanesi'nde tedavi altına alınan Ece Taşan'a teslim edilerek ve tedavisine başlanmıştı. Alman Hastanesi'nde taburcu olmadan evvel düzenlediği basın toplantısında Ece Taşan, "Hiçbir sağlık sorunum kalmadı. THY, ilacı bulmam konusunda maddi ve manevi desteğini esirgemedi. Sinek ısırmasını hissetmemiştim" dedi. Daha önce böyle bir hastalık duymadığını, artık iyileştiğini belirten Taşan, çalışmak için de sabırsızlandığını söyledi.Taşan'ın tedavisi gerçekleştiren Dr. Cengiz Uzun da, Ece Taşan'ın hastaneye geldiğinde boynunda şişlik olduğunu, kendisinde yüksek ateş ve grip hali görüldüğünü belirterek, kolunda da kanamalı bir alan bulunduğunu söyledi. Dr. Uzun, Taşan'daki karaciğer ve dalak büyüklüğü, uçuş yaptığı ülkeleri de dikkate alarak 'uyku hastalığı' teşhisi koyduklaını belirtti. Uzun, tamamlanan tedavi sonrası mikroba rastlamadıklarını, sağlıgının yerinde olduğunu söyledi.Uzun, seyahat edeceklerin gitmeden önce bu ülkelerde hastalıklar ve aşı olup olmadığına yönelik araştırmalar yapmaları konularında uyarılarda bulundu.