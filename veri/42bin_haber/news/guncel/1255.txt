İmzası yok diye serbest kaldı
Eski Genelkurmay Başkanı İsmail Hakkı Karadayı, Çevik Birin ihbar dilekçesiyle 28 Şubat soruşturmasında gözaltına alındı. Tutuklanması istenen Karadayı, BÇG belgelerinde imzası olmaması ve yaşı nedeniyle bırakıldı.
28 Şubat soruşturmasını yürüten Cumhuriyet savcıları, Eski Genelkurmay Başkanı emekli Orgeneral İsmail Hakkı Karadayıya ait suç teşkil edecek bir imzaya rastlamadı.Bunun üzerine savcılar, iddianamenin tamamlanmasına yakın bir tarihte sadece bilgisine başvurmak üzere Karadayıya daveti planladı. Ancak, 28 Şubat soruşturması kapsamında tutuklu bulunan emekli Orgeneral Çevik Birin 11 sayfalık dilekçesinde Batı Çalışma Grubunun (BÇG) kurulması ve oluşumunda Karadayının bilgisi olduğunu söylemesi ve Karadayıyı açıkça suçlaması üzerine savcılar harekete geçti.  
KARADAYI ADLİYEYE BÖYLE GETİRİLDİ / Foto Galeri

KARADAYI ADLİYEDE / WEB TV 
Soruşturmayı yürüten TMKnın 10uncu maddesi ile görevli Cumhuriyet Savcısı Mustafa Bilgilinin talimatı doğrultusunda Karadayının İstanbul Fenerbahçe Orduevinin yanındaki lojmanına dün sabah saat 07.40ta İstanbul Terörle Mücadelede görevli 8 kişiden oluşan 2 ekip gitti. Polis, Karadayıya burada savcılıktan gelen tebligatı ileterek Ankaraya götürüleceğini söyledi. Karadayı evine gelen Terörle Mücadele Ekiplerine, Böyle birşey olacağını bekliyordum. Ama geç kaldınız, yılbaşından önce olacağını düşünmüştüm dedi.  
  OnBİR sayfadan gitti  
KAHVALTIDAN SONRA GİDELİM 
Karadayı, kendisine savcılık evrakını tebliği eden Terörle Mücadele Şube ekiplerinden, Yurtdışından damadım geldi, onunla biraz sohbet etmeme izin verin. Kahvaltımızı yaptıktan sonra gidelim talebinde bulundu. Bunun üzerine evinde arama kararı olmayan Karadayı, kahvaltısını yapıp ailesiyle sohbet ederken kendisini almaya gelen polisler de kapıda bekledi. Tutuklanma ihtimalini değerlendiren Karadayı, muhtemel ihtiyaçları için çanta hazırladı. Karadayı hakkında gözaltı kararı olup olmadığı da tartışılan bir başka konu oldu. Karadayının avukatı Erol Aras, şunları söyledi: DIŞ BASINDA YANKI BULDU Eski Genelkurmay Başkanı emekli Orgeneral İsmail Hakkı Karadayının Ankaraya ifade vermeye getirilmesi yabancı basında da büyük yankı buldu. Detayı için tıklayınız  
10 GÜN ÖNCE BAŞVURMUŞTUK  
Soruşturmada büyük kargaşa yaşanıyor. Sabah 2 ekip müvekkilimin evine gitti. Gözaltı kararı olduğu iletilmiş. Ancak daha sonra savcının ifadesine başvurmak üzere kendisini çağırdığı bildirilmiş. Ancak yolda polise telefon gelmiş. Emniyete, müvekkilim hakkında gözaltı kararı olduğu faksla iletilmiş. Bu nedenle havaalanı yerine yasa gereği sağlık raporu almak üzere adli tıbba götürüldü. Aras, yaklaşık 10 gün önce müvekkilinin adına savcılığa dilekçe verdiklerini de belirterek, Savcıya, istendiği anda ifade için müvekkilimizi hazır edeceğimizi bildirdik. Buna rağmen bu işlemler yapıldı dedi. Gözaltına alındıktan sonra Çağlayandaki İstanbul Adalet Sarayındaki Adli Tıpta sağlık kontrolünden geçirilen Karadayı, THYnin 15 dakika kadar geç havalanan 12.00 uçağıyla Ankaraya gönderildi. Uçakta 2 polisin refaket ettiği Karadayı, Esenboğa Havalimanında Ankara Emniyeti Terör Ekipleri teslim aldı.  
GENELKURMAYDAN EKİP KARŞILADI 
Esenboğa Havalimanında Karadayıyı polisin yanı sıra Merkez Komutanlığından gelen bir ekip de karşıladı. Karadayı, polis ve asker nezaretinde, Genelkurmaya ait sivil araçla adliyeye götürüldü. Adliye etrafında yoğun güvenlik önlemleri alındı. Soruşturmayı yürüten Mustafa Bilgili ve Kemal Çetinin yanı sıra, TMKnın 10uncu maddesiyle görevli Başsavcıvekili Murat Esen de sorguya katıldı.  
4 SAAT, 83 SORU 28 ŞUBATTE NE OLMUŞTU 28 Şubat 1997 tarihinde gerçekleşen ve yaklaşık 9 saat süren Milli Güvenlik Kurulu toplantısında alınan kararlar Türk siyasetinin seyrini değiştirdi. Detayı için tıklayınız  
Karadayının savcılık sorgusu 4 saat sürdü. Emekli Genelkurmay Başkanı ifadesinin ardından tutuklanması istemiyle nöbetçi hakimliğe sevk edildi. 
Avukatı Erol Aras, Karadayının onayı olmadan böyle bir yapılanmanın (Batı Çalışma Grubu) oluşturulamayacağı düşüncesiyle tutuklamaya sevk edildiğini belirterek Herhangi bir imza, paraf, yasal belge olmamasına rağmen, Genelkurmay başkanının haberi olmadan bu tür yapılanmanın olamayacağı düşüncesiyle tutuklamaya sevk edildi dedi. Aras, müvekkiline, soruşturmayı yürüten savcılar tarafından 83 soru yöneltildiğini ifade etti. 
İYİ GECELER ÇOCUKLAR 
Karadayı, savcılık sorgusunun ardından Hükümetini görevini engellemek, darbe girişiminde bulunmak suçlamalarıyla tutuklanması talebiyle 3 Nolu Nöbetçi Hâkimliğe sevk edildi. Burada yaklaşık 2 saat sorgulanan Karadayı, mevcut delil durumu gözününde alınarak adli kontrol şartıyla tutuksuz yargılanmak üzere serbest bırakıldı. Karadayıya haftada bir gün polis merkezine giderek imza atması ve yurt dışına çıkış yasağı getirildi. Karayoluyla İstanbula dönen Karadayı, adliye çıkışında soruları yanıtsız bırakarak İyi geceler çocuklar demekle yetindi. Karadayının avukatı Erol Aras, mahkemenin kararında Karadayının yaşlılığı ve sağlık durumunu da göz önünde bulundurduğunu söyledi. 

 KARADAYI ÇIKARILDIĞI MAHKEMECE SERBEST BIRAKILDI 
Çevik Bire kızgın değilim 
İSMAİL Hakkı Karadayının savcılıkta soruların hepsine yanıt verdiği belirtildi. Sincanda tankları siz mi yürüttünüz? sorusuna Karadayı, Haberim yok. Sonradan haberim oldu. Güzergahtaki yolun bozuk olması nedeniyle tankların oradan geçirildiğini biliyorum. Bunun dışında bilgim yok yanıtını verdi.  Karadayı, kendisine gösterilen BÇG belgeleriyle ilgili Islak imzam olmayan hiçbir belgeyi kabul etmiyorum. Hazırlanan belgelerle ilgili bilgim yok. Bilgim olsaydı ıslak imzam olurdu diye konuştu. Sorgulamada Çevik Bir dilekçe yazarak sizinle ilgili suç duyurusunda bulundu, bu konuda ne düşünüyorsunuz sorusuna Karadayı Savunma psikolojisiyle yaptığını düşünüyorum, kızgın değilim diye cevapladı.  
İddianamede son halka 
28 Şubat soruşturmasında sona gelindiği, savcıların 15 gün içinde iddianamenin yazımını tamamlayarak mahkemeye sunacakları öne sürülüyor. İddianame yazımı tamamlanmadan son halka olarak hakkındaki suçlamalar nedeniyle eski Genelkurmay Başkanı emekli orgeneral İsmail Hakkı Karadayının gözaltına alındığı belirtiliyor. Soruşturmayı yürüten Mustafa Bilgili ve Kemal Çetinin, Çevik Birin suçlamaları karşısında Karadayının ifadesini alarak iddianameyi tamamlayacakları iddia ediliyor.  
Aptalca sözü öfkelendirdi 
28 Şubat soruşturması kapsamında gözaltına alınan eski Genelkurmay Başkanı İsmail Hakkı Karadayı, Meclis Darbeleri Araştırma Komisyonunun raporunun da hedefi oldu. Meclis Başkanlığınca, 28 Şubat soruşturmasını yürüten Ankara Cumhuriyet Başsavcılığına da iletilen rapordaki Karadayı ile ilgili, Genelkurmay Başkanı İsmail Hakkı Karadayı ve Jandarma Genel Komutanı Teoman Komanın TBMM Başkanı Mustafa Kalemli vasıtasıyla ANAP Genel Başkanı Mesut Yılmazdan RP ile koalisyon kurma niyetinden vazgeçmesi konusunda telkinde bulundukları öne sürülmüştür. Laiklik ilkesi ve Devrim Kanunlarına aykırı hareketlerin dikkat çekildiği raporun Genelkurmay Başkanı tarafından Demirele tevdi edildiği, Demirel tarafından da özel bir mektup ekinde Başbakan Erbakana gönderildiği anlaşılmaktadır iddiaları yer aldı. Karadayının komisyondaki açıklamalarıyla çoğu cezaevinde olan eski mesai arkadaşlarının öfkesini çektiği de öne sürülüyor. Tepkilerin nedeninin de, Sincanda yürüyen tanklardan haberinin olmadığı, bunu talihsizlik olarak gördüğü yönündeki açıklaması ile eski çalışma arkadaşlarını hedef alan, Postmodern darbe ifadesini kullanan fevkalade aptalca bir ifade kullanmıştır. Hani bazı insanlar vardır, ileri çıkmak, önde görünmek şeyi... Bunu kim çıkarttı, nereden çıkarttılar hâlâ hayıflanırım ve üzülürüm sözlerine yönelik olduğu belirtiliyor. - Turan YILMAZ / ANKARA 
    'Bunu bekliyordum'  Başka gözaltı olmayacak  'Tankların yürümesi talihsizlikti'  
Posterli destek 
ESKİ Genelkurmay Başkanı Emekli Orgeneral İsmail Hakkı Karadayının gözaltına alınmasını protesto etmek için adliye önünde toplanan bir grup İşçi Partili ellerinde taşıdıkları Türk bayrakları ve Karadayı posterleriyle sloganlar attı. İşçi Partisi Genel Başkan Vekili Hasan Basri Özbey de yaptığı açıklamada, tutuklamaların laik Türkiyeye karşı bir hesaplaşma olduğunu, tutuklanan komutanların Türk ordusunun şerefli birer mensubu olduklarını söyledi. İşçi Partili grup Karadayının adliyeye getirilmesiyle birlikte Adliye içine girmeye çalışınca kısa süreli arbede oldu. - Rıza ÖZEL / ANKARA 
  
  'Karadayı'yı görevden alacaktık, Demirel farketti'