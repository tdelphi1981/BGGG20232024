Mersin Emniyet'inden Akdeniz Oyunları ulaşımı için toplantı
Akdeniz Oyunları'nda 32 spor dalında yaklaşık dört bin beş yüz kişiyi ağırlayacak olan şehirdeki tesislerde son çalışmalara gelindi.
20-30 Haziran tarihlerinde 32 spor dalında Mersinde gerçekleştirilecek 17. Akdeniz Oyunları için güvenli güçleri bir araya gelerek bir toplantı düzenledi.

Akdeniz Oyunları'nda 32 spor dalında yaklaşık dört bin beş yüz kişiyi ağırlayacak olan şehirdeki tesislerde son çalışmalara gelindi. Gelen sporcuların ulaşım sorunu yaşanmaması için ise Mersin Emniyet Müdürlüğü bir toplantı düzenledi. 

Akdeniz Oyunları'nda ulaşımın önemli bir husus teşkil ettiğini belirten Mersin Trafik Denetleme Şube Müdürü Mehmet Diyaddin Özer, çalışmalar hakkında bilgi verdi. 

Trafik Şube Müdürü Diyaddin, "Akdeniz Oyunları ile ilgili ulaşımda önemli bir husu teşkil ediyor. Dolayısıyla Mersin Emniyet Müdürü ve Trafik Şube Müdürlüğü olarak bizler yoğun bir çalışma içerisindeyiz. Özellikle arkadaşlarımızla zaman zaman toplantılar yapıyoruz. Gelecek misafirlerimizi gidecekleri yerlere en iyi şekilde ulaştırmayı hedefliyoruz. Onun için planlarımızı da şimdiden gözden geçiriyoruz. En sağlıklı bir şekilde bu işleri yapmayı istiyoruz." diye konuştu. 

AKDENİZ OYUNLARI

Akdeniz Oyunları, Akdeniz'e kıyısı olan ülkeler arasında dört yılda bir düzenlenen spor yarışmalarıdır. Bu yarışmalar Akdeniz ülkeleri arasında toplumsal ve kültürel yakınlaşmayı sağlamak amacıyla düzenlenmektedir. Akdeniz Oyunları'nda Olimpiyat kuralları geçerlidir. Akdeniz Oyunları ilk kez 1948 Londra Olimpiyat Oyunları sırasında Uluslararası Olimpiyat Komitesi Asbaşkanı ve Mısır Olimpiyat Komitesi Başkanı Türk asıllı Muhammed Tahir Paşa'nın önerisi ile gündeme gelmiştir.

Türkiye ile dokuz Akdeniz ülkesinin Olimpiyat Komiteleri bu öneriyi olumlu karşılayınca, Uluslararası Akdeniz Oyunları Komitesi (ICMG) 1961 yılında kurulmuştur. Merkezi Atina'da bulunan komite oyunların dört yılda bir Akdeniz'e kıyısı olan ülkelerin sporcuları arasında ve yine Akdeniz kıyısındaki bir kentte yapılmasına karar vermiştir. Akdeniz Oyunları'nın ilki 5-12 Ekim 1951 tarihleri arasında, 10 ülkeden 734 sporcunun katılımı ile Mısır'ın İskenderiye şehrinde düzenlenmiştir. Akdeniz Oyunları'nın hepsine katılan Türkiye 1971 yılında VI. Akdeniz Oyunları'na İzmir'de ev sahipliği yapmıştır. Bundan önceki XVI. ve son Akdeniz Oyunları 23 ülkeden 3458 sporcunun katılımı ile 2009 yılında İtalya'nın Pescara kentinde düzenlenmiştir. Atletizm, basketbol, bisiklet, boks, cimnastik, eskrim, futbol, güreş, halter, hentbol, judo, masa tenisi, tenis, yelken, yüzme ve voleybol bütün Akdeniz Oyunları'nın programında yer alan değişmez spor dallarıdır.