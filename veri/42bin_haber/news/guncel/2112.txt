Diyarbakır kırsalında PKK'ya operasyon
DİYARBAKIR ile Bingöl arasındaki kırsal kesimde tespit edilen PKK'lıları etkisiz hale getirmek için hava destekli operasyon başlatıldı.
Diyarbakır'ın Lice, Hani ile Bingöl'ün Genç İlçesi kırsalında bir grup PKK'lının tespit edilmesi üzerine bölgede bugün operasyon başlatıldı. Sikorsky helikopterlerle Jandarma Özel Harekat Timlerinin indirildiği bölgeye, karadan da zırhlı araçlarla asker sevk edildi.


Operasyonların 31 Aralık 2012 günü güvenlik güçlerinin düzenlediği ve aralarında PKK'nın sözde Amed sorumlusu 'Numan' kod adlı Ethem Karabulut'un da bulunduğu 10 PKK'lının öldürüldüğü bölgede sürdüğü belirtildi.