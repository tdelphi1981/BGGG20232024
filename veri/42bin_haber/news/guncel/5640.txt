Ünlü Yönetmen Kutluğ Ataman, Kuzu filmini Erzincanda çekiyor
Dünyaca ünlü Türk Yönetmen Kutluğ Ataman, son filmi Kuzuyu Erzincanda değişik köy ortamlarında çekiyor.
Yönetmen Kutluğ Ataman, filmin başrollerine ünlü sanatçıların yanı sıra, Erzincanlı 8 yaşındaki Mert Taştan ve 9 yaşında ki Sıla Cantürkü koydu. 

 Yönetmen ve sanatçı kimliği ile tanınan Kutluğ Ataman, Kuzu filmini memleketi Erzincanda çekiyor. Geniş oyuncu kadrosu ve ekibi ile 4 haftadır Erzincanın değişik köylerinde çekimlerini yapan Kutluğ Ataman, film setini basın mensuplarına açtı. Kuzu filminin çekimlerine Kemah ilçesinin Doğanköy köyünde 4 hafta önce başlayan Yönetmen Kutluğ Ataman, filmin bir kısmını da Erzincana 20 kilometre uzaklıkta bulunan Sazlıpınar köyünde sürdürüyor. 

 Doğup büyüdüğü Sazlıpınar köyünde köylülerin meraklı bakışları arasında çekimlerini devam ettiren Ataman, Erzincandan iki minik oyuncuyu da sinemaya kazandırmayı hedefliyor. 70 kişilik ekibi ile Doğanköy ve Sazlıpınar köyündeki çekimlerin ardından Erzincan merkezde de çekimler yapacaklarını ifade eden Yönetmen Kutluğ Ataman, Kuzu filminin başrollerinde Emel Keleş, Nesrin Cevatzade ve Cahit Gökün paylaşacağını vurgulayarak, 8 yaşındaki Mert Taştan ve 9 yaşındaki Sıla Cantürkün de başrollerde yer alacağını kaydetti. 

 Filmin çekimlerinin 2.5 hafta içerisinde tamamlanacağını ve diğer işlerinde tamamlanarak eylül ayında bitirmeyi planladığını söyleyen Kutluğ Ataman, Kuzu filminin içleri ısıtan bir hikayesi olacak. Ben seyrederken çok güldüğüm ve eğlendiğim sahneler oldu. Sürprizi çok fazla açıkçası vermek istemiyorum. 2.5 hafta sonra film bitecek ve prodüksiyon işlemlerinin yapılması ile Eylül ayında bitirmeyi planlıyoruz. Filmimizin ismini Kuzu olarak koyduk açıklamasında bulundu.

 Filmin minik yetenekleri Mert Taştan ve Sıla Cantürk, kendilerinin böyle bir filmde oynamalarından dolayı çok mutlu olduklarını vurgulayarak, rollerini başarı ile yaptıklarını ifade etti. Filimde başrollerde yer alan 3 sanatçı Emel Keleş, Nesrin Cevatzade ve Cahit Gök, çok güzel bir ortamda çalıştıklarını ve bu çalışmanın karşılığında çok güzel bir filmin ortaya çıkacağını söyledi.
 
 Öte yandan; Yönetmen Kutluğ Ataman tarafından çekilen Kuzu filminin setini Vali Vekili Abdullah Çiftçi ve Belediye Başkanı Yüksel Çakır ziyaret ederek, sanatçılara çalışmalarından dolayı başarılar diledi.