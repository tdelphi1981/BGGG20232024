Midyatta operasyonlar sona erdi
Mardin'in Midyat ilçesinde vatandaşların ihbarı üzerine güvenlik güçlerince başlatılan operasyonlar sona erdi. Tespit edilen sığınaklar imha edilirken, dün akşam 2 teröristin cesedinin Malatya'ya gönderildiği kaydedildi.
Midyat kırsalında güvenlik güçleri ile terör örgütü PKK mensupları arasında çıkan çatışmada ilk belirlemelere göre 2 teröristin etkisiz hale getirildiği kaydedildi. Yaşam malzemeleri ve silahların ele geçirildiği operasyonda üç gözlü sığınaklar imha edildi. Kırsal alanda çok sayıda güvenlik güçleri bulunurken Jandarma Özel Harekat ve Polis Özel Harekat ekipleri zırhlı araçlarla olay yerinden ayrıldı.
 
OLAY

Doğançay köyü kırsalında bir grup teröristin vatandaşlar tarafından ihbar edilmesi üzerine harekete geçen güvenlik güçleri, bölgeyi abluka altına aldı. Teröristlerin saklandıkları sığınağa kadar yaklaşan güvenlik güçleri, 'teslim ol' çağrısında bulundu. Teröristlerin ateş açması üzerine bölgede çatışma çıkmıştı.