Kayıp ABD'li kadın için ipucu 'Taylan'
Beyoğlunda 10 gün önce ortadan kaybolan ABD vatandaşı Sarai Sierranın (33) en son Taylan adında bir erkekle buluşmak için yola çıktığı belirlendi.
Genç kadının iPadında yapılan incelemelerde, en son 20 Ocakta öğlen saatlerinde Gmail üzerinden sohbet ettiği Taylan adındaki kişi ile Galata Köprüsünde buluşmak için sözleştiklerini tespit etti. Taylan adındaki kişinin Gmailden görüşürken kendi kimliği ile mi yoksa takma bir isimle mi genç kadınla görüştüğü öğrenilmeye çalışılıyor. Ayrıca, Taylan adıyla internetten sohbet eden kişinin yazıştığı bilgisayarın İP numarası da tespit edildi. Polis ekipleri çalışmalarını bu kişiye ulaşmaya yoğunlaştırdı.

Çalışmalar kapsamında, Beyoğlu, Yenikapı, Eminönü, Galata Köprüsü, Karaköy güzergahlarından toplanan 500 MOBESE görüntüsünün incelemesi sürüyor.
Bazı kamera görüntülerinde genç kadının yalnız başına yürüdüğü ve biriyle temasının olmadığı görüldü. Polis, görüntülerde kadının biriyle temas kurup kurmadığı üzerinde duruyor.