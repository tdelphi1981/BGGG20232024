Vekile özel bütçe!
Türkiye Büyük Millet Meclisi'nde yine tartışılacak bir uygulama için düğmeye basıldı. Milletvekillerine Meclis'te çalıştıracakları personel için 25 bin lira ile 40 bin lira arasında özel bütçe verilmesi planlanıyor. 
TBMM Başkanı Cemil Çiçek'in başkanlığında dün toplanan başkanlık divanında oy birliği ile alınan karara göre, milletvekilleri yanlarında çalıştıracakları danışman, sekreter ve şoför sayısını ve bunlara verilecek ücretleri ABD Kongresi'ndeki vekiller gibi kendisi belirleyecek. 
Bunun için de vekiller her ay 25 ile 40 bin tl arasında ekstra bütçe ayrılacak. Ancak vekillerin bu rakamı az bulduğu ve 50 bin liraya yükseltilmesini istediği belirtiliyor. 
Eğer değişiklik kabul edilirse, vekillerin asgari ücretten danışman çalıştırmasının, seçmenlerine yemek parası, düğünlerde takı takma ve çiçek gönderme gibi masraflarının da bu ödenekten karşılamasının yolu açılacak. 