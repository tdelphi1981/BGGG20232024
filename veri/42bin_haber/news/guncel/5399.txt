Gazeteci Tayfun Ayder yaşamını yitirdi
Bursa'da uzun yıllar Hürriyet Haber Ajansı (HHA) ve Doğan Haber Ajansı'nda (DHA) görev yaptıktan sonra emekli olan gazeteci 56 yaşındaki Tayfun Ayder, kanser tedavisi gördüğü hastanede yaşamını yitirdi.
Uludağ Üniversitesi Tıp Fakültesi Hastanesi'nde bir süredir pankreas kanseri tedavisi gören Tayfun Ayder, bugün yaşamını yitirdi. Ayder'in cenazesi yarın ikindi namazı sonrası Emir Sultan Camii'ndeki törenin ardından Emir Sultan Mezarlığı'nda toprağa verilecek. 

Bir çocuk babası olan Ayder, sürekli basın kartı sahibiydi.