CHP'li vekil Ergenekon duruşmasına bakın nasıl geldi
Barikatlardan atlarken ayağını kırmıştı
Ergenekon davasının görüldüğü Silivri Cezaevi çevresinde jandarma yoğun güvenlik önlemi aldı. E-5 ve TEM Otoyolu'ndaki girişlerde arama noktası oluşturan jandarma, burada kimlik kontrolü yaptı, cezaevi girişine kadar birçok noktada güvenlik önlemi alındı. Ergenekon davasının bir önceki duruşmasında güvenlik barikatından atlamaya çalışırken, sol ayak topuğunu kıran CHP İstanbul Milletvekili Mahmut Tanal koltuk değnekleriyle bugün görülen duruşmaya geldi. Geçirdiği ameliyatın ardından koltuk değnekleriyle yürüyebilen Tanal, Silivri Ceza İnfaz Kurumları Yerleşkesi'ne kardeşinin kullandığı araçla geldi.