Muhteşem Türkiye
CHP Genel Başkan Yardımcısı Gürsel Tekin, Al sana muhteşem Türkiye adı altında düzenlediği basın toplantısında, yoksulluğu çeşitli illerde çekilmiş fotoğraflarla anlattı.
Gürsel Tekin, fotoğrafların, Öteki Türkiyeyi anlattığını belirterek, Ankarada çekilen bir fotoğrafı göstererek, Burası Çukurambarda. İki bakanın oturduğu yere yakın. Sadece camlarını açacaklar ve öteki Türkiyeyi görecekler dedi. İş kazalarına ilişkin fotoğrafları da sergileyen Tekin, Erzurumda donarak yaşamını yitiren 5 işçiyi örnek gösterdi.  
Tekin, hiç kimsenin, bu işçilerin ailelerinin ne yeyip içtiği ile ilgilenmediğini söyledi. Tekin, başka bir fotoğrafı gösterirken, Yüreğimin parçalandığı bir fotoğraf. Bu çocuklar sabahın dördünde, 20 lira için amele pazarında bekliyor. Gideceği yer bile belli değil. Bu çocukların okulda olması gerekmiyor mu? 2001 yılında Başbakan, partisinin tanıtımın yaparken söylediği üç cümle var. Ötekilerimiz olmayacak demişti Sayın Başbakan. Yoksulluk, yolsuzluk ve yasak olmayan bir Türkiye demişti. Ancak işte muhteşem Türkiye manzarası bu dedi.