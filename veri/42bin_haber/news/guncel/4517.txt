Düzce'de 51 kilo eroin ele geçirildi
Düzce'de, polisin düzenlediği operasyonda, minibüse gizlenmiş 51 kilo eroin ele geçirilirken, 4 kişi gözaltına alındı.
Düzce Emniyet Müdürlüğü Kaçakçılık ve Organize Suçlarla Mücadele Şubesi ekipleri, bugün İstanbul'a giden bir otomobil ile minibüsü takibe aldı. Arka arkaya giden araçlar TEM yolu Kaynaşlı mevkiinde durduruldu. Araçlarda arama yapılırken, minibüsün torpido bölümünün arkasına gizlenmiş 102 paket halindeki 51 kilo eroin ele geçirildi. Polis, A.V, M.V, M.S.A. ve A.V.'yi gözaltına alırken, soruşturma başlatıldı.