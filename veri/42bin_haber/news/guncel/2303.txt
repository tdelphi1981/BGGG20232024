Bakan Günay'dan 'Mumcu ve Gaffar Okan' mesajı
Kültür ve Turizm Bakanı Ertuğrul Günay Uğur Mumcu ve Ali Gaffar Okanın ölüm yıldönümleri nedeniyle bir mesaj yayınladı.
Bakan Günayın mesajı şöyle:

Bugün hain tuzaklarla canlarını kaybeden, ülkemizin değerli evlatları Uğur Mumcu ve Ali Gaffar Okanın ölüm yıldönümleri. Ülkelerine farklı kulvarlarda hizmet eden bu iki insanın ortak yanı cesaretleri ve vatan sevgileriydi. Ne yazık ki ikisi de hunharca cinayetlerle hayatlarını yitirdiler.

Uğur Mumcu, toplumun gönlünde nadide bir yere sahipti ve boşluğu asla doldurulamadı. Ali Gaffar Okan, ölümünün üzerinden uzun yıllar geçmiş olmasına rağmen yaptığı hizmetler ve bölge halkına verdiği güven duygusuyla kalplerde unutulmaz bir yer edindi, adeta ölümsüzleşti.

Yaşadıkları topluma katkıları ile asla unutulmayacak olan bu iki değerli insanımızı bir kez daha rahmet, minnet ve şükranla anıyorum. Ruhları şad olsun.