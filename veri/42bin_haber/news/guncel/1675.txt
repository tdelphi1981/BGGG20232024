RTÜKten rekor motivasyon cezası
Ben Bilmem Eşim Bilir isimli yarışma programında kocasına motivasyon amaçlı Beni başkasıyla hayal et diyen yarışmacı nedeniyle RTÜK yayıncı kuruluşa 502 bin 979 TL para cezası verdi.
Konuyla ilgili uzman raporu şöyle:    
YUH DEDİM   
Yarışmanın bir bölümünde erkek yarışmacıların gergin bir lastik ile bağlanarak masanın üzerinde yer alan yumurtaları 90 saniyede eşinin tahmin ettiği sayıda alması istenmiştir. Yarışmacılardan Hande-Berk çifti arasında şu diyaloglar yaşanmıştır: 
Hande: Bebeğim beni başkasıyla düşün, bak kötü bir şey düşün bana sinirlen. 
Sunucu: Ya Hande öyle bir gaza getirdin ki adam masayı alıp götürecekti. 
Hande: Her şeyi düşündüm o geldi aklıma, etkili oldu değil mi güzel oldu? 
Sunucu: Ona sor. 
Hande: Etkili oldu mu hayatım? 
Sunucu: Gıcık oldun mu? 
Berk: En son dönerken yuh dedim ya, belki duymuşlardır.

 İŞTE CEZA GETİREN O SÖZLER 

  
MOTİVENİN BİR ÖLÇÜSÜ OLMALI 
Kamuoyunda bir kişinin beni başkasıyla düşün, şeklindeki ifadesi malumları üzere meşru olmayan bir ilişki biçimi yani aldatma olarak ifade edilmektedir. Yarışmacının kendince yarışan çiftini motive etmek amacıyla bu tür bir girişime başvurduğu gerekçesi bu motivasyon araçlarının veya söylemlerinin bir sınırının veya ölçüsünün olamayacağı anlamına gelmemelidir.  
502 BİN 979 TL CEZA 
Yayın sırasında Toplumun milli ve manevi değerlerine, genel ahlaka ve ailenin korunması ilkesine aykırı olamaz hükmünün ihlal edildiğine karar veren Üst Kurul, kanala 502 bin 979 TL ceza verdi.