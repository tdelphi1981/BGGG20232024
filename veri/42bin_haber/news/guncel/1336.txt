Kedi ve köpeğin örnek dostluğu
Diyarbakır Organize Sanayi Bölgesi'ndeki bir fabrikada bekçi köpeği 'Karabaş' ile bir sokak kedisi arasındaki dostluk görünleri şaşırtıyor.
Organize Sanayi Bölgesi'nde faaliyet gösteren Geylani Tarım'a ait fabrika bahçesinde bekçi köpeği 'Karabaş' ile bir sokak kedisi, etkili olan soğukların ardından çıkan kış güneşinin tadını birbirleriyle oynayarak çıkardı. Kedi ve köpeğin, birbirine sokulması, birbirinin tüylerini yalamaları, fabrika çalışanları tarafından da ilgiyle izlendi.

Geylani Tarım'da üretim mühendisliği yapan Zafer Parılti, Karabaş ile kedinin dostluğunu cep telefonuyla kayıt altına aldı. Görüntüleri facebook sosyal paylaşım sitesinde de paylaşan Parılti'nın bu videosu, ilgiyle takip ediliyor.