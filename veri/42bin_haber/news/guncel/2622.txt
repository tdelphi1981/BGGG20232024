Facebook fotoğraflarıyla suçlandı tahliye oldu
SAMSUNda kendisine ait masaj ve güzellik merkezinde fuhuş yaptırdığı iddiasıyla tutuklu yargılanan 32 yaşındaki E.G., ilk duruşmada tahliye oldu. Genç kadının Facebook'ta paylaştığı fotoğrafları delil olarak dava dosyasına eklenmişti
Atakum İlçesinde bir apartmanın giriş katında bulunan masaj ve güzellik salonuna 3 Ocak günü Emniyet Müdürlüğü Ahlak Bürosu ekipleri tarafından baskın yapıldı. 70 lira karşılığında fuhuş yapıldığı iddiasıyla iş yeri sahibi E.G. gözaltına alındı. Çıkarıldığı nöbetçi mahkeme tarafından da genç kadın tutuklanarak cezaevine gönderildi.  
BU FOTOĞRAFLAR DAVA DOSYASINDAYDI / FOTO GALERİ 
  FACEBOOK FOTOĞRAFLARI DELİL OLDU  
Fuhuş için yer temin etmek ve fuhşa aracı olmak suçlamasıyla Samsun 4ncü Asliye Ceza Mahkemesinde ilk kez hakim karşısına çıkan E.G., suçlamaları kabul etmedi. E.G savunmasında güzellik ve masaj salonunun kendisine ait olduğunu belirterek, para karşılığı fuhuş yaptığı ileri sürülen D.E. adlı kadının arkadaşı olduğunu söyleyip, "D.E.nin kız kardeşi benimle çalışmaya başlamıştı. Onun için yanıma gelmişti. Kesinlikle D.E., o gün birine masaj yapmadı. D.E ile cinsel ilişkiye girdiğini söyleyen kişiyi tanımıyorum" dedi. 
Mağdur sıfatıyla ifadesi alınan ve 70 lira karşılığında cinsel ilişkiye girdiği ileri sürülen D.E. adlı kadın ise, kimseden şikayetçi olmadığını ve kimseyle de ilişkiye girmediğini söyledi. Mahkeme heyeti, tutuklu yargılanan E.G.yi delillerin toplanmış olması ve sabit ikametgah sahibi olması nedeniyle tahliye etti. 
 