Şişeli dava
3 yıl önce Karımla aramı bozdun diyerek dükkân komşusunun bira şişeli cinsel işkencesine maruz kalan M.E.nin hukuki girişimleri nihayet sonuç verdi. Tayfun A. ile iki kuzeni tutuklandı ve haklarında işkence ve cinsel saldırıdan dava açıldı.
BAĞCILARda konfeksiyonda çalışan Tayfun A. (27), eşiyle arasının başka kadınlar nedeniyle açılmasına neden olmakla suçladığı dükkân komşusu M.E.den (32) korkunç bir yöntemle intikam aldı. Tayfun ile amca oğulları Orhan ve Güven A. bir arsaya götürdükleri M.E.yi önce dövdü, ardından da bira şişesinin üzerine oturttu. Tayfun A. bu anları telefonuna kaydetti. M.E.nin cebindeki tüm parasını aldıktan sonra da serbest bıraktı. 

GÖRÜNTÜLÜ ŞANTAJ
Daha sonra bu görüntülerle şantaj yaparak M.E.den 4 bin TL daha aldı. M.E. haftalarca kanaması olmasına rağmen korkusundan ne polise ne de hastaneye gidemedi. Bu arada Tayfun A. eşinden ayrıldı. 
M.E. Tayfun A.nın daha da kötü bir şey yapacağını düşünerek, bir polisin yönlendirmesiyle Bakırköy Cumhuriyet Başsavcılığına gitti. 

ŞİDDET RAPORDA
Genç adam tüm yaşadıklarını anlattı, hayatının altüst olduğunu söyledi. Ancak savcılık bir işlem yapmadı. M.E.yi Adli Tıp Kurumuna sevk etti. 30 Mayıs 2012de çıkan rapor, aradan 2 yıla yakın zaman geçmesine rağmen M.E.nin yaşadığı travmayı anlatıyordu. M.E.nin makatı yırtılmıştı. Ruh sağlığını bozacak kadar ağır bir travma içerisindeydi. Bakırköy Cumhuriyet Başsavcılığı M.E.yi yeniden ifadeye çağırdı. M.E. 30 Kasım 2012de ifade verdi. Hiçbir şeyden zevk alamamaya başladım. İş ve aile yaşantım altüst oldu dedi. 3 amca oğlu ocak ayında tutuklandı.  
Yağma, yaralama, cinsel saldırı 
 Bakırköy Cumhuriyet Başsavcılığı yağma, silahla kasten yaralama, nitelikli cinsel saldırı, kişiyi hürriyetinden yoksun bırakma, beden ve ruh sağlığını bozacak şekilde cinsel saldırı suçlarından dava açtı.  
 