Üsküdar'da iki otobüs arasında can pazarı
Üsküdar'da dün akşam körüklü bir İETT otobüsü manevra yaparken başka bir otobüse yetişmeye çalışan vatandaşlara çarptı. İki otobüs arasında kalarak yaralanan 4 yolcudan birinin kolu koptu. Kaza sonrası can pazarı yaşandı.
Kaza, Üsküdar Harem Sahilyolu Salacak Caddesi otobüs son duraklarında dün akşam saatlerinde meydana geldi. Sonnur Ürkün kulladığı Üsküdar-Sultanbeyli seferini yapan İETT otobüsü yolcularını aldıktan sonra hareket etti. Sürücü Harem yönüne dönmek için manevra yaptığı sırada kayganlaşan yolda körüklü otobüsün arka bölümü kaydı. Bu sırada durakta yolcu alan Üsküdar-Samandıra seferini yapan İETT otobüsüne binmek isteyen vatandaşlar kayan otobüs ile binmek istedikleri otobüs arasında sıkıştılar. 
DURAKTAKİLER YARDIMA KOŞTU
Kazayı gören duraktaki vatandaşlar itfaiye ve sağlık ekiplerine haber verdi. Can pazarının yaşandığı kazada olay yerine çok sayıda sağlık ekibi sevk edildi. Kaza nedeniyle trafik yoğunluğu yaşanınca yerde kanlar içinde yatan yaralılara ilk olarak çevredeki vatandaşlar koştu. Kısa sürede kaza yerine gelen polis ekipleri bir yandan trafiği açmaya çalışırken bir yandan da çevredeki kalabalığı uzaklaştırmaya çalıştı. ÜSKÜDARDA CAN PAZARI 
CAN PAZARI YAŞANDI
Etrafa saçılan yaralılar nedeniyle durakta can pazarı yaşandı. Bir süre sonra kaza yerine gelebilen sağlık ekipleri ilk olarak kazada ağır yaralanan ve kolu kopan Ali Akkayayı (48) müdahale etti .İlk müdahalesi olay yerinde yapılan yaralı vatandaş ambulansa koyularak Haydarpaşa Numune Eğitim ve Araştırma Hastanesine götürüldü. Olay yerine gelen diğer ambulanslar kazada yaralanan Hakan Öğüce (24), İmdat Güven (54), İlhami Dolu'yu (53) alarak hastaneye götürdü. 
DURAKTA BÜYÜK PANİK YAŞANDI
Kazayı gören duraktaki vatandaşlar büyük panik yaşadı. Bir yandan sağa sola koştururken, bir yandan da yaralıların hastaneye kaldırılmasına yardımcı olmaya çalıştı. Kazayı gören vatandaş, "Otobüs yolcularını alıp kalktığı sırada otobüsün arka tarafı kaydı. İki otobüs arasında sıkıştılar" dedi.  
Diğer bir görgü tanığı ise otobüs sürücüsüne tepki gösterek "Bu insanları nasıl bu hale getirmiş. Sert dönmüş buradan, insanları sıkıştırmış" diye konuştu. 
Kaza sonrası hastaneye kaldırılan yaralılardan kolu kopan Ali Akkaya'nın yoğun bakımda tedavisi devam ediyor. Kaza sonrasında otobüs sürücüsü Sonnur Ürk gözaltına alınarak Doğancılar Polis Merkezi'ne götrüldü. Kazayla ilgili soruşturma sürüyor