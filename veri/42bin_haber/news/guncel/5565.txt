'Medya Oscarları' ödülleri sahiplerini buldu
Radyo Televizyon Gazetecileri Derneği'nin (RTGD) her yıl geleneksel olarak düzenlediği 'Medya Oscarları' ödülleri sahiplerini buldu.
RTGD'nin 34 yıldır geleneksel olarak gerçekleştirdiği ödül töreni Ankara Rixos Otel'de yapıldı. Gazeteci Metin Özkan'ın başkanlığını yaptığı derneğin bu yıl ki ödül törenine Türkiye Büyük Millet Meclisi (TBMM) Başkanı Cemil Çiçek, Gıda, Tarım ve Hayvancılık Bakanı Mehdi Eker, AK Parti Genel Başkan Yardımcısı Hüseyin Çelik, MHP Grup Başkanvekili Oktay Vural, CHP Milletvekili Sinan Aygün, Ankara Büyükşehir Belediye Başkanı Melih Gökçek ile medya ve sanat dünyasından çok sayıda kişi katıldı. 

Ödül töreni, İstiklal Marşı'nın kabulünün yıl dönümü dolayısıyla bugün gerçekleştiği belirtildi. Ayrıca tören Mehmet Akif Ersoy için hazırlanan belgeselin fragmanının sunumuyla başladı. Gecede bir konuşma yapan TBMM Başkanı Cemil Çiçek, merhum Akif'i rahmetle andığını belirterek, Akif'in 'Allah bu millete bir daha İstiklal Marşı yazdırmasın' sözünü hatırlattı. Çiçek, ödül alan medya mensuplarını da tebrik etti. 

Törende protokolün elinden ödüllerini alan isimler ve programlar ise şöyle:

Yılın Ana Haber Bülteni - Kanal D Ana Haber Ekibi
Yılın Haber Programı - A Haber - Mehmet Ali Önel - Deşifre
Yılın Sabah Programı - Ebruli - Beyaz TV - Ebru Şallı
Yılın Spor Programı - TRT - Futbol Ateşi - Arif Erdem, Bünyamin Gezer ve Tunç Elibol
Yılın Yarışma Programı - Kanal D - Ben Bilmem Eşim Bilir
Yılın Tv Dizisi - TRT - Seksenler
Yılın Show Programı - CNN Türk - Mesut Yar
Yılın Radyosu - Power Türk
Yılın Kadın Oyuncusu - ATV - Bergüzar Korel - Karadayı
Yılın Erkek Oyuncusu - ATV - Kenan İmirzalioğlu - Karadayı
Yılın Hafta Sonu Programı - Fox TV - Güneri Civaoğlu - Şeffaf Oda
Yılın Yerel Televizyonu (jüri özel ödülü) - Olay TV - Bursa
Yılın Belgeseli (jüri özel ödülü) - İstiklal Marşı - Gençlik ve Spor Bakanlığı
Yılın Radyo DJ (jüri özel ödülü) - Joy Fm - Ekin Baykara
RTGD Cengiz Polatkan Ödülü - Türkmeneli Tv
RTGD Nursal Tekin Ödülü - Kanal B - Yurdun Sesi