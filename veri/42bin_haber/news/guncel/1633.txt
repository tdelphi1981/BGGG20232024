Kandil'e gece yarısı operasyonu
Kuzey Irak'ta PKK kamplarına dün düzenlenen hava operasyonu kapsamında PKK'nın elebaşlarının bulunduğu Kandil Dağı, savaş uçakları tarafından gece saatlerinde bombalandı.
Irak'ın kuzeyinde bulunan PKK varlığına yönelik olarak dün saat 11.00 sıralarında başlatılan sınır ötesi hava operasyonu gece saatlerinde de devam etti. Diyarbakır 2'inci Hava Kuvvet Komutanlığı 8'inci Ana Jet Üssü'nden dün saat 23.00 sıralarında 4 uçak 'acil' kodlu emirle havalandı. Hakkari üzerinden Irak'ın kuzeyine geçen 4 F-16 savaş uçağı, PKK'nın yuvalandığı Kandil Dağı bölgesine yöneldi. Yaklaşık 1 saat süren operasyon sonucunda Kandil Dağı ve çevresinde bulunan toplam 12 hedefin bombalandığı belirtildi.

Bombardımanda hedefler arasında PKK'lılar tarafından kış üslenmesi için hazırlanan sığınaklar hedef alındı. Operasyona katılan uçakların saat 00.30 sıralarında üslerine döndü.