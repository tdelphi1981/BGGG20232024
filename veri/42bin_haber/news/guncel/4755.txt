Oxford'da Türk edebiyatı günleri başladı
Türkiye'nin onur konuğu olduğu 2013 Londra Kitap Fuarı'nda katılımcılar,Türk edebiyatını yakından tanıyacak.
Kültür ve Turizm Bakanlığı'ndan yapılan yazılı açıklamaya göre, fuar kapsamında '21. Yüzyıl'da Türk Edebiyatını Okumak' konulu sempozyum düzenleniyor. Bugün başlayan ve yarın da devam edecek olan sempozyum Türk edebiyatına 
olan ilgiyi artırmayı ve bu konunun araştırılmasına katkıda bulunmayı amaçlıyor. Çağdaş Türk edebiyatı, Türk edebiyatını çevirmek, bütün Renkleriyle Türk edebiyatı–diğer sesler ve Türk edebiyatının alımlanması panel başlıklarını 
kapsayan sempozyuma Prof. Dr. Murat Belge gibi önemli isimler de katılacak.Ayrıca 120 kişilik yazar, sanatçı, çevirmen ve akademisyenden oluşan Türk heyetinin, 50'yi aşkın kültürel ve profesyonel etkinliğe katılması planlanıyor. Ocak ayında başlayan Londra Kitap Fuarı etkinlikleri Haziran ayına kadar sürecek.