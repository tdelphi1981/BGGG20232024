Geçen sezon Bayburtta 26 kaçak avcıya ceza verildi
Geçen av sezonunda Bayburtta 26 avcıya ceza verildi. Ağustos 2012 sonunda başlayan sezon, 24 Şubat 2013 tarihi itibariyle kapandı.
Yeni sezona kadar av sahaları içinde tüfekli gezmek bile yasaklandı.

Konuyla ilgili bir açıklama yapan Bayburt Doğa Koruma ve Milli Parklar İl Müdürü Alparslan Katırcı, av meraklılarına çağrıda bulunarak kurallara uyulmasını istedi. Geçen sezon 247 avcının denetlendiğini belirten Katırcı , "Denetleme işini jandarmayla yapıyoruz. 

Bunun dört beş katı, bizim olmadığımız bölümlerdeydi. Denetlenen avcıların 26sı kaçak çıkınca idari yaptırım kararı uygulandı. Bunların yüzde 90ı Bayburt dışından. İlde 47 avcımız var. Onun dışında İstanbul, Antalya ve Zonguldaktan geliyorlar." dedi.

Yeni sezon açılana kadar yaban hayvanlarını vurmanın ve üredikleri bölgeleri rahatsız etmenin kesinlikle yasak olduğunu hatırlatan İl Müdürü Katırcı, "İl Av Komisyonu'nda, yasaklanacak sahaları belirliyoruz. 

Yasak bölgeler her yıl değişiyor. Bir ilin üçte birinden fazlasını kapatamıyoruz. Bölgeleri de üst üste kapatmıyoruz. Ağustos ayının ortalarından sonra bıldırcın avıyla sezon açılacak." şeklinde konuştu.

Bu arada Alparslan Katırcı, bu yıl kış sezonunda Yazyurdu, Gökçeli, Karşıgeçit, Haho Deresi, Saruhan ve Yeniköy gibi bölgelerde yaban hayvanlarına bin 400 kg. yem atıldığını, ayrıca Kaleardı Mahallesi'ndeki Çoruh Nehri'nde yaşayan ördekleri de yeşillik vererek koruduklarını belirtti.