Yazıcıoğlu anısına düzenlenen şiir yarışmasının ödülü umre ziyareti
Büyük Birlik Partisi (BBP), merhum Muhsin Yazıcıoğlu anısına düzenlenecek şiir ve kompozisyon yarışmasında dereceye girenleri umre ziyareti ile ödüllendirecek.
BBP Manavgat İlçe Başkanı Nusrettin Karakoç, yaptığı açıklamada, partilerinin 2531 Mart Muhsin Yazıcıoğlu Haftası etkinlikleri kapsamında şiir ve kompozisyon yarışması düzenlediklerini belirtti. 

 Şiir ve kompozisyon olarak iki ayrı kategoride yapılacak yarışmada birinci olan katılımcının çift kişilik umre ziyaretiyle ödüllendirileceğini belirten Karakoç, ikinciye tek kişilik umre ziyareti ve üçüncüye ise tablet PC ödülü verileceğini kaydetti. 

Karakoç, yarışmaya katılmak isteyenlerin 25 Mart tarihine kadar yazdıkları şiir ve kompozisyonları bbp.duyuru@gmail.com adresine göndermeleri gerektiğini söyledi. Karakoç, "Yarışma sonunda 27 Mart'ta ödül töreni düzenlenecek. 

Adaylar, şiir veya kompozisyonlarını illerinde ve ilçelerinde kurulu bulunan 'Büyük Birlik Partisi ve Alperen Ocakları' teşkilatlarına teslim edebilecek. 'Vuslatının 4. Yılında Şehit Muhsin Yazıcıoğlu' adlı yarışmaya gönderilen şiir ve kompozisyonlar daha sonra kitaplaştırılacak." dedi.