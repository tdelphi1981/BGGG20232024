Taksimde bulunan tarihi duvar kaldırılıyor
Taksimdeki tarihi Topçu Kışlasının yeniden inşasına izin veren Kültür ve Tabiat Varlıklarını Koruma Yüksek Kurulunun onama kararının ardından, kazı sırasında çıkan tarihi duvarın kaldırılmasına da izin çıktı.
Taksim Meydanında 7/24 devam eden yayalaştırma çalışmaları sırasında bulunan Osmanlı dönemine ait taş örme dış bahçe duvarı ile dışarıdan dikkat çekmemesi ve basının yoğun ilgisi nedeniyle ağzı toprakla kapatılan duvara bağlı 3 tonozu inceledik. İstanbul Arkeoloji Müzeleri Müdürlüğünden gelen arkeologlar, 1939 yılında yıkılan Topçu Kışlasına ait olduğu tahmin edilen tonozlarda büyük bir dikkatle çalışma yaptı. Hazırlanan rapor Kültür ve Tabiat Varlıklarını Koruma Yüksek Kuruluna sunuldu. Ön inceleme raporuna göre, kazı alanında yaklaşık 2 metre yüksekliğinde ve 16 metre uzunluğunda bir duvar örgüsü var. Kışlanın atık su kanalı olduğu tahmin edilen tonozun 1900lü yıllarda yapıldığı sanılıyor. İstanbul 2 Nolu Kültür ve Tabiat Varlıklarını Koruma Kurulu, Cumhuriyet Caddesindeki kazı sırasında ortaya çıkan tarihi duvar ve dehlizlerin Arkeoloji Müzesi denetiminde kaldırılmasına karar verdi. Ancak hazırlanan röleve projesini yetersiz bulan Kurul, düzeltme yapılmasını istedi. Kurul, tarihi kalıntılarda kullanılan malzemenin incelenmesi için üzerinden numune alınarak laboratuvara gönderilmesine karar verdi.