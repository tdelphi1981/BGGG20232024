Başbakan ziyareti değerlendirdi
AK Parti Genel Başkanı ve Başbakan Recep Tayyip Erdoğan, partisinin MKYK toplantısına katıldı.
Toplantı öncesi Erdoğan sürpriz bir şekilde parti önünde bekleyen gazetecilere açıklama yaptı. Sağlık sorunları nedeniyle tahliye edilen emekli Org. Ergin Saygun'a yaptığı ziyaret hakkında konuşan Erdoğan 'İnsani görevimi yapmanın mutluluğu içindeyim" dedi. 
Erdoğan açıklamasında şunları söyledi: 
Dün grup toplantımızda engelli kardeşlerimizle ilgili yeni bir düzenlemeyi duyurduk. Ağırlıklı olarak engelli kardeşlerimizin tüm kamu kurumlarındaki görev almalarından özellikle kamu kurumlarında milli eğitimdeki görev almalarına kadar atılacak yeni adımları açıkladım.
Bu yeni adımlarla ilgili olarak da dünyada bir ilki gerçekleştirmenin memnuniyeti içindeyiz.
MEBde istihdam edilecek engelli kardeşlerimizin sayısı artacak. 
Kamu kurumlarında yüzde 3lük bir hedef belirlemiştik. O hedefi belirleyeceğiz ve adımları atacağız.
Tüm ülkede toplu taşıma araçlarında engelliler yanında ağır engelliler de de refakatçilerinin demiryolu, deniz yolları ve belediyelerde istifadeyi en geniş şekilde ele aldık.
Demiryollarının daha önceki indirimi yüzde 20 idi şehirler arasında. Bu yüzde 50 oldu indirim oranı. Diğerleri tamamen ücretsiz oldu.
65 yaş üstü ücretsiz faydalanacak.
Büyüklerimizin beklentileri vardır.
Bunu gerçekleştirmiş olmanın mutluluğu içindeyiz.
Dünkü verdiğimiz müjdeler bunların bir ifadesidir.
Bugün bir sürprizle karşılaştım.
30 kadar engelli kardeşim var burada.
Bunların içinde resimden edebiyat öğretmenine varıncaya kadar hepsi var.
İçlerinde bir de udi var. İnşallah bize bir ud taksimi yaparlar.
İçlerinde şair olanlar var.
Sporcular var.
Lokman Ayva bey vasıtasıyla onlarla da daha fazla görüşme imkanı bulacağız. 
ERGİN SAYGUNU ZİYARETİ: İNSANİ GÖREVİMİ YERİNE GETİRDİM
Tutuklu ve hükümlü olanlarla ilgili olarak onlar bu ülkede mevcut yasaların gereğidir.
Yasal düzenlemenin neticesi olarak bir ertelemeyle tahliye edilmiş olan Sayın Saygun benim beraber vazife yaptığım bir arkadaşım. Yaşça benden büyük.
Amerika ziyaretimiz olmuştur birlikte. Bushu ziyaretimde beraberdik Oval Ofiste.
Bu insani bir görevdi. Bu insani görevi yerine getirdim.
Orada herhangi bir beklentim söz konusu değil.
Saygun Paşa gittiğim zaman değil daha önce de birkaç ay önce de sıkıntılıydı. Ben o süreci de yakından takip ettim.
Bilgi alışverişinde bulundum kızıyla, doktoruyla.
Şu anda da insani bir görevi yapmanın mutluluğu içindeyim. Allah şifa versin.
Astsubay olur, subay olur aynı şeyi bir başkası içinde yapabilirim.
Yasal durum başka, bu insani durum başka. 
BAHÇELİYE ELEŞTİRİ: ONLARIN DİLİ İLE KONUŞMAYACAĞIM
Bahçelinin dünyası ile bizim dünyamız farklı.
Önce Bahçelinin samimiyet dilini öğrenmesi lazım. O dili öğrenmediği için milletimizin verdiği ders ortada. 
Ben onların dili ile konuşmayacağım. Benim aldığım ahlak dersi farklı.
Acaba millet Ak Partiye neden yüzde 50 oy veriyor da bunlara yüzde 12-13 oy veriyor.
Millet akılsız oldu, bunlar yüzde 12-13 ile akıllı oldu. Böyle bir şey olabilir mi?
Biz ahlak ve edep kuralları içinde görevimizi yapmaya devam edeceğiz. 
İMRALIYA GİDECEK HEYET
Bu hafta içinde olabilir. Bu hafta içinde ya da önümüzdeki hafta olur. Adalet Bakanlığına müracaat yapılacak.
İlkelerimizi ortaya koyduk. O ilkeler çerçevesinde olur. 
CİLVEGÖZÜNDEKİ PATLAMA GÖZALTILAR OLUYOR
Şu anda yapacağımız açıklama erken olabilir.
İstihbarat kurumlarımız süreci takip ediyor.
Kameralara takılmış olanlar var.
Onların takibi devam ediyor.
Umarım en kısa sürede sonuçlanır.
Daha fazla gözaltılar da var. Tutanaklar tutuluyor, sonra bırakılıyor.
Suriye Ulusal Konsey Başkanının hedef alındığı iddiasını okudum ama ne derece doğru bilmiyorum.
Türkiye sınırları içinde oluyorsa Türkiyeyi tahrik etmek, bundan endişe duymuyoruz.
Ama hiçbir şey karşılıksız kalmaz. 
4. YARGI PAKETİ
Bazı yerlerde düzenleme için teknik çalışma yapılacak. Daha sonra dar çerçeve yapacağız
Nihai değerlendirmeden sonra da Parlamentoya gelecek. 
 