Kamyon istinat duvarından uçtu!
Malatya'da sebze yüklü bir kamyon buzlanma nedeniyle şarampole yuvarlanarak ters döndü. Sürücü, kazadan hafif sıyrıklarla kurtuldu.
Yeşiltepe semtinde gerçekleşen kazada, 44 DA 012 plakalı Hakan Demirbağ yönetimindeki, limon ve marul gibi sebzelerle yüklü kamyon, Ergenekon Köprüsü'nü geçtikten sonra kavşakta virajı alamayarak 3 metre yüksekliğindeki şarampole yuvarlandı. Kazada kamyon ters dönerken araçtaki sebzeler yola saçıldı. Kazayı sürücü Hakan Demirbağ küçük sıyrıklarla atlattı. Şarampole yuvarlanan kamyon, çekici yardımıyla çıkarıldı. 
Görgü tanıkları, buzlanma nedeniyle kamyonun kaydıktan sonra yolun yanındaki istinat duvarından uçtuğunu söyledi.