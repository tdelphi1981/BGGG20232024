Kardeşi için cinayeti üstlendi
Bursada oto yedek parçacı İlker K. (33), daha önce yanında çalışan ve cinsel ilişkiye girdiği öne sürülen Aslıhan O.'nun (25) kardeşi Hüseyin O. (22) tarafından sabaha karşı av tüfeği ile öldürüldü. Olayı polise bildiren Aslıhan O. cinayeti üstlenmek istedi. Ancak sorguda suçunu itiraf eden Hüseyin O. ifadesinde, 'Evin kapısına yine dayandı. 'Ulan boğazımıza kadar getirdin' diyerek tüfekle boğazına ateş edip öldürdüm" dedi.
Bursada yaşayan Aslıhan O. iki ay önce Bursa Cumhuriyet Savcılığına başvurarak, İlker K. adlı kişinin yedek parça satan mağazasında muhasebe görevlisi olarak çalışırken kendisiyle aşk yaşadığını, daha sonra işten ayrıldığını belirtti. Ancak İlker K.'nın girdikleri ilişkiyi gizlice kameraya alıp tekrar birlikte olmak için kendisine şantaj yapıp tehditler yağdırdığını söyledi. Bunun üzerine savcılık İlker K. hakkında soruşturma başlatırken; 4üncü Aile Mahkemesi ise Aslıhan O'.nun çağrılı sistemle korunmasına karar verdi.

"ALO POLİS TACİZCİMİ ÖLDÜRDÜM"

Bugün sabaha karşı saat 04.00 sıralarında 155 Polis İmdatı evinden arayan Aslıhan O. kendisini sürekli taciz eden İlker K.'yı tüfekle öldürdüğünü, cesetinin ise Merkez Osmangazi İlçesi'nde boş bir arazide bir otomobilin arka koltuğunda olduğunu söyleyip, kendisinin de evinden gözaltına alınmasını istedi. Kısa sürede belirtilen adrese giden polis ekipleri İlker K.'nın cesetini kendisine ait otomobilin arka koltuğunda buldu. Polis aracın ön koltuğunda av tüfeği ile biri boş ikisi dolu fişek tespit etti. Polis daha sonra bekar olan Aslıhan O.'yu evinde gözaltına aldı.

Emniyet Müdürlüğünde getirilen Aslıhan O. verdiği ifadede, "İlkerin yanından ayrıldıktan sonra kendisine ilişkimizin bittiğini söyledim. O bana görüntülerle şantaj yapıp, tekrar birlikte olmamızı istedi. Ölümle tehdit etti. Bursa 4üncü Aile Mahkemesi 31 Ocak 2013 günü bana, telefon açtığım zaman gelmek koşulu ile polis koruması verdi. Dün akşam yine aradı. 'Gel bir kez daha konuşalım ve bu işi bitirelim' dedi. Ben de yanıma, kendime ait kırma tabir edilen tüfeği alıp onunla buluştum. Tehditlerini sürdürünce tüfek ile onu öldürdüm. Cesetini arka koltuğa taşıdım, otomobili boş bir araziye bırakıp eve giderek sizi aradım" dedi.

KARDEŞİ SUÇU KABUL ETTİ

Bursa polisi, Aslıhan O.'nun böyle bir cinayeti tek başına işleme ihtimalinin zor olduğunu dikkate aldı. Polis, Aslıhan O.'nun kardeşi Hüseyin O. ile iki yakınını daha gözaltına aldı. Saat 10.00a kadar süren sorgulama sonunda Aslıhan O.'nun kardeşi Hüseyin O. suçunu itiraf etti.

İlker K.'nın dün gece bir kez daha evlerinin önüne geldiğini söyleyen Hüseyin O. "Zoruma gitti. Evdeki kırma tüfeği alıp yanına gittim. 'Ulan boğazımıza kadar getirdin' diyerek tüfekle boğazına sıktım ve öldürdüm. Sonra ceseti arka koltuğa taşıyıp, aracı boş bir araziye çektik. Sonra eve geldik. Kanlı pantolonu çıkartıp çöp konteynrına attım. Ablam kendisinin yüzünden benim cinayet işlememi kabul edemeyip suçu üstlendi" dedi.

Hüseyin O.'nun suçunu itiraf etmesinden sonra polis, zanlının kanlı pantolununu cesetin bulunuduğu yere 400 metre uzaklıktaki çöp konteynerinde buldu.

Olayla ilgili soruşturmaya Bursa Cumhuriyet Savcılığınca başlandı. Evli ve 2 çocuk babası olan İlker K.'nın ceseti, otopsi yapılmak üzere Bursa Adli Tıp Kurumu Morguna kaldırıldı.