Şeb-i Arus törenlerinde bir ilk
MEVLANA Celaleddin-i Ruminin ölüm yıldönümünde düzenlenen Şeb-i Arus törenlerinde bu yıl ilkler yaşandı. Başbakan Tayyip Erdoğanın talimatıyla düzenlenen Hazreti Mevlananın vuslatının 739. yıl dönümü töreninde dün ilk kez protokol konuşmaları yapılmadı. Başbakan Erdoğan ve Kılıçdaroğlu törende birbirleriin yüzüne bakmadı, selamlaşmadan yerlerine oturdular.
Mevlana Kültür Merkezinde dün düzenlenen törene Başbakan Erdoğan, Tacikistan Cumhurbaşkanı İmamali Rahman, CHP Genel Başkanı Kemal Kılıçdaroğlu, Başbakan Yardımcısı Bekir Bozdağ, Dışişleri Bakanı Ahmet Davutoğlu, Sağlık Bakanı Recep Akdağ başta olmak üzere yerli ve yabancı çok sayıda konuk katıldı.    
ŞEB-İ ARUS TÖRENLERİNDE BİR İLK / FOTOGALERİ  
ERDOĞAN: RUHU BOZUYOR 
Bu yıl diğer yıllardan farklı olarak saatlerce süren protokol konuşmaları Başbakan Erdoğanın talimatıyla yapılmadı. Hürriyete bilgi veren başbakanlık kaynaklarına göre Erdoğan, yaklaşık 2 saat süren konuşmaların törenin ruhunu bozduğunu belirterek, Hazreti Mevlana için bir araya geliyoruz. Mevlana ile buluşalım. Protokol konuşmalarını kaldıralım talimatı verdi. Bu talimat üzerine sadece Konya Büyükşehir Belediye Başkanı Tahir Akyürek bir selamlama konuşması yaptı.  
KILIÇDAROĞLU: YADIRGADIM 
Kılıçdaroğlu da tören öncesinde gazetecilerin hatırlatması karara tepki gösterdi. Kararı yadırgadığını belirten Kılıçdaroğlu şunları söyledi: Gönüller sultanı Mevlanadan söz edeceğiz. Neden iptal ediliyor? Büyük bir olasılıkla Sayın Başbakanın hazırlıkları, konuşma metni bitmedi. Cama yansıtılma sürecinde arıza olmuştur, o nedenle protokol konuşmaları iptal edilmiştir. Biz bugüne kadar oraya gidip siyasetten mi bahsettik? Hayır, tam tersine. Mevlanayı bu ülkenin siyasi liderleri bütün dünyaya anlatıyorlar. Ortak paydamızdır Mevlana. Protokol konuşmalarının iptal edildiğini ben de televizyondan duydum, biraz yadırgadım. 
  
 SELAMLAŞMADILAR Başbakan Tayyip Erdoğan ve CHP Genel Başkanı Kemal Kılıçdaroğlu, dün, Konya Mevlana Kültür Merkezinde düzenlenen Şeb-i Arus törenlerine katıldılar. Kılıçdaroğlunun salona geldikten sonra protokoldeki yerine giderken Başbakan Erdoğanla selamlaşmaması dikkat çekti. Rıza ÖZEL/KONYA 
 