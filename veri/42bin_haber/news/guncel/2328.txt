Dikkat! Meteoroloji'den fırtına uyarısı
Ege Denizi için fırtına uyarısında bulunuldu. Meteoroloji Genel Müdürlüğü'nün internet sitesinde yer alan açıklamaya göre, Ege'de akşam saatlerinden itibaren güney ve güneybatıdan 6 ila 8 kuvvetinde (60-75 kilometre/saat) fırtına bekleniyor. 

Tahminlere göre, fırtına, yarın öğle saatlerinde Kuzey Ege'de, akşam saatlerinde Güney Ege'de etkisini kaybedecek. 

Açıklamada, başta denizciler ve balıkçılarla ilgililer ve vatandaşlardan, fırtına nedeniyle meydana gelebilecek olumsuzluklara karşı tedbirli olmaları istendi.