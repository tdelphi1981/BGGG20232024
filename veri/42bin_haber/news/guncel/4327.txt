DHKP-C operasyonunda 12 kişi daha tutuklandı
TERÖR örgütü DHKP-C'ye yönelik düzenlenen operasyonun İstanbul ayağında nöbetçi mahkemeye sevk edilen 21 kişiden 12'si tutuklandı, 9 kişi ise serbest bırakıldı.
Savcılığa sevk edilen 24 kişiden tutuklanmaları istemiyle 21'i mahkemeye sevkedilmiş, 3 şüpheli ise savcılık sorgusunun ardından serbest bırakılmıştı.

DÜN 19 KİŞİ TUTUKLANMIŞTI

Terörle Mücadele Şube Müdürlüğü ekipleri geçtiğimiz salı günü terör örgütü DHKP-C'ye yönelik İstanbul'da 21 ilçede 41 adrese baskın düzenlemişti. Operasyonda 50'si kamu çalışanı 54 kişi gözaltına alınmıştı. 1 kişi emniyetten serbest bırakılırken işlemleri biten 53 şüpheliden 29'u dün sabah Çağlayan'daki İstanbul Adalet Sarayı'na sevk edilmişti. Mahkemeye çıkarılan şüphelilerden, 19'u tutuklanmış, 10 ise serbest bırakılmıştı.