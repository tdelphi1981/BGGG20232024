Cansu artık gülüyor
Ağzında sadece bir dişi olduğu için defalarca boğulma tehlikesi geçiren zihinsel engelli Cansunun yüzünü, Emine Erdoğan güldürdü. Erdoğanın yardım elini uzatmasıyla kalıcı dişlere kavuşan Cansu, şimdi Erdoğan ailesinin üçüncü kızları...
ZİHİNSEL engelli Cansu Bekmezin birkaç ay öncesine kadar ağzında sadece bir dişi vardı. Katı yemek yerken defalarca boğulma tehlikesi geçiren Cansu, 1.5 yıl önce Fatih Belediyesinin yürüme engellilere akülü tekerlekli sandalye teslimi töreninde Emine Erdoğanla tanıştı. Erdoğandan kalıcı dişlere kavuşması için yardım istedi.  Cansu Bekmez şimdi Erdoğan ailesinin üçüncü kızı oldu.  
ZORLU TEDAVİ SÜRECİ 
Sesini Hürriyet aracılığıyla da duyuran Cansunun tedavisini Emine Erdoğanın talimatıyla, Fatihin diş hekimi Belediye Başkanı Mustafa Demir üstlendi. Cansunun tedavisine Okmeydanındaki İstanbul İl Özel İdaresi Ağız ve Diş Hastalıkları Hastanesinde, Prof. Dr. Nedim Özer başladı. Zorlu bir tedavi sürecinden sonra kalıcı dişleri çenesine takılan Cansu Pekmezin şimdi en büyük arzusu, kendisine el uzatan Emine Erdoğana, yeni dişleriyle gülümseyip, ona en güzel hediyeyi vermekti. 
KEŞKE DAHA ÖNCE KARŞILAŞSAYDIK  
Hürriyet gazetesinin aracılığıyla gerçekleşen buluşma Cansu ve ailesi kadar, Emine Erdoğanı da duygulandırdı. Önceki gün yurtdışı ziyareti öncesi, Bekmez ailesini Atatürk Devlet Konukevinde ağırlayan Emine Erdoğan, Cansuyla yakından ilgilendi. Cansunun kendisi gibi bir zihinsel engelli kardeşi daha olduğunu öğrenen Emine Erdoğan, karşısında heyecanlanıp utandığı için konuşamayan Cansunun heyecanını yatıştırmaya çalıştı. Cansunun kendi elleriyle boyayıp hediye ettiği Cansudan iyilik meleğim Emine Anneme sevgilerimle yazılı tahta kutuyu görünce duygulanan Emine Erdoğan, Bana en büyük hediye, bu gülüşün dedi. Cansuyu kızı Sümeyyeyle tanıştıran Emine Erdoğan, İki kızım vardı, üç tane oldu dedi.
İki engelli çocuğunun yanında evinde bir de 55 yaşındaki görme engelli ablasına bakan Seyhan Bekmez de Emine Erdoğüna teşekkür etti. Daha sonra havaalimanına gelen Başbakan Tayyip Erdoğan da Cansuyla tanışıp hatıra fotoğrafı çektirdi. 
Çene kemiğinin tamamı erimişti 
PROF. Dr. Nedim Özer, Cansunun operasyonunu şöyle anlattı: Tomografilerde alt üstçene kemiğinin tamamına yakınının eridiği gözlendi. Bu nedenle tam damak kullanma imkanı yoktu. İmplant yerleştirmek de olası değildi. Eriyen kemiğin bir şekilde yerine konulması gerekiyordu. Ailesinin de onayıyla, Cansunun kalça kemiğinden parça alarak, çenesine naklettik. Yedi ayın sonunda, Cansu normal insanlardaki gibi sağlık çene kemiğine kavuştu. Bunun üzerine, üstçeneye 9 adet altçeneye ise 4 diş implantı yerleştirildi, porselen dişler yapıldı.