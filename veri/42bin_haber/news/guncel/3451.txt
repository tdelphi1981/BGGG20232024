Orsam'dan 'Muhaberat' iddiası
Ortadoğu Stratejik Araştırmalar Merkezi (ORSAM) Başkanı Hasan Kanbolat, Hatay Cilvegözü’ndeki bombanın asıl hedefinin Suriye Ulusal Konseyi liderleri olduğunu söyledi.
 ORSAM Başkanı Kanbolat, Cilvegözü’ndeki patlamayı değerlendirdi.
 Cilvegözü sınır kapısında gerçekleşen patlamanın El Muhebarat'ın işi gibi göründüğünü ifade eden Kanbolat, şunları söyledi:
 “Suriye Ulusal Konseyi liderlerinin Hatay'dan Suriye'ye geçişi sırasında bomba patlatılacaktı. Geçiş için farklı bir yer kullanılınca muhalif liderler kurtuldu, olan vatandaşlara oldu. Cilvegözü olayı Türk sınır güvenlik güçlerinin daha dikkatli olması gerektiğini de gösterdi. Bombalar genellikle hurda otomobil, minibüs veya kamyonlara yükleniyor. Ne olursa olsun Hatay'a da daha fazla özen göstermeliyiz. Hatay üzerine oyun içinde oyunların oynanabileceğini her zaman aklımızdan çıkarmamalıyız.” ANKA