Bağcılar tacizcisi yakalandı
BAĞCILARda geçtiğimiz hafta 3 kadına şiddet uygulayıp ve taciz ettiği iddia edilen şüpheli güvenlik kamera görüntülerinde eşkali belirlenerek yakalandı.
Olay, Yavuz Selim Mahallesi ve Yeni Mahallede bulunan Birlik Caddesinde geçtiğimiz hafta meydana geldi. İddiaya göre E.A (24) gece geç saatlerde evlerine giden 3 kadına yolda taciz ederek şiddet uyguladı. Yaşanan taciz ve şiddet olayı sonrasında kadınlar Bağcılar İlçe Emniyet Müdürlüğüne giderek şikayetçi oldu. Bağcılar Asayiş Büro Amirliğinde görevli polislerden özel bir ekip oluşturuldu. Ekipler, olayın yaşandığı cadde ve çevre sokaklarda bulunan işyerlerinin güvenlik kamera görüntüleri inceledi. Polis ekipleri, Birlik caddesinin çeşitli yerlerinde esnaf ve vatandaş gibi görev yaparak tespit ettikleri E.Ayı cadde üzerinde gezerken yakaladı. Gözaltına alınan şüpheli ifadesine başvurulmak üzere Asayiş Büro Amirliğine götürüldü. E.A polisteki işlemlerinin ardından sabah saatlerinde adliyeye sevk edilecek.

SARIŞIN KADINLARI SEÇMİŞ 

İlk ifadesinde suçunu itiraf ettiği öne sürülen E.A, taciz ettiği 3 kadının sarışın olduğunu söylemesi üzerine, mağdur Meral Arabacı, S.İ. ve G.Ç. emniyete çağrıldı. 3 mağdur, şüpheli E.A.yı teşhis etti.

KADINLAR SESSİZ KALMASIN 

Meral Arabacı, tacizcinin yakalandığı ve teşhis için polis merkezine geldiğini belirterek, "Polis arkadaşlar teşhis için aradılar geldim. Şoktayım, bir yandan da çok mutluyum. Dayak yemiştim, bulunmaz diyordum, ama bulundu. Buradan herkese sesleniyorum sessiz kalmasınlar. Kimse sessiz kalmasın, kadınlar kim olursa olsun sessiz kalmayıp seslerini çıkarsınlar. Ben taciz ve dayaktan neredeyse ölüyordum. Mucize eseri yaşıyorum. Şu anda hala şoktayım, emniyetteki arkadaşlar aldılar. Hak yerini buldu, burdaki polis arkadaşlar olsun ağabeylerim olsun bana her türlü desteği sundular onlara sonsuz teşekkürlerimi sunuyorum. Şoktayım çok sevinçliyim hak yerini buldu. Bu akşam rahat bir uyku uyuyacağım. Başınıza ne gelirse gelsin ilk geleceğiniz yer Emniyet olsun, sessiz kalmayın" dedi.