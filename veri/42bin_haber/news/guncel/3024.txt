Enflasyon rakamları açıklandı
Ocak ayında Tüketici Fiyatları Endeksi (TÜFE) yüzde 1.65 artarken, Üretici Fiyatları Endeksi (ÜFE) yüzde 0.18 geriledi. Yıllık enflasyon ise TÜFE'de yüzde 7.31, ÜFE'de yüzde 1.88 oldu. 12 aylık ortalamalara göre yıllık enflasyon ise tüketici fiyatlarında yüzde 8,62, üretici fiyatlarında ise yüzde 5,33 düzeyinde gerçekleşti.

Ana harcama grupları itibariyle bir ay önceye göre en yüksek artış yüzde 14,26 ile alkollü içecekler ve tütün grubunda gerçekleşti.

Ocak'ta endekste yer alan gruplardan gıda ve alkolsüz içeceklerde yüzde 4, çeşitli mal ve hizmetlerde yüzde 1,71, ev eşyasında yüzde 1,08, lokanta ve otellerde yüzde 0,95, konutta yüzde 0,7, sağlıkta yüzde 0,5, ulaştırmada yüzde 0,5, eğlence ve kültürde yüzde 0,24, eğitimde yüzde 0,1 artış, haberleşmede yüzde 0,02, giyim ve ayakkabıda yüzde 6,95 düşüş gerçekleşti.

Yıllık en yüksek TÜFE artışı 15,35 ile alkollü içecekler ve tütün grubunda görülürken, bir önceki yılın aynı ayına göre konutta yüzde 10,69, lokanta ve otellerde yüzde 9,52, giyim ve ayakkabıda yüzde 9,27 artış oldu.

Ocak ayında endekste kapsanan 437 maddeden; 42 maddenin ortalama fiyatlarında değişim olmazken, 266 maddenin ortalama fiyatlarında artış, 129 maddenin ortalama fiyatlarında ise düşüş gerçekleşti.
 Enflasyon nereye?CNN TÜRK Ekonomi Editörü Ebru Baki, enflasyon rakamlarını değerlendirdi.

İzlemek için tıklayınız...
 
ÜFE

2013 yılı Ocak ayında ÜFE aylık bazda yüzde 0,18 düşerken, yıllık bazda ÜFE artışı yüzde 1,88, 12 aylık ortalamalara göre de yüzde 5,33 artış gösterdi.

Ocak'ta tarım sektörü endeksi, bir önceki yılın aynı ayına göre yüzde 7,57 düşüş ve on iki aylık ortalamalara göre yüzde 4,63 arttı. Sanayi sektörü endeksinde ise bir önceki yılın aynı ayına göre yüzde 3,86 ve on iki aylık ortalamalara göre yüzde 5,47 artış meydana geldi.

ÜFE'de Ocak'ta endekste yer alan 788 maddeden; 138 maddenin ortalama fiyatlarında değişim olmazken, 377 maddenin ortalama fiyatlarında artış, 273 maddenin ortalama fiyatlarında ise düşüş gerçekleşti.

Özel kapsamlı TÜFE göstergeleri

Özel kapsamlı tüketici fiyatları endeksi göstergelerine bakıldığında, "çekirdek enflasyon" yerine açıklanan TÜFE göstergeleri, Ocak'ta aylık bazda mevsimlik ürünler hariç yüzde 1,41 arttı.
 Şampiyon domatesTÜİK verilerine göre, ocak ayında en yüksek fiyat artışı görülen ürün yüzde 51,26 ile domates oldu.

Domatesi fiyatı yüzde 47,72 oranında artan patlıcan, fiyatı yüzde 45,85 artan sivri biber izledi.

Ocak ayında fiyatı en çok artış gösteren diğer ürünler arasında, yüzde 45,07 ile kabak, yüzde 31,97 ile kuru soğan, yüzde 16,57 ile ıspanak, yüzde 15,08 ile sigaralar, yüzde 14,80 ile resmi evraklarla ilgili hizmetler yer aldı.

En çok erkek kazağı ucuzladı

TÜİK verilerine göre, geçen ay fiyatı düşen ürünlerin başında ise erkek kazağı geldi.

Ocakta erkek kazağının fiyatı yüzde 11,39 düşerken, bu ürünü fiyatı yüzde 11,31 azalan kadın hırkası, yüzde 10,64 azalan kadın kabanı ve yüzde 10,48 azalan kadın gömleği izledi.

Geçen ay çocuk kabanının fiyatı yüzde 10,06, kadın çizmesinin fiyatı yüzde 9,58, çocuk kazağının fiyatı yüzde 8,50 azaldı. 
Fiyatlar, işlenmemiş gıda ürünleri hariç yüzde 0,85, enerji hariç yüzde 1,85, işlenmemiş gıda ürünleri ve enerji hariç yüzde 0,92, enerji hariç ve alkollü içkiler ile tütün ürünleri hariç yüzde 1,06, enerji hariç, alkollü içkiler ile tütün ürünleri hariç ve fiyatı yönetilen/yönlendirilen diğer ürünler, dolaylı vergiler hariç yüzde 1 artarken, enerji hariç, alkollü içkiler ile tütün ürünleri hariç, fiyatları yönetilen/yönlendirilen ürünler hariç, dolaylı vergiler hariç ve işlenmemiş gıda ürünleri hariç yüzde 0,21, işlenmemiş gıda ürünleri hariç, enerji hariç ve alkollü içkiler, tütün ürünleri ile altın hariç yüzde 0,04, enerji hariç, gıda ve alkolsüz içecekler, alkollü içkiler ile tütün ürünleri ve altın hariç yüzde 0,17 azaldı.

Tarım sektörü

Fiyatlar Ocak ayında ÜFE'de aylık bazda yüzde 0,18 düştü, geçen yılın aynı ayına göre de yüzde 1,88 artış gösterdi. 

Tarım sektöründe fiyatlarda aylık yüzde 2,62, yıllık yüzde 7,57 azalma görüldü. 

Tarım sektörünün alt kalemleri incelendiğinde Ocak ayında tarım, avcılık, ormancılıkta önceki aya göre fiyatlar yüzde 2,95 düşerken, balıkçılıkta da 13,24 artış oldu.

Yıllık bazda ise tarım, avcılık, ormancılıkta fiyatlar yüzde 8,03 geriledi, balıkçılıkta ise yüzde 14,41 arttı.

Sanayi sektörü

Sanayi sektöründe ise Ocak ayında bir önceki aya göre fiyatlar yüzde 0,29, yıllık bazda ise yüzde 3,86 arttı. Sanayi sektöründe 12 aylık ortalamalara göre yüzde 5,47'lik fiyat artışı gerçekleşti.

Sanayinin alt sektörlerinden madencilik ve taş ocakçılığında geçen ay fiyatlarda bir önceki aya göre yüzde 2,77 artarken, elektrik gaz ve su sektöründe ise 0,59 oranında azalış görüldü. Aylık bazda imalat sanayi sektöründe fiyatlar yüzde 0,29 oranında arttı.

Bu sektörlerde yıllık artış da madencilik ve taşocakçılığında yüzde 6,89, imalat sanayinde yüzde 1,46, elektrik, gaz ve suda ise yüzde 21,61 oldu.

İmalat sanayinin alt sektörlerine bakıldığında da en fazla fiyat artışı bir önceki aya göre yüzde 6,07 ile tütün ürünleri imalatında görüldü.

Sektörlere göre tüketici fiyatları

TÜFE'de alkollü içecekler ve tütün grubu aylık bazda 14,26, yıllık bazda da 15,35 oranları ile ana harcama grupları arasında en yüksek artış kaydeden kalem oldu.

Yıllık bazda en fazla fiyat artışı yaşanan diğer bir harcama grubu ise yüzde 10,69 ile konut oldu. 

Fiyatların en fazla arttığı bölge

Ocak ayında yıllık bazda fiyatlar ülke genelinde yüzde 7,31 arttı.

Yıllık bazda en yüksek artışın gözlendiği bölgeler yüzde 8,13 ile "Tekirdağ, Edirne, Kırklareli", yüzde 8,02 ile "İstanbul" ve "Ağrı,Kars, Iğdır, Ardahan" bölgeleri oldu. 

En düşük artış ise yüzde 5,9 ile "Hatay, Kahramanmaraş, Osmaniye" bölgesinde gerçekleşti. 

Yıllık bazda TÜFE artışı Ankara'da yüzde 7,81, İzmir'de yüzde 7,03 oldu.

Aylık ve yıllık bazda fiyatların en fazla arttığı ve düştüğü bölgeler şöyle:

. (YÜZDE)
. AYLIK YILLIK
. ------ --------
TÜRKİYE 1,65 7,31
(İstanbul) 1,69 8,02
(Tekirdağ, Edirne, Kırklareli) 1,86 8,13
(Balıkesir, Çanakkale) 1,53 7,54
(İzmir) 1,60 7,03
(Aydın, Denizli, Muğla) 1,61 6,11
(Manisa, Afyon, Kütahya, Uşak) 1,73 7,70
(Bursa, Eskişehir, Bilecik) 1,57 7,02
(Kocaeli, Sakarya, Düzce, Bolu, Yalova) 1,75 7,47
(Ankara) 1,70 7,81
(Konya, Karaman) 1,52 6,21
(Antalya, Isparta, Burdur) 1,25 6,93
(Adana, Mersin) 2,00 7,38
(Hatay, Kahramanmaraş, Osmaniye) 1,49 5,90
(Kırıkkale, Aksaray, Niğde, Nevşehir, Kırşehir) 1,75 6,74
(Kayseri, Sivas, Yozgat) 1,40 6,60
(Zonguldak, Karabük, Bartın) 1,92 7,51
(Kastamonu, Çankırı, Sinop) 1,69 6,29
(Samsun, Tokat, Çorum, Amasya) 1,92 7,22
(Trabzon, Ordu, Giresun, Rize, Artvin, Gümüşhane) 1,52 7,70
(Erzurum, Erzincan, Bayburt) 2,06 7,82
(Ağrı, Kars, Iğdır, Ardahan) 1,85 8,02
(Malatya, Elazığ, Bingöl, Tunceli) 1,49 7,50
(Van, Muş, Bitlis, Hakkari) 1,67 6,44
(Gaziantep, Adıyaman, Kilis) 1,73 7,04
(Şanlıurfa, Diyarbakır) 2,69 7,53
(Mardin, Batman, Şırnak, Siirt) 2,19 6,86