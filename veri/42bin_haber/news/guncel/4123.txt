Hesap sorarım
BDP milletvekillerinin Karadeniz gezisinde çıkan olaylar için İçişleri Bakanı Muammer Güler iki müfettiş görevlendirdi. Güler, Samsunda büyük bir ihmal görülmüyor. Ancak Sinoptaki saldırıların üzerinde ciddiyetle duruyoruz. İhmal ya da ağırdan alma fark edersek hesabını sorarım dedi.
İÇİŞLERİ Bakanı Muammer Güler, BDP milletvekillerinin gündemdeki eylemsizlik ve barış sürecini anlatmak için çıktıkları Karadeniz gezisinin kesilmesine neden olan olaylarla ilgili iki müfettiş görevlendirdi. Bir inceleme komisyonu da oluşturan Olaylarda ihmal ya da ağırdan alma farkedersek hesabını sorarım dedi. 
İKİ MÜFETTİŞ GÖREVLENDİRDİM 
Güler, BDPlilerin seyahati sırasında Sinop ve Samsunda meydana gelen olaylarla ilgili Hürriyete konuştu. Özellikle Sinopta BDPlilere saldırılması ile başlayan ve endişeyle izlenen olaylarla ilgili derinlemesine bir inceleme başlatıldığını belirten Güler, İki müfettiş görevlendirdim. Özellikle Sinopta yaşananların nasıl meydana geldiği, provoke eden olup olmadığı ve olayların bu hale gelmesinde ihmalin olup olmadığını en kısa sürede netleştireceğiz dedi. Güler şöyle devam etti: 
KİMSENİN BURNU KANAMADI 
İlk incelemelerimize göre Samsunda büyük bir ihmal ve hata görülmüyor. Ancak Sinoptaki saldırıların üzerinde ciddiyetle duruyoruz. Vali Bey Ankaraya toplantıya gelmiş. O gün olayları duyar duymaz derhal Sinopa hareket etmesini istedim. Herhalde Çorumdaki BDPlilerin karşılanmasındaki o sakin tablo orada bir rehavete yol açmış şimdi gönderdiğimiz müfettiş arkadaşlarımızla duruma bakacağız. Olayda bir ihmal bir ağırdan alma farkedersek açıkça söylüyorum hesabını sorarım. Yine de emniyet güçlerimizi eleştirenler olsa da BDP heyetinden kimsenin burnunun kanamadığı da bir gerçektir. Fakat hiçbir üzücü olayın olmamasını arzu ederdik.  
SAĞDUYU TAVSİYE EDİYORUM 
Bazı yerlerde Madımak faciasından dönüldü şeklinde yorumlar yapılmış. Bu hükümet döneminde tarihin o eski sayfalarında kalan buna benzer hiçbir olayın yaşanmasına müsaade etmeyiz. Kimse böyle bir şey yapmayı aklından bile geçiremez. Yalnız BDPli milletvekillerine de bölge insanına, bölgeye yönelik söylemlerinde ve Türkiyenin genel psikolojisine yaklaşımda daha sağduyulu bir yaklaşım sergilemesini tavsiye ediyorum. Gerginliklerle ve çatışmalarla hiçbir yere varılamadığını en iyi onlar bilir. Gönül onların Karadeniz gezilerine devam etmelerini isterdi inşallah zaman içinde o da olur.