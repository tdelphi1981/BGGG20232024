Kemal Unakıtan: Sağlık durumum iyi
KRONİK böbrek yetmezliği sorunu yaşayan ve İsrail'de kök hücre nakli yaptıran, önceki gün sağlık kontrolü için Eşi Ahsen Unakıtan'la birlikte Tel-Aviv'e giden eski Maliye Bakanı Kemal Unakıtan yurda döndü.
Türk Hava Yolları'na ait bir uçakla dün gece saat 23.40'da Tel-Aviv'den İstanbul'a gelen Eski Maliye Bakanı Kemal Unakıtan sağlık durumu hakkında gazetecilere açıklamalarda bulundu. Unakıtan " Burada, haftada üç gün diyalize giriyorum. Ondan dolayı sağlık durumum iyi" diye konuştu. Unakıtan, basın mensuplarının böbrek nakli olup olmayacağına yönelik sorusunu da "İnşallah Olacak" diyerek yanıtladı. Bu arada Ahsen Unakıtan'ın eşini görüntülemeye çalışan gazetecilere yönelik olarak "Anlaşılan bu gazeteciler bakanlarını çok özlemiş" esprisi gülüşmelere neden oldu.