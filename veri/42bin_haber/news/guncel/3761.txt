İngilize var Rusa yok
Türkiyede çocuğu olan yabancı kadınlara verilen 2.5 yıllık ikamet iznine yeni ayar yapıldı.Özellikle Moldova, Rusya, Türkmenistan, Ukrayna, Azerbaycan, Kırgızistan ve Suriye vatandaşı olan kadınlara 6 aylık turist vizesi sınırlaması getirildi. Gerekçe ise evlilik dışı çocuk artışı ve erkeklerin Türk eşlerinin zor durumda kalması. 
TÜRK sevgilisinden çocuğu olan Rusya uyruklu S.R.ye ikamet izni verilmedi. Bunun üzerine avukatı Nuri Köse, bilgi edinme yasası kapsamında 21 Ocakta izin verilmemesinin gerekçesinin kendilerine iletilmesini istedi. S.Rye gönderilen yanıtta gerekçeler şöyle aktarıldı:
türk erkeği vazgeçmiyor

Bakanlığımızca yürütülen vize/ikamet işlemlerinde özellikle Rusya, Moldova, Türkmenistan, Ukrayna, Azerbaycan, Kırgızistan, Suriye ve benzeri ülkelerin vatandaşı yabancı kadınların, Türk erkeklerle birliklerinde ve evlilik dışı doğan çocuk sayısında son yıllarda artış gözlendiği; yabancı anneden doğan çocukların Türk baba tarafından tanınmak suretiyle nüfus kütüklerine tescilinin yapıldığı, yabancı bayan hem Türk erkekle birlikteliğini devam ettirmek, hem de çocuğuna refakat edebilmek için Türkiyede kalabilmek için ikamet talebinde bulunduğu; Türk vatandaşı erkeğin genelde, Türk vatandaşıyla ve çocuk sahibi olduğu hem resmi evliliği ve bu evlilikten olan çocuklarına karşı sorumluluğunu devam ettirmek, hem de yabancı bayanla ilişkisini devam ettirmek istediği, bazen de her iki birlikteliği devam ettirmek için Türk vatandaşı eşine baskı yaptığı gözlemlenmiştir.

İZİN, ÇOKEŞLİLİĞİ TEŞVİK EDER
Zorunlu haller dışında ikamet izni verilmesi çokeşliliği teşvik edici olarak görülmektedir. Dolayısıyla Türk vatandaşı çocuklarının yanında ikamet etme izni talebinde bulunan yabancıların bu müracaatları uygun görülmemekle birlikte, bu nedenle daha önce 5 yıl kesintisiz ikamet izni alan yabancılara, uzun süreli veya 6 aylık turistik amaçlı ikamet tezkeresi düzenlenmekte olduğu bilgisi verilmiştir. 
Önyargılı bir karar AVUKAT Köse, müvekkilinin ve Türk vatandaşı çocuğun mağduriyetinin giderilmesi ve idarenin işleminin iptali için İdare Mahkemesine dava açacaklarını söyledi. Köse, şu yorumu yaptı: Bu karar eşitlikle her ülke vatandaşına uygulamıyorlar, ayrımcılık yapıyorlar. Anneler, çocuklarını bırakıp nasıl gitsinler? Annelere karşı önyargılı bir tutum sergileniyor. Üç-beş kötü örnek var diye tüm evlilik dışı Türk çocuğu olan yabancı anneleri sınır dışı ettirme yoluna gidilmemesi gerekir. Yapılanlar yasa ve yönetmeliklere, anayasaya aykırı. 
 