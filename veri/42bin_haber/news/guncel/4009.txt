Antalya'da 5 dakikada 8 hortum oluştu
Antalya'nın Alanya ilçesinde denizde 5 dakikada oluşan 8 hortum renkli görüntüler oluşturdu. Yerli ve yabancı turistler sahilden cep telefonlarıyla görüntü aldı.
Alanya'da akşam saatlerinde yağmur bulutlarının kapladığı ilçenin Kestel, Oba, Mahmutlar ve Demirtaş beldeleri deniz açıklarında hortum çıktı. Denizde 5 dakikada 8 hortum çıkması yerli ve yabancı turistleri heyecanlandırdı. Tek tek ve 7 tane oluşan hortum daha sonra birden 3'e düştü. Şehrin hakim bölgelerinden görüntü ve fotoğraf çekenler Alanya Kalesi'nde güzel görüntüler yakaladı.