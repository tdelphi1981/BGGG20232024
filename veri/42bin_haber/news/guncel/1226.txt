Makul bir süre daha devam
Yeni anayasa çalışmalarında yaşanan tıkanıklığı aşmak için çalışan TBMM Başkanı Cemil Çiçek, dün CHP ve BDPyi ziyaret etti. Çiçek, Makul bir süre daha devam derken CHP Lideri Kemal Kılıçdaroğlu ucu açık bir çalışma düşünmediklerini ancak sürenin dışarıdan baskılarla değil komisyonca belirlenmesi gerektiğini belirtti.
TBMM Başkanı Cemil Çiçek, başkanlık tartışmasında tıkanan yeni anayasa çalışması için çıktığı liderler turundan makul bir süre daha devam kararıyla döndü. Çiçek Makul süre, sürecin içinde kendini tanımlar diyerek tarih ifade etmezken, parti yöneticileri bunun en fazla 3-4 aylık dönemi kapsayacağı mesajını aldı. Siyasi atmosfere bağlı olmakla birlikte, uzlaşma komisyonu için en ileri tarihin, Meclisin 93üncü yıldönümünü kutlayacağı 23 Nisan 2013 olacağı tahmin ediliyor. Çiçek dün Uzlaşma Komisyonunun yeni yıldaki ilk toplantısından önce CHP Genel Başkanı Kemal Kılıçdaroğlu ve BDP Genel Başkanı Selahattin Demirtaşı ziyaret etti. Parti liderlerine komisyon çalışmalarıyla ilgili bilgi veren Çiçek, Dört parti olarak geri dönülmez bir noktadayız. Bizim Yozgatta bir söz vardır: Ata binmek bir ayıp, inmek iki ayıptır. Bize de ayıp iş yakışmaz. Bu işi ne yapıp edip başarmalıyız dedi. 
VADELİ ÇEK-SENET DEĞİL 
Kılıçdaroğlu ucu açık bir çalışmayı kendilerinin de öngörmediğini, ancak sürenin dışarıdan baskılarla değil komisyonca belirlenmesi gerektiğini belirterek, Siyasi etkilerden uzak kalmalısınız dedi. CHP yönetimi, 2013te bu işi bitirelim görüşünü bildirdi. BDP yöneticileri ise komisyonun çalışma ilkelerindeki 31 Aralık 2012 hedefinin vadesi gelmiş çek-senet tarihi gibi değerlendirilip baskı yapıldığını belirterek, süre baskısının olmamasını istediler. CHP Lideri, demokratikleşme alanında ilerlemenin tutuklu milletvekilleri sorunuyla paralel olduğunu belirtti. Çiçek, Dokunulmazlıkla ilgili tekliflerini her parti komisyona verdi, onlar arasında bu sorunları çözen alternatifler var. Yeni anayasayı yaparsak bu mesele haliyle çözüme kavuşacak görüşünü dile getirdi. 
ATLAMA FORMÜLÜ 
Çiçek, Ak Partinin teklif ettiği başkanlık sisteminin parantez veya atlama formülüyle sona bırakılacağının işaretini de verdi. Görüşülen 71 maddeden 21inde uzlaşma olduğunu, 50 maddede farklı taleplerin paranteze alındığını anımsatan Çiçek, Bu komisyon önemli tecrübeler elde etti. Paranteze alarak tekrar oraya dönmek mümkün dedi. Çiçek şunları söyledi: Bu sorunu çözebilmiş olmamız gerekiyor. Anayasayı her parti kendisine yapmıyor, hepimiz birlikte milletimize anayasa yapıyoruz. Uzlaşmak bir zafiyet değildir. Uzlaşmak için herkesin fedakârlıklarda bulunması ve destek vermesi gerekiyor.  
ÜÇ AYLIK YOĞUN TAKVİM 
Komisyon dünkü toplantısında yoğunlaştırılmış bir görüşme takvimi oluşturdu. Buna göre iki yazım komisyonu hafta içi her gün sabahtan itibaren toplanacak. Komisyonlar gündemlerindeki konuları bitirinceye kadar çalışmaya devam edecekler. Çiçek toplantıda Hızlanırsak 3 ay gibi bir sürede bitebilir. Seçim takvimi başlamadan bitirmek istiyoruz dedi. 
Yürütme yasamaya karışmasın 
KEMAL Kılıçdaroğlu, görüşmenin ardından, Yürütme organının veya siyasal partilerin yetkililerinin yasama organına müdahale ederek zaman kısıtı getirmesinin doğru olmadığını ifade ettik. Sayın Başkan makul süre içinde çalışmaları yapacaklarını, sonlandıracaklarını ifade ettiler dedi. Selahattin Demirtaş da Uzlaşma masasının dağılmaması, komisyonun üzerinde bir zaman baskısı, basıncının oluşmamasını, ama aynı zamanda süre açısından ucu açık bir çalışmanın da olamayacağının farkında olduğumuzu ifade ettik. 30 yıl bekledik, meseleyi birkaç aya sıkıştırıp süre baskısına kurban etmemek gerekir. Elbette makul süre siyasi gelişmelere göre değişebilir. Önümüzde birkaç yıl yok ama 2-3 ay gibi bir süre baskısı altında da komisyon çalışmamalı görüşünü dile getirdi.