Sinop'ta BDP'lilere saldırı
Çözüm sürecini anlatmak için Karadeniz turuna çıkan BDP'li heyet Sinop'ta protesto edildi. Toplantının yapıldığı öğretmen evinin önünde toplanan yaklaşık 2 bin kişi sloganlar atıp binayı taşladı, BDP'lilerin araçlarına saldırdı. BDP'liler 9 buçuk saat sonra zırhlı araçlarla binadan çıkarıldı. 
Halkların Demokratik Kongresi heyetiyle Karadeniz turuna çıkan BDP'lileri bir grup dün Sinop'ta protesto edildi. BDP'li Sırrı Süreyya Önder, provokasyon olayını twitter üzerinden anlattı. Önder, "İçeriye taş ve yanıcı madde atılıyor, Polis bir şey yapmıyor. Kendi önlemimizi alıyoruz" sözleriyle yaşananlara tepki gösterdi. BDP heyeti dün gece polis aracıyla Sinop'tan ayrıldı. Heyetin buradan Samsun'a geçeceği belirtildi. 
BDP heyeti dün basın toplantısı için Sinop Öğretmen Evi'ndeyken çevrede toplanan bir grup slogan attı. Binayı taşlayan gruptakiler, BDP'lilere  ait araçlara da zarar verdi. BDP milletvekilleri Sırrı Süreyya Önder, Levent Tüzel, Sebahat Tuncel ve Ertuğrul Kürkçü dün saat 12.15'de girdikleri Öğretmenevi'nden dün gece saat 21.25'de polis minibüsüyle çıktı. Heyet Vali Ahmet Cengiz'in görüşmesinin ardından polis minibüsleri ile çıkarıldı. 2 panzer, 2 minibüs ve bir polis aracıyla kentten ayrılan BDP heyeti, Samsun'a doğru yola çıktı. 
Öğretmen evinden çıkamadılar 
BDP'li milletvekilleri Sebahat Tuncel, Levent Tüzel, Ertuğrul Kürkçü ve Sırrı Süreyya Önder, dün saat 12.15'te Sinop öğretmen Evi'ne girip basın açıklaması yaptı. Daha sonra yaşanan olaylar nedeniyle dışarıya çıkamayan BDP heyeti, saat 13.00'da Sakarya Caddesi'nde esnaf ziyareti, 14.30'da Gerze İlçesi Yaykıl Köyü'ne gidip termik santral karşıtı çadır nöbeti tutan köylüleri ziyaret, saat 16.30'da KESK Sinop Şubesi ziyaret etmeyi planlıyordu. Saat 20.00'de de Öğretmen Evi'nde düzenlecek halk toplantısında vatandaşlarla buluşacaklardı. Ancak yaşanan gerginlik nedeniyle dün saat 12.15'de girdikleri Öğretmen Evi'nden dışarı çıkamadılar. 
Caddelere geceden Türk bayrakları asıldı. Öğretmen evinde toplantı yapıldığı sırada 200 kişi bina önünde protesto sloganları attı, milletvekillerinin otomobillerine taşlar atıldı. Ak Parti Genel Başkan Yardımcısı Hüseyin Çelik "Ortaya konan provokasyonu kınıyorum. Her siyasi parti çok rahatlıkla 81 ilde faaliyet yapabilmelidir" dedi. 
Çözüm süreci çerçevesinde Karadeniz’deki illeri ziyaret etmek için yola çıkan BDP’li 4 milletvekili, dün sabah karayoluyla Çorum’dan Sinop’a geldi. Milletvekilleri Sırrı Süreyya Önder, Levent Tüzel, Sebahat Tuncel ve Ertuğrul Kürkçü’yü karşılamak için bir grup Derinboğanağzı Sokağındaki çay bahçesine gitti. Ancak işyeri sahibi grubun BDP’lileri karşılayacağını öğrenince, işyerini kapatıp karşılamaya gelenleri çıkardı. Ardından da işyerine Türk bayrağı asıp gitti. 
BDP'li Sırrı Sırrı Süreyya Önder Sinop'ta yaşanan olayları ve sıcak fotoğrafları twitter üzerinden paylaştı.  Önder'in paylaştığı fotoğrafların birinde BDP heyetinin öğretmenevine sığınıp, camları sandalye ve masalarla kapattığı görülüyor. 
Önceki geceden Sakarya Caddesi’ndeki birçok işyerine Türk bayrağı asılırken, dün öğretmen evine gelen BDP’li vekiller, gezileri hakkında bilgi vermek için basın toplantısı yapmaya başladı. Bu sırada öğretmenevi çevresinde çevik kuvvet ekipleri ve sivil polisler geniş çaplı önlem aldı. Yaklaşık 200 kişilik grup ellerinde Türk bayraklarıyla öğretmen evinin önüne gelip, protesto sloganları attı. 
Otomobillerine saldırıldı 
Öğretmenevinin ön tarafında olaylar çıkarken, yaklaşık 10 kişilik bir grup arka taraftan bahçeye girip binanın giriş kapısından içeriye girmeye çalıştı. Ancak burada önlem alan çevik kuvvet polisleri grubu engelledi. Dışarıda milletvekillerinin otomobillerine saldırıldı, olaylar yaşanırken BDP’li vekiller öğretmenevinin toplantı salonundaki konuşmalarına devam etti. 
Tüzel: Polisin müdahalesi yetersiz kaldı 
Milletvekili Levent Tüzel, yaşanan gerginlikle ilgili olarak, "Dışarıdaki grup neden tepki gösterdiğini bilmiyor. Bunların arkasında başkaları var. Bunu Sinop halkına mal etmiyoruz. Belki buraya gelip karşımızda bizi dinleseler hak verecekler. Biz kan dökülsün istemiyoruz. Kan dursun istiyoruz. Emniyet bu olaylara müsade etti. Polisin bu konuda müdahalesi yetersiz kaldı. Barış çabalarımız aynen devam edecek. Bunu kimse engelleyemeyecek. Samsun ve Ordu ziyaretlerimizi gerçekleştireceğiz" dedi. 
Sebahat Tuncel ise, taşlı saldırıları Hakkari ve Diyarbakır'da her gün yaşadıklarını belirterek korkmadıklarını dile getirdi. Korkmadıklarını ve amaçlarının barış olduğunu ifade eden Tuncel, "Kan dökülsün istemiyoruz, barış istiyoruz. Bunu anlatmak için buradayız" diye konuştu. 
Hüseyin Çelik : Sinop’ta ortaya konan provokasyonu kınıyorum 
AK Parti Genel Başkan Yardımcısı Hüseyin Çelik, BDP milletvekilleri Sırrı Süreyya Önder, Levent Tüzel, Sebahat Tuncel ve Ertuğrul Kürkçü’nün Sinop’ta tepkiyle karşılanmaları ile ilgili olarak Twitter’da açıklamalarda bulundu. Çelik, "BDP’lilerin Sinop ziyareti esnasında ortaya konan provokasyonu kınıyorum. Her siyasi parti çok rahatlıkla 81 ilde faaliyet yapabilmelidir" dedi. 
BDP milletvekilleri Sırrı Süreyya Önder, Levent Tüzel, Sebahat Tuncel ve Ertuğrul Kürkçü’nün Sinop’ta tepkiyle karşılanmaları ile ilgili olarak Çelik, "BDP’lilerin Sinop ziyareti esnasında ortaya konan provokasyonu kınıyorum. Her siyasi parti çok rahatlıkla 81 ilde faaliyet yapabilmelidir" dedi.

Valilik: 14 kişi hakkında yasal işlem başlatıldı  
Sinop Valiliği, Halkların Demokratik Kongresi (HDK) heyeti üyelerinin Sinop ziyaretindeki protesto eylemine yaklaşık 800 
kişinin katıldığını, eylemler sırasında yaralanan 16 kişinin ise ayakta tedavi edildiğini bildirdi. 
Valilikten yapılan yazılı açıklamada, şu ifadeler kullanıldı: "Bazı BDP milletvekillerinin ilimizi ziyaretleri sırasında ani gelişen protesto eylemlerine takriben 800 kişi katılmış, eylemler sırasında yaralanan 16 kişinin tedavileri ayakta yapılarak bu kişiler taburcu edilmiştir. Eylemler sonrasında 14 kişi hakkında yasal işlem başlatılmıştır. 
Süreçte güvenlik güçleri telafisi imkansız olayların olmaması için özen içerisinde görevlerini icra etmeye dikkat etmişlerdir. Bu saat itibarıyla ilimizde herhangi bir olumsuzluk olmayıp hayat normale dönmüştür." 
 