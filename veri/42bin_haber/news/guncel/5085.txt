Dünya kadınlarını selamladı
Başbakan Tayyip Erdoğanın eşi Emine Erdoğan, 8 Mart Dünya Kadınlar Gününün kadınlar için aydınlığa çıkış kapısı olmasını diledi.
Kızı Sümeyye Erdoğan ile birlikte, Ankara Büyükşehir Belediyesi tarafından düzenlenen etkinliğe katılan Emine Erdoğan, küresel ölçekte kadın sorunlarının ağırlaştığını, kadınlara yönelik zulüm, baskı ve ayrımcılığın arttığını söyledi. Hiçbir zaman ümitsiz olmadıklarını, mücadeleden vaz geçmeyeceklerini de kaydeden Erdoğan konuşmasında Myammarlı, Somalili, Filistinli, Suriyeli, Afrikalı, Afganistanlı, Iraklı kadınlarla Batıda istismar edilen kadınları selamladı. Emine Erdoğan, Osmanlı kadın kıyafetleri sergisini de gezip kadınlarla hatıra fotoğrafı çektirdi. Emine Erdoğan, daha sonra Ürdün Kralı 2. Abdullahın eşi Kraliçe Rania ile Başbakanlık Yeni Binada bir araya geldi.