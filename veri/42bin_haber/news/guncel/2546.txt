İstanbulda insan ticareti operasyonu
İstanbul polisi, insan ticareti yaptığı iddia edilen şahıslara yönelik operasyon düzenledi. Eş zamanlı baskınlarda çok sayıda şüpheli gözaltına alındı. Zanlılar, sağlık kontrolünün ardından emniyete götürüldü.
İstanbul Emniyet Müdürlüğü Mali Suçlarla Mücadele Şube Müdürlüğü ekipleri, önceden belirlenen çok adrese şafak vakti eş zamanlı baskınlar yaptı. Operasyonda; insan ticareti yaptıkları iddiasıyla haklarında yakalama kararı bulunan çok sayıda şüpheli gözaltına alındı. 

Zanlılar, Haseki Eğitim ve Araştırma Hastanesi'nde sağlık kontrolünden geçirildi. Sağlık kontrolü için hastaneye alınan zanlılardan bazıları yüzlerini gizlemeye çalıştı. Şüpheliler sağılık kontrolünün ardından sorgulanmak üzere İstanbul Emniyet Müdürlüğü'ne götürüldü.