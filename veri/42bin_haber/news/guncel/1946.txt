Karaalioğlu: Kafamdaki son Birand fotoğrafı...
TRT 1'de yayınlanan Enine Boyuna programının moderatörlerinden Mustafa Karaalioğlu, Mehmet Ali Birand'ın cenaze töreninde duygularını ifade etti.
Mehmet Ali Birand'ın cenaze törenine katılan Star Gazetesi Genel Yayın Yönetmeni Mustafa Karaalioğlu ünlü gazetecinin vefatıyla ilgili duygularını paylaştı.

Mehmet Ali Birand'ın ne denli büyük bir gazeteci olduğunu cenaze merasimindeki izlenimlerinden yola çıkarak aktaran Karaalioğlu "Büyük bir kayıp, lafın gelişi değil. Yeri doldurulamaz, büyük bir gazeteciyi, değerli bir düşünce adamını uğurluyoruz ve inanamıyoruz" dedi.

Vefatından bir hafta önce Birand'la, Dışişleri Bakanı Ahmet Davutoğlu'nun da olduğu bir aile ortamında bir araya geldiklerini aktaran Karaalioğlu sözlerini şöyle sürdürdü:

"Hayata ve mesleğe tutunmasını Dışişleri Bakanı'ndan son ana kadar çabayla ve hiç umudunu kaybetmeden bir takım haberler almaya çalışması kafamdaki son Mehmet Ali Birand fotoğrafı oldu. Türkiye'nin kritik zamanlarında çok değerli gazetecilik ve düşünce faaliyetleri yapan bir isimdi."

İşte o açıklama: