Süreç bu yavaşlar hızlanır
MYK toplantısı öncesi konuşan Başbakan Yardımcısı Bekir Bozdağ, İmralı süreciyle ilgili Süreç tıkanması söz konusu değil. Adı üzerinde süreç bu. Zaman zaman yavaş, zaman zaman hızlı gidebilir dedi.
BAŞBAKAN Yardımcısı Bekir Bozdağ, İmralıya gidecek heyetin belirlenmemesinin, süreci tıkadığı yönündeki iddialara yanıt verdi. Bozdağ, süreç için, Zaman zaman yavaş, zaman zaman hızlı gidebilir dedi. Ak Parti Genel Merkezindeki MYK toplantısı öncesinde gazetecilerin sorularını yanıtlayan Bozdağ iddialarla ilgili olarak şöyle konuştu: Süreç tıkanması söz konusu değil. Adı üzerinde süreç bu. Zaman zaman yavaş, zaman zaman hızlı gidebilir. Devam eden bir süreçtir. Kimlerin gideceğine Adalet Bakanlığı karar verecektir. Şu anda verilmiş ve uygulanmış bir karar yok.
ELEŞTİRİLER HAKSIZ 
(Mahkemelerin tek çatı altında toplanması) İki başlı yargının veya çoklu yargının hukuk devleti ile bağdaşmadığını ifade etmeyen neredeyse hukukçu kalmadı. Bir yanda askeri yargı öte yandan adli yargı. Dört tane ayrı temyiz mahkemesi var. Bütün bunların usulleri birbirinden farklı. Hâkimleri savcıları birbirinden farklı. Bu kadar farklılık içerisinde hukuk devletini güçlü bir şekilde hayata geçirme imkanı maalesef başarılamıyor. O yüzden bunun tek çatı altında birleşmesi tek temyiz mahkemesi olması bugüne kadar önerilen bir husustu. Bizim yaptığımız düzenlemeler demokratik temsile, demokrasiye, hukuk devletine uygun düzenlemelerdir. Eleştirileri haklı eleştiriler olarak görmüyorum. 
3LÜ MUTABAKAT ARARIZ 
(Yeni anayasa çalışmaları) Uzlaşma komisyonundan yüzde 100 mutabakat çıkmazsa 3lü mutabakat ararız. Olmadı 2li mutabakatla netice alabilirsek adımlarımızı öyle atarız. Türkiyenin buna ihtiyacı var. Bizim söylediğimiz budur. Yeni anayasayı hayata geçirebilecek imkan bulduğumuzda bu adımı atmıyoruz demeyiz çünkü toplumun böyle bir talebi var. Bu talebi hayata geçirmek zorundayız. Türkiyede 30 yılı aşkın süredir bir yeni anayasa sorunu var mı? Var. Ama onun yanında da yeni anayasa yapamama sorunu var. Yeni anayasa yapmakla biz hem anayasa sorununu aşmış olacağız hem de yeni anayasa yapamama sorununu aşmış olacağız. Dileğimiz uzlaşma komisyonun bu iki sorunu aşan netice almasıdır. ANKARA   
  
 