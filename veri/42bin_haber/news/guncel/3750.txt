Şanlıurfa'da silahlı kavga: 1 ölü
ŞANLIURFA'da arazi anlaşmazlığı nedeniyle çıktığı öne sürülen kavgada 1 kişi silahla yaralandı. Hastanede tedaviye alınan yaralının sağlık durumunun iyi olduğu belirtildi.
Olay, öğle saatlerinde merkeze bağlı Örencik Köyü'nde meydana geldi. Köyde çiftçilik yapan 68 yaşındaki Esat Kaçar'ı tarlada kanlar içerisinde bulan yakınları durumu hemen sağlık ve jandarma ekiplerine bildirdi. İhbar üzerine olay yerine gelen sağlık ekipleri Kaçar'ın vücuduna isabet eden mermi nedeniyle yaralandığını saptadı. İlk müdahalenin ardından ambulansla özel bir hastaneye götürülen Kaçar'ın tedavisine başlanılırken, sağlık durumunun iyi olduğu bildirildi. Jandarma, Kaçar'ın ifadesi doğrultusunda kavga ettiği iki kardeş tarafından kullanıldığı sanılan tabancayı arazide bulurken, şüphelileri yakalamak için de çalışma başlattı. Olayla ilgili soruşturma sürdürülüyor.