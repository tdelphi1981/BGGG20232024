Dağa çıkan genç yere çakıldı!
ABD'nin New Mexico kentinde kayak yapmak üzere telesiyejle dağa çıkan bir genç, 15 metre yükseklikten yere çakıldı.
Olay anı, kameralara saniye saniye yansıdı. İnternet paylaşım sitesi YouTube'ta yayınlanan görüntülerde, kimliği belirtilmeyen bir genç, kayak yapmak üzere telesiyeje bindi. telesiyejin emniyet kemerini bağlamayan genç, en yüksek noktaya ulaştığı bir anda, yaklaşık 15 metre yükseklikte dengesini kaybederek karla kaplı zemine çakıldı. Gencin kafatasında çatlama ve vücut kemiklerinde çok sayıda kırık meydana gelirken, olay anı kendisini görüntülemekte olan arkadaşı tarafından saniye saniye kaydedildi. Helikopterle hastaneye kaldırılan gencin hayati tehlikesinin devam ettiği bildirildi.