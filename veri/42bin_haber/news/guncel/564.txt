Başbakan kayıp gazetecinin eşiyle görüştü
Başbakan Recep Tayyip Erdoğan, Suriye'de kaybolan Filistin asıllı Ürdünlü gazeteci Başhar Kaddumi'nin eşi Arzu Kaddumi ile görüştü.
Oğlu ile birlikte Dolmabahçe Başbakanlık Ofisine gelen Kaddumi, eşinin durumuyla ilgili gelişmeler konusunda başbakana bilgi verdi, yardım istedi. Başbakanın kendisini dinlediğini ve yardım için söz verdiğini söyleyen Kaddumi, eşinin bazı gruplar tarafından rehin tutulduğu haberleriniyse yalanladı.