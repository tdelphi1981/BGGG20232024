Koruma altındaki kadına 7 kurşun
Bugün Dünya Kadınlar Günü ama Türkiye'nin dört bir yanında yine kadınlara karşı şiddet olayları yaşandı. Onlardan biri de 1 çocuk annesi Nazlı Aydın'dı. İddialara göre koruma altındaki 27 yaşındaki kadın, otomobilinde 7 kurşunla vurularak öldürüldü.
Evinin önüne gelen Nazlı Aydın, otomobilini park etmeye çalışırken, araca tabancayla ateş açılmaya başlandı. Vücuduna 7 kurşun isabet eden Aydın, çevrede bulunanlar tarafından hastaneye kaldırılırken yolda yaşamını yitirdi. 
Daha önce başından bir evlilik geçen ve 1 çocuğu bulunan Nazlı Aydın, iddiaya göre bir süre birlikte olduğu M.A.'dan ayrıldı. Ayrılığı hazmedemeyen M.A., genç kadınla tekrar birlikte olmak isteyip, tehdit etmesi üzerine Nazlı Aydın, Diyarbakır Cumhuriyet Savcılığına giderek suç duyurusunda bulundu. Savcılık Nazlı Aydın'a koruma verilmesi yönünde karar verdi. 
AYRILDIĞI SEVGİLİSİ ARANIYOR 
Polis, yaptığı araştırmada Aydın'ı vuran kişinin market işletmecisi M.A. olduğunu belirledi. M.A.'nın olay yerine bir araçla geldiğini saptayan polis, kentte bir çok noktayı abluka altına aldı. Araç gece yarısı Dokuz Çeltik Köyü yakınlarında terk edilmiş olarak bulundu. Kiralandığı belirtilen otomobil incelenmek üzere Emniyet Müdürlüğü'ne götürüldü. Polis, kayıp olan M.A.'yı yakalamak için çalışmalarını sürdürüyor. 
KADINA ŞİDDET HABERLERİ... 
  'Alo polis tacizcimi öldürdüm'    Eli bıçaklı kocasından polis kurtardı  
  Eşekten düşüp öldüğü iddia edilen kadını kocası öldürmüş  
  Eşini sokak ortasında bıçaklayarak öldürdü  
 