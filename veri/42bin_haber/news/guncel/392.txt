Genelkurmay: Darbe eğitimi vermiyoruz
Genelkurmay Başkanlığı'ndan yapılan açıklamada, ''TSK eğitim ve öğretim kurumlarında darbeye yönelik eğitim söz konusu değildir'' denildi.
 Genelkurmay Başkanlığı Genelkurmay Başkanlığı kamuoyunda gündeme getirilen iddiaların aksine TSK eğitim ve öğretim kurumlarının, eğitim birliğine aykırı hareket etmesi ve eğitim-öğretim müfredatında açık veya gizli olarak darbeye yönelik eğitim konularının bulundurulmasının söz konusu olmadığını, bütün eğitim sisteminin yürürlükteki mevzuata uygun olarak düzenlendiğini bildirdi.
 Genelkurmay Başkanlığı dördüncü kez, kamuoyunda gündeme getirilen iddiaların aksine TSK eğitim ve öğretim kurumlarının, eğitim birliğine aykırı hareket etmesi ve eğitim-öğretim müfredatında açık veya gizli olarak darbeye yönelik eğitim konularının bulundurulmasının söz konusu olmadığını, bütün eğitim sisteminin yürürlükteki mevzuata uygun olarak düzenlendiğini bildirdi. Genelkurmay, sıcak gelişmelerin yaşandığı bir coğrafyada bulunan Türkiye’de Silahlı Kuvvetlerin konumu ve rolünün, güvenlik ihtiyaçları ve maruz kaldıkları tehdit düzeyleri düşük seviyede olan bazı batılı ülkelerin Silahlı Kuvvetleri ile kıyaslanmasının ve mevcut durumun demokratik ülkelerdeki uygulamalara aykırı olduğu iddiasının gerçeklerden uzak olduğunu da belirtti.
 -BENZER ÜÇ AÇIKLAMA DAHA YAPILMIŞTI-
 Genelkurmay Başkanlığı internet sitesinde Türk Silahlı Kuvvetlerinin eğitim ve öğretim kurumlarında verilen eğitimler konusunda bir açıklama daha yaptı. Son dönemlerde bazı basın ve yayın organlarında, askerî okulların Milli Eğitim Bakanlığı (MEB) ve Yükseköğretim Kurulu (YÖK)’na bağlı olmadıkları, müfredatının ve ders kitap içeriklerinin Genelkurmay Başkanlığınca oluşturulması ve askerî okulların MEB ve YÖK denetleme sistemi dışında olmaları nedeniyle; askerî okulların darbeci zihniyetin yetişmesine ortam hazırladığı, bu mahzuru gidermek maksadıyla, askerî okulların müfredatının elden geçirilmesi gerektiği şeklinde haber ve yorumlar yapıldığının gözlemlendiği belirtilen açıklamada, “Bahse konu haberlere ilişkin olarak; TSK eğitim kurumlarında uygulanan eğitim sistemi bilgi notu ile ders çizelgeleri ve askerî ders içerikleri, 17 Eylül 2011, 06 Mayıs 2012 ve 23 Temmuz 2012 tarihlerinde TSK Genel Ağında yayımlanmış olmasına rağmen, bu konudaki haber ve yayınlara devam edilmiştir” denildi.
 -DERS PROGRAMLARINI DA AÇIKLADI-
 Türk Silahlı Kuvvetleri’ne bağlı askeri orta ve yüksek öğretim kurumlarının eğitim ve öğretim esaslarına ilişkin ayrıntılı bilgi verilen açıklamada, Genelkurmay’ın, Kuvvet Harp Akademileri bünyesinde yüzbaşı ve binbaşı rütbesindeki subayları, çağın dinamik eğitim yapısı içerisinde askerî, siyasî ve ekonomik konulardaki güncel gelişmeler paralelinde öğrenime tabi tutmak, hizmet içi eğitim seviyelerini yükseltmek ve mesleğe yönelik motivasyonlarını artırmak maksadıyla; Komutanlık ve Karargâh Subaylığı (KOMKARSU) öğrenimi verildiği de bildirildi. Bu alanda eğitim süresinin 20 hafta uzaktan, 20 hafta yüz yüze olmak üzere toplam 40 hafta olduğunu açıklayan Genelkurmay bunların dışında “Astsubay Üst Karargâh Hizmetleri Öğrenimi”nden de söz etti. Genelkurmay “Kara Kuvvetleri Eğitim ve Doktrin Komutanlığınca tüm kuvvetler adına yürütülen Astsubay Üst Karargâh Hizmetleri Eğitimi; öncelikle büyük karargâhlarda çalışacak astsubayların eğitim seviyelerini yükselterek karargâhta çalışma niteliklerini geliştirmek, müştereklik kültürü kazandırmak ve mesleki motivasyonlarını artırmak maksadıyla icra edilmektedir. Eğitim süresi 16 hafta uzaktan, 18 hafta yüz yüze olmak üzere toplam 34 haftadır” dedi.
 Genelkurmay Başkanlığı eğitim kurumlarının ders çizelgelerine kadar bütün ayrıntılarını açıklarken “Kamuoyunda gündeme getirilen iddiaların aksine TSK eğitim ve öğretim kurumlarının, eğitim birliğine aykırı hareket etmesi ve eğitim-öğretim müfredatında açık veya gizli olarak darbeye yönelik eğitim konularının bulundurulması söz konusu değildir. Bütün eğitim sistemi yürürlükteki mevzuata uygun olarak düzenlenmiştir” dedi.
 -“TSK’YI BATILI ÜLKELERİN SİLAHLI KUVVETLERİYLE KIYASLAMAK GERÇEKLERE AYKIRI”-
 Genelkurmay Başkanlığı’nın açıklaması şöyle devam etti:
 “-Bütün dünya ülkelerinde olduğu gibi ülkemizde de askerî okullar, harp sanatını öğretmek amacıyla kurulmuştur. Tüm modern ordulardakine benzer şekilde TSK askerî okullarında da fiziki yeteneği en yüksek seviyede tutmak için temel beden eğitimi ve savaş beden eğitimi dersleri ile bilinen anlamda askerliğin temel konuları olan taarruz, savunma gibi harekât konularını içeren askerî eğitim programı akademik programla birlikte uygulanmaktadır.
 -TSK Orta Dereceli Askerî Okullarında; eğitim ve öğretim programlarımızın hazırlanması, programların denkliğinin sağlanması, onaylanması ve bilimsel denetimi konularında MEB kriterlerine uygun hareket edilmektedir. Ayrıca, TSK Ortaöğretim Okullarında; MEB Talim ve Terbiye Kurulu tarafından tescil edilen haftalık ders çizelgesine uygun olarak MEB tarafından belirlenen ders kitapları okutulmaktadır.
 -Ayrıca, TSK Ortaöğretim Okullarında; MEB Talim ve Terbiye Kurulu tarafından tescil edilen haftalık ders çizelgesine uygun olarak MEB tarafından belirlenen ders kitapları okutulmaktadır. TSK Yüksek Öğretim Kurumları eğitim ve öğretim programları YÖK’ün ön lisans, lisans ve lisansüstü programlarda aradığı kriterlere uygun olarak hazırlanmakta ve uluslararası alanda geçerliliği olan programlar oluşturulmaktadır.
 -Türk Silahlı Kuvvetleri Askerî Okullarının; TSK bünyesinde görev alacak muharip subay ve astsubay yetiştirmenin gereği olarak kendi özel kanun ve yönetmeliklerine tabi olmasının “Türk Milli Eğitim Müfredatından farklı eğitim ve öğretim yaptığı” şeklinde algılanmasının çoğu zaman yanlış ve eksik bilgiden kaynaklandığı, bazı hallerde de maksatlı olduğu değerlendirilmektedir.
 -TSK bünyesindeki orta dereceli okullardan başlayarak, Harp Akademilerine kadar tüm eğitim ve öğretim kurumlarının MEB ve YÖK kriterlerine uyum sağlamasına, geleceğin güvenlik ve harp ortamının gereklerine göre dinamik olarak sürekli geliştirilen ve değiştirilen eğitim ve öğretim programlarına rağmen; ön yargıların şekillendirdiği bakış açısıyla TSK eğitim ve öğretim kurumlarına yöneltilen eleştirilerin yersiz olduğu, diğer taraftan her zaman sıcak gelişmelerin yaşandığı bir coğrafyada bulunan Türkiye’de Silahlı Kuvvetlerin konumu ve rolünün, güvenlik ihtiyaçları ve maruz kaldıkları tehdit düzeyleri düşük seviyede olan bazı batılı ülkelerin Silahlı Kuvvetleri ile kıyaslanmasının ve mevcut durumun demokratik ülkelerdeki uygulamalara aykırı olduğu iddiasının gerçeklerden uzak bir bakış açısının ürünü olduğu değerlendirilmektedir.”
 TSK açıklamasına orta dereceli okullar, Astsubay MYO’lar, Harp Okulları, GATA, Kuvvet Harp Akademileri, SK Yüksek Sevk ve İdare Akademisi Akademik Ders Çizelgeleri ile ders progrmalarını da PDF formatında ekledi.
 ANKA
  