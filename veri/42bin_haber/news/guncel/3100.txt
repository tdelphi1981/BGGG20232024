Av tüfeği ile yaşamına son verdi
Kırıkkale'de 80 yaşındaki Cemal Özdemir, sabah namazını kıldıktan sonra av tüfeği ile yaşamına son verdi.
MKE'den emekli olan ve 17 yıl önce dördüncü evliliğini yaptığı 51 yaşındaki Elife Özdemir ile 15 yaşındaki oğlu Özgür Özdemir'le birlikte yaşayan 5 çocuk babası Cemal Özdemir, sabah namazını evde kıldı. Özdemir, daha sonra henüz nedeni belirlenemeyen sebepten kendisine ait av tüfeği ile başına ateş etti. Cemal Özdemir olay yerinde yaşamını yitirirken, silah sesine uyanan eşi ile oğlu, sağlık ve polis ekiplerine haber verdi. Polis ve savcılık incelemesinin ardından Cemal Özdemir'in cenazesi Kırıkkale Yüksek İhtisas Hastanesi morguna kaldırıldı. Özdemir'in intiharı ile ilgili soruşturma başlatıldı.