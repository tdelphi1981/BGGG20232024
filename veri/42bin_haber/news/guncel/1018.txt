İsrail'in yeni yerleşim birimi inşa kararına tepki
İslam İşbirliği Teşkilatı (İİT) Genel Sekreteri Ekmeleddin İhsanoğlu, İsrail'in Kudüs'te bin 240 yeni yerleşim birimi inşa etme kararını onaylamasını kınadı.
İİT merkezinden yapılan yazılı açıklamaya göre, İhsanoğlu'nun, 'İsrail'in 1967'den bu yana Doğu Kudüs'te genişleme politikası ve yerleşim birimi inşa etmesi, uluslararası kanunlar ve kararlara karşı açık bir ihlaldir. İsrail, Kudüs'te yerleşim bölgelerini genişleterek, kenti Yahudileştirmeyi hedefliyor' dedi.

İhsanoğlu ayrıca BM Güvenlik Konseyi'ni, İsrail'in ihlallerini engellemek için çalışmalar başlatmaya davet etti.

İsrail İçişleri Bakanlığı dün Kudüs'ün güneyindeki Gilo Mahallesi'nde bin 242 yeni yerleşim inşaatına onay verildiğini duyurmuştu.