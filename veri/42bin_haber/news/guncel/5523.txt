Hastanede büyük panik
Konya Beyhekim Devlet Hastanesinin de kan merkezindeki sağlık görevlisi yanlış tuşlama yapınca hastane polisi ve güvenlik görevlileri hastane kapılarını kapattı.
Konya merkez Selçuklu ilçesinde bulunan Beyhekim Devlet Hastanesinde ilginç bir olay yasandı. Kan merkezinde görevli olan sağlık çalışanı telefonla yanlış tuşlama yapınca hastane güvenlik amirinin telefonuna sinyal gitti. Bunun üzerine güvenlik amiri hastane kapılarının tümünün tutulmasını istedi. Güvenlik görevlileri, hastane polisinden yardım istendi. 

Alınan bilgiye göre hastanede bazı telefon tuşları alarm yerine kullanılıyor. Kan merkezindeki sağlık memurunun dört kere üç (3333) tuşuna bastığı, bu rakamında çocuk kaçırma sinyali olduğu bildirildi. Güvenlik amirinin telefonuna gelen sinyalin ardından, güvenlik amiri bu alarmı aldıktan sonra hemen hastanedeki tüm kapıların güvenliğini aldırıyor. Sabah saatlerinde yaşanan olayda yanlış alarm verilmesi emniyet güçlerini ve hastanedeki güvenlik görevlilerini harekete geçirdi. Bunun üzerine hastane kapılarını kapatan ve kontrol yapan güvenlik güçleri yeni doğan bebek ünitesini güvenlik çemberine alarak inceleme yaptı. Herhangi bir bebek kaçırma olayının olmadığını, alarmın kan merkezindeki sağlık personelinin yanlış tuşa basması sonucu olduğu öğrenildi. Bunun üzerine hastane personeli rahat bir nefes aldı. Hastanedeki alarm sayılan diğer numaralarda 1110-Sağlık personeline saldırı- 2222 acil hastaya yardım olarak belirtilmiştir.