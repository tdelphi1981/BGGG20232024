Emine Erdoğan'ı ağlatmışlardı, bakın nasıl teşekkür ettiler
Arakanlı müslümanlar Türkiye'den giden yardım kuruluşlarını bayram gibi bekliyor. Teşekkürlerini ise "thanaka" makyajıyla gösteriyor.
Myanmar'da yaşadıkları şiddet ve baskı nedeniyle kaçarak Bangladeş sınırındaki kamplarda kalan müslümanlara Türk Kızılayı ve diğer stklar tarafından yapılan yardımlar tüm hızıyla sürüyor. Dışişleri Bakanı Ahmet Davutoğlu ve Emine Erdoğan'ın da yaşanan tablo karşısında gözyaşlarını tutamadıkları kamplarda Arakan'lı müslümanlar Türk Kızılay'ının gelişini adeta bayram gibi bekliyor. Güvenlik gerekçesiyle basın organlarının alınmadığı kamplarda Türk Kızılayı'nın görevlileri tarafından çekilen fotoğraflarda kadınların "thanaka" ismi verilen ve ağaç köklerinden elde edilen tozla yaptıkları makyajlar ve en güzel giysileriyle yardım heyetini karşılamaları dikkat çekiyor.

İlk ulaşan Türk Kızılayı oldu

Çatışmaların yaşandığı ve binlerce Arakan'lı müslümanın hayatını kaybettiği olaylardan sonra bölgeyi ziyaret eden Dışişleri Bakanı Ahmet Davutoğlu ve Başbakan Erdoğan'ın eşi Emine Erdoğan müslimanların yaşadığı kamplardaki durumu görünce gözyaşlarını tutamamışlardı. Olayların ardından harekete geçen Türk Kızılayı, kamplara yardım ulaştıran ilk ulusal ve uluslar arası yardım kuruluşu oldu. İlki 9 Ağustos 2012 tarihinde, 3 kargo uçağı ile ulaştırılan yardımlar bugüne dek kesintisiz olarak kamplarda yaşayan Müslüman ve Budistlere dağıtılıyor. Yaklaşık bölgede 30.000 aile ve toplam 180 bin kişiye her ay düzenli olarak insani yardım malzemesi ulaştırılıyor. Açlık ve sefaletin kol gezdiği Arakan'daki kamplarda Türk Kızılayı görevlilerinin karşılaştıkları manzara ise Arakanlı müslümanların kalplerindeki umut ışığının hala canlı olduğunun göstergesi oldu. Güvenlik gerekçesiyle basın mensubunun alınmadığı kamplarda kadınların yüzlerindeki değişik boyama teknikleri, görüntü alan Türk Kızılay'ı görevlilerinin dikkatini çekti. 

Umutları yüzlerine yansıdı

Araştırma yapan görevliler yaşadıkları onca acıya ve drama rağmen Arakan'lı kadınların Kızılay'ın gelişini bir bayram havası içinde karşıladıklarını öğrendi. Kızılay ekibinin geleceği haberiyle hazırlıklara başlayan kadın ve çocukların en güzel kıyafetlerini giydiklerini öğrenen Türk görevliler duygulu anlar yaşadı. Yörede Thanaka adı verilen, aynı adla anılan ağacın kabuk ve köklerinin öğütülmesiyle elde edilen tozun suyla karıştırarak krem haline getiren kadınların bu kremle makyaj yaptıkları öğrenildi. Kadınlar Thanaka'yı güneş koruyucu, pürüzsüz bir cilt ve kozmetik amaçlı kullanıyor. Kamp sakini kadınlar ve genç kızlar, Kızılay ekibini Thanaka ile yaptıkları makyajla karşıladılar. Güvenlik gerekçesiyle kimsenin görüntü alamadığı kamplarda Türk Kızılayı ekibinin objektifine yansıyan karelere Thanaka'lı kadınların umudu ve sevinci böyle yansıdı.