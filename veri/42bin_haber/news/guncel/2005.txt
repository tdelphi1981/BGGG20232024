Paris cinayetlerinde flaş gelişme
3 PKKlının Pariste öldürülmesiyle ilgili olarak 2 kişi gözaltına alınırken, Fransadan Ankaraya gelen bilgi notuna göre olay örgüt içi hesaplaşma sonucu yaşandı. Fransızlar bir süredir örgüt üyeleri arasındaki gerginlikten haberdardı. Soruşturma sürecinde önemli gelişmeler yaşanabileceği de belirtiliyor.
Pariste PKKlı 3 kadının öldürülmesinin ardından Fransız istihbarat birimi, Ankaraya geçtiği ön bilgi notunda, olay bir örgüt içi hesaplaşma tespitinde bulundu. Suikastle ilgili soruşturmada Paris ile Ankara arasındaki bilgi akışı istihbarat teşkilatları ile emniyet birimleri arasında yürütüldü, gözaltına alınan iki kişinin örgüt içindeki bağlantılarına ilişkin çok önemli bilgi paylaşıldı. Güvenilir kaynaklardan alınan bilgiye göre, Fransızlar tarafından bir süreden beri örgüt üyeleri arasında bir gerginliğin olduğu biliniyordu. Bu nedenle son gelişmeler ve elde edilen bazı delillerle de örgüt içi hesaplaşma tezinin giderek güçlendiği belirtiliyor. Bu kapsamda suikastin, İmralı ile başlatılan sürece karşı çıkan örgüt içindeki bazı çevrelerin etkili olup olmadığı ile bazı ülkelerin örgüt içindeki ayrışmayı dikkate alarak örgütten taşeron kullanıp kullanmadıkları ihtimalleri de değerlendiriliyor.

TUTARLI BİLGİ VEREMEDİ

Le Parisien gazetesine göre, şüphelilerin evlerinde yapılan aramada, cinayeti aydınlatacak ipucuna rastlanmadı. Le Point dergisinin internet sitesindeki habere göre şüphelilerden biri, suikastten kısa süre öncesine kadar maktullerin yanındaydı ve onları canlı olarak gören son kişiydi. Bu kişi ifadesinde, olay günü neler yaptığını net ve tutarlı ayrıntılarla veremeyince, üzerindeki şüpheler yoğunlaştı.

Gözaltı süresi uzadı

Soruşturmayı yürüten Paris Terörle Mücadele Alt Müdürlüğü, her ikisi de Kürt kökenli Türkiye Cumhuriyeti vatandaşı olan 38 ve 31 yaşlarında iki erkek şüphelinin gözaltı süresini uzattı. Yakın arkadaş oldukları belirtilen iki şüphelinin gözaltı süresinin 96 saate kadar sürebileceği belirtildi.