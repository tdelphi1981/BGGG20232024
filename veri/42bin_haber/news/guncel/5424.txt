Gaziantepli iş kadınlarından Brezilyaya iş ortaklığı seferberliği
TUSKONa bağlı olarak kurulan ilk iş kadınları derneği Gaziantep İpek İş Kadınları Derneği (GİKAD) yönetim kurulu üyeleri, Brezilyada düzenlenen Türkiye-Brezilya İş Kadınları Ticaret ve Yatırım Heyeti programlarına katıldı.
Program için önce Sao Pauloya giden iş kadınları, burada iş dünyasının nabzını tutan Sao Paulo Endüstri Federasyonu FIESPin konuğu oldu. 

FIESPteki programda iş kadınlarını Sao Paulo Başkonsolosu Mehmet Özgün Arman da Brezilya iş dünyası heyeti ile birlikte karşıladı. Açılış konuşmasını yapan FIESP Başkan Yardımcısı Elias Miguel Haddadtan sonra Başkonsolos Arman, Brezilyada Türk iş kadınları heyetini ağırlamaktan duyduğu memnuniyeti ifade etti ve iki ülke arasındaki ticaret hacmini büyütmede iş kadınlarına duyduğu güveni vurguladı. 

Brezilya ekonomisinin tanıtım sunumlarının ardından, TUSKONun iş Kadınları ile Brezilya iş dünyası ikili iş görüşmeleri programı başlatıldı. 

GİKAD temsilcileri de kendi sektörlerini ve firmalarını tanıtmak üzere masalarında yerlerini alarak, Brezilya iş dünyasının önde gelen firmaları ile ikili görüşmeler yaptı ve ortak çalışma platformları planladı. 

GİKAD Yönetim Kurulu Başkan Yardımcısı Didem Rumeysa Sezginer, Bu fikir alışverişi platformları ve ikili görüşmeler bizler için çok faydalı oldu. 

Kendi sektörümüz ile ilgili dünya çapında beyin fırtınaları yapmış olduk. Karşılıklı ithalat ve ihracat gündemlerini görüştük, birlikte iş yapabilme adımlarını planladık. Hepsinden önemlisi çok önemli ticaret köprüleri kurarken, çok değerli dostlar edindik. açıklamasında bulundu.