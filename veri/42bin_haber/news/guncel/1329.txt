Zorla ilişkiye girip çantasını çaldılar
KONYA'da hayat kadını olduğu öne sürülen 19 yaşındaki R.K., cinsel ilişkiye girmek için 60 liraya anlaştığı 2 kişi tarafından parasının verilmediği, ilişkiye zorlandığı, dövülerek çantası ile cep telefonunun gasp edildiği iddiasıyla polise şikayette bulundu. Vücudunda ezikler oluşan ve dudağı patlayan R.K. hastanede sağlık kontrolünden geçirilirken, polis şüphelileri yakalamak için çalışma başlattı.
Olay, merkez Selçuklu İlçesi Barış Caddesi üzerinde saat 19.00 sıralarında meydana geldi. Cinsel ilişkiye girmek için anlaştıkları R.K.'yı minibüse alan kimliği belirsiz 2 kişi Dumlupınar Mahalesi'ndeki boş bir araziye gitti. R.K.'ya 30'ar lira para veren iki kişi minibüste ilişkiye girdi. İddiaya göre, bir süre sonra verdikleri parayı alan şüpheliler, R.K.'yı döverek zorla yeniden birlikte oldu. Çanta ve cep telefonunu da alan şüpheliler R.K.'yı Barış Caddesi'nde araçtan indirerek uzaklaştı. Vücudunda ezikler oluşan ve dudağı patlayan R.K. yoldan geçenlerdae yardım istedi. Çağırılan polis ekipleri tarafından Beyhekim Devlet Hastanesi'ne götürülen R.K. sağlık kontrolünden geçirildi.


İki şüpheliden şikayetçi olan R.K. daha sonra ifadesi alınmak üzere polis merkezine götürüldü. Polis şüphelileri yakalamak için çalışma başlattı.