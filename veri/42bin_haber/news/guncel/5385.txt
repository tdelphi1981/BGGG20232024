Araç denize uçtu, 4 kişi öldü
Mersin'in Silifke ilçesinde, dün gece meydana gelene trafik kazasında denize uçan otomobilde bulunan 4 kişi hayatını kaybetti.
Silifke'nin Taşucu beldesi Boğsak Koyu civarında meydana gelen kazada; Antalya yolu güzergahında Silifke'ye doğru seyreden otomobil, aşırı hızlı nedeniyle yol kenarındaki refüjlere çarptıktan sonra denize uçtu. Kaza sonrası çalışma başlatan Taşucu Jandarma Karakol Komutanlığı Sahil Güvenlik Bot Komutanlığı ekiplerinin yaptığı arama sonucu, araçta bulunan 4 kişiden Mehmet Tokmar ve Orhun Tokmar kuzenlerin cesedine ulaşıldı.

Bütün gece yapılan çalışmalar ardından Metin Uyğun (30) ve Mesut Dölek'in (30) de cesetlerine ulaşıldı. 

Olay yerinden Taşucu'na doğru 3,5 mil açıklarda bulunan cesetler, Taşucu Sahil Güvenlik Bot Komutanlığı'na getirildi. Yakınlarına teşhis ettirilen cesetleri gören akrabaları, ağlama krizine girdi.