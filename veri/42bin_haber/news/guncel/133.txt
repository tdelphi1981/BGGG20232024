'Güvencemiz ve gözbebeğimiz'
Başbakan Recep Tayyip Erdoğan, Cumhuriyet Bayramı'nın aydınlık geleceğe ilham verecek bir coşkuyla kutlandığını belirterek, bayramın her geçen gün daha büyük bir önem kazandığını ifade etti.
 Başbakan Cumhuriyet Bayramı mesajında, 'Vatanımız için bir dönüm noktasını ifade eden bu güzel bayram, milletimiz için her geçen gün daha büyük bir önem kazanıyor. Cumhuriyetimizin kurucusu Gazi Mustafa Kemal Atatürk'ün 'en büyük eserim' dediği Cumhuriyet, hiç şüphesiz, geleceğimiz adına en büyük güvencemizdir. Eşitlik ve hürriyet temeline dayanan büyük bir millet olma iradesiyle kurulan Cumhuriyetimiz, hepimizin gözbebeği durumundadır' dedi.
 DÖRT TELEFON
 BaŞbakan Erdoğan, önceki gün eski cumhurbaşkanlarından Süleyman Demirel ve Ahmet Necdet Sezer ile eski başbakanlardan Yıldırım Akbulut ve Tansu Çiller'i telefonla arayarak, Kurban Bayramlarını tebrik etti.