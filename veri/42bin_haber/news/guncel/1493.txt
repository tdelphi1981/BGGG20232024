Bodrulm'a bahar geldi!
MUĞLA'nın Bodrum İlçesi'nde iki haftadır etkisini sürdüren soğuk ve yağmur yağışı, yerini güneşli havaya bıraktı. Bazı yabancı turistler denize girerken, sahildeki kafeteryalar doldu.
Hava sıcaklığının 17, deniz suyu sıcaklığının 16 derece olarak ölçüldüğü Bodrum'daki Diamond Of Bodrum Otel ve Yalı Beldesi'ndeki Sea Garden Tatil Köyü'nde konaklayan Hollandalı, İsviçreli ve Alman turistler, çocuklarıyla denize girdi, güneşlendi, kış ortasında tatil keyfi yaptı. Sahildeki kafeteryalarda kahve, çay ve içkilerini yudumladı. Bodrumlular da sahilde ve limanda yürüyüş yaptı. Meteoroloji yetkilileri Bodrum'da hava sıcaklığının önümüzdeki hafta ortasına kadar artmaya devam edeceğini daha sonra sağanak yağış beklendiğini bildirdi.