Cinayeti Müge Anlı'nın programında böyle yalanlamıştı
Bursada 2.5 yıl önce kaybolan ve dün ormanlık bir alanda uçurumda bulunan üniversite öğrencisi Sinem Yurdanur'un bir süre önce intihar eden katil zanlısı Emrah K. katıldığı televizyon programında cinayeti inkar etmişti. Polisin yaptığı narkotik operasyonunda silahla canına kıyan Emrah K. Müge Anlı'nın programında Sinemi görmediğini ve üzerine iftira atıldığını söylemişti.
Bursanın İnegöl İlçesinde, 2,5 yıl önce ortadan kaybolan Uludağ Üniversitesi Meslek Yüksekokulu 2nci sınıf öğrencisi Sinem Yurdanurun ceset parçaları uçurumun dibinde battaniyeye sarılı halde bulundu.

Cezaevinde olayı itiraf eden Emrah K.'nın arkadaşı R.A. olay yerini göstermiş cinayet aydınlatılmıştı. R.A. cinayeti Sinem'in sevgilisi Emrah K.'nın işlediğini kendisinin de olay yerinde bulunduğunu ifade etti. R.A. gece Sinem'in rüyalarına girdiğini bu yüzle olayı anlattığını söyledi.

R.A. Sinem Yurdanur'u, polis tarafından geçen yıl düzenlenen uyuşturucu operasyonunda, intihar eden sevgilisi Emrah K.'nın öldürdüğünü belirtti.

Ancak Emrah K., bir yıl önce katıldığı Müge Anlı'nın programında Sinemi görmediğini ve kaybolduğundan haberinin olmadığını söylemişti. Emrah K., iftira atıldığını iddia ederek kendisini şu ifadelerle savunmuştu: "Ben bu yaşıma kadar böyle bir konuyla karşılaşmadım. Benim çevremde bir dünya kız arkadaşım var. Niye onların başına bir şey gelmiyor. Sevgilim de olsa kimsenin başına bir iş gelmez. Bazen hatalar yaptım ama bunun cezalarını da çektim. Bizi herkes İnegölde tanır. Bir arkadaşımın Sinemle ilişkisinden bahsediliyor. Ancak bu arkadaşım ile Sinem hiçbir şekilde bir araya gelmediler. Benim Sinemden başka bir kız arkadaşımla da ilişkim olduğunu iddia ediyorlar. Ancak bunlar hepsi yalan. Üzerime iftira atıyorlar. Ben birilerinin canını, yaktım onlar da bizden intikam almak için bize hakaret ediyorlar İnegölde çoğu insanın kendisinden korktuğu yönündeki iddiaları da yalanlayan Emrah K., bir zamanlar mahkemeye çıktığını ve aleyhine 13 kişinin şahitlik yaptığını söyledi. Emrah K., Madem benden korkuyorlarsa mahkemede şahitlik yaparlar mı? Allaha şükür kendim de vicdanım da rahat. Kendime hiçbir şekilde sıkıntı yapmıyorum, bu olayda tek zararlı çıkan benim. Başlarda insanlar bana farklı gözle bakıyorlardı. Ancak, Sinemin günlüğü ortaya çıktıktan sonra Sinemin kayıp olmasıyla benim bir alakam olmadığı görüldü dedi.

Emrah K., Sinemin kayıp olmasıyla ilgili arkadaşı bile olsa tereddüt etmeden ele vereceğini de sözlerine eklerken, televizyon programında rahat tavırlarla konuşması dikkatlerden kaçmadı.