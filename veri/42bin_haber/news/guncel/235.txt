Olay filme bir yasak daha
MALATYA Asliye Hukuk Mahkemesi, Müslümanlara ve HZ Muhammed'e hakaret içerdiği için büyük tepkilere neden olan 'Müslümanların Masumiyeti' adlı filmin internet üzerinde yayınlamasının durdurulmasına karar verdi.
Avukat Taner Özhan, Müslümanlar'ın büyük tepkisine yol açan ve birçok yerde düzenlenen gösterilerle protesto edilen, ABD'de çekilen 'Müslümanların Masumiyeti' adlı filmin internet üzerinden yayınlanmasının durdurulması talebiyle, Malatya 4. Asliye Hukuk Mahkemesi'ne başvurdu.


14 Eylül'de avukat Özhan'ın ihtiyati tedbir talebi ile başvurduğu mahkeme, kararını açıkladı. Karar duruşmasında avukat Özhan, Müslümanlar'a hakaretler içeren filmin basım, yayın ve süreli dağıtımının durdurulmasını talep ederek, yayının görsel-yazılı ve internet sitelerinden kaldırılması ve bu kararın Ulaştırma Bakanlığı Telekomünikasyon İletişim Başkanlığı'na bildirilmesini talep etti.


Filmin yapımcısı olarak açıklanan Nakoula Basseley Nakoula'nın davalı olarak belirtildiği mahkemede bahse konu filmin içeriğinin incelendiğinde kişilerin manevi dünyalarını rencide edebilecek unsurlar içerdiği ve kutsal sayılan dini değerleri incitici unsurların yer aldığını bu nedenle de filmin internet sitelerinden yayınlanmasının durdurulmasına karar verildiği öğrenildi.


Mahkeme ayrıca avukat Taner Özhan'ın basın, yayın ve süreli dağıtımının durdurulması talebinin ise 'haberin basımının durdurulmasının serbest piyasa koşulları ile birlikte değerlendirildiğinde hakkaniyete aykırı bir sonuç doğuracağı kanaati varılacağı' gerekçesiyle reddine kadar verdi.