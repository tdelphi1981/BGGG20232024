Kanala uçan otomobilin sürücüsü öldü
KAYSERİ'nin Hacılar İlçesi'nde, 37 yaşındaki Ali Boz'un kullandığı otomobil sulama kanalına düştü. Kazada sürücü Boz, yaşamını yitirdi.
Ali Boz yönetimindeki 38 AJ 473 plakalı otomobil, Hacılar-Hürmetçi yolunda sulama kanalına uçtu. Kazada sürücü Boz hayatını kaybetti. Otomobil, çekiciyle kanaldan çıkarılırken, Boz'un cenazesi, otopsi için Kayseri Eğitim ve Araştırma Hastanesi morguna kaldırıldı.