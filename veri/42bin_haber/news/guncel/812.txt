Eskişehir Valisi Koçdemir kaza geçirdi
Eskişehir Valisi Kadir Koçdemir gece yarısı makam otomobiliyle Ankaradan dönerken kaza geçirdi. Makam otomobilinin kamyona arkadan çarptığı kazada Vali Koçdemir, şoförü Sedat Erdem ve koruma polisi Şener Çakır yaralandı. Vali Koçdemir, sosyal paylaşım sitesi Twitter'daki hesabından dün tüm vatandaşları uyaran ve trafikte dikkatli olmalarını tavsiye eden bir tweet attıktan sonra kendisi kaza geçirdi.
Kaza, gece saat 02.00 sıralarında Eskişehir- Ankara karayolunun 46ncı kilometresindeki Mahmudiye Kavşağı yakınlarında meydana geldi. Vali Koçdemir, gece yarısı Ankaradan Eskişehire dönmek için makam otomobiliyle yola çıktı. Şoförü Sedat Erdem yönetimindeki makam otomobili Mahmudiye Kavşağı yakınında önündeki kamyona arkadan çarptıktan sonra şarampole uçtu.  
VALİNİN MAKAM ARACI ŞARAMPOLE UÇTU / Foto Galeri ESKİŞEHİR VALİSİ KOÇDEMİR, KAZA GEÇİRDİ 
Kazada Vali Kadir Koçdemir ve şoförü Sedat Erdem hafif, koruması Şener Çakır ağır yaralandı. Vali Kadir Koçdemir ile şoförü Sedat Erdem ambulansla Eskişehir Devlet Hastanesine, koruma polisi Şener Çakır ise Eskişehir Osmangazi Üniversitesi Hastanesine kaldırıldı. 
Devlet Hastanesi Başhekimi Dr. Kazım Sarıcı, Vali Kadir Koçdemir ile şoförünün sağlık durumlarının iyi olduğunu söyledi. Vali Koçdemirin öğle saatlerine kadar Beyin Cerrahisi Yoğun Bakım Servisinde tedavi altına alındığını belirten Başhekim Sarıcı, "Durumu kötü olduğu için değil, gözetim altında tutmak amacıyla bu servise yatırdık" dedi. Osmangazi Üniversitesi Hastanesinde tedavisi süren koruma polisi Şener Çakırın (40) ise hayati tehlikesinin devam ettiği belirtildi. Kazayla ilgili soruşturma başlatılırken, Vali Koçdemirin makam otomobilinin arkadan çarptığı kamyonun şoförü jandarma tarafından gözaltına alındı. 
TEDAVİSİ SÜRÜYOR 
Sabah saatlerinde hurriyet.com.tr'ye bilgi veren hastane yetkilileri, Vali Kadir Koçdemir ile makam şoförü ve koruma polisinin tedavilerinin devam ettiğini söylediler. 
BAŞHEKİM: YÜZÜNDE UFAK SIYRIKLAR VAR 
Makam aracıyla geçirdiği trafik kazasında yaralanan Eskişehir Valisi Kadir Koçdemir, Beyin Cerrahisi Yoğun Bakım Servisinden çıkartılarak servise alındı. Beyin Cerrahi Servisindeki özel odada tedavisi süren Koçdemirin sağlık durumunun iyi olduğu belirtildi. 
Eskişehir Devlet Hastanesi Başhekim Yardımcısı Dr. Mehmet Eroğlu, gazetecilere yaptığı açıklamada Vali Koçdemir ve makam şoförü Sedat Erdemin kazanın ardından hastanelerine getirildiklerini söyledi. Vali Koçdemir ve şoförü Sedat Erdemin sağlık durumlarının iyi olduğunu açıklayan Dr.Eroğlu, şunları kaydetti:
"Sayın Valimizi serviste özel odaya aldık. Yüzünde ufak tefek sıyrıklar var. Ayağa kalkıp yürüyebiliyor, konuşabiliyor. Şoförünün de durumu iyi. İkisini de 24 saat müşahade altında tutacağız. Eskişehir Osmangazi Üniversitesi Hastanesinde tedavi altında olan korumasının ise hayati tehlikesinin devam ettiğini öğrendik. Koruma polisi Şener Çakır henüz hayati tehlikeyi atlatamamış." 
KORUMA POLİSİNİN DURUMU CİDDİ 
Eskişehir Osmangazi Üniversitesi (ESOGÜ) Eğitim, Uygulama ve Araştırma Hastanesi Beyin, Omurilik ve Sinir Cerrahisi Uzmanı Prof. Dr. Ali Arslantaş, makam aracıyla trafik kazası geçiren Vali Kadir Koçdemir'in, kazada ağır yaralanan koruması Şener Çakır'ın (40) sağlık durumunun ciddiyetini koruduğunu bildirdi. Prof. Dr. Arslantaş, yaptığı açıklamada, Çakır'ın Acil Servis'e getirildiğinde şuurunun kapalı, derin komada olduğunu bildirdi. 
Şener Bey hastanemize getirildiğinde, göz bebeklerindeki ışık reaksiyonu alınamıyordu diyen Arslantaş, şöyle konuştu:
Ne yazık ki bu, hayati tehlike ve durumdaki ciddiyet anlamında bizim için önemli kriterdir. Geldiği andan itibaren Beyin Cerrahisi Yoğun Bakım Servisi'nde gerekli tetkik ve tedavisi devam etmektedir. Ne yazık ki, halen durumu ciddiyetini korumaktadır. Şu anda yaşam mücadelesi devam ediyor, durumu oldukça ciddi. 
 
VALİ TWEET ATTI, KENDİSİ KAZA YAPTI 
Vali Koçdemir, sosyal paylaşım sitesi Twitter'daki hesabından dün tüm vatandaşları uyaran ve trafikte dikkatli olmalarını tavsiye eden bir tweet attıktan sonra kendisi kaza geçirdi. 
 
  
 