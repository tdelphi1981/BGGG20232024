Şanlıurfa'da uyuşturucu operasyonu: 13 kişi tutuklandı
Şanlıurfa'da 7 ayrı operasyonda 177 kilo 750 gram esrar ele geçirildi.
Emniyet Müdürlüğü'nden yapılan açıklamaya göre, Kaçakçılık ve Organize Suçlarla Mücadele Şubesi (KOM) ekiplerince Şanlıurfa-Diyarbakır kara yolunun kent merkezi girişinde oluşturulan uygulama noktasında son 3 günde durdurulan 7 ayrı araçta yapılan incelemede toplam 177 kilo 750 gram kubar esrar bulundu.

Olayla ilgili gözaltına alınan ve emniyetteki işlemlerinin ardından adliyeye sevk edilen 15 kişiden 13'ü çıkarıldıkları mahkemece tutuklandı.