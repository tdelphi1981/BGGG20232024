Ben zenci Türk'üm
Başbakan Erdoğan, özellikle ana muhalefet partisinin tarihi boyunca tüm imtiyazların, tüm imkânların kendi elinde toplanmasını istediğini söyledi. Kendisi en iyi eğitim imkânlarına sahip olacak ama gecekondudakinin çocuğu okumayacak. Bunlara destek verenleri inceleyin. Bu ülkenin en iyi eğitim kurumlarında okumuşlardır. Aradan sıyrılıp çıkanlar hep zenci Türk olarak görülmüştür. İşte biz de onlardanız.
SEN NE YAPACAKSIN 
Muhalefetin çirkin bir şekilde istismar ettiği bir meseleye değinmek istiyorum. Geçen hafta Mardindeydim. Mardinli kardeşlerimizin Türkiyede çözüm atmosferinden dolayı çok heyecanlı ve umutlu olduğunu yerinde gördüm. Kızıltepede dedim ki, Bizim karşımıza Türklükle de Kürtlükle de çıkılmasın. Biz her türlü milliyetçiliği ayaklarının altına almış bir iktidarız. Aynı ifadeyi bugün İstanbulda söylüyorum. Kimse bizim karşımıza Türklükle de Kürtlükle de çıkmasın. Biz her türlü milliyetçiliği ayaklarının altına almış bir iktidarız. Anamuhalefet Genel Başkanı Bu sözleri Rizede söyleyemezsin diyor. Biz siyasi hayatımız boyunca Doğuda farklı, Batıda farklı konuşanlardan olmadık. Diyarbakırda ne söylediysek İstanbulda aynısını söyledik. Sıkıysa, samimiysen, dürüstsen; ben bu ifadelerin aynısını, yakında Rizeye gideceğim, söyleyeceğim. Peki söylediğimde sen ne yapacaksın?  
ZEYTİNBURNU'NDA ANAHTAR TESLİM TÖRENİ / FOTO GALERİ 
İŞTE ZEYTİNBURNU'NDA KENTSEL DÖNÜŞÜM YIKIMLARININ YAPILDIĞI ALANIN HAVADAN FOTOĞRAFLARI 
  Milliyetçiliği ayaklar altına aldık diyen adamı unutmayın  
BAYRAK SALLAMADIN 
Benim abdestimden şüphem yok ki namazımdan şüphem olsun. Hatta biz İstanbulda nasıl gururla Türkiye Cumhuriyetinin ay yıldızlı bayrağını salladıysak, gururla, onurla şerefle salladıysak, gittik Hakkaride de, Türkiyede de, dünyada da o bayrağı salladık. Peki Kılıçdaroğlu sen partinin mitinginde Hakkaride bir tane Türk bayrağı sallayamadın. Bütün televizyon kayıtlarında bu var. Bunların üstü şişhane, altı kavaldır. Bunlardan hiçbir şey beklemeyin. Bunlarda dürüstlük, samimiyet yok. Biz Afyonkarahisardan yola çıkarken ne söylediysek bugün aynısını söylüyoruz. Etnik, bölgesel, dinsel milliyetçiliğe karşıyız dedik.  
SLOGAN ATMA DEĞİL 
Benim Kızıltepede ayaklarımın altındadır dediğim milliyetçilik, etnik kökene dayalı milliyetçilik, yani ırkçılıktır, yani kafatasçılıktır. Benim ayaklarımın altında dediğim milliyetçilik ayrımcılık, kibir anlamında, başkasını küçük görme anlamındaki milliyetçiliktir. Biz 76 milyonu tek bir millet olarak görüyoruz. Türkiye Cumhuriyeti vatandaşlığı olarak bunu yeni anayasa teklifinde de sunduk. Milliyetçiliği de o 76 milyona hizmet etmek olarak görüyoruz. Bizim anlayışımızda milliyetçilik vatanseverliktir, milliyetperverliktir, bu milletin hizmetkârı olmaktır. Milliyetçilik slogan atmak değildir. İşte burada yaptığımız gibi millete hizmet etmektir, milletini içinde olmaktır, milletle gönül bağını kurmaktır. 
DEMİRTAŞ ACEMİ 
Başbakan Recep Tayyip Erdoğan, Birleşik Arap Emirliklerine hareketi öncesi Atatürk Havalimanında basın toplantısı yaptı. Erdoğan, BDP Genel Başkanı Selahattin Demirtaşın anket açıklamalarına da yanıt verdi. Erdoğan, Sayın Demirtaş siyasetin daha acemisidir. Anketleri yaptırmayan bir siyasi partinin nereden nereye geldiğini bilmesi mümkün değildir. Eğer durumunu merak ediyorsa Demirtaş hemen anket yaptırsın. İşi elinde silahı olanlara bırakmasın işi elinde kalem olanlara bıraksın diye konuştu. 
ZENCİ TÜRKÜM 
Anamuhalefet partisi tarihi boyunca tüm imtiyazların, tüm imkanların kendi elinde toplanmasını istemiştir. Kendisi en iyi eğitim imkanlarına sahip olacak ama gecekondudakinin çocuğu okumayacak. Bunlara destek verenleri inceleyin. Bu ülkenin en iyi eğitim kurumlarında okumuşlardır. Aradan sıyrılıp çıkanlar hep zenci Türk olarak görülmüştür. İşte biz de onlardanız. Onlar hep en iyi işlerde çalışır. Ama kapıcının çocuğu, kapıcı kalacak derler. Kendisi en iyi konutlarda oturur, ama yoksulu gecekonduya mahkûm eder. 10 yıllar boyunca bu anlayışı savundular. İnşa ettiğimiz konutlarla aslında Türkiyede çürümüş bir sistemi ortadan kaldırıyoruz. Herkese insanca yaşam imkanı getiriyoruz.  
HAKAN ŞÜKÜR TARİH OLDU   
Dün milletvekili arkadaşım Hakan Şükür konferans verdi. Ben aslen Türk değilim, etnik köken itibariyle ben Arnavutum dedi. Mehmet Akif de bir Arnavut olarak İstiklal Marşımızın şairi. O Mehmet Akifi, Türklükten çıkarıyor mu? O ırki anlamda hiçbir zaman Arnavutluğun müdebbir bir savunucusu olmadı ki. Türkiye Cumhuriyeti vatandaşı olarak, bu milletin bir evladı olarak İstiklal Marşını yazdı. Hakan Şükür kardeşimiz bir Arnavut çocuğu olarak bu ülkenin Milli Takımında ondan daha fazla forma giyen ikinci kişi yok. Göğsünde ayyıldızlı bayrağı taşıyan ve en çok gol atan bir kardeşimiz, bu milletin evladı. Utanmadan, sıkılmadan bazı gazeteler onunla ilgili güya onu Türklüğün dışında bir yere oturtmak istiyor. Asıl ayrımcılığı işte onlar yapıyor. Ziya Paşanı sözünü söylüyorum ya, Eşek ölür kalır semeri insan ölür kalır eseri. Hakan Şükür attığı gollerle tarih oldu, giydiği Milli Takım formasıyla tarih oldu.