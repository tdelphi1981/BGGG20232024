Diyarbakır'da şoke eden olay!
DİYARBAKIR'da 5'nci sınıf öğrencisi 10 yaşındaki Erhan Suğurlu, iddiaya göre derslerinin zayıf olması nedeniyle kendini asarak intihar etti.
Olay merkez Sur İlçesi Cemal Yılmaz Mahallesi'nde Suğurlu ailesinin evinde önceki gece meydana geldi. Gece geç saatlerde uyanan anne L.Suğurlu, ortaokul 1'nci sınıf öğrencisi 10 yaşındaki oğlu Erhan Suğurlu'ya bakmak için uyuduğu odanın kapısını açınca tavana asılı cesediyle karşılaştı. Sinir krizleri geçiren ailenin feryatları üzerine komşuları eve akın ederken olay polise bildirildi. Eve gelen polis ve sağlık ekipleri küçük Erhan'ın öldüğünü tespit etti. Yapılan incelemede Erhan'ın kendini asarak intihar ettiği belirlenirken; baba M. Suğurlu ile anne L. Suğurlu sorguya alındı. Baba M. Suğurlu polis verdiği ifadesinde oğlunun intiharına anlam veremediğini belirtirken; Anne L. Suğurlu ise olay günü oğlu Erhan'ın kendisine, "Anne benim karnem zayıf gelirse senle babam bana kızar mısınız?" diye sorduğunu, bunun üzerine "evet kızarız" dediğini söyledi.

Erhan Suğurlu'nun yapılan otopsisinde intihar ettiği kesinleşirken, olayla ilgili soruşturmanın sürdüğü öğrenildi.