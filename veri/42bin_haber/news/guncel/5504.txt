SBS Motivasyonu
Kağızman Eğitim Gönüllüleri Yardımlaşma ve Dayanışma Derneği bünyesinde faaliyet gösteren Kağızman Okuma Salonu, öğrencilerini Seviye Belirleme Sınavı'na (SBS) motive etmek amacıyla piknik düzenledi.
Öğrencilerin katıldığı piknikte kartopu savaşı da yapıldı.

Kağızman Okuma Salonu Müdürü Ümit Kulalı, SBS öncesi öğrencilere moral vermek amacıyla böyle bir etkinlik düzenlediklerini belirtti. 

Kulalı, "Amacımız Kağızman'ın eğitim çıtasını daha da yükselterek, dershaneye gitmeye imkanı olmayan öğrencilerin kendi kaderleriyle baş başa kalmalarını engelleyip güzel bir geleceğe kavuşmalarını sağlamaktır." dedi.

Bu tür programlarla çok mutlu olduğunu ifade eden öğrenciler, sınava daha da bir özveriyle çalıştıklarını söyledi. Öğrenciler, bu organizasyonu hazırlayan öğretmenlerine teşekkür etti.