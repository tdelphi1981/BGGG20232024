Jandarma 11 yılda 470 bin kişiyi dinledi
Emniyet ve Jandarma istihbaratı, telefon dinleme ve teknik takip yapılan gizli merkezleri milletvekillerine açtı. Jandarma İstihbarat Başkanı, sadece jandarma bölgesinde 11 yılda 470 bin kişinin dinlendiğini açıkladı. Bu rakama Emniyet ve MİTin dinleme bilgileri dahil değil. 2002de Jandarma 380 kişiyi dinlerken, bu rakam her yıl katlanarak 2008de 108 bini geçti.
BEYAZ OPEL COMBO
Meclis Yasadışı Dinlemeleri Araştırma Komisyonu üyeleri, Emniyet ve Jandarma istihbaratın dinleme odalarını dolaştı. Emniyette dinleme yapılan 6 odadan birini gezen milletvekilleri, jandarmada ise 99 kişinin aynı anda dinleme yaptığı salonu gördü. Üyeler, jandarmanın kayıt yaptığı odanın dışındaki elektronik ekrandan kimlerin kaç telefonu dinlediğiyle ilgili bilgileri inceledi. Jandarma, ortam dinlemesi yapan araçları bulunmadığını açıklarken, Emniyet yetkilileri ortam dinlemesi yapan beyaz renkli Opel Combo aracı milletvekillerine gösterdi. Arka bölümünde akü bulunan camları siyah filmle kaplı aracın içinde kamera ve ses kayıt cihazlarla ilgili üyelere bilgi verildi. 
EN ETKİLİSİ TELEFON
Jandarma İstihbaratı, milletvekillerinin daha önce sorduğu sorulara yazılı yanıtlarını da iletti. Bu belgede, Telefon dinleme faaliyeti toplam istihbarat faaliyetleri içerisinde küçük bir oranda yer teşkil eder, ancak etkili bir yöntem olduğu söylenebilir denildi. 
BAŞBAKAN KAYITTA DEĞİL
Jandarma, Başbakanı kim dinledi? sorusuna, Komutanlığımız kayıtlarında yapılan incelemede, Sayın Başbakanın dinlenmesiyle ilgili olarak herhangi bir bilgi veya belgeye rastlanılmamıştır yanıtını verdi. Eski CHP Genel Başanı Deniz Baykalın yatak odasına kurulan kamera tuzağıyla ilgili olarak da Jandarma şu görüşü bildirdi:
Maalesef, ses veya görüntü kaydedebilen/gönderebilen her türlü cihaz ve yazılıma sahip kanuna uygun hareket etmeyen herkes tarafından yasadışı dinleme ve izlemenin yapılabileceği bir atmosfer mevcuttur. Bu tür cihazların elde edilme kolaylığı ve denetimsizliği kamu kurumları dışında gayri kanuni dinleme ve görüntü kaydını mümkün kılabilmektedir. Profesyonelce yapılmış bir faaliyet olduğu değerlendirilmektedir. Bu tür malzemeye ulaşma imkanları ve hukuk tanımama temel belirleyici faktördür.
Jandarmanın yanıtından bazı değerlendirmeler şöyle: 
HER YIL KATLANDI
2012de önleyici maksatlı 2 bin 448 mahkeme kararıyla 17 bin 884 kişinin takibi yapıldı. 2012de 30 bin 755 GSM, 493 IMEI, 742 yurtdışı hattı, bin 65 sabit hat, 8 uydu hattı, 559 internet takibi yapıldı. Jandarma bölgesinde 2002den beri dinleme kararı sayısı 75 bin 478, dinlenen kişi sayısı 470 bin 102. 2002de 105 kararla 380 kişi dinlenirken, 2003te 3 bin 371 kişi, 2004te 8 bin 897 kişi, 2005te 12 bin 618 kişi, 2006da 35 bin 728 kişi, 2007de 69 bin 947 kişi, 2008de 108 bin 534 kişi, 2009da 97 bin 28 kişi, 2010da 57 bin 505 kişi, 2011de 42 bin 472 kişi, 2012de 33 bin 622 kişi dinlendi. 
İKİ İSTASYON ÇELİK KASADA
TİBin verileri aktarmaya başlamasından sora kullanılmadan kaldırılan, Başbakanlık Teftiş Kurulları heyeti tarafından 2010 yılında gerekli inceleme ve tespiti yapılmış olan ve halen çelik kasada kilitli olarak muhafaza edilen iki adet GSM yön belirleme cihazı (bir sistem sanal baz istasyonu) bulunmaktadır. Envanterimizde lazer dinleme ve hassas tevcihli mikrofon sistemleri bulunmamaktadır. 
SEKİZ MECRADA TAKİP
Görüntü alma, ses alma, ses ve görüntüyü aynı anda alma, düşük aydınlatma ortamlarında görüntü kaydı alabilme, ortam dinleme, kablolu/kablosuz ses aktarma, konum tespit ve izleme sistemlerinden oluşan teknik imkanlarla izleme mevcuttur. Hangi teknik cihazın o faaliyette kullanılacağı mahkeme kararında belirtilebilmektedir. 
TAPELERİN SIZMASI
Bu sızdırmalar tamamen kişiseldir, ne hukuki ne de ahlakidir. Hukuk tanımayan, empati yapmayan ve sadece karşısındakine zarar vermeyi hedefleyen kişilere ait eylemlerdir. Bu konuda hem personelimizi yetiştireceğiz hem de etkili bir denetim mekanizması gleiştireceğiz. İhlalleri de asla affetmeyeceğiz. Yasal olarak zaten suç olan bir fiildir. Yasal eksiklik söz konusu değildir. 
SANTRAL İZLENİR
Yetkili hakim, şayet takibe alınacak şahsın kullandığı hat/hatların santralde ayırt edilebilme kabiliyeti varsa karar verecektir. Aksi halde bir santralin dinlenmesi yasal değildir. 
MİLLETVEKİLİNİN DİNLENMESİ
Bu konuda Anayasanın yasama dokunulmazlığı ile ilgili 83üncü maddesi hükümleri gayet açıktır. TC Anayasasının yasama dokunulmazlığı ile ilgili hükmü amir olduğundan adli yönden adli makamlarca değerlendirilmesi gerekmektedir. 
15 PERSONEL SUÇLANDI
İletişimin denetlenmesine yönelik faaliyetlerle ilgili olarak 5 subay, 4 astsubay, 5 uzman jandarma, 1 sivil işçi olmak üzere 15 jandarma personeli hakkında yasal işlem yapılmıştır. 
 