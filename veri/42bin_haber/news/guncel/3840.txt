Ermenistan'da ibre Sarkisyan'dan yana
Ermenistanda bugün Cumhurbaşkanlığı seçimleri var. Son anketler Cumhurbaşkanı Sarkisyan'ı açık ara önde gösteriyor. Kayıtlı seçmen sayısının 2.5 milyon olarak gösterildiği Cumhurbaşkanlığı seçimlerinde toplam 7 aday var. 

Yapılan son anketlere göre, Sarkisyan'ın yüzde 60 oranında oy alması bekleniyor. 

Sarkisyan'ı zorlayacak bir isim yok. En yakın takipçisi Miras Partisi lideri Rafi Hovanisyan'ın yüzde 25 oranında oy alacağı tahmin ediliyor. 

Adaylardan Andreas Ghukasyan, 21 Ocak'ta mevcut yönetime karşı başlattığı açlık grevine devam ediyor. 

Bir diğer Cumhurbaşkanı adayı Paruir Hayrikyan 31 Ocak'ta silahlı saldırıya uğramış, seçimlerin 2 hafta ertelenmesi gündeme gelmişti. 

Hayrikyan, 10 Şubat'ta seçimlerin ertelenmesi için Anayasa Mahkemesi'ne başvurmuş ancak ertesi gün erteleme talebini geri çekmişti.