Rüzgâr kırdı dalımı
TÜRK sanat müziğinin ünlü bestekârlarından Selahattin Erköse, dün hayatını kaybetti.
Uzun süredir Alzheimer tedavisi gören 84 yaşındaki Selahattin Erkösenin cenazesi, Şişli Camiside bugün öğle namazını müteakip kılınacak cenaze namazının ardından toprağa verilecek. Bursada 1929 yılında doğan Selahattin Erköse, eğitim hayatını İstanbulda sürdürdü. Babası Şaban Erköseden aldığı ut dersleriyle sanat yaşamına başlayan Selahattin Erköse, derslerine, udi Sedat Öztoprak ile devam etti. Ankara Radyosunda 1952 yılında göreve başlayan Selahattin Erköse, İstanbul Radyosuna atandı ve buradan 1993 yılında emekli oldu. Erkösenin aralarında Rüzgâr kırdı dalımı adlı eserin de yer aldığı 50ye yakın bestesi ve saz eseri bulunuyor.   
  
 