Go-kartta ölüme dava
ADAPAZARInda go-kart pistinde üniversite öğrencisi Tuğba Erdoğanın (23) başının koparak ölmesine neden olan kaza ile ilgili Sakarya Cumhuriyet Savcılığı tarafından yürütülen soruşturma tamamlandı.
Soruşturma kapsamında pistin işletmecisi Y.M. ile kardeşi Ö.M. hakkında, Erdoğanın atkısı olduğu halde go-kart aracına binmesine izin vererek taksirle ölüme sebebiyet vermek suçlamasıyla, 3 yıldan 6 yıla kadar hapis cezası istemiyle dava açıldı. İki kardeş, Sakarya Ağır Ceza Mahkemesinde yargılanacak. 
Belediye de tali kusurlu 
İddianameye göre, Tuğba Erdoğanın ölümünde, bilirkişi raporuna göre piste go-karta bineceklere yönelik bir uyarı tabelası olmadığı gibi işletmecilerin de aldığı önlem bulunmuyordu. Go-kart pistinin yeterliliği konusunda belge istemediği gerekçesiyle Adapazarı Belediyesi de tali kusurlu bulundu.                     
  
 