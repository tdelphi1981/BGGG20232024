Suikast olduğunu sanmıyorum
Başbakan Yardımcısı Bülent Arınç, Genelkurmayın Kozmik Odasına girilmesine neden olan suikast soruşturmasının 3üncü yıldönümünde, Bu soruşturmanın bir şekilde ya takipsizlikle neticelenmesini ya da bir dava açılmasını bekliyorum. Ben bunun bir suikast girişimi olduğunu düşünmüyorum dedi.
Arınç, Habertürk TVde şunları söyledi:
SAVCIYLA KONUŞAMAZDIM
Bildiğim kadarıyla bir dava açılmadı. Sağolsun bir köşe yazarı (Mehmet Y. Yılmaz), her pazartesi sütununda Bülent Arınça böyle bir şey olmuştu ne oldu? diye her hafta başı bunu soruyor. Öğrenmek hakkıdır. O sormaya devam etsin. Ben bu meselenin, soruşturmanın savcısını tanımam, bir gün bile görüşmüşlüğüm yoktur. Elbette merak ediyorum. Ama savcıyla konuşsam, ertesi gün birileri Arınç savcıyla görüştü diye haberini yapacaklar. Bu soruşturmanın bir şekilde ya takipsizlikle neticelenmesini ya da bir dava açılmasını bekliyorum.
GAZETECİLER SORUYOR
Bu sorulardan rahatsız değilim. Biz ailece rahatız, kuştan korkan darı ekmiyor. Ben bunun bir suikast girişimi olduğunu düşünmüyorum. O gün için konuşulan şey 2 subayın sivil elbiseyle evimin etrafında dolaştığı ve polislerce yakalandığıdır. O subayların üzerinden çıkan kağıtlardan bizim adresimiz yazılı olduğu ve yakalandığı zaman bu kağıdı yutmaya çalıştığı iddiaları oldu. Bu senaryo üzerinde çok şeyler yazıldı. Ardından Kozmik Odada arama yapılacağı söylendi. Sonra izin çıktı. Gazeteciler benden daha çok şey soruyor. Ama ben şunu etkilemeye çalışıyor demesinler diye kimselere bir şey soramıyorum.
KOZMİK ODADAN NE ÇIKTI
Benim evimin gözetlendiği doğrudur ama sadece bununla kaldığı, bunun arkasından ne yapılmak istendiğini kesinlikle bilmiyorum. Subayların daha sonra savcının itirazına rağmen hepsinin salıverildiğini yine gazetelerden okudum. Aradan 3 sene geçti ama bir dava açılmadığını biliyorum. Dolayısıyla o Kozmik Odadan ne çıktı, inanın bu konuda bilgi sahibi değilim.
SUBAYLAR SERBEST KALDI
Arınçın Çukurambardaki evinin yakınında 19 Aralık 2009da Albay E.Y.B. ve Binbaşı İ.G gözaltına alındı. Polis baskınında İ.Gnin önemli bir delili yutarak yok etmek üzereyken son anda engellendiği, notta Arınçın evinin adresinin bulunduğu iddia edilmişti. Olay, Arınça suikast girişimi olarak basına yansıdı. Olayla ilgili başlatılan soruşturmada Ankara Cumhuriyet Savcısı Mustafa Bilgili, Genelkurmayın kalbi olarak bilinen Kozmik Odada günler süren inceleme yapmıştı. Gözaltına alınan subaylar serbest bırakılırken, 3 yılda soruşturma sonuçlandırılamadı.          