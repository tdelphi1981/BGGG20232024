Hamile kadını bile fuhuşa zorlamışlar!
KOCAELİ Emniyet Müdürlüğü Ahlak Büro ekipleri kent merkezinde fuhuş yaptırdığı iddia edilen bir şebekeye yönelik operasyon yaptı. Şebeke üyelerinin fuhuş yaptırdığı iddia edilen Gürcistan uyruklu kadınlardan birinin hamile olduğu belirtildi.
Kocaeli'de 23 yaşındaki Ö.Ö. polise giderek tehditle fuhuşa zorlandığı ibbarında bulundu. Harekete geçen polis ekipleri yaptıkları baskında 5 kişilik fuhuş şebekesini ortaya çıkardı. Türk ve Gürcistan uyruklu kadınları tehdit edip dayak atarak fuhuşa zorladıkları iddia edilen O.M., eşi G.M., A.C., E.Y. ve A.K. polis ekiplerince gözaltına alındı. 

Fuhuşa zorlandıkları iddia edilen Ö.Ö. (23), Ü.Ç.G. (17), Gürcistan uyruklu Rusidan Aklioklu ile hamile olduğu öğrenilen Sitelya Kampani Oska polis ekiplerince sağlık kontrolünden geçirilmek üzere Kocaeli Devlet Hastanesi'ne götürüldü. Yapılan muayenelerinin ardından Gürcistan uyruklu kadınların sınır dışı edileceği bildirildi. 

Şüpheliler, Emniyet Müdürlüğü'nde alınan ifadelerinin ardından Kocaeli Adliyesi'ne sevkedildi.