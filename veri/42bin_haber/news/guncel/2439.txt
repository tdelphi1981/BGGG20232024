Tüm sınavlar teknolojiye emanet
ÖLÇME Seçme ve Yerleştirme Merkezi (ÖSYM), 2013te sınav sorularıyla ilgili yöneltilen iddiaların önüne geçmek ve sınav güvenliğini sağlamak için yeni önlemler alacak.
CHP Tekirdağ Milletvekili Candan Yüceer, bir önergeyle, eski Bakan Ömer Dinçere, 7 Temmuz 2012de gerçekleştirilen KPSSde sınav sorularının zamanından önce internet sitelerinde yer aldığı ve sonuçlarının da eksik hesaplandığı yönündeki iddiaları hatırlatarak, KPSSye giren 100 binlerce adayın netlerinin yanlış hesaplandığı doğru mudur? sorusunu yöneltti. Eski Bakan Dinçer, önergeyi, özetle şöyle yanıtladı:
ELEKTROMEKANİK KİLİT
Sınav güvenliğine yönelik olarak hâlihazırda uygulanmakta olan güvenlik tedbirlerine 2013 yılında ek önlemler alınacaktır. Sınav sorularının sınav merkezlerine naklinde kullanılan araçlar, hem araç içerisine yerleştirilecek kameralar ile hem de GPS yardımıyla uydu üzerinden an be an izlenecektir. Gerek nakil araçlarında, gerekse sınav merkezlerinde, soruların muhafaza edildiği saklama merkezlerinin kapılarında elektromekanik kilit sistemi kullanılacaktır ve söz konusu kilitler sadece merkezden belli saatlerde açılacaktır. Salonlar sınav boyunca kamera kaydına alınacaktır. Uygulama 2012 yılında yapılan sınavlarda belirli sayıda salonda denenmiş olup, kamera görüntülerinin izlenmesi neticesinde, sadece lisans düzeyinde yapılan KPSSde bugüne kadar 100ün üzerinde adayın sınavları geçersiz sayılarak haklarında işlem yapılmıştır.