Çıplak atladığı Porsuk çayında cesedi bulundu
Eskişehir'de üzerindeki giysileri çıkartıp kendini Porsuk Çayı'na atan Süleyman Kuşcu'nun cesedini, Ankara'dan gelen Emniyet Genel Müdürlüğü Polis Dalgıç Sualtı Ekibi gece saat 01.00 sıralarında buldu.
Polis dalgıçlar, yaklaşık yarım saat süren aramanın ardından Süleyman Kuşcu'yu atladığı yerin yakınında bularak sudan çıkardı. Üzeri beyaz bir çarşafla örtülüp kıyıya çıkartılan Kuşcu'nun cesedi otopsi için Eskişehir Osmangazi Üniversitesi (ESOGÜ) Hastanesi morguna kaldırıldı.