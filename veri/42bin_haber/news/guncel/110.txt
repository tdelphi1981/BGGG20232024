Komisyon cezaevinde
28 Şubat-27 Nisan Alt Komisyonu, 28 Şubat döneminde tutuklanan Zekeriye Şengöz ile Fahri Memur'u Malatya E Tipi Kapalı Cezaevi'nde dinledi.
 Alt Komisyon Başkanı Yaşar Karayel, 28 Şubat döneminde önemli davalardan olan ve 'Malatya Davası' olarak bilinen davadan mahkum olanları dinlemek için karar aldıklarını söyledi. Karayel, Şengöz ve Memur'un yaşadıkları dönemi, sıkıntıları, o dönem hukukun nasıl işlediğini ve işkencelerin boyutlarını anlattığını söyledi. Karayel, 'Malatya o günün önemli şehirlerinden. Yazılı olarak müracaatları bulunan grubu dinlemek için geldik. İlk cezaevi ziyaretini Malatya'dan başlattık. Tabii ki her zaman olduğu gibi güneş doğudan doğar, batıya doğru gider' dedi. Malatyalılar Grubu, dini devlet için çalışmakla suçlanmıştı. AA