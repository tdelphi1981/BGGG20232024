Afyon'da 'rastgele tecavüz' dehşeti
Alkol alan 3 kişi rastgele girdikleri bir evde iki kadınla, 16 yaşındaki bir kıza tecavüz etti.
Afyonkarahisarda alkol alan üç kişi, girdikleri bir evdeki iki kadınla, bu kadınlardan birinin 16 yaşındaki kızına tecavüz ettikleri iddiasıyla tutuklandı.

Olay Afyonkarahisarın Sahipata Mahallesinde meydana geldi. Birlikte alkol alan Ramazan U., Gökhan A. ve Ahmet G., rastgele bir evin kapısını çaldı. Kapının açılmasıyla içeriye zorla giren şüpheliler, ev sahibi 50 yaşlarındaki S.A isimli kadın ile evde misafir olarak bulunan Z.D. ve Z.D.nin 16 yaşındaki kızı Ş.Dye tecavüz etti.

Tecavüzden sonra ellerini kollarını sallayarak evden çıkan şüpheliler, kadınların polise başvurmaları üzerine tüm kentte aranmaya başlandı.

Afyonkarahisar İl Emniyet Müdürü Mustafa Uçkanın bizzat ilgilendiği çalışmalar sonucu, eşkali belirlenen Ramazan U., Gökhan A. ve Ahmet G. yakalandı. Sorgularının ardından adliyeye sevk edilen şüpheliler, sorgularının ardından çıkarıldıkları mahkemece tutuklanarak, Afyonkarahisar Kapalı Ceza ve Tevkifevine konuldu.