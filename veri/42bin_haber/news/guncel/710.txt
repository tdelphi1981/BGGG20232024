İnci Pastanesi'nde yıkım gerginliği
Beyoğlu İstiklal Caddesi'ndeki tarihi İnci Pastanesi'nin bulunduğu binanın yıkım kararı Yargıtay tarafından onandı. Kararın ardından pastanenin ünlü profiterolleri de vatandaşlara ikram edildi. Bu arada, kendilerine tebliğ ulaşmadığını söyleyen esnaf ile yetkililer arasında gerginlik yaşandı.
İstiklal Caddesi'ndeki Cercle d'orient isimli 4 katlı iş merkezinin yıkım kararı, Yargıtay 6. Hukuk Dairesi'nin onamasıyla kesinleşmişti. Kararın ardından iş merkezinin tahliye işlemleri başlamıştı.

Bugün ise yetkililer, aralarında tarihi İni Pastanesi'nin de bulunduğu son dükkanları tahliye etmek için iş merkezine geldi. Tebligatın kendilerine ulaşmadığını söyleyen esnaf ile yetkililer arasında arbede yaşandı. Arbede, araya giren vatandaşlar tarafından yatıştırıldı. Bazı esnaflar, "Bize 'şu gün boşaltın' diye bir talimat gelmedi." diyerek yetkililere sitem etti.

Öte yandan, İnci Pastanesi'nin ünlü profiterolleri de vatandaşlara ikram edildi.

İçerisinde İnci Pastanesi'nin de bulunduğu Cercle d'orient binası, 1944 yılında Lucas Zigoridis tarafından yapılmıştı.