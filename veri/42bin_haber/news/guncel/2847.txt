Son yolculuk Eminönüne
İstanbulda kaybolan ABDli Sarai Sierranın Gmail üzerinden yazıştığı Taylan K., İstanbulda iki kez görüştüklerini söyledi. Bu arada Sierranın en son Galatadan Eminönüne giderken görüntüleri olduğu belirlendi.
İSTANBULda kaybolan ABDli Sarai Sierrayla buluşmak için Gmailden mesajlaştığı belirlenen ve polisin bilgisine başvurduğu Taylan K. (34) emniyetteki ifadesinde, Sierrayla İstanbulda yüz yüze 2 kez görüştüğünü söyledi. 21 Ocaktaki yazışmadan sonra Sierranın buluşma yerine gelmemesi nedeniyle görüşemediklerini belirtti. Taylan K.nin Saria ile bir ilişkim yok. Sadece arkadaşız. Kaybolması ile ilgili bir bilgim yok dediği öne sürüldü. Evinde arama yapılan Taylan K.nin telefon ve bilgisayarına el konuldu. Kameralar üzerinden iz süren polis, Sierranın kaybolduğu gün Galata Köprüsünden Eminönüne doğru yalnız yürürken görüntüsüne ulaştı.  
İSTİKAMET SULTANAHMET 
Ekipler, Eminönü bölgesindeki MOBESE ve işyeri güvenlik kamera görüntülerini toplamaya başladı. Sierra en son 20 Ocakta Beyoğlu İstiklal Caddesinde, 21 Ocak 11.30da İngiltere Başkonsolosluğu önünde yalnız olarak görüntülenmişti.  
Polisten Taylana  e-mail 
Asayiş Şube Müdürlüğü ekipleri kayıp ABDli kadının yazıştığı Taylan K.yle önce Gmail üzerinden sonra telefonla temas kurdu. Basından çekinen Taylan K. 00.30da emniyete getirildi. 02.30da ifadesi tamamlandı ve savcılık talimatıyla serbest bırakıldı. Taylan K., Saraiyle 4 ay önce fotoğraf sitesi Instagramda tanıştıklarını 13 Ocakta ilk kez yüz yüze görüştüklerini söyledi.