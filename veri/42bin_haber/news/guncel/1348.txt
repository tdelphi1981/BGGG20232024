Fransa, Mali'ye askeri birlik gönderecek
Fransa Cumhurbaşkanı François Hollande, Fransız askeri birliklerinin radikal gruplarla savaşan Mali yönetimine destek vereceğini belirtti.
Hollande, yazılı açıklamasında, Malili yetkililerle yapılan anlaşma uyarınca, Fransız birliklerin bu ülkedeki teröristlerle mücadeleye destek vereceğini ifade etti.

Fransa, daha önce Mali'ye askeri birlik gönderilmesine sıcak bakmıyor, sadece lojistik destek verebileceğini belirtiyordu.

BM Güvenlik Konseyi, perşembe günü uluslararası askeri bir gücün vakit geçirmeden Mali'ye gönderilmesine prensipte onay vermişti.

Fransa Dışişleri Bakanlığı, Mali'deki vatandaşlarına kalmaları zorunlu olmadıkça ülkeyi terk etmeleri çağrısında bulunmuştu.