Tekirdağ basını tek çatı altında birleşti
Tekirdağda faaliyet gösteren iki basın derneği, yapılan olağanüstü kongre ile tek çatı altında birleşti. Trakya Gazeteciler Birliği Derneği Başkanı Akyazı, 13 yıllık dayanışma hasreti bugün sona erdi dedi.
Tekirdağda Basın Mensupları Derneği ile Gazeteciler Cemiyeti adı altında faaliyet gösteren iki dernek, birleşme kararı almasının ardından, bugün gerçekleştirilen olağanüstü genel kurulda Trakya Gazeteciler Birliği Derneği çatısı altında birleşti.
 Tekirdağ Ticaret ve Sanayi Odasının konferans salonunda düzenlenen kongreye Türkiye Gazeteciler Federasyonu (TGF) Genel Başkan Vekili Yılmaz Karaca da katıldı.
 Tekirdağ il genelinde görev yapan gazetecilerin katılımıyla gerçekleşen kongrede, divan başkanlığına verilen teklif üzerine açık oylama yapıldı.
 Tek listeyle gidilen olağanüstü genel kurulda, yeni dernek oluşumunun başkanı, oy birliğiyle Naci Akyazı oldu.
 Teşekkür konuşması için kürsüye gelen Akyazı, Dava arkadaşlarım diye hitap ettiği tüm meslektaşlarına teşekkür ederek, Bugün benim tüylerimi diken diken eden bir atmosfer var. Yıllardır özlemini duyduğumuz bir oluşumu bugün gerçekleştiriyoruz. Ne mutlu bize ki tek çatı altında birleştik. Bundan sonra daha etkin, daha mücadeleci, sosyal etkinliklerin daha fazla olacağı bir süreç başlıyor. Büyüyen şehrimizde, basının gücü de artıyor şeklinde konuştu.
 Akyazı, yönetim kurulu ile yapılacak toplantının ardından, yıllardır eksikliği duyulan dernek binası temini için düğmeye basacaklarını söyledi.
 Tek çatı altındaki birleşmeye dernek üyeleriyle birlikte katılan eski Gazeteciler Cemiyeti Başkanı Özkan Dikmen ise yaptığı konuşmada, tek çatı altındaki birleşmenin uzun soluklu olacağına inandığını söyledi.
 Kongre, toplu fotoğraf çekiminin ardından sona erdi.