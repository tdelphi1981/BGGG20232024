Karadeniz'den kırlangıç balığı çıktı
Abana açıklarında avlanan balıkçıların ağına Karadenizde nadir görülen kırlangıç balığı takıldı.
Kastamonunun Abana ilçesi açıklarında avlanan balıkçıların ağına Karadenizde nadir görülen kırlangıç balığı takıldı. Balıkçı Hasan Karol, AA muhabirine yaptığı açıklamada, sabahın ilk ışıklarıyla çıktıkları balık avında ağlarına Karadenizde sık karşılaşmadıkları kırlangıç balığının takıldığını söyledi.

Kırlangıç balığının lezzeti ve besin değerleri açısından değerli bir balık olduğunu anlatan Karol, Bu tür genelde Ege ve Marmaranın fazla göç etmeyen balığıdır. Bizim sularımızda da nadir görülür. Genellikle denizde çift yaşadıkları için bizim ağımıza da iki tane birden takıldı dedi.

Balıklardan birinin 5, diğerinin ise 2,5 kilo ağırlığında olduğunu aktaran Karol, Tezgahlarda sık görülmeyen kırlangıç balığı, çorba yapılarak ya da kızartılarak servis edilir diye konuştu.

Karol, balığın kilosunun 50 liradan satışa sunulacağını kaydetti.