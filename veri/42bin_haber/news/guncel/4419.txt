Antalya'da yaz güneşi!
Hava sıcaklığının 17 dereceye ulaştığı Antalya'da yerli ve yabancı turistler, plaj ve parklarda yoğunluk oluşturdu.
Antalya Meteoroloji Bölgesel Tahmin Merkezi'nden edinilen bilgiye göre, Antalya'da hava sıcaklığı 17 derece, deniz suyu sıcaklığı ise 18 derece ölçüldü. Güneşli havanın tadını çıkartmak isteyen vatandaşlar, hafta sonu tatilini de 
fırsat bilerek Konyaaltı sahilinde ve parklarda yoğunluk oluşturdu. Bazı vatandaşlar sahilde balık tuttu, bazıları da kahvaltısını ailece sahilde yapmayı tercih etti. Aileler, parklarda çocuklarıyla vakit geçirdi. Bazıları da Konyaaltı Plajı'nda yatarak güneşlendi. 
 
Manavgat'ta dağ laleleri ve badem ağaçları açtı

 
Manavgat ilçesi Side beldesinde de sıcak havayı fırsat bilen vatandaşlar ve turistler, park ve bahçelerde yürüyüş yaptı, bazı turistler denize girdi.İlçede bademlerinin çiçek açması ve dağ laleleri ile papatyalar, göze hoş gelen görüntüler oluşturdu.