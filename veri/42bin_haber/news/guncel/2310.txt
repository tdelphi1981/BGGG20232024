Diyarbakır Surları Emitt Fuarında
İstanbul Beylikdüzünde yapılan Uluslarası Seyahat ve Turizm Fuarı EMİTT açıldı. Fuarda görkemli Diyarbakır surlarıyla çevrili Diyarbakır stantı büyük ilgi gördü. Büyükşehir Belediye Başkanı Osman Baydemir konuklara Diyarbakır kadayıfı ikram etti. Galatasaray Lisesi önünde de Diyarbakır Standı açıldı....
Diyarbakır Büyükşehir Belediyesi, Diyarbakır Valiliği, Diyarbakır Yerel Gündem 21 Kent Konseyi, Karacadağ Kalkınma Ajansı, Diyarbakır Ticaret Odası, Diyarbakır Ticaret Borsası, DİSİAD, Esnaf ve Sanatkarlar Odası, Dicle Üniversitesi, Diyarbakır Turizm Tanıtma Vakfı gibi kent dinamiklerinin temsilcileriyle birlikte fuara katıldı.

2013 Diyarbakır Surlar Yılı olsun ve UNESCO Dünya daimi mirasına katılması için yürütülen kampanya nedeniyle Diyarbakır surları tüm görkemiyle fuara damgasını vurdu. Diyarbakır çöreği, kahvaltısı, kadayıfı ve bakır sanatının tanıtıldığı fuarda Eyvan Grubunun söylediği Kürtçe ve Türkçe şarkıları eşliğinde folklor ekibinin halayları fuara renk kattı.

Fuarda 12. Salon, 1224 nolu stanta ev sahipliği yapan Büyükşehir Belediye Başkanı Osman Baydemir, standı ziyaret eden İstanbul Valisi Hüseyin Avni Mutluyu ağırladı. Mutlu, Diyarbakırın kalbimizdeki yeri çok özeldir diye konuştu. Mutlu, giderek adından tarihi ve turistik özellikleriyle söz ettiren Diyarbakırın çok daha iyi tanıtıldığını söyledi. Çok sayıda kişi, kurum ve kuruluşun ziyaret ettiği standa Siirt Valisi Ahmet Aydın da gelerek STK temsilcileriyle sohbet etti.

Basından yoğun ilgi

Basının da yoğun ilgi gösterdiği Diyarbakır standında Baydemir, yazılı ve görsel medyanın çeşitli kuruluşlarına röportaj verdi. TRT Haber Televizyonu Diyarbakır Standında canlı yayın yaptı ve Baydemiri konuk etti. Baydemir televizyon ekibini stantta gezdirerek Diyarbakır kadayıfı, kahvaltısı ikram etti. Kentin tarihi, kültürel ve turizm zenginliklerini basın mensuplarıyla paylaşan Baydemir, turizmin aynı zamanda bir barış projesi olduğunun altını çizdi. Diyarbakırın çok kültürlü, çok inançlı bir kent olduğunu belirten Baydemir, İslam dünyasının 5. Harem-i Şerif-i olan Ulucaminin Hanefi ve Şafii mezhebine aynı anda hizmet eden Türkiyenin tek cami olduğunu vurguladı. 27 sahabenin mezarına ev sahipliği yapan Hz. Süleyman Caminin, Ortadoğunun en büyük kilisesi olan Surp Giragos Kilisesinin görülmesi gereken yerler olduğunu belirten Baydemir, Surların Keçi Burcundan Hevsel Bahçelerinin çok güzel manzarasının görülmesi gerektiğini kaydetti.

Turizm bir barış projesidir

Barış için insanların birbirine dokunması gerektiğini dile getiren Baydemir, fuarın önemine değinerek Bütün Türkiyeyi Diyarbakıra dokunmaya davet ediyoruz dedi. Baydemir, Barışı, umudu kurgulamayı düşünüyoruz. Turizm bir barış projesidir. Kucaklaşma projesidir diye konuştu. 2013 yılının barış yılı olması temennisinde bulunan Baydemir, Hepimizin barışa ihtiyacı var. Dostluğa, birbirimizi tanımaya ihtiyacımız var. Bu ülkenin değeri hepimize yeter. Karşılıklı olarak haklarımızı korumamız lazım. Ankarayla barış köprüsü kurabilirsek bu köprü üzerinden Ortadoğu barışını da hızlandırabiliriz. Herkesin barış dilini kullanması lazım şeklinde konuştu.

Galatasaray Lisesi önünde Diyarbakır Standı

Baydemir, İstanbul Beylükdüzündeki EMITT Fuarına gelemeyen İstanbulluları Beyoğlu İstiklal Caddesi, Galatasaray Lisesi önündeki Diyarbakır Standına davet etti. Yapı Kredi Bankası binasına 2013 Diyarbakır Surları UNESCO Yolunda adıyla giydirme yapıldı. Yanına ayrıca 2013 yılının Diyarbakır Surları yılı olması için imza standı açıldı. Büyükşehir Belediye Başkanı Osman Baydemir 25 Ocak Cuma günü saat 14.30da imza standında Diyarbakırı ve Surlarını tanıtacak ve yurttaşlardan imza toplayacak. Stant 27 Ocak Pazar gününe kadar açık kalacak. www.diyarbakirsur.com adresinden de Diyarbakır Surlarına destek verilebilecek.