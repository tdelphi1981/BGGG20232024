39 cinayet faili meçhul
DEVLETİN faili meçhul envanteri İçişleri Bakanlığının Meclise gönderdiği dosyayla ortaya çıktı. Emniyet ve Jandarma, resmi olarak 39 cinayetin faili meçhul olduğunu kabul ederken, bunlardan 9unun siyasi olduğu belirtildi. Bakanlık, en eskisi 1991de HEP Diyarbakır İl Başkanı Vedat Aydın olmak üzere Musa Anter, Cem Ersever ve Necip Hablemitoğlu gibi 9 siyasi cinayetle ilgili dosyaların kapanmadığını bildirdi.
İçişleri Bakanlığı, emniyet ve jandarmanın kayıtlarına dayanan faili meçhuller raporunu Meclis İnsan Haklarını İnceleme Komisyonunda kurulan Terör Alt Komisyonuna gönderdi. Rapora göre, Türkiye İnsan Hakları Vakfının (TİHV) 2002--2011 arasındaki yayınlarında faili meçhul gösterdiği 131 iddia tek tek araştırıldı.
ÇALIŞMALARI DEVAM EDENLER
İçişlerinin raporuna göre, faillerinin tespit edilemediği ve aydınlatma çalışmaları devam eden dosyalar şöyle: 
Halkın Emek Partisi Diyarbakır İl Başkanı Vedat Aydın 
(7 Temmuz 1991). Gazeteci İzzet Kezer (23 Mart 1992). 
Gazeteci Musa Anter (20 Eylül 1992). Emekli Binbaşı Ahmet Cem Ersever (4 Kasım 1993). 
Tuğgeneral Bahtiyar Aydın (22 Ekim 1993). Behçet Cantürk (15 Ocak 1994). Namık Erdoğan (10 Mayıs 1994). 
Savaş Buldan (4 Haziran 1994) Dr. Necip Hablemitoğlu (18 Aralık 2002). 
Kayıp olarak arananlar: 
Şırnak-Silopi HADEP İlçe Başkanı Serdar Tanış. HADEP Şırnak-Silopi İlçe Yöneticisi Ebubekir Deniz. 
 

 