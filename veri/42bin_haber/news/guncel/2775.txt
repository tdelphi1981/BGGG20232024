Benzin bidonuyla Madımak yolunda
20 yıl önce Madımakta 37 kişinin hayatını kaybettiği olaylarla ilgili yeni fotoğraflar ortaya çıktı. Fotoğraflarda bir göstericinin elindeki benzin bidonu dikkat çekti.
37 kişinin hayatını kaybettiği Sivas katliamının yeni görüntüleri, olaydan 20 yıl sonra ortaya çıktı. Fotoğraflarda, polis ve askerin yanı başında bidonların taşındığı, benzin paylaşıldığı açıkça görülüyor.

İçişleri Bakanlığı tarafından Meclis Darbe ve Muhtıraları Araştırma Komisyonuna gönderilen fotoğraflar, Radikal ve Hürriyet Gazetesinde yayımlandı.

Yangın başlatılmadan hemen önce çekilen fotoğraflarda, Madımak Otelinin çevresinde kalabalığın toplandığı ve bölgede az sayıda asker ve polis olduğu görülüyor.

Kayıtlara göre kalabalık saat 14.40ta yürüyüşe geçiyor. Bir süre sonra, bir kişi bidondaki benzini diğerleri ile paylaşıyor.

Meclise gönderilen fotoğraflardan, polis kaydının olayların son bulduğu saat 19.08e kadar devam ettiği anlaşılıyor.

Müdahil avukatlar tarafından talep edilen polis kamerası kaydı, mahkemeye gönderilmemişti.