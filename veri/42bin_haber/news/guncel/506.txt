Çatışmada ölen PKK'lı kapatılan DTP MYK üyesi çıktı
ANAYASA Mahkemesi tarafından kapatılan Demokratik Toplum Partisi (DTP) M erkez Yürütme Kurulu (MYK) üyesi olan ve KCK davasından da aranan Cezmi Altıntaşın, geçen hafta Hakkarinin Çukurca İlçesi kırsalında 3 arkadaşıyla birlikte çatışmada öldürüldüğü ortaya çıktı. BDP bildiri yayımlayarak üzüntüsünü bildirdi.
 BDP Genel Merkezinden yapılan yazılı açıklamada güvenlik güçyleriyle 16 Kasım günü Çukurca kırsalında girdiği çatışmada ölen Cezmi Altıntaşın, kapatılan DTPde MYK üyesi ve Gençlik Meclisi Sözcüsü olarak görev yaptığı belirtildi. Cezmi Altıntaşın 2008 yılının temuz ayında kapatılan DTPde MYK üyesi olarak seçildiği ve çatışmada ölmesinden üzüntü duyulduğu belirtilen açıklamada şöyle denildi:
 
"Cezmi Altıntaş, 2008 yerel seçimleri öncesinde Adanada, DTP MYKsı adına aday tanıtımı yaparken Yüz binleri temsil edecek adaylar ortaya çıkarmak için büyük çaba harcadık. Seçimlerin demokratikleşmeye katkısı olacağına inanıyorum demişti. Altıntaşın bu inancı boşa çıktı, yerel seçimlerin hemen ardından KCK operasyonları başladı ve Altıntaş da arananlar arasındaydı. Altıntaş Kürt sorununu çözmeyen iktidarlarca Kürt gençlerine gösterilen iki yoldan birisini seçti. Cezaevine girmek yerine dağa çıktı. Altıntaş eğer cezaevine girseydi, diğer arkadaşları gibi, yaklaşık dört yıldır anadilinde savunma yapamadığı için kendisini savunamadan yatıyor olacaktı. Cezmi Altıntaşın yaşamını yitirmesinden de benzer çatışmalarda gencecik askerlerin yaşamını yitirmesinden de demokratik siyaseti yok etmeye çalışanlar ve Kürt sorununun çözümünde adım atmayanlar sorumludur."