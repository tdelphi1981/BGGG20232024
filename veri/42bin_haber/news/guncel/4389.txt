Silahı ateşleyen gaspçı, paniğe kapılıp kaçtı
Bursa'nın Yıldırım ilçesindeki bir iş yerine gelen silahlı zanlı, tabancayla bir el ateş ederek kaçtı.
Silahlı soygun girişimi Erikli Mahallesi'nde meydana geldi. Hikmet Y.'e ait iş yerine gelen kimliği henüz belirlenemeyen bir kişi, belindeki silahı çıkararak 'para ver' dedi. Hikmet Y.'nin para olmadığını söylemesi üzerine tabancayla iş yeri sahibinin ayaklarına bir el ateş eden gaspçı, paniğe kapılarak kaçtı. İş yeri sahibinin yara almadan kurtulduğu olayla ilgili inceleme başlatıldı. Polis, kaçan 19-20 yaşlarındaki zanlıyı yakalamak için alarma geçti.