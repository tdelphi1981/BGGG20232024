Sadece 3 dakikalık kontrollü bir kesintiydi
İZMİRdeki Bozyaka Eğitim ve Araştırma Hastanesinin Acil Servisinde bir hastaya cep telefonu ışığıyla müdahale edilmesi görüntüsü ile ilgili hastaneden açıklama geldi.
Hastanenin yöneticisi Opr. Dr. Serdar Bayrak basın toplantısı düzenleyerek, Acil servisin tam ortasında bir trafo var. Hastalar ve çalışanlar için güvenlik sorunu yaratıyor. Trafoya giden ana kaynak da bu odadan geçiyor. Teknik servisimiz çok kısa sürede yerini değiştirebileceklerini söylediler. Bunun üzerine acil servis sorumlularıyla çok kontrollü bir şekilde iki-üç dakikalık kesintiyle bu sorunu çözeceğimize karar verdik. Ve bu işlemi çok kısa sürede tamamladık. Diğer her yerde elektrik vardı dedi. Haberlere konu olan hastanın, kalp krizi geçiren bir hasta olmadığını söyleyen Opr. Dr. Bayrak, Yaklaşık sekiz saat takibi yapılan yüksekten düşme yaşamış bir hastadır. İşlemlerinin ardından da odasına alınmıştır diye konuştu.  

 