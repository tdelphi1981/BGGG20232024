Maktum Türkler'i bekliyor
Milyarlarca dolarlık yatırımla çölde sanal bir dünyaya dönüşen Dubai, dolgun maaşla Türk yöneticilerini bekliyor
Çölde adeta sanal bir dünya kuran Şeyh Muhammet Raşid El Maktum, Dubai'yi dünya ticaret ağının önemli bir nokta haline getirdi. Petrol gelirlerinin ticari yatırımlara dönüştüğü bu merkezde paranın rotasını ise Türkler çiziyor. Dubai'de yaklaşık 5000 beyaz ve mavi gömlekli yönetici var. Performanslarından son derece memnun olan Emirlik mensupları, daha fazla Türk'ün gelmesi için açık çağrıda bulunurken, Dubai Başkonsolosu Elif Çomoğlu Ülgen, Türklerin bu bölgede son derece olumlu bir profil çizdiğini söyledi. Ülgen, Arap kanallarında şu an 20'ye yakın Türk yapımı dizinin oynadığına dikkat çekerek, "Dizideki figürlere büyük bir ilgi var. Bu Türk imajına çok büyük katkı verdi. Burada çalışan çoğu yönetici 5 bin Türk de son derece olumlu bir performans sergilerdi. Burada görüştüğümüz üst düzey yetkililer, Dubai'ye daha çok nitelikli Türk'ün gelmesini istiyor" diye konuştu. 
Türk yatırımcıların ilgisinin büyük ölçüdre bu bölgeye kaydını belirten Ülgen, "Karşılıklı ilgiden çok memnunuz. Burada özellikle otel işletmeciliğinde başarılı işletmeler var" diye konuştu. 
Yaklaşık 4 milyon nüfusu bulunan Dubai'nin sadece yüzde 10'unu yerel halk oluşturuyor. İş gücünün önemli bölümünü oluşturan yabancılar arasında Hindistan, Pakistan ve Suriye'den gelenler oluşturuyor. Beyaz ve mavu yakalı olarak adlandırılan yönetici kesim ise daha çok İngiltere ve diğer Avrupa ülkesi vatandaşları. Türkiye'den son dönemlerde Dubai'ye yönetici transferi yapan ülkeler arasına girdi.