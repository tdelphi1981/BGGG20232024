Sistemli baskıyı kabul etmiyoruz
CHP Genel Başkanı Kemal Kılıçdaroğlu, geçen haftalarda Antalya Cumhuriyet Savcısı Osman Şanala bir soruşturma kapsamında ifade veren CHPli Başkan Mustafa Akaydına Geçmiş olsun ziyaretinde bulundu.
Kılıçdaroğlu, Şu bir gerçek, Antalya Büyükşehir Belediye Başkanımız, Antalyadaki belediye başkanlarımız Antalyaya hizmet veriyorlar. Çalışıyorlar. Verilmeyecek hiçbir hesapları yok. Her hesabı verebilirler. Veriyorlar da zaten. Ama belediye başkanlarımız üzerinde kurulan sistemli baskıyı kabul etmiyoruz. Onlarının hizmet üretmeleri konusunda gösterdikleri çabanın engellenmesini kabul etmiyoruz diye konuştu. 
SADECE CHPDEN SORULUYOR  
CHPli belediye başkanlarının eleştiriler karşısında bir kızgınlık da duymadığını belirten Kılıçdaroğlu, şunları söyledi: Eleştiriye, hesap vermeye hazırlar. Yeter ki hesap verme sistemli bir baskıya dönüşmesin. Geçmişin hesabını veremeyenler gelip şimdi belediye başkanımızdan hesap soruyorlar. Hesap sormak bir yönetici için geçerli bir kuraldır. Ama sadece CHPli belediyelerden hesap sormak, diğerlerinden sormamak bizim kabul edebileceğimiz bir uygulama değildir. 
2BDE HAKLILIĞIMIZ ORTADA 
Kılıçdaroğlu, 2B arazilerinin satış sürecine ilişkin bir soru üzerine, şöyle konuştu: Hükümet açıklamalar yapıyordu, 2B uygulamalarından 25 milyar dolar para bekliyordu. Biz bu rakamın doğru olmadığını, gerçekleşmeyeceğini defalarca ifade ettik. Şimdi halk ağır bir yük altında, belirlenen emsal değerler çok yüksek. Yasa görüşülürken CHPnin dile getirdiği bütün eleştirilerin haklılığı artık gün yüzüne çıktı. Onlarca yıldır kullandıkları arsalar yüksel bedellerle satılmak isteniyor. Sizlerden isteğimiz AKP milletvekillerini sıkıştırın, CHPnin teklifine Evet desinler. Çünkü biz size sahip çıkmak istiyoruz. Eğer siz toprağınıza sahip çıkarsanız emin olun ülkenize sahip çıkıyorsunuz, vatanınıza sahip çıkıyorsunuz demektir.     