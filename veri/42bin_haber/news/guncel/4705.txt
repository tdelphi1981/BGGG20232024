Havalimanında sahte pilot şoku
İstanbul Atatürk Havalimanı'nda üzerinde üniformayla pilot gibi davranmaya çalışan Azeri vatandaşı gerçek pilotların dikkati sayesinde yakalandı.
Azerbaycan asıllı olduğu öğrenilen bir kişi Atatürk Havalimanı Dış Hatlar Terminali'nde bulunan Türk Hava Yolları pilot dinlenme odasına girdi. Üzerinde üniformasıyla pilot gibi davranmaya çalışan Azeri vatandaşından çevredeki görevliler şüphelenince hemen polis çağrıldı. Atatürk Havalimanı polisi sahte pilotu gözaltına aldı ve Koruma Şube Müdürlüğü'ne götürdü. Üç yıl önce de yine üzerinde pilot üniforması olan ve bazı hostesleri evlenme vaadiyle dolandırdığı tespit edilen sahte bir pilot daha Atatürk Havalimanı'nda yakalanmıştı.