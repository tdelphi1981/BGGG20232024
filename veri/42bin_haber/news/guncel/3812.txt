Cezaevinde bunalıma giren mahkum intihar etti
SAKARYA'da 2 yıl önce karıştığı suçlardan dolayı hapis cezasına çarptırılan, tutuklu, 45 yaşındaki Mehmet Yılmaz, hakkında devam eden suçlardan dolayı hapis cezaları almaya devam edince tutulduğu L tipi Sakarya Cezaevi'nde bunalıma girip ilaç içerek intihar etti.
Sakarya'da 2 yıl önce karıştığı yağma, hırsızlık, adam yaralamak suçundan tutuklanarak Ferizli İlçesi'nde bulunan Sakarya Cezaevi'ne konulan Mehmet Yılmaz, Perşembe akşamı ilaç içerek intihar etti. Koğuşta kalan diğer tutuklu ve hükümlülerin durumu cezaevi yönetimine bildirmeleri sonucu, ambulans ile Adapazarı'na Sakarya Eğitim ve Araştırma Hastanesi'ne kaldırılmak istenen Yılmaz, yolda öldü.

Cezaevinde ilaç içerek intihar eden Mehmet Yılmaz'ın hakkında Sakarya adliyelerinde süren ceza davaları nedeniyle hapis cezası aldığı, bu hapis cezalarının Yargıtay tarafından da onaylanması üzerine daha önce infazı olduğu içinde bunalıma girerek intihar ettiği iddia edildi. Sakarya Cumhuriyet Savcılığı, mahkumun ölüm nedeninin tespiti için cesedi İstanbul Adli Tıp Kurumuna gönderdi. Burada yapılan otopsi sonrasında cenazesi dün akşam Sakarya'nın Akyazı İlçesi'nde ailesine teslim edildi. Mehmet Yılmaz'ın Düzce'de toprağa verileceği ifade edildi.