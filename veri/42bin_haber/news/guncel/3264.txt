Kılıçdaroğlu'nun 'ikizi' istifa etti
KOCAELİ Darıca'da yaşayan ve CHP lideri Kemal Kılıçdaroğlu'na benzerliğiyle bilinen Nusret Gümüşel, geçtiğimiz aylarda AK Parti'nin rozetini takmıştı.
 Dün istifasını açıklayan Gümüşel, AK Parti'ye üyeliğinin yanlış olduğunu anladığını söyledi. Geçmişte aynı safta yer aldığı CHP'li arkadaşlarından özür diledi. Bundan sonra hiçbir partiye üye olmayacağını belirten Gümüşel, şunları söyledi: Normal vatandaş olarak kalmak istiyorum. Çok sıkıldım. Vatandaş olmak başka, partili olmak bambaşka. Hiç kimseye kırgınlığım yok. Şimdi istifa dilekçemi teslim ettim ve artık rahat olmak istiyorum. Ulaş TEKİN