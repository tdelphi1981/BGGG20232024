F-16'lar Kandil'i bombaladı
Diyarbakır'da bulunan 2'nci Hava Kuvvet Komutanlığı 8'inci Ana Jet Üssü'nden kalkan F-16 savaş uçakları sabahın ilk ışığıyla birlikte Kandil dağına bomba yağdırdı. İnsansız hava araçları tarafından tespit edilen hareketlik üzerine yapılan bombalama 2 uçak tarafından yapıldı.
İHA tarafından Türkiye - Irak sınırında keşif uçuşları arttırıldı. Abdullah Öcalan'ın çağırısı üzerine Türkiye içerisinde bulunan örgüt üyelerinin yoğunluklu olarak çekilecekleri bölge olarak bilinen Kandil bölgesindeki hareketlilik İHA'lar tarafından tespit edildi. Bunun üzerine harekat merkezine ulaşan görüntüler üzerine operasyon için F-16 savaş uçakları havalandı. 2 uçak PKK'lıların siyasi ve askeri eğitim aldığı Kandil dağına bomba yağdırdı. Hava bombardımanı yoğun olarak Kandil'deki Lewce ve Enzê bölgelerini kapsadığı öğrenildi. Bombalama sırasında can veya mal kaybı olup olmadığı öğrenilemedi. 

Bu arada, savaş uçakları Şeladize ve Dereluk'u da dün bombalamıştı. F-16 savaş uçakları keşif amaçlı Zap, Gare, Avaşin üzerinde de alçak uçuş yaptı.