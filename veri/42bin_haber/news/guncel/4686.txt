Asırlık el yazmalar hangi ilde muhafaza ediliyor?
İçlerinde Abdullah el-Hatib Tebrizi tarafından 677 yıl önce yazılan 'Işıkların Kaynağı' adlı el yazmasının da bulunduğu 6 bin 600 adet Osmanlıca, Arapça ve Farsça ese Erzurum'daki Yazma Eserler Kütüphanesi'nde muhafaza ediliyor.
Erzurum Yazma Eserler Kütüphanesi Müdürü Selahattin Durgun, 
yaptığı açıklamada, 1336 yılında yazılan 'Işıkların Kaynağı'nın günümüze kadar ulaştığını belirterek, kitabın kütüphanede bulunan en eski eser olduğunu ifade etti.
Dili Arapça olan kitabın üslubunun ağır olduğunu ve 411 sayfadan oluştuğunu ifade eden Durgun, 'Kitap, hac, dünya, keramet gibi insanların bugün de ihtiyaç duyduğu 410 konu içeriyor. İl Halk Kütüphanesi Müdürlüğü'ne 1914 yılında hediye olarak verilmiş' dedi.Durgun, tarihin bütün ilmini kitapta görmenin mümkün olmadığını ancak, asırlar önce yazılan kitabın günümüz konularıyla yakından ilişkili olduğunu belirterek, şunları kaydetti:'İlimlerin kendi arasında konuları vardır. Bu eser ilimlerin bir kısmını 
içeriyor. İçeriğinde hayatla ilgili konular var, mesela hesap, hac, dünya, keramet, temizlik, yemek yeme adabı ve şiir gibi daha birçok konuda okurlara ufuk açan kitapta, 410 farklı konudaki konuya ışık tutuluyor.'
 
 Bölgedeki eski eserler Erzurum'da toplanacak 
 
Yazma eserler içinde edebiyat, tarih, matematik, astronomi, din, felsefe,mantık sosyal ve fen bilimleri konularının bulunduğunu anlatan Durgun, eserleri korunma oranı en yüksek odalarda muhafaza ettiklerini kaydetti.Eserlere dokunulmadığına ve temizliğinin de yapılmadığına dikkati çeken Durgun, sözlerini şu şekilde sürdürdü: 'Çünkü asırlık eserlerin temizlikten göreceği zarar orijinalitelerini 
bozmakta. Dışarı çıkaramıyoruz, özel muhafaza ediyoruz. Isıdan zarar görecekleri için nemlendirilmesi özel yapılıyor. Güneş görmeyen yerde bulunuyor. Kütüphanede 
Arapça, Farsça ve Osmanlıca yazılmış toplam 6 bin 600 eser bulunuyor.'El yazması eserlerin fotoğraflanarak dijital ortamda kullanıcılara sunulduğunu belirten Durgun, 'Yazma ve basılmış eserlerin tümüne yakınını bilgisayar ortamına aktardık. Bu kitaplara hemen ulaşabilme imkanını sağladık. 
Eserlerden akademisyenler, doktora ve yüksek lisans öğrencileri faydalanıyor.'dedi.Durgun, Doğu Anadolu Bölgesi'nde tek yazma eser kütüphanesi bulunduğuna dikkati çekerek, 'Ağrı, Ardahan, Artvin, Erzurum, Kars, Muş, Rize ve ilçe merkezlerindeki yazma ve basma eserlerin bilgileri geldi, bunlar Erzurum'da toplanacak. Ayrıca vatandaşların da elinde bulunan el yazması ve basma eserleri satın alma yoluyla temin edip kullanıcıların istifadesine sunacağız' diye konuştu.