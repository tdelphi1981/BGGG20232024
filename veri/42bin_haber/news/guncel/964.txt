7 ilde kontör dolandırıcılığı
Elazığ merkezli 7 ilde kontör dolandırıcılarına karşı düzenlenen operasyonda gözaltına alınan 28 kişiden 8'i tutuklandı.
Elazığ Emniyet Müdürlüğü Asayiş Şube Müdürlüğü ekipleri tarafından yapılan operasyonda gözaltına alınarak, emniyetteki işlemlerinin ardından adliyeye sevk edilen 28 kişinin 8'inin, çıkarıldıkları mahkemece tutuklandığı öğrenildi. Hakkında yurt dışına çıkma yasağı bulunan 20 kişi için ise adli kontrol kararı verildiği belirtildi.

Kendilerini polis veya savcı olarak gösterip vatandaşları dolandırdığı öne sürülen şebekeye yönelik Elazığ, Şanlıurfa, Adana, Gaziantep, Antalya, Muğla ve Kocaeli'de 4 gün önce yapılan operasyonda, 2'si kadın, 2'si çocuk toplam 28 kişi gözaltına alınmıştı.