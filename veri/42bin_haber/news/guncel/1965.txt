Yolcu otobüsü devrildi: 15 yaralı
Sivas'ın Ulaş ilçesinde yolcu otobüsünün devrilmesi sonucu 15 kişi yaralandı.
Samsun'dan Van'a giden Burhan Aytin'in kullandığı 34 EG 2871 plakalı yolcu otobüsü Sivas-Malatya karayolunun Kovalı-Ulaş bölümündeki Bostankaya köyü mevkisinde buzlanma ve tipi nedeniyle kontrolden çıkarak devrildi.

Kazada, Keziban Alıcı, Salih Kızıltaş (19), Mehmet Ali Demirel (50), Serap Üstün (19), Ceylan Çiçek (22), Mehtap Kamacı (20), Hasan Denizli, Taha Yalçın ve Bilal Sert, Alperen Türkmen (15), Uğur Yürek (24), Ziynet Ay (61), Şahadet Kalkan (15), Kiraz Yıldız (16), ve Engin Ersoy (24) yaralandı.

Yaralılar olay yerine gelen ambulanslarla kentteki hastanelere kaldırıldı. Kazadan yara almayan yolcular ise aynı firmaya ait başka bir otobüse aktarıldı.

Buzlanma ve tipi etkili olan karayolu, tedbir amacıyla çift taraflı trafiğe kapatıldı.

Bu arada aynı güzergahta birkaç hasarlı ve yaralamalı kazanın daha meydana geldiği bildirildi.