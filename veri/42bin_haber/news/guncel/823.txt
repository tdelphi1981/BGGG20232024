Avukatlara neler oluyor

Ankarada korkutan avukat intiharları... Avukat Mehmet Birol Sezenin 3 gün önce hukuk bürosunda iple kendisini asmasının ardından dün de avukat Murat Karık Adliye Sarayının 5inci katından atlayarak yaşamına son verdi.  
BİR yıl önce avukatlık belgesini alarak mesleğe başlayan Murat Karık (29), dün sabah erken saatlerinde Adliye Sarayına geldi. İcra müdürlüklerinin bulunduğu 5inci katta çıkan Karık, meslektaşlarının gözlerinin önünde pencereden kendisini boşluğa bıraktı. Ailesiyle yaşayan Karık, olay yerinde yaşamını yitirdi. Ticaret ve icra davalarına bakan Karıkın psikolojik sorunlar yaşadığı iddia edildi. 

AVUKATLAR YALNIZLIĞA İTİLİYOR

Ankara Baro Başkanı Metin Feyzioğlu, çok acı verici olaylar yaşadıklarını belirterek, şunları söyledi: Burada acı çelişki şu ki savcı suçluyor, hâkim yargılıyor, avukat ise savunuyor. Halk kendini savunan avukata sahip çıkmak yerine saldırıyor. Gaziantepte bir avukat kalbinden bıçaklandı. İntiharların arkasında avukatların yalnızlığa itilmesi de var. Bu intiharların arkasında avukatların yaşamaya zorlandıkları ekonomik zorluklar, adliyelerde gördükleri kötü muameleler ve her kesim tarafından kendilerine uygulanan baskılar ve zorluklar bulunuyor. Avukatlar karakollarda, icra dairelerinde, icra mahallerinde zorluklar karşılaşıyor, baskılar görüyor. 
Yalnızım, korkuyorum 
Adliye Sarayından atlayan Murat Karık, Facebook hesabında son olarak Düştüğünde pes etme, inadına kalk. Göreceksin yaşam senin karşında pes edecek, Yalnızım korkuyorum, Burada bitsin mi hikâye, başlasam mı yeniden her şeye yazdı. 
psikolojik destek 
3 gün arayla 2 avukatın intihar etmesi meslektaşlarının da psikolojilerini bozdu. Ankara Barosu, avukatlarına başta psikolojik destek olmak üzere sorunların takibi için çalışma başlattı. 
 