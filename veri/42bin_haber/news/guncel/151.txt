'AB hedefinden vazgeçmedik'
Başbakan Tayyip Erdoğan, Türkiye'nin Berlin Büyükelçiliği'nin yeni hizmet binasının açılışını yaptı. Törende vatandaşlara da hitap eden Erdoğan özetle şunları kaydetti:
 - Dünyada önemli bir aktör olmaya devam eden AB'nin Türkiye ile ilişkilerini stratejik bir bakış ışığında ele alması gerekir. 
 - Birliğin genişleme sürecinin devam ettirilmesi suretiyle barış, huzur ve refahın daha geniş bir coğrafyaya yayılmasını diliyorum. 
 - Türkiye, AB'nin amacına ve başarısına inandığı için üyelik hedefinden vazgeçmedi. 
 - Burada kalıcı olmaya, yerleşmeye, ev almaya, iş kurmaya karar verdiğiniz andan itibaren sizler artık buranın bir parçasısınız.  
 - Birliğinizi, beraberliğinizi, dayanışmanızı güçlü tuttuğunuzda Avrupa'daki en güçlü, en etkili, en dinamik toplum olacaksınız.
 - Ben önümüzdeki dönemde sizlerin büyük başarılara imza atacağınıza yürekten inanıyorum. İşte, yavrularınızdan bir tanesi, Mesut Özil, şu an Alman Milli Takımı'nda...
 - BOMBALANDIĞI YERDE: Büyükelçilik, Osmanlı Devleti büyükelçisi İbrahim Hakkı Paşa tarafından 1918'de mülkiyetimize geçirilen ilk Osmanlı sefaretinin yerine inşa edildi. Sefaret binası, 2. Dünya Savaşı'nda 1943'te bombalanıncaya kadar T.C. Büyükelçiliği'ydi.