Yürek yakan kanlı emzik
2 aylık kızı Nazlı'yı sağlık ocağına götüren genç kadın yolda katiliyle burun buruna geldi. Kaçıp kurtulmak için bir evin kapısına sığındı. Ancak katili peşinden gelip kurşun yağdırdı. Bebeğine siper olan anne öldü, kızı ağır yaralandı.
Hatayın Dörtyol İlçesi'ne bağlı Kuzuculu Beldesi dün sabah saat 09.30 sıralarında korkunç bir vahşete sahne oldu. Diyarbakırlı olduğu belirtilen ve ilk eşinden boşandıktan sonra ikinci evliliğini yapan 31 yaşındaki Fatma Mercan, 2 ay önce dünyaya getirdiği kızı Nazlıyı dün sağlık ocağına götürdü. Muayene edilen bebek için kan tahlili istendi. Bebeğinin babası uyuşturucu suçundan cezaevinde olan ve tarlalarda mevsimlik işçi olarak çalışan genç kadın, kucağına aldığı Nazlı bebek ile birlikte kan vermek için sağlık ocağına doğru yola çıktı.

Fatma kaçtı katili kovaladı

Genç kadın, yolda karşılaştığı katilinden kurtulmak için kucağındaki bebeğiyle kaçmaya başladı. Gücü tükenen Fatma Mercan, yol kenarındaki Ökkeş Kya ait evin bahçesine girdi. İmdat çığlıkları atan genç kadın bahçe içindeki evin kapısına dayandığında, peşinden gelen katili kurşun yağdırdı. Kucağındaki bebeğiyle kapının önüne yığılan Fatma Mercanın vücuduna 6 kurşun isabet etti. Kanlar içinde yere kapanan genç kadının kucağında sıkı sıkıya tuttuğu Nazlı bebeğin de başına 1 kurşun isabet etti.
Katil kaçarken, olay yerine gelen sağlık ekipleri, annenin öldüğünü belirledi. Ağır yaralı olan Nazlı bebek ise götürüldüğü Dörtyol Devlet Hastanesinde tedaviye alındı. Görgü tanıklarının ifadesine başvuran jandarma, vahşeti aydınlatmak için çalışma başlattı.