Karadayı gözaltında
Eski Genelkurmay Başkanı emekli orgeneral İsmail Hakkı Karadayı, 28 Şubat soruşturması kapsamında İstanbulda gözaltına alındı. Dönemin Genelkurmay 2. Başkanı emekli Orgeneral Çevik Bir, Karadayı hakkında suç duyurusunda bulunmuş ve ''Batı Çalışma Grubu onun direktifiyle kuruldu'' demişti. Bu arada ilginç bir tarihi tesadüf de yaşandı. Bundan bir yıl önce 05 Ocak 2012'de cumhuriyet tarihinde ilk kez emekli bir genelkurmay başkanı (İlker Başbuğ) terör örgütü yöneticisi olmak suçlamasıyla savcıya ifade vermiş ve tutuklanmıştı. Bir yıl sonra hemen hemen aynı tarihlerde yine bir emekli genelkurmay başkanı ifade için savcıya gidiyor.
Karadayının Ankara Cumhuriyet Başsavcılığınca yürütülen 28 Şubat soruşturması kapsamında gözaltına alındığı öğrenildi.       
Soruşturmayı yürüten TMK'nın 10. maddesi ile görevli Cumhuriyet Savcısı Mustafa Bilgili'nin talimatı doğrultusunda Karadayı'nın İstanbul Fenerbahçe Orduevi'nin yanındaki lojmanına polis gönderildi. 
Karadayı önce sağlık kontrolünden geçirilecek. Daha sonra polis marifetiyle Atatürk Havalimanı'ndan Ankara'ya götürülecek Karadayı, Ankara Adliyesi'nde Mustafa Bilgili'ye ifade verecek. 28 Şubat soruşturmasına ilişkin TARİHİ TESADÜF 05 Ocak 2012 tarihinde İnternet Andıcı Soruşturması kapsamında 'şüpheli' sıfatıyla ifadeye çağrılan Genelkurmay eski Başkanı İlker Başbuğ, Ergenekon soruşturmasını yürüten Savcı Cihan Kansız'a, yaklaşık 7 saat şüpheli' sıfatıyla ifade verdikten sonra tutuklanma talebiyle çıkarıldığı mahkeme tarafından cezaevine konulmuştu. Cumhuriyet tarihinde ilk kez eski bir genelkurmay başkanı olarak sivil bir savcının makamında ifade vermiş ve 'terör örgütü yöneticisi olmak ve darbeye teşebbüs' suçlarını işlediği iddiasıyla tutuklanmıştı. Bundan tam bir yıl sonra bugün 28 Şubat soruşturması kapsamında dönemin Genelkurmay Başkanı İsmail Hakkı Karadayı ifade için gözaltına alındı. iddianamenin Karadayı'nın, ifadesinin alınmasının ardından son halini alacağı öğrenildi. 
Karadayının avukatı Erol Yılmaz Aras, Hürriyete, Fenerbahçe Orduevindeki lojmanında polislerin olduğu bana bildirildi. Polis marifetiyle Ankara'ya getirilmesi istendi. Evinde arama yapılmadı dedi.     
Aras, müvekkili hakkında bir gözaltı kararı olmadığını belirterek, Herhangi bir gözaltı kararı yok. Zaten ben 10 gün önce savcılığa başvuruda bulundum. Yazılı dilekçe vererek, 28 Şubat soruşturması kapsamında ifadesinin alınmasını talep ettim müvekkilimin. Sadece polis marifetiyle getirilme kararı var" diye konuştu.  
Gözaltı kararı olmamasına rağmen iki polis aracının Karadayının evine gelmesine de tepki gösteren Aras, Bu durum hukuksuzdur. Çünkü gözaltı kararı yok. Müvekkilim havaalanına götürülmek üzere yola çıkarıldı" dedi. 
    'Bunu bekliyordum'  Başka gözaltı olmayacak  'Tankların yürümesi talihsizlikti'  
SAĞLIK KONTROLÜNDEN GEÇİRİLDİ 
Karadayı, sağlık kontrolünden geçirildi. Karadayı, sağlık kontrolü için Çağlayandaki İstanbul Adalet Sarayına getirildi. Kendi korumaları ve sivil polis eşliğinde adliyeye getirilen Karadayı, otopark kapısından içeri alındı. Adli Tıpta sağlık kontrolünden geçirilen Karadayı yeniden otoparktaki araca indirildi. Karadayı'nın, sağlık kontrolü yaklaşık 20 dakika sürdü. Asansör ile araca indirilen Karadayının görüntülenmemesi için gazeteciler otoparka sokulmadı.  
KARADAYI SAĞLIK KONTROLÜ İÇİN GETİRİLDİĞİ ADLİYEDE BÖYLE GÖRÜNTÜLENDİ / Foto Galeri 
  28 ŞUBATTA NE OLMUŞTU  
UÇAKLA ANKARA'YA 
Çağlayan'daki Adalet Sarayı'nda sağlık kontrolünden geçirilen Karadayı, geniş güvenlik önlemleri altında Atatürk Havalimanı'na getirildi. 
Karadayı'nın bineceği THY ait uçak, basın mensuplarının görüntü almasını engellemek için apronda boş bir alana çekildi. 
THY'nin saat 13.00'teki uçağında rezervasyonu görülen Karadayı, THY'nin 15 dakika kadar geç havalanan saat 12.00 uçağıyla Ankara'ya götürüldü. 
Savcılığın hakkında gözaltı kararı da çıkardığı Karadayı, uçakla Ankara'ya götürülüyor.  
 
ADLİYEDE GÜVENLİK ÖNLEMLERİ ARTTIRILDI 
Karadayı'nın, Ankara Adliyesi'ne gelmesi beklenirken, TMK'nın 10. maddesi ile görevli başsavcıvekilliğinin bulunduğu kat, güvenlik gerekçesiyle kapatıldı. 
Ankara Adalet Sarayı çevresinde de güvenlik önlemlerinin artırıldığı gözlendi. 
 
    'Morali son derece yerinde'  'Aptalca' sözü mü kızdırdı  'Görevden alacaktık, Demirel farketti'  
VALİ: EVİNDE ARAMA YOK 
 
 Ak Parti'DEN İLK YORUM 
AK Parti Genel Başkan Yardımcısı M. Ali Şahin, Şubat soruşturması kapsamında eski Genelkurmay Başkanlarından emekli Orgeneral İsmail Hakkı Karadayı'nın ifadeye çağrılmasıyla ilgili, Türkiye normalleşirken, daha güçlü demokrasiye doğru yol alırken, geçmişte yaşanmış demokrasi ve hukuk dışı uygulamaların hesabının sorulmaması mümkün değildir dedi.  
BAKAN ERGÜN: UMARIZ ADALET TECELLİ EDER
Bilim, Sanayi ve Teknoloji Bakanı Nihat Ergün, Karadayının gözaltına alınmasının beklenen bir gelişme olduğunu söyleyerek, Umarız adalet tecelli eder. Yapanın yanına kâr kalmaz dedi.İstanbul Valisi Hüseyin Avni Mutlu, Karadayı'nın evinde arama olmadığını belirterek, ''Ankara Cumhuriyet Başsavcılığı'nın gönderdiği talimat gereği ifadesi alınmak üzere Ankara'ya çağrılması söz konusu. Sadece ifadesi alınmak üzere bugün götürülmesi yönünde bir talimat var'' dedi. 
İŞTE SORUŞTURMADA TUTUKLANAN 62 İSİM - TAM LİSTE 
 
ÇEVİK BİR SUÇ DUYURUSUNDA BULUNMUŞTU 
28 Şubat soruşturması kapsamında tutuklu bulunan dönemin Genelkurmay 2. Başkanı emekli Orgeneral Çevik Bir, dönemin Genelkurmay Başkanı İsmail Hakkı Karadayı hakkında suç duyurusunda bulunmuştu. Suç duyurusunda, Karadayının Meclis Darbeleri Araştırma Komisyonunda söylediği Batı Çalışma Grubundan (BÇG) haberim yok sözlerinin gerçeği yansıtmadığını iddia eden Çevik Bir dilekçesinde şu ifadelere yer vermişti:
'' 28 Şubat 1997 tarihli MGK toplantısı sonrasında da Genelkurmay 2. Başkanı Çevik Bir, Genelkurmay Başkanı Karadayıdan aldığı emir ve direktiflere göre mutad çalışmayı başlatmış, yönergeler, usul ve prensipler çerçevesinde hazırlıklarına başlamıştır   
  İşte Çevik Bir'in Karadayı hakkındaki 11 sayfalık suç duyurusu  
İSMAİL HAKKI KARADAYI'NIN ARŞİV GÖRÜNTÜLERİ / WEB TV