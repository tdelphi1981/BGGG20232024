Bıçak Pınar'ın boğazındaydı
Fatihte girdiği evde 6 saat boyunca Pınar Y.yi rehin alan saldırganın, genç kadının boğazına bıçak dayadığı ortaya çıktı. Pınarın arkadaşı Işılla beraber daireye çıktıklarını ve kendilerinin de bir süre rehin alındığını söyleyen marketçi Hasip Kar, saldırgan için Gözü dönmüştü dedi.
FATİH, Molla Gürani Mahallesi sakinleri önceki gün yaşanan ve sonu kanlı biten rehine krizinin şokunu atlatmaya çalışıyor. Işıl Y. ve Pınar Y. ile birlikte rehin alındığını söyleyen market sahibi Hasip Kar, Işıl ile birlikte zile bastık. Adam elindeki bıçağı Pınarın boğazına dayamıştı. Işıl ile beni içeriye aldı daha sonra Pınar ile beni serbest bırakarak Işılı rehin aldı. Ölüm tehditleri savuruyordu dedi. Aynı apartmana 15 gün önce de bir hırsızın girdiğini söyleyen Hasip Kar yaşadıklarını şöyle anlattı: 
PINAR KORKMA BENİM, AÇ 
Işıl Hanım beni telefonla arayarak evde arkadaşının olduğunu ve kontrol etmemi rica etti. Ben de dükkanımı kapatıp eve çıkarken o sırada Işıl Hanım da geldi. Beraber yukarıya çıktık. Işıl anahtarla kapıyı açtı ancak kapının arkadan zinciri takılmıştı. Işıl Pınar korkma benim aç dedi. O sırada saldırgan bıçağı Pınarın boğazına dayamıştı ve bize İçeri geçin, yoksa öldürürüm dedi. Işıl ile ikimizi ayrı bir odaya kapattı. O sırada bana Sen polis misin? gibi sorular yöneltti. Evden çıkmak istedi ancak aşağıda polisler olduğunu görünce iyice sinirlendi. Sonra Işılın telefonundan polislerle irtibata geçti. O diğer odadayken ben de sık sık polisleri aradım. Polislere buradan uzaklaşmak istediğini söylüyordu. Sonra polislere sevgilisinin evi olduğunu aralarında problemi çözeceğini söyledi. Kızlar Tanımıyoruz polise yalan söylüyor diye cevaplayınca olayın çok ciddi olduğunu anladım. Sonra polisle pazarlığın ardından Pınar ile beni bıraktı. Ancak Işılı bırakmayacağını söyledi. Daha sonra da zaten vuruldu. Gözü dönmüştü. Polis başarılı müdahale etti. Kızlara üzüldüm, çok korkmuşlardı. 
Saldırgan yoğun bakımda 
İSTANBUL Tıp Fakültesi Hastanesine kaldırılan Serkan Kubilayın tedavisi yoğun bakımda devam ediyor. Bir emniyet yetkilisi, ateş için izin verilmesinin ardından Serkan Kubilayın sırtından vurulduğunu, kurşunun göğsünden çıktığını söyledi. Akciğeri ciddi derecede parçalanan Serkan Kubilayın doktorlar tarafından uyutulduğu öğrenildi.  
DAHA ÖNCE DE HIRSIZ GİRDİ 
Işıl Y.nin oturduğu Lale apartmanına 15 gün önce yine bir hırsızın girdiği belirtildi. Adını vermek istemeyen bir mahalle sakini Molla Gürani Mahallesinde hırsızlık olaylarının çok yaşandığını söyledi. Aynı apartmanda oturan A.K. de hırsızların genelde Fındıkzadede Cuma günleri kurulan semt pazarını fırsat bilerek evlere girdiğini belirterek İnsanlar pazardayken evlere giriyorlar. Polisin daha tedbirli olmasını istiyoruz dedi.