Cinayetlerden 19 gün önce de Ankaradaymış
Fransada 3 PKKlı kadının öldürülmesinin baş şüphelisi olarak tutuklanan Ömer Güneyin, cinayetlerden 19 gün önce 18 Aralık 2012 tarihinde Paristen İstanbul aktarmalı olarak Ankaraya geldiği belirlendi.
Güneyin, üç gün kaldığı Ankaradan aynı yolla Parise döndüğü de uçuş kayıtlarına girdi. Fransanın Interpol aracılığıyla bilgi paylaşmasının ardından Güneyin Türkiyedeki bağlantıları araştırılıyor. Bu iş için kurulan özel ekip, 9 Ocakta PKKlı 3 kadının öldürülmesi, ardından tutuklanan Güneyin kısa süre önce Türkiyeye gelmesinin sırrını çözmeye çalışıyor.  
Ömer Güneyin aralık ayındaki Ankara ziyaretinden önce geçen yıl ağustos ayında da başkente geldiği ve 8 gün kaldığı ortaya çıkmıştı. Ankarada kurulan özel ekip, Ömer Güneyin Türkiyede kaldığı süre içinde hiçbir akrabasıyla görüşmediğini belirledi. Bunun üzerine Güneyin son olarak cinayetlerden 19 gün önce geldiği Ankarada kimlerle bağlantı kurduğu büyük önem kazandı. Özel ekip, Ankarada oturan amca Ahmet Güneyin de bilgisine başvurdu. Amca Güney polise şu bilgileri verdi: Kendisini en son çocukken gördüm. Ankaraya gelip gittiğinden bile haberim yok. Burada kimlerle görüştü, kimlerle bağlantısı var bilmiyorum.