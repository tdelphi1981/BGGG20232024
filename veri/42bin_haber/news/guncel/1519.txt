Sevgili dehşeti:2 ölü
Aydın'ın Nazilli İlçesi'nde, 44 yaşındaki Mehmet Gökbayrak, bir süredir yasak aşk yaşadığı öne sürülen evli ve 2 çocuk annesi 39 yaşındaki E.E.'yi bıçakla boğazını kestikten sonra vucudunun çeşitli yerlerine defalarca saplayıp öldürdü. 
Olay yerinden ayrıldıktan sonra polise arayıp cinayet işlediğini ve intihar edeceğini belirten Gökbayrak, yapılan araştırma sonucu evinin yakınındaki boş bir işyerinin önünde iple asılı vaziyette ölü bulundu. 
Bugün saat 20.30 sıralarında Yenisanayii Mahallesi Devlet Karayolu üzerindeki bir alışveriş merkezinin bahçesinden geçen vatandaşlar, yanında poşetler bulunan 30-35 yaşları arasındaki bir kadının boğazı kesilmiş ve vücudunun çeşitli yerlerinden bıçaklanmış haldeki cesedi ile karşılaştı. Vatandaşların ihbarı üzerine gelen polis, olay yerinde inceleme başlattı. Üzerinden kimlik çıkmayan kadını öldüren kişinin kimliğine dair delil aradı. Ekiplerin çalışması sırasında 155 polis haber merkezine gelen bir ihbar, ekipleri harekete geçirdi. 
Gelen ihbara göre, eşinden yaklaşık 2 yıl önce boşanan, 2 çocuk babası olan ve  pazarda yumurta satan Mehmet Gökbayrak'ın "Birini öldürdüm. İntihar edeceğim. Hakkınızı helal edin" dediğini öğrenen ekipler, bu kişiye ulaşmak için zamanla yarıştı. Gökbayrak'ın ev adresini. sahip olduğu 09 NA 432 plakalı hafif ticari aracın ruhsatından belirleyen ekipler, olay yerinden yaklaşık 500 metre mesafedeki evine gitti. Ekipler kısa sürede ulaştıkları iki katlı evin yakınında, Gökbayrak'ın boş olan işyerinin yağmurluk demirlerine çamaşır ipiyle asılı cesedi ile karşılaştı. Yapılan kontrolde, Gökbayrak'ın olay yerinde hayatını kaybettiği belirlendi. Gökbayrak'ın üzerinden "Emel bana ihanet ettin, öleceksin" yazılı bir not çıktığı ifade edildi. 
Her iki olay yerinde de incelemelerini sürdürüren yetkililer, öldürülen kadının bir tarfm firmasında çalışan evli ve 2 çocuk annesi 39 yaşındaki E.E. olduğu belirlendi. E.E. ile Gökbayrak arasında yasak aşk ilişkisini de araştıran polis, geniş çaplı soruşturma başlattı. Gökbayrak'ın arkadaşlarının da ikilinin bir süredir birlikte olduklarını doğruladıkları öğrenildi. 