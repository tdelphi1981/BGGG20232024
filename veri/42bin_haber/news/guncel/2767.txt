Minik Aziz Türkiyenin organ bağışı elçisi oldu
İNTERNET üzerinden başlattığı organ nakli seferberliği ile 500den fazla vatandaşın organlarını bağışlamasını sağlayan 12 yaşındaki Aziz Simsar, Türkiyenin organ elçisi oldu.

Güney Kamu Hastaneleri Birliği Genel Sekreteri Prof. Dr. Behzat Özkan, İzmir Bozyaka Eğitim ve Araştırma Hastanesi Yöneticisi Op. Dr. Serdar Bayrak ile Simsar ailesini makamında ağırladı. Aziz’in kampanyasına destek verdiklerini belirten Özkan, “Aziz organ bağışı elçimiz oldu. Şu an Türkiye’de yaklaşık 22 bin hasta organ bekliyor. Avrupa’da yüzde 75 kadavradan, yüzde 25 canlıdan nakil yapılırken Türkiye’de ise tam tersi yüzde 20-25 kadavradan, yüzde 70’de canlıdan nakil yapılıyor. Kadavradan nakil sayısını arttırmalıyız” dedi. 
Kendi küçük gönlü kocaman 
 İzmir’de maganda kurşunuyla vurulduktan sonra hayatını kaybeden Arif Dallı’nın organlarını bekleyen bir çocuğun, nakil gerçekleşmeyince öldüğünü duyan minik Aziz internette arkadaşlarına, “Türkiye’yi ve  duyarlı vatandaşlarımızı organ bağışına davet ediyorum” diye mesaj göndermişti.