Bakan Çağlayan'a 'geçmiş olsun' kuyruğu
Ekonomi Bakanı Zafer Çağlayan, iki kalp damarına stent takılmasının ardından Meclis Genel Kuruluna gelerek bakanlığının bütçe görüşmelerine katıldı. Çağlayan'ın oturduğu hükümet sırasına giden milletvekilleri de Bakan'a geçmiş olsun dileğinde bulundular.Çağlayan'ın elini sıkan ve iyi dileklerini sunan vekiller ''Gençleşmişsiniz sayın bakan'' diye takıldılar. Bakan Çağlayan da çok iyi olduğunu söyledi.
Meclise gelişinde tüm bürokratları Çağlayanı kapıda karşılayarak geçmiş olsun dileklerini ilettiler. Milletvekilleri de kuliste Çağlayanın çevresinde toplanıp 'geçmiş olsun' dediler ve sağlığıyla ilgili bilgi aldılar. Çağlayan, damarına 6 ay içinde erimeye başlayan özel bir stent takıldığını ve TBMM idaresinin de karşılamadığı stentin ücretini cebinden ödediğini söyledi. Ayağa kalkar kalkmaz faturayı imzaladım diyen Çağlayan, özel stentin diğerlerine göre çok pahalı olduğunu söyledi, ancak fiyatını açıklamak istemedi. 
VEKİLLER ELİNİ SIKIP 'GEÇMİŞ OLSUN' DİLEKLERİNİ İLETTİ / Foto Galeri 
''İSTİRAHATİM KOŞTURMA'' 
Çağlayan, bazı milletvekillerinin Biraz istirahat etseydiniz sözlerine Bizim istirahatimiz koşturma derken, Doktor Meclise gelmenize izin verdi mi? sorusunu da Ben izin aldım diye yanıtladı.  
''KİMSE DOKTOR KESİLMESİN'' 
Çağlayan kriz sürecini şöyle anlattı:
Bir damarımda zaten stent vardı. Daha önce de iki kez kriz geçirmiştim. Gece göğüs ağrısı oldu. Ben mide ağrısı diye gittim. EKGde ve testlerde aslında damarda sorun çıkmadı, anjiyoda anlaşıldı. Damar yüzde 82 oranında tıkanmış. Aslında spor da yapıyorum, hayatımın en iyi kolestorolüyle karşılaştım, ama böyle bir zamanda bile olabiliyormuş. Göğüs ağrısı olduğunda Mideymiş, kasmış diye kimse doktorluk yapmasın, hastaneye gitsin. Hele de belli bir yaştan sonra ve özellikle ailesinde bu tür hassasiyet olanlar daha dikkatli olmalı. Şu anda sıkıntı yok. Takılan stent 6 ay içinde erimeye başlayacakmış. Ona göre bir operasyon yapıldı. 
KÜRSÜDE TEŞEKKÜR ETTİ 
Ekonomi Bakanı Çağlayan, Bütçe üzerinde sunum yaparken de sözlerine, geçirdiği rahatsızlıktan dolayı geçmiş olsun dileklerini ileten herkese teşekkür ederek başladı. Çağlayan, Allah hepimize sağlık, sıhhat versin dedi.