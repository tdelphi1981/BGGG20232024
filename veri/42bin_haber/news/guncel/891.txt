Sezer'in iki kızı da işinden oldu
GENEL Müdürlüğünü İstanbula taşıyan Eximbank'ta çalışan, 10uncu Cumhurbaşkanı Ahmet Necdet Sezerin iki kızının iş akitlerinin, Ankarada kalmak istemeleri nedeniyle feshedildiği ortaya çıktı. Konuyu soru önergesi ile Meclis'e taşıyan CHP Milletvekili Umut Oran'a yanıt ise Türk Eximbank Genel Müdürü Hayrettin Kaplan'dan geldi. Kaplan, Hürriyet'e yaptığı açıklamada, "Ya İstanbula gelecekler ya da ayrılacaklardı. Ebru ve Zeynep Hanım ayrılmayı tercih ettiler. Ancak Teftiş Kurulu Başkanı olan Damat Mustafa Kısacıkoğlu, İstanbula geldi diye konuştu.
CHP Genel Başkan Yardımcısı Oran, Başbakan Yardımcısı Ali Babacanın yanıtlaması istemiyle Meclise verdiği soru önergesinde, Sezerin kızları Ebru Akbatur ve Zeynep Kısacıkoğlunun Eximbankın İstanbula taşınması gerekçesiyle çıkarıldıklarını belirtti. Eximbank yönetiminin gereksiz lüks harcamalar da yaptığını savunan Oran şu sorulara yanıt istedi:

ALEYHLERİNE Mİ KULLANILDI?

"Ebru Akbatur ve Zeynep Kısacıkoğlunun ailevi gerekçelerle İstanbula gelemeyecekleri yönündeki mazeretleri niçin kabul edilmedi? Bu iki personelin, 10uncu Cumhurbaşkanının çocukları olmaları aleyhlerine karar çıkmasına, ayrımcılığa tabi tutulmalarına mı yol açmıştır? Eximbankın İstanbula taşınması nedeniyle 36 personelin iş akitlerinin feshedildiği doğru mudur, bu sayı kaçtır, isimleri, görevleri nelerdir, akitleri hangi tarihte feshedildi? Eximbank hangi tarihte tam olarak İstanbula taşınmıştır, söz konusu personelin iş akitleri niçin bu tarihten önce feshedildi? Taşınma için neden eğitim yılının ortası beklenerek aileler mağdur edildi?

20 DENDİ, 60 OLDU

Taşınma sonrasında Ankara Bölge Müdürlüğünde 15-20 ile sınırlı olacağı söylenen personel sayısı bugün itibariyle kaçtır? Kişi sayısı 50-60a çıktı ise bunun gerekçesi nedir, bu personelin isimleri ve görevleri nelerdir? Bölge Müdürlüğünün hangi gereksinimleri düşünülerek bu personel belirlendi? Ankarada kalması uygun bulunan personelin saptanmasında uygulanan somut, objektif, denetlenebilir ölçütleri nelerdir? 2003-2011 yılları arasında Eximbankın merkez, şube, irtibat büroları dahil tüm birimlerinde görevli olan personel sayısı yıllar itibariyle ayrı ayrı kaçtır? 15 Aralık 2012 itibariyle toplam personel sayısı kaça inmiştir? 2012 yılı içerisinde işe alınanların sayısı kaçtır?

AYLIK KİRASI 110 BİN DOLAR

Eximbankın İstanbulda taşındığı binanın maliki kimdir? Aylık stopaj dahil kira bedelinin 110 bin dolar olduğu doğru mudur? Kaç yıllık kira sözleşmesi yapıldı, ne zamandan bu yana kira ödenmektedir? Kiralama için ihaleye çıktınız mı? 5 yılda 6.5 milyon doları aşkın para ödeneceği göz önüne alındığında niçin bina satın alma yoluna gidilmedi? Ankarada Genel Müdürlük lojmanına taşınma öncesinde 150 bin TLlik tadilat yapıldığı doğru mudur? Eximbankın araç parkı 2010da yenilenmiş olmasına karşın 2012de 26 yeni araç daha alındığı doğru mudur? Makam için Audi A6 ve Volvo S80 markalı iki araç mı alındı, toplam bedelleri kaç TLdir? Önceki genel müdürün 14 yıl boyunca aynı makam aracına bindiği dikkate alınınca bu alımlar gereksiz değil midir?

6 BİN 600 LİRA KİRA YARDIMI

İstanbula taşınan tüm personele mi yoksa sadece yöneticilere mi kira yardımı yapılacak? Uzmana 550 TL, müdüre 900 TL, daire başkanına 3.000 TL ve genel müdüre 6.600 TL aylık kira yardımı yapılacağı doğru mudur?

Dış Ticaret Kompleksi, TİM, İTKİB Yeşilköyde bulunmasına karşın Eximbank yerleşimi için niçin Ümraniyeyi tercih ettiniz? Eximbankın Ortaköydeki kendi binasının akıbeti nedir? Orayı nasıl değerlendireceksiniz?

Bu kadar lüks harcamanın yapıldığı Eximbankta, 10. Cumhurbaşkanının uzun zaman hizmet etmiş 2 çocuğunun işsiz bırakılması kurum politikasına ve kamu vicdanına uygun mudur?" 
GENEL MÜDÜR: KİMSEYİ İŞTEN ÇIKARMADIK 
Hürriyet, Babacanın yanıtlarından önce konunun muhatabı Eximbank Genel Müdürü Hayrettin Kaplana ulaşarak, Oranın sorularını yöneltti.  Kaplan, yaklaşık bir hafta önce Eximbank Genel Müdürlüğünü İstanbula taşıdıklarını belirterek, tüm personelle birlikte 10.Cumhurbaşkanı Sezerin kızları Ebru Akbatur ve Zeynep Kısacıkoğlu ile Damat Mustafa Kısacıkoğluna iki seçenek sunduklarını söyledi. Ya İstanbula gelecekler ya da ayrılacaklardı. Ebru ve Zeynep Hanım ayrılmayı tercih ettiler. Ancak Teftiş Kurulu Başkanı olan Damat Mustafa Kısacıkoğlu, İstanbula geldi dedi.  
TERFİ ETTİRECEKTİK KABUL ETMEDİ 
Kaplan, bankada çalışan 37 kişinin İstanbula gitmek istemediği için ayrıldığını, 350 ila 400 kişinin ise İstanbula gittiğini söyledi. Herkesin Ankarada kalmak istediğini belirten Kaplan, Eski Cumhurbaşkanı kızı, diye onlara ayrıcalık yapamazdık dedi.  
'Peki ama Ankarada 60 kişi bırakmışsınız, onları uygun başka bir birime alamaz mıydınız', sorumuza Kaplan, Ebru Akbatur, kredi takibi işinde çalışıyordu. Bu birim İstanbula taşındı. Zeynep Kısacıkoğlu sigorta birimindeydi. Kendisine birim müdürlüğü önerdik yani terfi ettirecektik ama bunu da kabul etmedi. Ankarada sigorta birimimiz yoktu. Yani onları görevlendireceğimiz uygun bir pozisyon yoktu yanıtını verdi.  
Genel Müdür Kaplan, personelle ilgili kararın siyasi bir yönünün olmadığını, bu konudan ne kendisinin ne de Başbakan Yardımcısı Ali Babacanın haberi olduğunu söyledi. İlgili Genel Müdür Yardımcılarının, bankanın ihtiyaçları doğrultusunda tamamen profesyonelce karar verdiğini anlattı.  
KİRAMIZ 90 BİN DOLAR 
Ankarada boşaltılacak lojmana 150 bin lira harcayarak tadilat yapılıp yapılmadığı sorusuna Kaplan, 20 yılı aşan lojmanlar için tadilat hakkı bulunduğunu ve kendisinin de bu hakkını kullandığını belirtti. Ayrıca 150 bin lira değil 40 bin lira harcandığını söyledi.  
Eximbankın yeni binası için stopaj dahil aylık 110 bin dolar kira ödenip ödenmediği sorusuna da stopaj hariç aylık kira bedelinin 90 bin dolar olduğunu belirterek, Ekspertiz değeri 120 bin dolar olmasına karşın biz 90 bin dolara tuttuk. Bu bölgede metrekaresi 17-18 dolarken, herkes bize metrekaresi 7 dolardan nasıl tuttunuz, diye soruyor yanıtını verdi.  
BİNANIN SAHİBİ ÜNLÜ TEKSTİL 
Kaplan, binanın sahibinin ise Ünlü Tekstil olduğunu açıkladı.  
Oranın, 5 yılda 6.5 milyon doları aşkın kira ödemek yerine neden kendinize bina almadınız ve Kiralama için ihale yaptınız mı sorularına Kaplan şöyle yanıtladı:  
Sözleşme süremiz 5+5 yıl. Kiralamayı uygun buldum. Ataşehirde kiralar bunun 3-5 katı daha pahalı. İhale kanununa tabiyiz ama kiralamada ihale yapmamız gerekmiyor. Ancak içinin tadilatını yaptırırken ihale açtık. 
Aylık 110 bin dolara kiraya çıkarken Eximbankın Ortaköydeki binasının ne yapılacağı sorusuna Kaplan, buna henüz karar verilmediğini söyledi.  
6 BİN LİRA KİRA YARDIMI 
Umut Oran, soru önergesinde İstanbula taşınan tüm personeli mi yoksa sadece yöneticilere mi kira yardımı yapıldığını da sordu. Uzmana 550 TL, müdüre 900 TL, daire başkanına 3.000 TL ve genel müdüre 6 bin 600 TL aylık kira yardımı yapılacağı doğru mudur dedi.  
Hayrettin Kaplan, tüm personele kira yardımı yapıldığını ancak genel müdüre yapılan tutarın doğru olmadığını belirtti. Genel Müdüre yapılan aylık kira yardımının 6 bin 600 lira değil; 6 bin lira olduğunu açıkladı.  
Dış Ticaret Kompleksinin, TİM, İTKİB Yeşilköyde bulunmasına karşın Eximbankın  yerleşimi için niçin Ümraniyeyi tercih ettiği sorusuna ise Kaplan, Çünkü biz Finans Merkezine taşınacağız. Eğer Dış Ticaret Kompleksine taşınsaydık, Ataşehire taşındığımızda personel yeniden taşınmak zorunda kalacaktı dedi.  
TÜM ARAÇLAR DİZELE ÇEVRİLDİ 
Umut Oranın 2010 yılında araç parkının yenilenmiş olmasına karşın 2 yıl geçmeden yeniden 26 yeni araç ile makam aracı için Audi A6 ve Volvo S80 markalı iki araç alınıp alınmadığını sordu. Eski genel müdürün 14 yıl boyunca aynı makam aracına bindiğini vurguladı.  
Hayrettin Kaplan, 1998 model eski Volvo vardı. Tüm araçlar benzinliydi. Yakıt tüketimleri çok yüksekti. Biz de tüm araçları dizele çevirdik dedi.