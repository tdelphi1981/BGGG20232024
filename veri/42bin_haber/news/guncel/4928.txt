Gül: Müslüm Gürses şarkılarıyla gönüllerde yaşayacak
Cumhurbaşkanı Abdullah Gül, sanatçı Müslüm Gürses'in vefatı nedeniyle mesaj yayımladı.
Gül mesajında, müzik dünyasının sevilen ismi Müslüm Gürses'in vefatının herkeste üzüntüye neden olduğunu belirterek, "Değerli sanatçı Müslüm Gürses, sesi, yorumu, şarkıları ve renkli kişiliğiyle hafızalarda yer edinmiş, geniş kitlelerin kalbinde taht kurmuştur. Müziğimize uzun yıllar emek veren Müslüm Gürses, şarkılarıyla gönüllerde yaşamayı sürdürecektir. Kendisine Allah'tan rahmet, ailesine, sevenlerine ve sanat dünyamıza başsağlığı diliyorum." dedi.