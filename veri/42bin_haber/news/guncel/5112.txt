Özgür Suriye Ordusu'ndan PKK iddiası
Özgür Suriye Ordusu'nun başındaki komutan Salim İdris Brüksel'de Avrupa Parlamentosu'nda liberaller ve demokratlar grubunun düzenlediği toplantıda konuştu. İdris, Esad rejiminin PKK'ya silah tedarik ederek örgütü kullanmak istediğini iddia etti. 
İdris, Esad'ın terör örgütünü Türkiye'nin yanı sıra muhaliflere karşı da kullanmayı amaçladığını savundu. 
Rejimin muhalifler arasında bölücük yaptığını söyleyen İdris, "provokasyona gelmeyeceğiz. Suriye'de de Kürt vatandaşlar var. Hepsi kardeşimiz" dedi.   Özgür Suriye Ordusu komutanı, Avrupa Birliği'nin silah ambargosunu kaldırması çağrısında bulundu. 
"Şu ana kadar ne Asya, ne de Ortadoğu'daki bir ülkeden silah almadık. Kullandığımız silahlar rejimden ele geçirdiğimiz veya suriyede karaborsadan satın aldığımız silahlar" dedi. 
"Suriye'nin İran ve Rusya tarafından desteklenen savaş makinesine karşılık veremiyoruz" ifadesini kullandı. 
İdris Hizbullah'ı da çatışmaları Lübnan'a yaymak istemekle suçladı.