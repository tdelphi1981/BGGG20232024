Örgüt yandaşları polis akrebini yaktı
Mersin'de market yakma olayını gerçekleştiren kişilerin, bir gün önce de akrep adı verilen zırhlı polis aracını yaktıkları ortaya çıktı. Saldırı, mobese kamarası tarafından görüntülendi.
 Olay, Şevket Sümer Mahallesi'ndaki pazar sokağında meydana geldi. Korsan gösteri yapanlara müdahale için giden akrep aracı, yolu çöp konteyneri ile kapatan onlarca terör örgütü yandaşının molotoflu saldırısına uğradı. Kısa sürede alev topuna dönen akrepteki polisler, açtıkları kapılardan dışarıya gaz bombası atarak eylemcileri uzaklaşmaya çalıştı. Polisler, Siteler Polis Merkezi'ne giderek canlarını kurtardı.
 Olayın ardından çalışma başlatan ekipler, saldırganlardan 4'ünün, içinde müşteriler bulunun marketi yakan kişiler olduğunu tespit etti. Şahıslardan 2'si çıkarıldığı mahkemece tutuklandı.
 CİHAN