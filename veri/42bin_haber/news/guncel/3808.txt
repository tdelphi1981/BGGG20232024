Karadeniz'deki yunuslar Güney Ege'ye indi
İstanbul Üniversitesi Su Ürünleri Fakültesi Deniz Biyolojisi Anabilim Dalı araştırma görevlisi ve Türk Deniz Araştırmaları Vakfı Başkan Yardımcısı Dr. Arda Tonay, yunusların Karadeniz'den Güney Ege'ye indiğini söyledi.
MUĞLA'nın Bodrum İlçesi'nde 10 Ocak'ta sahile ölüsü vuran ve Mutur cinsi (Phocoena phocoena) olduğu tespit edilen yunusa yapılan otopsinin sonucu şaşırttı. İstanbul Üniversitesi Su Ürünleri Fakültesi Deniz Biyolojisi Anabilim Dalı araştırma görevlisi ve Türk Deniz Araştırmaları Vakfı Başkan Yardımcısı Dr. Arda Tonay, yunusun Karadeniz'den Ege'ye indiğini ve Güney Ege'de görülen ilk Mutur cinsi yunus olarak literatüre geçtiğini söyledi.
Torba sahilinde geçen 10 Ocak'ta ölü olarak karaya vuran ve Mutur cinsi (Phocoena phocoena) olduğu tespit edilen yunusun otopsi sonuçları açıklandı. İstanbul Üniversitesi Su Ürünleri Fakültesi Deniz Biyolojisi Anabilim Dalı Araştırma Görevlisi ve Türk Deniz Araştırmaları Vakfı Başkan Yardımcısı Dr. Arda Tonay, yunusun Karadeniz'den Ege'ye indiğini ve Güney ege'de görülen ilk mutur cinsi yunus olarak literatüre geçtiğini söyledi. Tonay, ergin bir dişi olan, 1.41 santim boyunda, yaklaşık 30 kilo ağırlığındaki yunusun üzerinden alınan dokular ile organ örneklerinde inceleme yaptıklarını belirtti. Bu türün Ege Denizi'ndeki doğrulanan 12'inci, Güney Ege'de ise tespit edilen ilk kayıt olduğunu ifade eden Tanoy, "Penella sp. dış parazit enfeksiyonundan öldüğü ve Phocoenidae familyasından olduğu ilk defa rapor edilmiştir. Güney Ege Denizi'nde ilk defa karaya vuran Mutur (Phocoena phocoena) rapor edilmiştir" dedi.