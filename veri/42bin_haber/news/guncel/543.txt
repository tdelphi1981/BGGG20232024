Olan Ö.C.ye olmuş
Sakarya Adliyesinde Sakarya ve Kocaeli Kadın Platformunun Beraat değil en ağır ceza ve İki harfli yaşam istemiyoruz pankartlı protestolarıyla başlayan önemli bir duruşma vardı dün.
15 yaşındaki Ö.C.ye cinsel istismar ve cinsel istismar için yer temin etme suçlarıyla yargılanan 26sı çocuk, biri firarda iki polis ve 6 yetişkinin yargılandığı bu ikinci duruşmaya 3ü tutuklu çocuklar ve polis memuru E.T. katıldı. Sakaryada Çocuk Ağır Ceza Mahkemesi bulunmadığı için dava Çocuk Ağır Ceza Mahkemesi sıfatıyla Sakarya 2nci Ağır Ceza Mahkemesinde görülüyor. Bu da suça sürüklenen çocuklarla yetişkinlerin bir arada yargılanması anlamına geliyor.  
BENİM ÇOCUĞUM YAPMAZ 
İçeriye basın alınmadığı için duruşma salonunda sanık çocukların aileleriyle ara kararı bekliyoruz. İlk duruşmada yaşanan gerginliğe istinaden, Bu sefer gazetecilere sataşmayalım diyor iki adam. Kadınlarsa konuşmak istiyor ve Biz de mağduruz diyor. Bizim çocuğumuz kötü bir şey yapmaz diyorlar. Bir kadın diğerine, İlişkiye girmek nasip olmadı diyen senin oğlun muydu? diye soruyor hafif gülerek. Bir de diyorlar ki, Kızın CDde ne dediğini dinleyin anlarsınız gerçeği. Kızın psikolog eşliğinde savcıya verdiği ifadesinin kaydını aileler izlemiş. Derken çocuklar çıkıyor. Onlar da Ağır cezalarda yargılanıyoruz, büyükler yurtdışında hayatını yaşıyor diyor. Yurtdışına kaçtığı iddia edilen, kırmızı bültenle aranan Sakarya Emniyeti Basın ve Halkla İlişkiler Şube Müdürü Nadi Ş..
Yargılanan diğer polis E.T.nin ise Konyaya ilçe emniyet müdür yardımcısı olarak tayin edildiğini öğreniyoruz. Ve ara karar çıkıyor. Duruşmalara gelmedikleri gerekçesiyle 31 Ekimde tutuklanan 3 çocuk ve teslim olan bir çocuk tahliye ediliyor. Böylelikle davada tutuklu kimse kalmıyor. Duruşmada Aile ve Sosyal Hizmetler Bakanlığının müdahillik talebi de kabul ediliyor. Bir sonraki duruşma 7 Martta.  
Çocuk, avukatıyla görüştürülmüyor  
MAĞDUR çocuk Ö.C.nin avukatı Harika Karataş müvekkiliyle 1.5 aydır çocuğun yüksek menfaati gerekçesiyle ne telefonla ne de yüz yüze görüştürülmediğini söylüyor. Avukat Karataş, şu anda Sakarya dışında Sosyal Hizmetlere bağlı bir yerde devlet koruması altında olan Ö.C.nin yeterli psikolojik destek almadığını ve bir nevi tecrit hayatı yaşadığını söylüyor.