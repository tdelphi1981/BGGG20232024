Polisten korsana büyük darbe
Kadıköy'de, bir iş yerine operasyon düzenleyen polis yaklaşık 100 bin adet korsan CD ve DVD ele geçirdi. 2 kişinin gözaltına alındığı iş yerinin, tuvalet kısmından üst kattaki dairenin mutfağına açılan bir de düzenek bulundu.
İstanbul Emniyet Müdürlüğü Güvenlik Şube Müdürlüğü ekiplerinin yaklaşık 1 ay süren çalışmaları sonucu elde edilen bilgilerden sonra operasyon hazırlığı yaptı. Osmanağa Mahallesi'ndeki bir iş yerine bakın düzenleyen polis, piyasaya sürülmeye hazırlanan yaklaşık 100 bin film ve oyun CD'si ele geçirdi. Operasyonda 2 kişi gözaltına alındı. 

İçerde yapılan incelemelerde, iş yerinin tuvaletinin tavanında bir delik bulan polis, buradan üst kattaki daireye ulaştı. Dairenin mutfağına çıkan deliğin zanlılar tarafından açıldığı, dairede kaçak yollarla basım ve dağıtım yapıldığı anlaşıldı. Şahısların korsan dökümanları açılan delik vasıtasıyla dükkana ulaştırdıkları belirlendi. Polis, dükkandaki ve üst kattaki dairede bulunan malzemelere el koydu.