Eşiyle tartıştı Tunca Nehri'ne atladı
EDİRNE'de eşiyle tartıştıktan sonra Tunca Nehri kenarında alkol alan 35 yaşındaki Serkan Yangın, bir anlık öfkeyle suya atlayarak intihar etmek istedi. Çevredekilerin ihbarıyla gelen polis ekiplerinin ikna etmeye çalıştığı Serkan Yangın, suya giren arkadaşları tarafından nehirden çıkarılarak ambulansla hastaneye kaldırıldı.
Olay, bugün saat 14.00 sıralarında Talatpaşa Mahallesi'ndeki Tunca Nehri kenarında meydana geldi. Evde eşiyle kavga ettikten sonra arkadaşlarıyla buluşan 35 yaşındaki Serkan Yangın, alkol almak için nehir kenarına geldi. Burada arkadaşlarıyla sohbet ederken, bir anda oturduğu yerden kalkan Serkan Yangın, kendisini nehir sularına bıraktı. Bir süre nehirde sürüklenen Yangın bir ağaca tutunarak çıkmaya çalıştı. Çevredekilerin ihbarıyla gelen polis ekipleri Serkan Yangın'la konuşurken, itfaiye ekiplerinin gelerek müdahale etmesini bekledi. Bu sırada Yangın'ın arkadaşlarından biri beline kadar nehre girerek arkadaşını kıyıya çekti.

Alkollü olduğu belirlenen Serkan Yangın, hazır bekletilen ambulansa konularak Edirne Devlet Hastanesi'ne kaldırıldı. Arkadaşlarıyla eşiyle tartışan ve psikolojik sorunları olan Serkan Yangın'ın bir anlık öfkeyle nehre atladığını söyledi. Soruşturma sürüyor.