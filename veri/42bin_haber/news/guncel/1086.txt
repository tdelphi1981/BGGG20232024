Uslanmaz medyuma ceza ertelemesi yok
İSVİÇREdeki bir bankada yatırım uzmanı olarak çalışan Handan Z. ile bir firmada asistan olarak çalışan Hatice Öyü Üzerinizdeki papaz büyüsünü bozacağım diyerek dolandıran Medyum Mustafa Kılıç 1 yıl 8 ay hapis ve 2000 lira para cezasına çarptırıldı. Mahkeme cezaların, daha önce de aynı suçtan yargılanan Mustafa Kılıç için uslandırıcı etkisini kaybettiğini belirterek cezayı ertelemedi.
40 yaşındaki Handan Z. çalıştığı bankadaki müşteri fonlarını yönetiyordu. 2010 yılında hem özel yaşamında hem de iş hayatında çalkantılar yaşamaya başladı. Bu sırada bir arkadaşının tavsiyesiyle Mustafa Kılıçla tanıştı. Handan Z. ile Mustafa Kılıç internetten sohbet etmeye başladı. Mustafa Kılıça göre Handan Z.nin üzerinde papaz büyüsü vardı. Handan Z. büyülendiğine ikna olunca İsviçreden İstanbula geldi. Mustafa Kılıçla Güngörendeki ofisinde buluştu. Mustafa Kılıç, Handan Z.ye üzerinde domuz büyüsü de olduğunu söyledi. Mustafa Kılıç Handan Z.den 300 gram altın ve parmağındaki 30 bin liralık pırlanta yüzüğünü vermesini istedi. Ziynet eşyalarını bir keseye koyacak, okuduktan sonra Handan Z.ye iade edecekti. Ancak büyü bozmanın bir şartı vardı. Büyü bozulana kadar kese açılmayacaktı. Mustafa Kılıç ayrıca 7 koyun ve 7 horoz kurban edeceğini söyleyerek Handan Z.den para aldı. Handan Z. daha sonra içerisinde sözde ziynet eşyalarının bulunduğu keseyle İsviçreye döndü.      
BÜTÜN ÜNLÜLERLE ARKADAŞ / FOTO GALERİ 
İBRAHİM TATLISES O MEDYUMU BÖYLE KOVMUŞTU / WEB TV 
KESEYİ AÇTIN BÜYÜ BOZULDU    
 
Handan Z. 31 Mart 2010da tekrar İstanbula geldi. İşlerinde bir düzelme olmamıştı. Mustafa Kılıç bu kez 7 domuz kurban etmesi gerektiğini söyledi. Domuzların parası ve 200 gram altın istedi. Handan Z. yeniden altınların konulyduğu söylenen keseyi alarak İsviçreye döndü. Ancak Mustafa Kılıçın hiçbir dediği olmadı. Handan Z. kasada tuttuğu keseleri açınca içinde çakıl taşları olduğunu gördü. Telefonla aradığı Mustafa Kılıç, Keseyi açtın büyü bozuldu deyince apar topar İstanbula gelen Handan Z. Mustafa Kılıç hakkında suç duyurusunda bulundu. Bakırköy Cumhuriyet Başsavcılığı Mustafa Kılıça dolandırıcılık suçlamasıyla 7 yıla kadar hapis cezası istemiyle dava açtı. 
Mustafa Kılıçın bir diğer kurbanı da Hatice Ö. oldu. Hatice Ö.nün eşiyle arası açılmıştı ve işyerinde sorunları vardı. İnternet üzerinden Mustafa Kılıça ulaştı. Mustafa Kılıç, Sana 5 papaz büyüsü yapılmış dediği Hatice Ö.yü ofisine davet etti. Hatice Ö. medyuma önce 800 lira, bir sonraki buluşmalarında ise 2500 lira verdi. Ancak sözde büyüler bir türlü bozulmadı. Mustafa Kılıç bu kez de İsraildeki bir hocayla görüşmek için Hatice Ö.ye 800 liralık kontör aldırdı. Hatice Ö. bu buluşmada Mustafa Kılıça 300 gr altın da verdi. 
BERABER OLALIM BÜYÜ BOZULUR 
Aradan geçen sürede Hatice Ö. ile Mustafa Kılıç arasındaki samimiyet de ilerledi. Mustafa Kılıç bir buluşmada Hatice Ö.ye, Seninle 7 kez beraber olursam sana 40 gün içinde bir peri hediye edilir. Bütün işlerini halleder dedi. Hatice Ö. o buluşmadan sonra polise giderek Mustafa Kılıçı şikâyet etti. Hatta polislerin yanında Mustafa Kılıçı telefonla aradı. Mustafa Kılıç polislerin tutanak altına aldığı konuşmada Hatice Ö.ye, Hazırladığın paraları bankaya yatır. Cinlerin başıyla görüşeceğim. Razı etmek için daha yüksek bir miktar isteyebilirim dedi.  Polis daha sonra Mustafa Kılıçın evine baskın düzenledi. Evde, üzerinde yazılar bulunan üçgen seklinde kağıt parçaları bulundu. Bakırköy Cumhuriyet Başsavcılığı bu olaydan sonra da Mustafa Kılıça dini duyguları istismar ederek dolandırıcılık suçundan 7 yıla kadar hapis cezası istemiyle dava açtı. 
Hatice Ö.nün davası, Bakırköy 8. Ağır Ceza Mahkemesinde görülen Handan Z.nin davasıyla birleştirildi. Mustafa Kılıç dava süresi boyunca hakkındaki tüm suçlamaları reddetti. Mahkeme davayı geçtiğimiz günlerde karara bağladı. Mustafa Kılıç nitelikli dolandırıcılık suçundan 1 yıl 8 ay hapis cezası ve 2000 lira adli para cezasına çarptırıldı. Mahkeme heyeti, cezanın uslandırıcılık etkisini kaybettiğini belirterek Mustafa Kılıçın cezasının ertelenmesine yer olmadığına karar verdi. Yargıtay cezayı onarsa Mustafa Kılıç hapse girecek. 
KENDİMDEN ÇOK UTANDIM  
Handan Z. davayla ilgili şunları söyledi: Savcılıkta medyum hakkında açılmış çok sayıda dava olduğunu anlattılar. Kendimden utandım. Böyle insanlar, insanların hassaslıklarından yararlanıyorlar. Ben inandım, hata yaptım. Çok pişmanım. Böyle insanlara kanmayın. 
 37 ÜLKE GEZMİŞ BİLİM UZMANIYIM 
Mustafa Kılıç adını taşıyan internet sitesinde kendisini, Medyum Mustafa dünyanın 37 ülkesini gezmiş yıldızname ve tarot bilim uzmanıdır. Tüm sorunlarınızı anlatın, çözümü sadece Medyum Mustafadır diye tanıtıyor. Medyum Mustafanın Türkiye çapındaki, tamamı kadınlardan oluşan 59 menajerinin de isimleri sıralarınıyor. İnternet sitesinde Medyum Mustafanın uzmanlık alanları şöyle sıralarıyor:  
       Aşk ve bağlama tılsımı, 
       Eşinle olan aşk ve muhabbeti artırma, 
       Eve bağlama, 
       Havas ilmi, 
       Vefk ilmi, 
       Büyü çözümü, 
       Cin musallat olanlara tedavi, 
       Ayrılan sevgilileri birleştirme, 
       Kısmet açma, 
       Yıldız falı bakımı, 
       Su falı bakımı, 
       Kişisel bakım