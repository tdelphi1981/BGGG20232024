Kamyonette tehlikeli yolculuk
ŞANLIURFA'da, eşya taşıma amaçlı kullanılan bir kamyonette çoğunluğu çocuk, yaklaşık 20 kişinin yaptığı tehlikeli yolculuk görenleri şaşırttı.
Sabah saatlerinde, Karşıyaka Mahallesi'nden kent merkezine doğru ilerleyen 63 VZ 560 plakalı kamyonetin kasasında, aralarında çocuk ve kadınların da bulunduğu yaklaşık 20 kişiyi görenler gözlerine inanamadı. Kamyonette bulunanların düşmemek için demirleri tutmaya çalıştığı, sürücünün ise tehlikeye aldırış etmeden karayolunda ilerlediği görüldü.


Kurallara uymayan sürücüyü eleştiren vatandaşlar, "Eşya taşıma amacıyla kullanılması gereken araçta 20 kişi yolculuk yapıyor. Her yıl kazalarda yüzlerce insanımızı kaybediyoruz ama bir türlü ders almıyoruz" yorumunu yaptı.