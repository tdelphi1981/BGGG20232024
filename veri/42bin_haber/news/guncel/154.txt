TGB'den 'illegal' tepkisi
ULUS'TAKİ alternatif kutlamayı organize eden gruplardan Türkiye Gençlik Birliği ise hükümetten gelen 'illegal örgütler' açıklamalarına tepki gösterdi.
 TGB Genel Başkanı İlker Yücel, 40'ın üzerinde STK ile CHP, DSP ve İP'nin desteği ile yapılan yürüyüşte, illegal tek bir örgütün dahi yer almadığını savundu: Valilik istihbarat alındığı gerekçesiyle yürüyüşü iptal etmek istedi, başaramayınca yasakladı. Bu girişim katılımı daha da arttırdı. Polis kışkırtmak için elinden geleni yaptı ancak katılanlar sağduyulu davrandı. Barikatlar, katılımcıların ısrarı sonucu kaldırıldı. Bundan sonra da hiçbir olay yaşanmadı. Başbakan ve AKP kurmayları illegal örgütlerden bahsediyor. Bu örgütleri açıklasınlar biz de bilelim. Alanda hiçbir yasadışı örgüt, bayrak, pankart görülmedi.
 Doruk ÇAKAR/ANKARA