80 işçi, zehirlendikleri şüphesiyle tedavi altına alındı
Aladağ ilçesindeki bir krom madeni tesisinde, öğle yemeğinden zehirlendiklerinden şüphelenilen 80 işçi tedavi altına alındı.
Edinilen bilgiye göre, Aladağ ilçesindeki bin 700 kişinin çalıştığı maden işleme tesisindeki işçilerden bazıları, öğle yemeğinden sonra baş dönmesi ve mide bulantısı şikayetiyle firma yetkililerine başvurdu.

Yetkililerin haber vermesiyle fabrikaya gelen 112 Acil Servis ekipleri, işçileri çeşitli hastanelere sevk etti.

İl Sağlık Müdürlüğü yetkilileri, zehirlendikleri şüphesiyle hastanelere kaldırılan işçi sayısının 80'i bulduğunu kaydetti.