Rövanş uyarısı
Öyle bir korku dalgası yaratılıyor ki, efendim 28 Şubatta rövanş alınacak. İşte medyanın bazı mensupları, iş dünyasının bazı mensupları, sivil toplum örgütlerinin bazı mensupları sabaha karşı evlerinden alınacak. Bakın buradan hükümeti uyarıyorum, yargının dikkatini çekiyorum. Böyle bir şeyin olmaması gerekiyor.
CHP Genel Başkan yardımcılarından Erdoğan Toprak, Kürt meselesinin çözümünde hükümete desteklerini çekebileceklerini açıklarken, Umut Oran, post modern darbenin yıldönümü olan 28 Şubatta bazı medya, iş dünyası ve sivil toplum örgütleri mensuplarının sabaha karşı evlerinin basılıp, rövanş alınacağı söylentilerinin yoğunlaştığını öne sürdü.  
CHP Adana İl Başkanlığında basın  toplantısı düzenleyen Umut Oran, Ak Parti iktidarında Adananın ekonomik olarak gerilediğini, uygulamaya konulan teşvik modellerinde büyük darbe aldığını öne sürdü. Hükümeti yargı alanında eleştiren Umut Oran, gelinen noktada Türkiyenin en önemli gündem maddesinin 28 Şubat soruşturması olduğunu belirtti.  
HÜKÜMETİ  UYARIYORUM 
Umut Oran şöyle konuştu: Öyle bir korku dalgası yaratılıyor ki, efendim 28 Şubatta rövanş alınacak. İşte medyanın bazı mensupları, iş dünyasının bazı mensupları, sivil toplum örgütlerinin bazı mensupları sabaha karşı evlerinden alınacak. Bakın buradan hükümeti uyarıyorum, yargının dikkatini çekiyorum. Böyle bir şeyin olmaması gerekiyor.  
ÇOK DİKKATLİ OLMALILAR 
Adaletin sağlıklı, adil, eşit bir şekilde herkes için çalışması gerekiyor. Yani adaletin bugün bir yerlerden talimat almaması gerekiyor. Varsa sorun adalet mercileri, gerekli makamlar çağırırlar, davet ederler, soruştururlar, kovuştururlar. Ama masumiyet karinesi varken, insanların suçları sabit olmadan, katil, terörist, suçlu gibi davranmaya kimsenin hakkı yok. İktidarın da bu konuda çok dikkatli olması gerekiyor. Yargının da bu konuda dikkatli olması gerekiyor. Buradan bir kez daha Adalet Bakanına sesleniyorum; hükümeti uyarıyorum. Bakın 28 Şubatta bir rövanş mantalitesiyle, duygularıyla hareket etmeyin.   

 