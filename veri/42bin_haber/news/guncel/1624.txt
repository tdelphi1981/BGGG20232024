Öcalan'a teslim olmayı teklif etti
Ergenekon dosyasından Sakin Cansız çıktı.
Ergenekon savcısı Mehmet Ali Pekgüzel'in Paris'te öldürülen ve PKK'nın kurucuları arasında gösterilen Sakine Cansız'ı yaklaşık 4 ay önce duruşmada tanık olarak dinlenen Abdullah Öcalan'ın avukatı Doğan Erbaş'a sorduğu ortaya çıktı. Mahkeme tutanaklarına göre savcı Pekgüzel, Cansız'ın Öcalan'a Türkiye'ye teslim olmasını teklif ettiği konusunda bilgisi olup olmadığını soruyor. Erbaş da "Hayır" cevabını veriyor. Mahkeme başkanı Hasan Hüseyin Özese ise 3 ay önce tanık olarak dinlenen PKK yöneticisi Şemdin Sakık'a, Emniyet'in 'gizli' örgüt raporundan yola çıkarak PKK'nın kuruluşunu ve Sakine Cansız'ın bu aşamada yer alıp almadığını soruyor. Sakık, rapordaki bilgileri doğruluyor. Emniyet'in 2008 yılında Ergenekon-PKK ilişkisi üzerine hazırladığı 385 sayfalık o raporda ise Sakin Cansız'ın 2007 yılında KCK yapılanmasında da önemli rol oynadığı belirtilerek, 30 kişilik sözde yürütme konsiyinde gösteriliyor. Cansız, fotoğraflı KCK şemasında da yer alıyor.