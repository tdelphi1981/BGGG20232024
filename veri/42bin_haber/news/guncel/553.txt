'Başbakan'ı kendime benzetiyorum'
Hülya Avşar, Başbakan'ın zaman zaman yaptığı sert çıkışlarla ilgili olarak ''Başbakan'ı kendime benzetiyorum. Çünkü ben de olaylara öyle bakıyorum'' dedi.
NTV'de Gülay Afşar'ın sorularını yanıtlayan sanatçı Hülya Avşar, sanattan siyasete birçok konuda açıklamalarda bulundu.
 
"BAŞBAKAN OLSAM DAN DUN GİRERDİM" 
"Ben başbakan olsam dan dun girerdim, ortada olmayı sevmiyorum" diyen Avşar, Başbakan Recep Tayyip Erdoğan'ın zaman zaman yaptığı sert çıkışlarla ilgili olarak da kendisi ile örtüştüğünü ifade etti.
 
ERDOĞAN'I KENDİNE BENZETTİ
 
Erdoğan'ın zaman zaman yaptığı bu sert çıkışları takdirle izlediğini kaydeden Avşar, hayat felsefelerinin Başbakan'la benzediğini söyledi. Başbakan'ın bazen kendini sevenleri de kızdıran açıklamalar yaptığını belirten Hülya Avşar, "Ben bu durumlarda Sayın Erdoğan'a kızmıyorum, çünkü ben de olaylara öyle bakıyorum" dedi. 
''AÇLIK GREVLERİNİN BU NOKTAYA GELECEĞİNİ BİLİYORDUM''
 
Hülya Avşar, cezaevlerinde sona erdirilen açlık grevleriyle ilgili olarak da, "Bu duruma geleceğini biliyordum. Sanıyorum Başbakan da ölüm olmadan grevlerin sona ereceğini biliyordu. Bu yüzden açlık grevlerini şov diye tanımladı" ifadelerini kullandı.