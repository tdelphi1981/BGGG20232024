Uzaylı profesöre 12 yıl hapis
Ege Üniversitesi Astronomi ve Uzay Bilimleri Bölümü eski öğretim üyesi Prof. Pekünlüye 25 aylık hapis cezasının ardından ikinci dava açıldı. Pekünlünün eğitim ve öğretim faaliyetlerine engel olma suçundan 12 yıla kadar hapsi isteniyor.

EGE Üniversitesinde (EÜ) öğrenim gören başörtülü 4 kız öğrencinin eğitim ve öğretim faaliyetlerine engel olma suçlamasıyla Prof. Dr. Esat Rennan Pekünlü hakkında 4-12 yıl arasında hapis cezası istemiyle dava açıldı. EÜ Fen Fakültesi Matematik Bölümü öğrencileri Fatma Ökdem, Hatice Akyar, Neşra Gökdağ ve Tuğba Özen, 2012 yılı Haziran ayında başörtülü öğrencilerin fotoğrafını çekerken görüntülenen eski Astronomi ve Uzay Bilimleri Bölümü öğretim üyesi Prof. Dr. Esat Rennan Pekünlü hakkında şikayetçi oldu. Dört kız öğrencinin başvurusu üzerine iddianame hazırlayan Cumhuriyet Savcısı, Prof. Dr. Pekünlü için TCKnın 112. maddesi uyarınca cebir veya tehdit kullanılarak ya da hukuka aykırı başka bir davranışla eğitim ve öğretim faaliyetlerine engel olma suçlamasıyla iddianame hazırlayarak, Pekünlü hakkında 4 ile 12 yıl arasında hapis cezası istedi. Dava, 16 Nisanda İzmir 9. Asliye Ceza Mahkemesinde görülmeye başlanacak.
2 yıl 1 aylık hapis cezası Yargıtayda
EGE Üniversitesi Fen Fakültesi Matematik Bölümü Öğrencisi F.N.G,  Prof. Pekünlü tarafından 2012de fakülte binasına başörtülü olarak girişinin engellendiği ve cep telefonuyla fotoğrafının çekildiği iddiasıyla savcılığa suç duyurusunda bulunmuş ve 4. Asliye Ceza Mahkemesinde Pekünlüye 2 yıl 1 ay hapis cezası vermişti. Pekünlünün avukatı Murat Fatih Ülkünün kararı temyiz etmesi üzerine dosya Yargıtaya gönderilmiş, Yargıtay Cumhuriyet Başsavcılığı geçen haftalarda cezanın onanması yönünde görüş bildirmişti. Yargıtayın, savcının görüşü yönünde kararı onaması halinde Prof. Dr. Pekünlü bu davadan 2 yıl 1 ay hapis yatacak. Öte yandan, dava sürecinde YÖKün başlattığı soruşturma sonucunda görevden alınan Prof. Dr. Rennan Pekünlü emekliye ayrılmıştı.