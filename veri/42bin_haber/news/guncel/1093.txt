G.Saray Üniversitesi'nde flaş gelişme
İstanbuldaki bazı üniversitelerin yayınladığı ortak bildiriye öğrencilerin tepkisi dün de sürdü. Galatasaray Üniversitesinde protestolar Rektörlük binası önünde yoğunlaştı. Binadan çıkamayan Rektör Prof. Dr. Ethem Tolganın ODTÜde yaşananlar hakkındaki bildirimizin Başbakan'ın eleştirileri ile aynı günde denk gelmesi tesadüftür açıklaması öğrencileri tatmin etmedi. Öğrenciler oylama yaptı ve 3 seçenek sundu. 1- Rektör çıkıp bizimle konuşacak. 2- Rektör ortak bildirideki imzasını geri çekecek. 3- Rektör istifa edecek. Yoksa protestoya devam edeceğiz. Bunun üzerine Tolga yaptığını konuşmada 'Yanlış anlaşıldım özür dilerim" dedi.
ODTÜde yaşanan olayların ardından İstanbul'da üniversitelerin yayınladığı bildirilere tepkiler dün de sürdü. Galatasaray Üniversitesi öğrencileri önceki gün yaptıkları eylemlerine dün de devam etti. Dün 12.30 da yapılan üniversite yönetim kurulu toplantısıyla birlikte öğrenciler rektörlük binası önünde toplandı ve isteklerini söyledi: Rektör Prof. Dr. Ethem Tolgaın bizlerle konuşmasını, ortak bildirideki imzasını çekmesini ya da istifa etmesini istiyoruz yoksa eylemlerimize devam edeceğiz açıklaması yaptılar.   
MİMAR SİNAN ÜNİVERSİTESİ'NDEN AÇIKLAMA 
  ÜNİVERSİTELERDEN ODTÜ TEPKİLERİ  
REKTÖR ÖĞRENCİLERLE KONUŞTU 
Bunun üzerine üç öğrenci ile konuşmayı kabul eden Rektör Tolga Sabah basına açıklama yaptım, sanırım yanlış anlaşılma söz konusu, polisin uyguladığı orantısız güce de karşıyım dedi ancak bu açıklama yeterli bulunmadı ve protestolar devam etti. 

  
YAZILI AÇIKLAMA GELDİ 
Akşam saatlerinde Prof. Dr Tolga tarafından yazılı  açıklama yapıldı. Açıklamada şunlara yere verildi:  1980 öncesi üniversitelerimizde yaşanan olayların ülkemiz ve üniversitelerimizi içine düşürdüğü ortamı acıyla yaşamış bir kişi olarak, son günlerde köklü ve saygın üniversitelerimizden biri olan ODTÜde ortaya çıkan olaylar beni ziyadesiyle üzmüş ve endişeye düşürmüştür. Benzer dunumu yeniden yaşamamak amacıyla, İstanbuldaki köklü devlet üniversitelerinden olan Marmara Üniversitesi, İstanbul Teknik Üniversitesi ve Mimar Sinan Güzel Sanatlar Üniversiteleri Rektörleri ile birlikte ortak bir açıklama yapma sorumluluğu duydum.  
"ERDOĞAN İLE AYNI GÜN OLMASI TESADÜF" 
Bu tür ortak irade yansıtan uzlaşma metinlerinin, tek tek iradeleri karşılamayan içerik kazanacağı aşikardır. Buradaki temel amaç, başta güvenlik görevlilerinden gelebilecek orantısız güç kullanımı olmak üzere, üniversitelerdeki her türlü şiddetten duyulan kaygı dile getirmek ve bunu kamuoyu ile paylaşmaktır. Söz konusu açıklamada hükümet ya da başkaca hiçbir kurumun etkisi asla bulunmamaktadır. Başbakanın eleştirileri ile aynı günde denk gelmesi, olayın gündemde olmasından kaynaklanan bir tesadüftür. 
  ODTÜ REKTÖRÜ ERDOĞAN VE GÜL İLE GÖRÜŞTÜ  
ÖĞRENCİLERDEN EYLEME DEVAM OYLAMASI 
Üniversite öğrencileri açıklama üzerine bir araya gelerek oylama yaptı ve protestolarına devam etmeye karar verdi. Diğer okullardan gelen 50  60 kadar öğrenci de kampus önünden arkadaşlarına destek verdi. Galatasaray öğrencileri, arkadaşlarından arbede çıkmaması için içeriye girmemeleri ve eylemlerine bu şekilde devam etmeleri istedi.  
DIŞARIDA BEKLEYENLER VAR 
Rektörlüğün daha önceki açıklamasını sert bir dille eleştiren 150 öğretim görevlisinden 50 kadarı da protestocu öğrencilerle birlikte beklemeye devam ediyor. Akademisyenler, öğrencilerin taşkınlık yapmaması ve polis ile karşı karşıya gelmeleri için beklediklerini söylüyor.  
ÖĞRENCİLERDEN 3 SEÇENEK 
Protestolarına devam eden öğrenciler akşam saatlerinde tekrar biraya gelerek bir oylama yaptılar ve şuana kadar yapılan açıklamaların yeterli olmadığına karar verdiler. Öğrenciler, Rektör Prof. Dr. Ethem Tolga bizimle konuşana kadar bekleyeceğiz. Bildirinin altındaki imzasını geri çekmesini ya da istifa etmesini istiyoruz dedi. 
ÖĞRENCİLERE SESLENİP ÖZÜR DİLEDİ 
Rektör yaptığı görüşmelerin ardından megafonla öğrencilere seslendi. Daha önce yaptığı açıklamanın aynısını tekrar yapan Prof. Dr. Ethem Tolga, konuşmasının sonunda yanlış anlaşıldığını söyleyerek özür diledi. Rektörün açıklamasının ardından öğrenciler protestolarına son vererek kampusten ayrıldı.  
EYLEMDEN SONRA MAKAMINDAN ÇIKABİLDİ 
Üniversite bahçesinde toplanan grup nedeniyle binadan çıkamayan Galatasaray Üniversitesi Rektörü Prof. Dr. Ethem Tolga, eylemin bitmesinden yaklaşık yarım saat sonra makamından ancak ayrılabildi.