Şişli'nin meşhur erkekleri kadınlar için yürüdü !
Şişli Belediyesi'nin 8 Mart Dünya Kadınlar Günü dolayısıyla düzenlediği etkinlikte, erkekler kadına şiddetin son bulması için yürüdü.Şişli Belediyesi'nin düzenlediği etkinliğe Genco Erkal, Süheyl Uygur, Süha Uygur, Murat Serezli, Murat Evgin, Cengiz Hortoğlu, Ekrem Ataer, Vedat Çetinkaya, Enis Fosforoğlu, Hakan Altıner, Nasuh Mahruki, Furkan Kızılay, Ali Kocatepe gibi pek çok erkek sanatçı katıldı.
Belediye Başkanı Mustafa Sarıgül öncülüğünde, Halaskargazi Caddesi'nde toplanan grup, Cevahir Alışveriş Merkezi'ne kadar yürüdü. Yürüyüşü evlerinden izleyen Şişli sakinleri, pencerelerinden gruba alkışlarıyla destek verdi.
Erkekler, 'Kadına şiddete 'erkekçe hayır' diyoruz' pankartı arkasında yürüyerek kadınlara karşı uygulanan şiddeti protesto etti. Kadınların da yürüyüşe, üzerinde 'Uygarlık kadına verilen değerle ölçülür', 'Töre cinayetine son' yazan dövizlerle katıldı.Cevahir Alışveriş Merkezi önünde son bulan yürüyüşün ardından etkinlik 
kadınlardan oluşan bir koronun verdiği konserle son buldu.