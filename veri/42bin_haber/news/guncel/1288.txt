Hozat fişlemesine son müdahale Nisan 2012
Hozat Emniyetindeki fişlemeleri araştıran Meclis komisyonu yeni bulgulara ulaşırken, Emniyet Amiri Çağlar Şanın intiharını da kuşkulu bularak cinayet olasılığını gündeme getirdi.
Ak Parti Adıyaman Milletvekili Mehmet Metiner başkanlığındaki komisyon dün İçişleri Bakanlığı Mülkiye Müfettişlerinin raporunu değerlendirdi. Raporda, ilk fişleme dosyasının 2007de açıldığı, 2008de işlem gördüğü, 2010da son işlemin yapıldığı ve 21 Nisan 2012de son bir müdahalenin olduğu belirtildi. Son açılma tarihinde yapılan işlem, diskte kullanılan bölümde ne kadar fişleme olduğunun anlaşılması ve üzerinde oynamalarla ilgili ayrıntılı bilgiler için TÜBİTAKtan gelecek bilirkişi raporunun beklendiği belirtildi.  
MÜDÜRLER MECLİSE 
Rapora göre hard diskin takılı olduğu bilgisayarı Hozat Emniyet Müdürlüğünde Terörle Mücadele, Toplumsal Olaylar ve Güvenlik olmak üzere üç şube ortak kullanıyordu. Mülkiye müfettişlerine ifade veren terörle mücadele şubesinden bir polis de Nisan 2012de fişler üzerinde oynandığını söyledi. Mülkiye müfettişleri, fişleme işlemi ve oynamaların mesai saatlerinde yapıldığını tespit ederken, ifadesi alınan hiçbir polisin hard diskten haberdar olmadığını söylediklerini kaydetti. Komisyon, araştırmasını derinleştirmek amacıyla 2007-2012 arasında Hozatta görev yapan tüm emniyet müdürlerini haftaya Meclise çağırdı.