Farklı Bir Konferans: “Brand is You 2013”
Saffron Brand Consultants’ın dünyanın önemli şehirlerinde her yıl geleneksel olarak düzenlediği marka konferansının İstanbul’daki etkinliği, ‘‘Brand is You” CNN TÜRK'ün basın sponsorluğunda üçüncü kez gerçekleştiriliyor. Fark yaratan içeriği ve katılımcılarıyla kendine özel bir takipçi kitlesi yakalayan “Brand is You 2013 Konferansı”nın bu yıl ki teması ise ‘‘Türkiye’nin Kahramanları”... 
İpragaz, Türkiye İhracatcılar Meclisi, Seranit ve Martı İstanbul Hotel sponsorluğunda gercekleşecek “Brand is You 2013” etkinliğinde; önümüzdeki 3 senelik sürecte Türkiye’nin geleceğine damgasını vurması beklenen ''Türkiye’nin Kahramanları”nın gün yüzüne çıkarılması hedefleniyor. 

Bugün gercekleştirilen etkinlikte, Saffron Brand Consultants Kurucusu Wally Olins ve TOG Yönetim Kurulu Üyesi İbrahim Betil özel bir sunum yaparken, katılımcıların “marka” odağında görüşlerini paylaşabileceği interaktif iki panel de düzenlenecek. Brand is You 2013, iş dünyasından profesyonellerin, akademisyenlerin, kanaat önderlerinin ve kamudan üst düzey temsilcilerin katılımıyla Martı İstanbul Hotel’de gercekleştirilecek. 
Sahip olduğu vizyon ve cesaret ile dünyaya meydan okuyan markaların bir araya geleceği “Dünyaya Meydan Okuyan MARKALAR” ismini taşıyan ilk paneli Saffron Türkiye Direktörü Turgay Adıyaman yönetecek. Bu bölümde; Simit Sarayı Yönetim Kurulu Başkanı Haluk Okutur, Aktaş Holding Yönetim Kurulu Başkanı Şahap Aktaş ve Seranit Yapı Grubu Başkanı Hamdi Altunalan, İnanlar İnşaat Yönetim Kurulu Başkanı Serdar İnan yer alacak. 

Etkinliğin ikinci paneli ise; “Dünyaya Meydan okuyan SEN”. İtibar Yönetimi danışmanı Salim Kadıbeşegil’in moderatörlüğünü yapacağı panelde yer alan “Kırmızı Koltukta” sürpriz isim Tayfun Bayazıt… Panelin ikinci bölümünde ise kişisel markalaşma süreci, yeni ve doğru sorularla Nefes Eğitmeni Nevşah F. Karamehmet, Diyetisyen ve Beslenme Uzmanı Dilara Koçak , Doğan Holding İnsan Kaynakları Başkan Yardımcısı Binnur Zaimler ve Profesyonel Yönetici Koçu Sami Bugay tarafından tartışılacak. 
Konuya ilişkin kısa bir açıklama yapan Saffron Brand Consultants’ın Türkiye Direktörü Turgay Adıyaman, etkinlik ile dünyaya meydan okuyan Türk markaların hikayelerinin daha fazla duyurulacağını ve hayalleri gerceğe dönüştüren başarılı patron ve üst düzey yöneticilerin bir araya gelerek fikir alışverişinde bulunacaklarını belirtti. 

Adıyaman, “Brand is You, kendisi de markalaşan, butik ve hedefi tam vuran bir etkinlik serisini temsil ediyor. CEO seviyesinde üst düzey yöneticilerden oluşan ve 100 koltukla sınırlı olan özel platformda bu yıl “Türkiye’nin Kahramanları’nı” ortaya çıkarmanın heyecanını yaşayacağız” dedi.