Örgütün hücre evinde ele geçenler şoke etti
TEKİRDAĞ Emniyet Müdürlüğü ekiplerinin İstanbul bağlantılı düzenlediği operasyonlarda, eylem hazırlığında olduğu belirlenen El-Kaide üyesi 12 kişiden 2'sinin, Çorlu İlçesi'nde diğer örgüt üyesi 5 kişiye ormanlık alanda silah eğitimi verdiği ileri sürüldü.
 Tekirdağ Emniyet Müdürlüğünün düzenlediği operasyonda, Amerikanın İstanbul konsolosluğuna eylem hazırlığındaki 12 El Kaide üyesi 22 kilo A-4 patlayıcıyla yakalandı. Zanlılar 2 günlük gözaltının ardından sağlık kontrolünden geçirildi.

Edinilen bilgiye göre, Tekirdağ Emniyet Müdürlüğü istihbarat birimleri, 2 yıl önce yurda giren bir El Kaide üyesini takibe aldı. Çorluya gelen terör örgütü üyesini 2 yıl boyunca izleyen polis ekipleri, örgütün Çorlu ve İstanbulun Büyükçekmece ilçelerindeki hücre evlerini tespit etti.

İÇLERİNDE 2 ÇEÇEN, 2 AZERİ VAR

Örgüt üyelerinin 10 gün önce yüklü miktarda patlayıcı madde temin ettiğini belirleyen polis ekipleri, operasyon için düğmeye bastı. Özel harekat birimleri şafak vakti Çorluda 9 eve İstanbul Büyükçekmecede ise 2 hücre eve baskın yaptı. Çorluda 7, İstanbulda ise 4 kişi gözaltına alındı. 11 kişiyi baskınlarda yakalayan polis ekipleri, firarda olan bir şüpheliye de göz altına aldı. Yakalananların 2sinin Çeçen, 2sinin Azeri, 8 kişinin ise Türk olduğu kaydedildi.

PATLAMAYA HAZIR DÜZENEKLİ 22 KİLO A4 BULUNDU

Polisin evlerde yaptığı aramada 22 kilo A-4 patlayıcı 5 tüfek, 5 tabanca, çok sayıda bilgisayar, uzaktan kumandalı patlayıcı düzenekleri, haritalar ve krokiler çıktı.

El Kaide üyesi teröristlerin İstanbul Büyükçekmecedeki evin bulunduğu sokağın giriş ve çıkışlarına kamera sistemi kurdukları ve evdeki televizyona bağladıkları cihazlarla sokağı izledikleri ortaya çıktı.

KOÇ MÜZESİNİN KROKİLERİ ÇIKTI

Örgütün 10 gün önce çok miktarda patlayıcı madde temin etmesinin ardından düğmeye basan polisler, evde yaptığı baskınlarda çok sayıda krokiyi ve fotoğrafları ele geçirdi. Krokilerde İstanbul Amerikan Konsolosluğu, Koç Müzesi, Balatta bulunan bir sinagog ve bir kilisenin krokileri ile fotoğrafları yer aldığı öğrenildi.

KROKİLERİ GOOGLE EARTHTAN TEMİN ETMİŞLER

Yapılan aramalarda çok sayıda işaretli harita ve krokilerle fotoğraflara el koyan polis ekipleri, örgütün Googlenin uydudan harita arama motoru olan Google Earthtan haritaları çıktıyla aldığı ve eylem yapacakları noktaları işaretlediği kaydedildi.

AMERİKAN KONSOLOSLUĞU ÖNÜNDE KEŞİF YAPMIŞLAR

Örgüt üyelerinin, krokilerde işaretlediği İstanbul Amerikan Konsolosluğu, sinagog ve kiliselerde keşif yaptığı ve fotoğraflar çektikleri öğrenildi. Örgütün bir hafta içinde Amerikan Konsolosluğu önünde sansasyonel bir eyleme hazırlandığı bildirildi. Zanlıların evlerdeki aramalarda likit patlayıcılarla güçlendirilmiş uzaktan kumandalı 22 kilo A4 patlayıcı ele geçirildi.

ARAZİDE GERİLLA EĞİTİMİ ALMIŞLAR

Örgüt üyelerinin Çorlu ilçesinde arazide tüfeklerle atış talimi yaptığı öğrenildi. Örgüte katılan genç üyelere açık arazide gerilla tarzı tüfek talim eğitimi verildiği belirtildi.

UZMAN EKİP SORGULUYOR

Gözaltındaki 12 kişi gece saat 03:00 sıralarında yoğun güvenlik önlemi altında Tekirdağ Devlet Hastanesinde sağlık kontrolünden geçti. 48 saatlik gözaltı süreli dolan zanlıların sorgusunu Emniyet Genel Müdürlüğünden gelen El Kaide konusunda uzman bir ekibin yaptığı kaydedildi.