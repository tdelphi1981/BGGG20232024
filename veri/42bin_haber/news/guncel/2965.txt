Talihsizlik Omitağ ailesinin peşini bırakmadı
ADANAda tarım işçisi 6 çocuk babası 49 yaşındaki Hayati Omitağ ile eşi 44 yaşındaki Döne Omitağ, yaşadıkları talihsiz olaylar nedeniyle büyük acı çekiyor.Merkez Seyhan İlçesi Ova Mahallesinde oturan çiftin 1997 yılında evleri yanınca sokakta kaldı. Yaşamlarını yapılan yardımlarla sürdürmeye çalışan Omitağ çiftinin, 1999da o zaman 11 yaşında olan kızları Tuğçe, komşuları tarafından tecavüz edilip öldürüldü. Tuğçe Omitağın cesedi kanalizasyon çukurunda bulundu. Tecavüzcü komşu ömür boyu hapse mahkum oldu. 

Bu olaydan bir yıl sonra motosikletle tarlaya giden Hayati Omitağ kaza yaptı. Uzun süre tedavi olan ve yürümekte güçlük çeken baba Omitağ, tansiyon ve kalp rahatsızlığı da ortaya çıkınca tamamen çalışamaz hale geldi. 

16 YAŞINDAKİ KIZLARI İLİK KANSERİ

Yaşadıkları talihsizlikler nedeniyle perişan olan ailenin, bu kez 2001 yılında kızları Elifin ilik kanseri olduğu ortaya çıktı. Bugün 16 yaşında olan Elife doktorları 3 ay ömür biçip, "Son günlerini mutlu yaşasın. Onu üzmeyin" tavsiyesinde bulundu. Yatağa bağlı yaşayan Elife bir bebek gibi bakıp altını temizleyen anne Döne Omitağ, 12 yıldır kızının başından ayrılmadığını, eşinin de çalışamadığını ve devletin kızları için verdiği aylık 650 lira evde bakım parasıyla geçinmeye çalıştıklarını. 

Kızı Elifi, biberona koyduğu bebek mamasıyla 3 öğün beslediğini ve hayatını kızına adadığını belirten Döne Omitağ, "Hasta kızımız için ödenen evde bakım parasıyla karnımızı doyurmaya çalışıyoruz. Eşim de çalışmıyor. Kirada oturuyoruz, kızımı artık mama ile besliyorum. Hayırseverlerden yardım istiyorum" dedi.