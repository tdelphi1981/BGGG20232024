Sen kır abi, ben kamerayı kapatıyorum
Sigara deposuna giren hırsızlardan biri balyozla kasayı kırmaya çalışırken diğeri kamerayı kapattı. Kasa kırılmayınca taşıyıp çıkardılar.
TEKİRDAĞ Toptancılar Sitesinde bir sigara dağıtım deposuna giren yüzü maskeli 4 kişi, balyozla çelik kasayı kıramayınca, içerideki 20 bin liralık sigaraları alarak kaçtı. İşyerinin güvenlik kameraları tarafından görüntülenen soygunculardan 2si İstanbul Bağcılarda bir ayakkabı deposundan çaldıkları çelik kasayla birlikte yakalandı. E.S. ile E.G. tutuklandı. Şüphelilerin hırsızlıktan çok sayıda sabıkaları olduğu ve Edirne, Keşan, Lüleburgaz, Tekirdağ ve İstanbulda aynı yöntemle soygun yaptıkları tespit edildi. Polis kimlikleri belirlenen diğer 2 şüpheliyi yakalamak için başlattığı soruşturmayı sürdürüyor.  
 