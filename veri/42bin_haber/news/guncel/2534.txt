Doğalgaz faciası: 5 ölü
İstanbulda doğalgazdan zehirlenmesi sonucu ölümlere dün akşam bir yenisi daha eklendi. Gaziozmanpaşanın Şemsipaşa Mahallesinde bir anne ve 4 çocuğu doğalgaz zehirlenmesi sonucu hayatını kaybetti.
Olay, işsiz olan baba Hüseyin Özyapının akşam 35inci sokaktaki evine gelmesiyle ortaya çıktı. Zili çaldığında içeriden yanıt alamayan Hüseyin Özyapı, anahtarıyla kapıyı açıp eve girdi. Hüseyin Özyapı, bodrum kattaki dairenin banyosunda eşi Hamideyi (34), çocukları Gülay (16), Güliz (13), Salih Kamil (11) ve Yusufu (9) da odalarında baygın halde buldu. Şok geçiren babanın çığlıkları üzerine apartman sakinleri yardıma koştu. Komşuların yardımıyla hastaneye kaldırılan anne ve çocukları, doktorların çabalarına rağmen hayata döndürülemedi. İlk incelemede, Hamide Özyapının yemek için yaktığı doğalgaz ocağının söndüğü ve gazın eve yayıldığı belirlendi.  İGDAŞtan yapılan açıklamada ise doğalgaz tesisatına kaçak olarak şofben bağlandığı ve baca bağlantısının uygunsuz bir şekilde yapıldığı belirtildi.     
ANNELERİYLE CAN VERDİLER / FOTO GALERİ

Olay sonrası eve gelerek emniyet yetkililerinden bilgi alan CHP İstanbul milletvekili Aykut Erdoğdu gazetecilerin sorularını yanıtladı. Erdoğdu "Bartınlı bir aile olduğu söylendi emniyet yetkililerince. 4 çocuk ve annesi apartmanın en alt katında çok yoksul biri. Doğalgaz sobası var evin içinde. Ama asıl sorun zannediyorum mutfakta bulunan şofbende çıkmış. Tahliye menfezleri yok. Evde hala koku var. Emniyet ve İGDAŞ yetkilleri havalandırırken bizim bile genzimiz yandı. Üzücü olan çok ciddi yoksulluk var. Ne yazıkki bu ölümler yoksulları bulmaya başladı. Bölgemizde 3. doğalgaz faciası. Gerek belediye gerek enerji bakanlığı yetkillerinin bir önlem alması gerekiyor. Çünkü bu eve her ay fatura bırakılıyor. Aslında fatura bırakılırken bir gözle kontrol yapılsa bu olay olmayabilir. Çünkü orada menfez olmadığı belli. Hatta bu eve nasıl abonelik verilmiş bunu da tartışmamız lazım. Bizim ülkemizde can bu kadar ucuz olmamalı. Doğalgaz yetkilleri gerçekten oturup düşünmek zorunda. Bundan sonra her ay yoksul semtlerde fatura gönderdikleri evlere bir baksınlar durum nedir diye. Umarım bu son facia olur. Çok üzgünüz" diye konuştu.   
 
GAZİOSMANPAŞA'DA DOĞALGAZ FACİASI / WEB TV

"BU ŞEKİLDE KAZAYLA CİNAYET ARASI ÖLÜMLER ÇOK ARTTI" 
Milletvekili Erdoğdu, denetim ve hukuki yaptırımlarla ilgili bir soruya "Gaz dağıtım şirketlerinin çoğu özelleşti. Denetim maddesi var ama mühim olan uygulamalar. Burada hukukun çalışması lazım. Burada gaz dağıtım şirketi sorumlu olan, kimseyi suçlamıyorum ama burada 5 can gitti. Evde bir ihmal var. Aile yoksul bunu göremeyecek durumda olabilir. Ama gaz şirketi fatura bırakırken bir kez de bakın. EPDKnında insiyatif kullanması lazım. Taner beyin de benim kadar yüreği yanacak. Yenileri yanmasın. 4 çocuk var burada. 
Genel başkan ve genel sekreterimize konuyla ilgili bilgi verdim. Meclis araştırması, önergesi bu konusunda çalışmamazı gerektiğini söylediler. Önce yetkillerle konuşalım tam bilgiyi alalım. Sonra gerekli şeyleri yapalım. Bu şekilde kazayla cinayet arası ölümler çok arttı" şeklinde konuştu.
 
İGDAŞTAN AÇIKLAMA: KAÇAK BAĞLANAN ŞOFBEN ZEHİRLENMEYE SEBEP OLDU 
İGDAŞtan ta olaya ilişkin yazılı açıklama yapıldı. Açıklamada şöyle denildi: 187 Doğalgaz Acil Hattına gelen ihbar üzerine olay yerine giden İGDAŞ ekiplerinin yaptıkları ilk incelemede doğalgaz tesisatına İGDAŞın bilgisi dışında bacalı şofben bağlandığı ve şofbenin baca bağlantısının hermetik şofben gibi mutfak camından dışarı verilmek suretiyle uygunsuz bir şekilde yapıldığı tespit edilmiştir. Ortamda yüksek oranda karbonmonoksit gazı ölçülmüştür. Zehirlenmeye kaçak olarak bağlanan şofbenin bacasından sızan karbonmonoksit gazının sebep olduğu tahmin edilmektedir. Ölümler ile ilgili kesin sonuçlar olay yeri inceleme ekiplerinin detaylı araştırmaları sonucunda ortaya çıkacaktır. Hayatını kaybedenlere Allahtan rahmet diliyoruz. Saygılarımızla
 