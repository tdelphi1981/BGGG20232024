Genelkurmay 'Çerkes Ethem' sansürünü kaldırdı
Kurtuluş Savaşı sırasında gösterdiği başarıların ardından Ankara'nın bazı politikalarına itiraz ettiği için 'hain' ilan edilen Çerkes Ethem'e Genelkurmay'ın sansür uyguladığı ortaya çıkmıştı. Bunun üzerine Genelkurmay Başkanlığının resmi sitesindeki sansürlü fotoğraf değiştirildi.
Genelkurmay Başkanlığı'nın Atatürk'ün hayatını anlatmak için kurduğu internet sitesinde Atatürk'ün yayınlanmamış birçok resmine yer verildi. Genelkurmayın resmi sitesinde yayınlanan ve 1905'ten 1938'e kadar Mustafa Kemal'in tüm anılarının yer aldığı fotoğraflarda Çerkes Ethemin yüzünün sansürlendiği belirlendi.

Fotoğraflarda, 1905'ten 1938'e kadar Mustafa Kemal'in geçirdiği evreler yer alıyordu. Bu resimlerden birinde Atatürk Ankara Garı'nda yanında kalabalık bir heyetle görülüyor. Ancak Atatürk'ün hemen sağ yanında duran kişinin yüzü bozulmuştu ve kim olduğu anlaşılamıyordu. Orjinal fotoğraf üzerinde oynandığını ve 'sansür' uygulandığını gazeteci-yazar Fuat Uğur deşifre etti. Gerçeğin ortaya çıkmasının ardından sitedeki söz konusu fotoğraf değiştirildi. Gelen tepkiler üzerine Çerkes Ethemin yüzünün sansürlendiği fotoğrafın yerine fotoğrafın sansürsüz hali siteye konuldu.

Sansür uygulandığı iddia edilen fotoğrafın, Çerkez Ethem'in Kuvayı Seyyare askerleriyle birlikte Yozgat'taki Çapanoğlu isyanını bastırmak üzere Batı Cephesi'nden Ankara'ya geldiği zaman çekildiği belirtildi.

İŞTE ÇERKES ETHEM'İN YÜZÜNÜN SANSÜRLENDİĞİ O FOTOĞRAF: