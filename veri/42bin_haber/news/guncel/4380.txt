Kalpazan çetesinden para alana VIP hizmet bedava
Türkiyede piyasaya sürülen sahte paranın yüzde 40ını basan 36 kişilik kalpazan çetesi hakkındaki soruşturma tamamlandı. Hünerleri saymakla bitmeyen kalpazan çetesinin müşterilerine VIP hizmet verdiği ortaya çıktı.

Sabıkalı kalpazan çetesini çökerten operasyon, 2007de polisin örgüt yöneticisi Cihan Dündarı (22) teknik takibe almasıyla başladı. Ekipler, bir yıl sonra Dündarın dinleme cihazlarını fark etmesi üzerine düğmeye bastı. Piyasaya sahte 1 milyon dolar ve 300 bin TLyi sürmeye hazırlanan çete, Mali Suçlarla Mücadele Şube Müdürlüğü ekipleri tarafından yakalandı. Savcılık 36 sanık hakkında  örgüt kurma,üye olmak ve sahtecilik suçlarından dava açtı. Hazırlanan 69 sayfalık iddianamede Türkiyenin en büyük kalpazan çetesinin bütün hünerleri anlatıldı. Birbirleriyle akraba olan çete üyeleri zekice kurgulanan bir hücre sistemiyle çalıştı. İlk etapta sahte paranın basılması için matbaada alt yapı hazırlanıyor, hassas yazıcılarla basım işlemi tamamlanıyordu. Sahte paralar ilk önce ana toptancıya oradan da şahıslara dağıtıyordu.
Üst düzey koruma
Bağcılar civarında faaliyet gösteren çete, bölgeye sahte para almaya gelen müşterileri için sıkı güvenlik önlemi alıyordu. Olası bir operasyon ve takibe karşı müşterileri için gözetleme yapan çete, sahte para verdikleri müşterilerine bölgeden çıkıncaya kadar da eskortluk yapıyordu. Çetenin polisin teknik takibinden kurtulmak için her yöntemi denediği hatta cep telefonu sinyallerini bloke eden jammer cihazı kullandığı ayrıntısı da iddianamede yer aldı.
Tam donanımlı şebeke
Şebeke yöneticilerinden Cihan Dündar, polis tarafından teknik takibe alındığını internet üzerinden verdiği yazıcı siparişinde fark etti. Dündar, satın aldığı yazıcıların içinde polisin teknik takip için yerleştirdiği dinleme ve izleme cihazını buldu. Bunun üzerine evinin girişini ve arabasını kontrol eden Dündar, her biri 20 bin dolar değerindeki 2 kameranın yanı sıra dinleme ve takip cihazlarını da ortaya çıkardı. İstanbul Emniyet Müdürlüğü ayrıca çete üyelerini takipte kullanılan 100 bin dolar değerindeki ekipmanlarının ancak yarısının kendilerine iade edildiğini rapor ederek Dündar hakkında suç duyurusunda bulundu. Dündar da savcıdaki sorgusunda, Ben arabamda ve evimde bulduğum cihazlarını avukatıma teslim etmiştim dedi. Bunun üzerine avukat hakkında inceleme başlatıldı.