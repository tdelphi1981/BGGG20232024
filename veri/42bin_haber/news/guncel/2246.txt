Dev derbinin hakemi belli oldu!
Spor Toto Süper Lig'de Galatasaray ile Beşiktaş arasında 27 Ocak Pazar günü oynanacak 2013 yılının ilk derbi maçını hakem Tolga Özkalfa yönetecek.
Türkiye Futbol Federasyonu Merkez Hakem Kurulu'ndan yapılan açıklamaya göre, Türk Telekom Arena'da saat 19.00'da başlayacak dev maçta Tolga Özkalfa'nın yardımcılıklarını Cem Satman ve Ekrem Kan yapacak. Müsabakanın dördüncü hakemi ise Süleyman Abay olacak.