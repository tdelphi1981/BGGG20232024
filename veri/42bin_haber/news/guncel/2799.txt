Sakarya'da 2 gün önce kaybolan kişi, ölü bulundu
Sakarya'nın Ferizli ilçesinde 2 gün önce kaybolan kişi, ölü bulundu.
Kemalpaşa Mahallesi'ndeki evinden 2 gün önce ayrıldıktan sonra kendisinden bir daha haber alınamayan 67 yaşındaki Mehmet Durmuş'un ailesi, durumu polise bildirdi.

Çayırlar köyü mevkisinde eski bir köprünün altında bir erkek cesedinin bulunması üzerine çalışma başlatan polis, söz konusu cesedin Durmuş'a ait olduğunu belirledi.

Tabancayla başından vurulduğu öğrenilen Durmuş'un yanında ruhsatsız bir silah bulundu.

Sakarya Cumhuriyet Başsavcılığı, olaya ilişkin soruşturma başlattı.