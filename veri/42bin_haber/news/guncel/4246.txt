Begüm cinayetine Zirve incelemesi
MALATYAda Zirve Yayınevindeki biri Alman uyruklu 3 kişinin boğazının kesilerek öldürülmesine ilişkin davanın geçen ay görülen 53üncü duruşmasında, müdahil avukatların talebi üzerine dinlenilen geçici köy korucusu ve jandarma haber elemanı Yaşar A., 2005 yılında üniversite öğrencisi Begüm Kartalın öldürülmesi olayını araştırdığını belirterek, şunları anlatmıştı:
Begüm Kartal, bir düğün sırasında başına isabet eden kurşunla hayatını kaybetmiş, olay jandarma bölgesinde olduğu için konuyu jandarma araştırıyordu. Jandarma uzun süre olayı aydınlatamadı. Begüm Kartalın babası Hasan Kartal, katilin bulunmasını sağlayana 250 bin lira ödül vereceğini açıklayınca Mehmet Ç. ve soyadını hatırlamadığım Metin uzman çavuş, iki haber elemanını tanık göstererek olayı Osman Ulunun üzerine yıktılar.  
BAHÇEYE BOMBA GÖMÜLDÜ 
Osman Ulu ile amcası Yaşar Ulunun tutuklanmasının hemen ardından sanıkların köydeki evlerinin yanına el bombası gömerek ilçe jandarma komutanlığına sahte isimle yanımda ihbarda bulundular. Amaç, ezan saatinde işlenen cinayetin ezanda müziğin kesilmemesine sinirlenen dindar biri tarafından işlendiği algısını yaratmak ve evin yakınında bulunan el bombasıyla da aileyi teröristmiş gibi lanse etmekti. 
BAĞ VAR MI YOK MU 
Bu sarsıcı ifadelerin ardından Zirve Yayınevi katliamına bakan Malatya 3üncü Ağır Ceza Mahkemesi, Zirve Yayınevinde biri Alman uyruklu 3 kişinin boğazının kesilerek öldürülmesine ilişkin dava kapsamında, tanık ifadesinin ardından istediği Galatasaray Üniversitesi Öğrencisi Begüm Kartalın bir düğünde açılan ateş sonucu öldürülmesine ilişkin dava dosyasını inceliyor. Bir süre önce gönderilen dosyayı incelemeye başlayan mahkeme heyeti, her iki olayın sanıkları arasında bağ olup olmadığına bakacak. 
MALATYAnın Battalgazi ilçesinde, 28 Ağustos 2005te, tanıdıklarının düğününe katılan Malatyasporun eski futbolcularından Hasan Kartalın Galatasaray Üniversitesi son sınıf öğrencisi kızı Begüm Kartal, ateş açılması sonucu hayatını kaybetmişti. Olayın şüphelisi olduğu iddiasıyla yakalanan Osman Uluya 22 yıl hapis cezası verilmiş, karar Yargıtayca onanmıştı. 
  
 