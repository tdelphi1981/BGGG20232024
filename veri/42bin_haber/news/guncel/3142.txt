Şehrin riskli mahalleleri
İstanbulda ilk etapta Sultangazide Cumhuriyet Mahallesi, Küçükçekmecede Kanarya, Bakanlar Kurulu kararıyla riskli alan edildi. Kentsel dönüşüm için tebligatlar 60 gün içinde vatandaşlara yapılacak, yıkım ise sohbaharda başlayacak.

Başbakan Erdoğanın İktidarımıza mal olsa da yapacağız diyerek başlattığı ve TBMMde yasalaşan kentsel dönüşümün en önemli adımı riskli alanlar ilan edilmeye başlandı. İstanbulda ilk etapta Sultangazi Cumhuriyet Mahallesi sınırları, Küçükçekmecede ise Kanarya Mahallesi riskli alan olarak belirlendi. Bakanlar Kurulundan onaylanan karar Resmi Gazetede yayınlandı. Belediyelerin sağlamlık raporları göz önünde bulundurularak Çevre ve Şehircilik Bakanlığından yapılan riskli alan başvuruları toplanmaya devam ediyor. İlk kazma sonbaharda vurulacak. Yeni riskli alanlar da önümüzdeki günlerde belirlenecek. Yıkım tebligatı başlayacak.
Riskli alanda 900 konut var
Kanarya Mahallesindeki bazı alanları riskli ilan edilen Küçükçekmece Belediye Başkanı Aziz Yeniay, bakanlığa gönderdikleri bina sağlamlık raporlarının kararın alınmasını sağladığını söyledi. İlgili alanda 900 konut ve 100 iş yeri bulunduğunu ifade eden Başkan Bu alandaki tapulara şerh gelecek. Vatandaşlara önce tebligat yapılacak. Bölgede mülk alım satımları duracak. Vatandaşlardan 60 gün içinde konutlarını ve iş yerlerini boşaltmalarını isteyeceğiz. Sonbaharda başlayarak bir yılda vatandaşları eski binalarının olduğu yerde yeni binalarda ikamet ettireceğiz dedi.
15 YILLIK DÖNÜŞÜM PLANI
K.çekmecede ilan edilen riskli alanın İstanbuldaki kentsel dönüşüm konusunda örnek olacağını belirten Başkan Aziz Yeniay, Biz K.Çekmecenin 15 yıllık dönüşüm planlarını hazırladık. İlk etapta Kanaryada dönüşüm yapılacak arkasında da belediye binasının olduğu bölüm de dahil olmak üzere yıkımlarımızı yaptığımız alanlar dönüşecek diye konuştu.