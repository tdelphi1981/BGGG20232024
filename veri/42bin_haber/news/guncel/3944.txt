Şarkışla'da otomobil devrildi: 2 yaralı
Şarkışla ilçesinde otomobilin devrilmesi sonucu 2 kişi yaralandı.
Sivas'tan Konya'ya gittiği öğrenilen Sezgin Tadık (40) yönetimindeki 58 FV 437 plakalı otomobil, Sivas-Kayseri Karayolu'nun Kömürkaya Köyü Kavşağında buzlanma nedeniyle kontrolden çıkarak devrildi. Kazada sürücü Tadık ile otomobilde bulunan Gülsün Gördağ (32) yaralandı. Yaralılar Şarkışla Devlet Hastanesi'nde tedavi altına alındı. Karayolları ekipleri yolda tuzlama çalışması yaptı.