Taraf gazetesinde şok istifalar
Taraf gazetesindeki istifalar medya dünyasını şoke etti.
 Gazetenin genel yayın yönetmeni Ahmet Altan ve yardımcısı Yasemin Çongar'ın istifa etti.
 Taraf gazetesinde Dar Kapı köşesini yazan Kurtuluş Tayiz'in Twitter'da duyurduğu habere göre Yasemin Çongar, gazeteyle yollarını ayırdı. Tayiz, Altan'ın bugün veda yazısını yazacağını da duyurdu.
 İŞTE AHMET ALTAN'IN SON YAZISI
 Ahmet Altan'ın da retweet ettiği haber sosyal medyada geniş yankı buldu.
 Ahmet Altan dün akşam istifasını gazetenin sahibi Başar Arslan'a sundu.
 Ardından Yasemin Çongar, bugün ekibi toplayarak Altan'ın istifa ettiğini ve kendisinin de görevi bırakacağını açıkladı.
 Bunun üzerine Taraf ekibininin yüzde 80'i görevi bırakma kararı aldı.
 Editörler ve muhabirler birer birer istifa ederken, Başar Arslan'ın yeni bir ekip arayışına girmediği ve Taraf'ın lağvedileceği konuşuluyor.
 Başar Arslan: Taraf yoluna devam edecek
 Taraf gazetesinin sahibi Başar Arslan, gazetenin kapatılacağı iddialarını yalanladı. Arslan, "Taraf yoluna devam edecek. Ahmet Altan ve ekibinin çok büyük hizmetleri oldu. Dostluğumuz sürecek" dedi
 Taraf gazetesinin sahibi Başar Arslan, Kurucu Genel Yayın Yönetmeni Ahmet Altan, Genel Yayın Yönetmen Yardımcısı Yasemin Çongar ve kurucu ekipte yer alan Neşe Düzel'in istifalarının ardından "gazetenin lağvedileceği" iddialarını yalanladı. Arslan, "Taraf yoluna devam edecek. Altan ve ekibinin çok büyük katkıları oldu. Yaptıklarıyla demokrasi tarihine geçtiler" dedi.
 Başar Arslan, Taraf'taki istifalarla ilgili olarak T24'ün sorularını yanıtladı. Arslan, ayrılık gerekçesi olarak "Çok önemli işler yaptılar ve yoruldular. Geldiğimiz noktada bir anlayış farkı oluştu" dedi. Arslan, şunları söyledi:
 "Taraf'ı lağvetme, kapatma söz konusu değil. Taraf yoluna devam edecek. Çok büyük hizmetleri oldu, çok önemli işler yaptılar. Türk demokrasi tarihine geçtiler. Ama yoruldular, geldiğimiz noktada bir anlayış farkı oluştu. Ahmet Altan'la elbette dostluğumuz sürecek." 
  