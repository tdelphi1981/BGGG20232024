Amaç süreci sabote etmek
Terörün bitirilmesi amacıyla başlatılan çözüm sürecinde İmralıda BDP-MİT-Öcalan arasındaki görüşmelerin dün kamuoyuna sızması, hassas ortamın dengelerini bozarken, Ankara, gelişmeyi tamamen Süreci sabote etmeyi amaçlayan girişim olarak yorumladı.Ancak, Ankara yaşanan bu olumsuz tabloya rağmen pireye kızıp yorgan yakmaktan yana bir tavır sergilemeyi düşünmüyor. Ama bu konuda sert çıkışlar ve İmralıdaki görüşmelerde aksaklıklar yaşanırsa bu da sürpriz olmasın. 
AMAÇ SÜRECİ SABOTE ETMEKTİ
Hürriyetin, görüşme tutanaklarının sızması sonrasında olayla ilgili başkentte aldığı genel değerlendirme ve gelecek perspektifi madde madde şöyle:
Bu açıkça süreci sabote etmeyi amaçlayan provokatif bir girişim. Amaç haberin sızdırılması değil belli bölümleri özellikle çıkarılmış ve sızdırılmış bir metinle yaşanan sürece dair kamuoyunda devleti küçük düşürmeyi amaçlayan kamuoyunda güvensizliği hedefleyen bir taktik girişim.
OSLONUN SIZDIRILMASIYA AYNI AMACI TAŞIYOR
Daha önce Oslo görüşmelerinin ses kaydının sızdırılmasındaki amaç neyse İmralıdaki görüşmelerin sızdırılmasındaki amaç da aynı. Bu nedenle bugünlerde sürecin baltalanması adına daha ileri provokasyonlarla karşılaşılabilir. 
Yayınlanan metin ile İmralıda Öcalanın gönderdiği taslak metin birbirinden uzak. Birkaç gündür bazı basın kuruluşlarında dolaştırıldığı iddia edilen sızdırılmış metinde, MİT görevlilerinin söyledikleri yer almıyor. Ayrıca Öcalanın BDPliler hakkındaki sert sözlerinin çoğu da bulunmuyor iddiası var. 
Dün MİT veya çeşitli cemaatlerin bunu bilerek sızdırdığını BDPnin üzerine attığı iddiası da başkentte dolaştı. Bu yine bazı kaynaklarca MİTte bu süreci bilenlerin ve metinlere hakim olanların sayısı çok az ve özellikle sınırlı tutuluyor. Bu açıdan, aylardır Öcalanı belli bir çizgide tutmak için özel çaba sarf eden MİT kalkıp intihar etmez. Çünkü bu aynı zamanda MİTin de tarihi kariyer sınavı oluyor değerlendirmesi yapıldı.
DEVLETE GÖRE BDPLİLER SIZDIRDI
Devlete göre, bunu yapan BDPnin içindeki bir uç kanat. Ve bu metin de bir süreden beri elden ele dolaşan ve görüşmeden sonra hazırlandığı belirtilen bir bilgi notunun yansıması. Yani zabıt demek bu noktada aşırı bir abartı oluyor. Zabıt olması için katılanların hepsinin ağzından kelime kelime görüşmenin aktarılmış bir metni olması lazım.
Öcalanın sızan sözleri ile zaten devletin müzakere yapması mümkün bile olmaz.