45 yıllık karısını öldürdü
Iğdır'ın Karakoyunlu ilçesinde bir kişi 45 yıldır evli olduğu karısını silahla öldürdüğü iddiasıyla tutuklandı.
İlçede yaşayan 68 yaşındaki Rahim O, bir ay önce karısı Saniye O'nun evlerinde silahla intihar ettiği iddiasıyla olayı polise haber verdi.

Polis ekiplerinin evde yaptığı incelemenin ardından Saniye O'nun cenazesi, otopsi için Trabzon Adli Tıp Kurumu'na gönderildi. Yapılan araştırma sonucunda Rahim O. cinayet zanlısı olarak dün gözaltına alındı. İfadesinde karısını öldürdüğünü itiraf eden Rahim O, adliyeye sevk edildi. Rahim O, çıkarıldığı mahkemece tutuklandı.

Saniye-Rahim O. çiftinin 6 çocuklarının bulunduğu, 45 yıldır evli oldukları ve 10 yıldır aynı evin içerisinde konuşmadıkları öğrenildi.