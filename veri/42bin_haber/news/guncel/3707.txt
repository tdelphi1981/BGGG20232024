İntikam alınıyor
Tokat Cezaevinde yatan M.A.nın Hrant Dink cinayetini birlikte planladık diye suçladığı Erhan Tuncel, bu iddiaları yalanladı.
HRANT Dink cinayetinde azmettiricilikle suçlanan ve örgüt suçundan beraat eden eski jandarma muhbiri Erhan Tuncel (32), Tokat Cezaevinde yatan ve Birlikte planladık diye ifade veren M.A.nın iddiaları için Çok zayıf bir kurgu. Eğer bunu bu şahsa kurgulatmışlarsa, biz böyle kurgularla çok karşılaştık dedi. Medikal malzemeler satarak yaşamını sürdüren Tuncel şunları anlattı: Bazılarının sinir uçlarına bam tellerine dokunduk. Yine bunların intikamı olarak görülebilir. İkinci bir ihtimal şahsın psikolojik rahatsızlığı olabilir. Meşhur olma isteğiyle ya da kendisini ve ailesini koruma isteğiyle yapmış olabilir. Henüz bununla ilgili savcılıktan çağrılmadım. Mektupta bahsedildiği gibi hayatımda hiç Aya Yorgi Kilisesinde bulunmadım.  Rahip Santoro cinayetiyle hiç bilgim yoktur. Akın Birdalı da tanımıyorum. İstihbaratçılarla ilişkimi kestiğime çok seviniyorum. İstihbaratçı olmak hayatımın en büyük pişmanlığıdır. Bu ülkede istihbarat tarafından kullanılan insanların sonu belli. Örnek olarak Yeşil ve Abdullah Çatlı vardır. 
Cezaevinden çıktıktan sonra medikal sağlık ürünleri satan bir şirkette küçük bir hissem var. 2012den beri işler durgun..    