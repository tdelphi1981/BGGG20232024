Emniyet cepte
İstanbul Emniyet Müdürlüğü Bilgi İşlem Şube Müdürlüğü tarafından geliştirilen İstanbul Polis adlı uygulamasıyla İstanbul Polisi artık cep telefonlarında ve tablet bilgisayarlarda.
Bu hafta başında App Store ve Google Play Storeda yayınlanan uygulama, konumunuza en yakın polis merkezini ve polis merkezine giden yolu navigasyon ile gösteriyor. Uygulama İstanbul Emniyet Müdürlüğü açıklamalarını, operasyonların bilgilerini, güncel duyuruları takip etmenize ve en önemlisi polise anında ihbarda bulunabilmenize imkan sağlıyor. 

İHBAR DA YAPILIYOR

İhbarda bulunurken adınızı soyadınızı, telefon numaranızı, ihbar konusunu ve ihbar metnini yazıp hemen gönderebiliyorsunuz. Uygulama üzerinden ihbarda bulunduğunuzdan hemen sonra GPS sayesinde adresiniz polis merkezi üzerinde görülüyor, adresinizi gören polis ekipleri size daha çabuk ulaşabiliyor.  
MOBESE de izlenebiliyor Uygulamanın mönüsünde bulunan videolar kısmından İstanbul Polisi tarafından yüklenen tanıtım videolarını, MOBESE görüntülerini de izleyebiliyorsunuz.  
 