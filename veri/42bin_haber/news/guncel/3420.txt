Taşeron işçilerden maaş eylemi
Zonguldak’ın Ereğli ilçesinde, Ereğli Demir ve Çelik Fabrikaları’nda (ERDEMİR) nakliye hizmeti yapan firmanın taşeron şirketinde çalışan 40 ağır vasıta şoförü, maaşlarını alamadan işten çıkarıldıklarını belirterek eylem yaptı.
 70 gündür maaş alamadıkları gerekçesiyle firmaya tepki gösteren işçiler, bugün geldikleri iş yerinde firma yetkililerinden alacaklarını isteyince, yetkililerin “çalışmayacaksınız” dediklerini ve iş yerinden ayrılmalarını istediklerini iddia etti. 
 
 İşçilerden Ünal Aktay (32), "Son bir buçuk yıldır maaşlarımızı aksatarak ödüyorlardı. Paramızın verileceğine yönelik söz veremeyeceklerini ifade ettiler. Bunun sonucunda maaşlarımızı istediğimiz için adeta kapının önüne konulduk. Aramızda 6 yıldır çalışan arkadaşlarımız var. Biz 08.00-08.00 olarak günde iki vardiya çalışıyoruz. Şu anda 6 yıllık emeğimizi bir anda boşa çıkarıyorlar” dedi. 
 
 Firmada 3 yıldır işçi olarak çalışan Murat Vural (40), "Ameliyat oldum ve 12 gündür istirahat süremde bir kez şirket yetkilileri tarafından telefonla dahi aranmadım. Daha önce tersanelerdeki bir firmada çalıştım. O dönemler işe ‘ekmeğime gidiyorum’ diyerek sevinerek gidiyordum. Bu firmaya girdiğimde ise annemden emdiğim süt burnumdan geldi" diye tepki gösterdi. Sabaha kadar bulundukları yerde duracaklarını söyleyen işçiler, polisin gelerek kendileri ile görüşmesi sonrası dağıldı. 
 
 
 
 
 
 
 Haber Arama Sonuçları 
  