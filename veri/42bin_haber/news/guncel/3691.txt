Trafik kazasında 3 öğretmen öldü
ELAZIĞ'ın Kovancılar İlçesi'nde meydana gelen trafik kazasında öğretmenler Sefa Varlı, Abdullah Güneş ve Eyüp Ulu yaşamını yitirdi.
Kaza, Kovancılar İlçesi'nde bugün saat 19.30 sıralarında meydana geldi. Ekinözü Köyü İlkokulu'nda görev yapan öğretmen Sefa Varlı'nın yönetimindeki 34 H 5463 plakalı otomobil, ilçe yakınlarında Yusuf Kaya yönetimindeki 23 K 5463 plakalı kamyonla çarpıştı. Kazada, otomobilde bulunan öğretmenler Sefa Varlı, Abdullah Güneş ve Eyüp Ulu, olay yerinde yaşamını yitirdi. Kamyon sürücüsü Yusuf Kaya gözaltına alınarak kazayla ilgili soruşturma başlatıldı.