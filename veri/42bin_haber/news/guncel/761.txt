Hatay'a havan topu isabet etti
Hatay'a bir havan mermisi topu daha isabet etti.
 Suriye'de devam eden şiddetli çatışmalar nedeniyle Suriye'den atıldığı değerlendirilen havan mermisi topu Altınözü ilçesine bağlı Karbeyaz beldesinde boş bir araziye düştü.
 Alınan bilgiye göre, dün 23.00 sıralarında Karbeyaz beldesinde şiddetli bir ses duyuldu. Gece yapılan ilk incelemede, beldedeki boş araziye havan mermisi isabet ettiği görüldü. Merminin düştüğü yerde yaklaşık 2 metre derinliğinde bir çukur oluştu.
 Karbeyaz Belediye Başkanı Halil Özdemir, Suriye'ye bir kilometre uzaklıkta olmalarından dolayı çatışmaları bire bir gözlemlediklerini söyledi. Özdemir "Orada yaşanan çatışma sesleri bizlere rahatlıkla duyuluyor. Dün gece büyük bir sarsıntı yaşadık, bazı evlerin camları kırıldı. Top mermisinin boş bir araziye düşmesi bizler açısından büyük bir şans, yerleşim yerlerinden birine düşseydi can kaybı yada yaralı olurdu ." diye konuştu.
 
 CİHAN