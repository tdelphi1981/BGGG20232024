Kar yok ama kayağa merak çok: Harranlılar şaşırtıyor!
Yaz aylarında hava sıcaklığının normalin üstüne çıktığı, kışın da kar yağışının nadir görüldüğü Şanlıurfa'nın Harran ilçesinde vatandaşlar, kayak yapmayı öğreniyor.
Yaz aylarında hava sıcaklığının normalin üstüne çıktığı, kışın da kar yağışının nadir görüldüğü Şanlıurfa'nın Harran ilçesinde vatandaşlar, kayak yapmayı öğreniyor.Harran Kaymakamlığı ile Halk Eğitimi Merkezi işbirliğiyle ilçedeki 
vatandaşlara kayak öğretmek için kurs açıldı. Harranlılar'ın yoğun ilgi gösterdiği kursta, Adana'dan çağrılan profesyonel kayak eğitmenleri teorik dersler veriyor. Yaklaşık 50 genç, teorik eğitimin ardından 200 kilometre mesafede bulunan bölgenin tek kayak merkezi 
konumundaki Karacadağ Kayak Merkezi'nde uygulamalı eğitim alıyor.Kayak sporuyla ilk kez tanışan vatandaşlar, ilk etapta ayakta kalabilmenin yöntemlerini öğrenmeye çalışıyor.
Harran Kaymakam Selami Yazıcı, yaptığı açıklamada, kursa 
katılan gençlerle birlikte hayatında ilk kez kayakla tanıştığını söyledi.İlçedeki vatandaşların yanı sıra çevre il ve ilçelerdeki vatandaşları da kayak merkezindeki ortamı keşfetmeye çağıran Kaymakam Yazıcı, şunları kaydetti:
'Gerçekten yaz sıcağının 50 derecelere ulaştığı Harran ve Urfa gibi yerlerde kışın kayak imkanı bulmak bizim için mucize olsa gerek. Bu da ülkemizin bir güzelliğidir. Burada bulduğumuz imkanı Harranlı gençlerle değerlendirme fırsatı bulduk. Çevre il ve ilçelerdeki gençleri de buradaki güzel ortamı keşfetmeye davet ediyorum. Kaymakam Yazıcı, kursların devam edeceğini belirterek, 'Harranlı'ya 
kayak yapmayı öğretene kadar kurslara devam edeceğiz. Harranlılar'ın ilgisini buraya çekmeye devam edeceğiz' dedi.Harranlı gençler ise karın düşmediği bir ilçeden Karacadağ'a kayak yapmaya gelmekten duydukları memnuniyeti anlattı.