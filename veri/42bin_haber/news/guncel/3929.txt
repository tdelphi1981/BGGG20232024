Salı Pazarı sil baştan
Kadıköydeki Eski Salı Pazarının olduğu bölge açık hava çarşısı şeklinde yeniden düzenlenecek. Mimar Kıran Proje arsanın sadece yüzde 30una yapılacak. Yüzde 70i yeşil alan olarak düzenlenecek. Proje ilçeye katma değer katacak dedi.

İstanbul Büyükşehir Belediyesi ile Kadıköy Belediyesi karşı karşıya getiren eski Salı Pazarı Kuşdili Çayırı’na AVM yapılabilmesine izin veren plana itiraz süresi önceki gün bitti. 7 bin itirazın geldiği projenin detaylarını ünlü mimar Hakan Kıran star’a anlattı. Salı Pazarı’nın modern bir alışveriş merkezi haline getirileceğini söyleyen Kıran “46 bin mekrekarelik Kuşdili Çayırı’na yapılacak çarşının yüzde 70’i yeşil alan olarak tasarlanacak. Vatandaşlar sadece alışveriş yapmayacak, çocuklarıyla gezip dinlenebilecek, kültürel aktiviteler yapabilecekler” dedi. Kıran projeyle ilgili olarak şunları söyledi: “Kuşdili Çayırı’na uygulanacak yeni proje çok farklı bir konspette olacak. 2006’daki proje arsanın tamamını kapsıyordu. Yeni proje ise yüzde 30’una yapılacak. Geri kalan yüzde 70’i yeşil alan olarak düzenlenecek. Kuşdili Çayırı Projesi, herkesin beğeneceği açık hava çarşısı gibi düzenlenecek. Proje Kadıköy’e katma değer katacak.” 
Benzeri Paris ve California’da var 
“Yeni proje minimalize edilmiş bir kent meydanı şeklinde olacak. Benzeri Paris, Londra ve California’da olduğu gibi mağazalarıyla, restoran ve kafeleriyle, rekreasyon alanlarıyla yaşayan bir mekan oluşturulacak. Alanının yüzde 70’inde insanların yaşadığı yeşil örtü ortaya çıkarılacak. Diğer yüzde 30’u ise çarşısıyla, yürüyüş yolları ve eğlence alanları gibi çeşitli fonksiyonlar yer alacak, örnek bir kent meydanı oluşturulacak.” 
Beton yerine açık alanları bol konsept 
KUŞDİLİ Çayırı’nda da dev beton kütleli AVM yerine, açık alanları bol bir konsept hazırlanacağını belirten Mimar Hakan Kıran “Dünyada olduğu gibi kapalı alanlarda uygulanan sigara yasakları açık hava konseptinin oluşmasında en önemli etkenlerden biri” dedi. Eski Salı Pazarı arazisine, Şanzelize ve Londra’da olduğu gibi alışveriş mekanları sokak dokusuyla bir bütünlük içersinde olacağını söyleyen Kıran “Bölgeye ciddi katma değer sağlayacak. Özellikle bölge esnafı yeni proje ile birlikte daha kazaçlı çıkacak. Yayalaştırılmış Bahariye Caddesi’nde bile doğru dürüst markalar bulunmuyor. Barların bulunduğu bölge belli bir kesme hitap ediyor. Yeni çarşı konsepti başta moda ve çevresinde yaşayanlara değer katacak” diye konuştu.