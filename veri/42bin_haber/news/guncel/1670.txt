Aysime Bebek annesinin kucağında bulundu
İZMİTin Kuruçeşme semtinde kendilerinden 6 gündür haber alınamayan anne ile biri 45 günlük bebek olan 3 çocuğun öldürüldüğünün dün ortaya çıkmasının ardından, şüphelerin üzerinde toplandığı baba Ramazan Genişin izine hala rastlanmadı. Olayda hayatını kaybeden 45 günlük Aysime bebeğin annesinin kucağında bulunduğu öğrenildi.
Polisin, olayın ardından intihar etmiş olabileceğinden şüphelendiği Ramazan Genişin arkadaş çevresi olmadığı, çalıştığı işyerine de ancak fazla iş olduğunda çağırıldıkça gittiği ve kredi borcu bulunduğunu belirledi. 

Kuruçeşme semtinin Kocatepe Mahallesi 64üncü sokaktaki 3 katlı binanın giriş katındaki dairede dün akşam saatlerinde polisin ihbar üzerine yaptığı aramada, 25 yaşındaki Aysel Geniş ile çocukları 7 yaşındaki Gökdeniz, 5 yaşındaki Görkem ile 45 günlük Aysimenin cesetleri bulundu. 
  TÜRKİYEYİ SARSACAK HABER 
Kamuoyunu şoke eden cinayetlerle ilgili Kocaeli Emniyet Müdürlüğü Olay Yeri İnceleme ekipleri ile Cumhuriyet Savcısı incelemelerini, gece yarısından sonra tamamladı. Yapılan tesbitlerde anne Aysel Genişin hem boğazı sıkılarak hem bıçak darbeleriyle; çocukları Gökdeniz ve Görkemin bıçak darbeleriyle öldüğü kesinleşirken, Aysime bebeğin ise açlık ve susuzluktan hayatını kaybettiği belirlendi. Cinayetlerde kullanılan bıçak ise odadaki sobanın içinde bulundu. Cinayetlerin de bir hafta önce işlendiği belirtildi.

AYSİME BEBEK ANNESİNİN KUCAĞINDAYDI

Yetkililer bebeğin vücudunda bıçak darbesi olmadığı, sadece boğazında küçük bir iz olduğunu, ancak bunun boğma izine benzemediğini belirterek, cesedin ayrıntılı inceleme için Adli Tıp Kurumuna gönderildiğini söyledi.

Bebeğin polisler eve girdiğinde, oturma odasında çekyatta yatan annesinin kucağında olduğu belirtildi. Gökdeniz ve Görkem kardeşlerin ise odadaki ikinci çekyatta cesetleri bulundu. Polis iki kardeşin uyurken öldürüldüğünü değerlendiriyor.

ÖĞRETMENİ ORTAYA ÇIKARDI

Olayın ortaya çıkmasını sağlayan Kocatepe İlkokulu 1inci sınıf öğrencisi Gökdeniz Genişin sınıf öğretmeni Adile Yamenin ise, genelde devamsızlık yapmayan öğrencisinin okula gelmemesi merak edip arkadaşlarına da sorduğunda görmediklerini söylemesi üzerine şüphelendiği; okul yönetimi ve eşine de danıştıktan sonra polise haber verdiği öğrenildi.

BANKALARA KREDİ BORCU BULUNUYOR

Cinayetlerle ilgili olarak tüm şüpheleri üzerinde toplayan, iki hafta kadar önce de babası Halil Genişten borç para istediği belirlenen 30 yaşındaki baba Ramazan Geniş ise hala bulunamadı. Polisin bulunması ıçın özel ekip oluşturduğu Ramazan Genişin, PVC pencere doğrama sistemleri yapan bir işyerine sürekli gitmediği, sadece yoğun iş olduğu zaman çağırıldığı belirlendiği. Ramazan Genişin bankalardan yüklü miktarda kredi çektiği, sürekli görüştüğü bir arkadaş çevresi de olmadığı anlaşıldı.

Her ihtimal üzerinde duran polis yetkilileri Ramazan Genişin intihar etmiş olabileceğinden de şüphelenirken, olayın ancak onun bulunmasıyla aydınlığa kavuşabileceği görüşünde birleşiyor.