Ordu'da trafik kazası: 3 ölü, 2 yaralı
Ordu'da meydana gelen trafik kazasında 3 kişi öldü, 2 kişi ağır yaralandı. 
Kaza, Ordu'nun Kumbaşı Mahallesinde meydana geldi. iddaiaya göre, Mustafa  Aktaş (28) idaresindeki 52 FD 247 plakalı otomobil, sürücüsünün  direksiyon hakimiyetini kaybetmesi sonucu karşı şeride geçerek, Nedim Gürel (35) idaresindeki  52 AZ 621 plakalı otomobilin üzerine düştü. 
Kazada iki aracın şoförü ağır yaralanırken, 52 FD 247 plakalı otomobilde bulunan Cemallettin Karakayalı (29) ile 52 AZ 621 plakalı otomobilde bulunan Nurhan Gürel (35) olay yerinde hayatlarını kaybettiler. 
Can pazarının yaşandığı kaza sonrası olay yerine  gelen 112 sağlık ekipleri yaralılar, Mustafa Aktaş, Nedim Güler ve Büşra Çağla Tezcan'ı (18) Ordu Devlet Hastanesi'ne kaldırdı. 
Yaralılardan Mustafa Aktaş, Nedim Güler hastanede ameliyata alınırken, ağır yaralanan Büşra Çağla Tezcan ise yapılan tüm müdahalelere rağmen kurtarılamayarak hayatını kaybetti.   Kazanın görgü şahidi  Gülbin Günen, " Biz arabamız ile evimize dönerken, otomobil arkamızdan karşıya geçti.Biz arabadan indik. Sonra kazayı gördük" diye konuştu. 
 