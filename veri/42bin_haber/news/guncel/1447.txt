MHP'nin Kızılcahamam toplantısı başladı
MHP'nin 2 gün sürecek Kızılcahamam İstişare Toplantısı, Genel Başkan Devlet Bahçeli başkanlığında gecikmeli başladı. Çünkü yoğun kar yağışı nedeniyle MHP'li vekillerin arabaları kaydı, milletvekilleri de inip araçlarını itmek zorunda kaldı.
Toplantı öncesinde, milletvekilleri ve MYK üyeleri Ülkücü Şehitler Anıtı'nı ziyaret etti. Kur-an'ı Kerim tilavetinin ardından Bahçeli, anıttaki isimlerin önüne tek tek karanfil bıraktı. 
Daha sonra kampın yapılacağı Patalya Oteli'ne hareket eden MHP heyeti, Soğuksu Milli Parkı'ndaki yoğun kar yağışı sebebiyle arabaların kayınca otele ulaşmakta güçlük çekti. MHP Grup Başkanvekili Oktay Vural, aracından inerek bazı partililerle otomobilini bir süre itti. 
Toplantı, tüm partililerin otele ulaşmasının ardından gecikmeli başladı. 
MHP'LİLERİN ARAÇLARI KARDA KAYDI... VEKİLLER ARABALARI İTMEK ZORUNDA KALDI / Foto Galeri 
SANCAKLI: BİZİM VEKİLLER SABAH 7'DE KALKIP YÜRÜMÜŞ, BEN UYUDUM 
MHP MYK üyesi ve eski futbolcu Saffet Sancaklı, İstişare Toplantısı öncesi basın mensuplarının sorularını yanıtladı. 
Sporculuk dönemindeki kamplarla siyasi kamplar arasındaki farkın sorulması üzerine, Bu kamp daha rahat tabii. O kamplarda yat saati belli, kalk saati belli. İstediğini yiyemezsin. Bu kampta rahat ettik. Tabii önemli bir kamp. Ben ilk defa siyasi bir kampa geldim. Bu da benim için heyecan verici. Türkiye'nin önemli mesellerini görüşeceğiz dedi. 
Sizin önerileriniz olacak mı sorusunu Sancaklı, Eğer vakit kalırsa ben Türk sporuyla ilgili birtakım sıkıntıları anlatacağım diye yanıtladı. Sancaklı, Şike gibi mi sorusu üzerine Türk sporunun şikeden daha önemli sorunları var. Şike görünen yüzü. Sistemin sıkıntıları var diye konuştu. 
Sancaklı, Vekillerle tur attırır mısınız, antrenman falan sorusuna da Bizim vekiller çok sportif sabah 7'de kalkıp yürümüşler ben uyudum. 20 sene koştuğum için artık ben koşmayacağım, koşmayan arkadaşlar koşsun yanıtı verdi. 


 