Akmeşe
Belediye, İzmit Akmeşeden başlayıp Sakarya sınırına kadar uzanan yola soğuk asfalt atacak. Güzergâhtaki bozuk olan zemini temizleyip stabilizeye hazır hale getirecek.
Köy yollarındaki ulaşıma önem veren Kocaeli Büyükşehir Belediyesi, alternatif güzergahları bakımlı hale getiriyor.

Belediye, İzmit Akmeşeden başlayıp Sakarya sınırına kadar uzanan yola soğuk asfalt atacak. Güzergâhtaki bozuk olan zemini temizleyip stabilizeye hazır hale getirecek. 4 bin 500 metre uzunluğundaki yolun genişliği yapılacak stabilize çalışmasıyla 7 metreye çıkarılacak. Zeytinburnu, Sultaniye, Mecidiye ve Akmeşe gibi köylerin Adapazarına ulaşımda sıkça kullandığı yol yenilenerek hizmete sunulacak.

DÖRT FİRMA TEKLİF VERDİ

Kocaeli Büyükşehir Belediyesi yolun yenilenmesi için ihale düzenledi. İhaleye dört firma teklif sundu. En düşük teklif 1 milyon 66 bin TL ile Güneş Asfat Ticaretten geldi, en yüksek teklifi 1 milyon 192 bin TL ile Akova Altyapı İnşaat verdi. Teklifler komisyon tarafından değerlendirildikten sonra yüklenici firmaya yer teslimi yapılarak çalışma başlatılacak. 

Firmalar ve teklifleri şöyle: Güneş Asfalt Ticaret 1 milyon 66 bin TL, Yağmur Mühendislik 1 milyon 97 bin TL, Badişan İnşaat 1 milyon 155 bin TL, Akova Altyapı İnşaat 1 milyon 192 bin TL.