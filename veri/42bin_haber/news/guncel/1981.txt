Öldüren ihmalde polise 5 ay ceza
İstanbul Üniversitesi öğrencisi 19 yaşındaki Aykut Alıcının, çıkan bir kavgada evi önünde kalbinden bıçaklanarak öldürülmesiyle ilgili, mahalle karakolunda görevli iki polis memuruna adli görevi ihmalden 5er ay hapis cezası verildi. Acılı anne isyan etti: Oğlum öldü, ceza gülünç.
AYKUT ve abisi Aytaç Alıcı, 14 Ağustos 2010da aynı mahallede oturan Celal Toprak ve arkadaşlarıyla kavga etti. İki kardeş, kavga üzerine, mahalledeki İkitelli Şehit Zeki Kaya Polis Merkezine sığındı. Ancak kovalayan grup, polis merkezinde de, Alıcı kardeşlere tehdidi sürdürdü. Polisler, hiçbir işlem yapmadan, Aykut ve Aytaç Alıcıyı oturdukları sokağın başına kadar ekip aracıyla bıraktılar. Aynı günün akşamında arkadaşlarıyla evinin kapısı önüne çıkan Aykut Alıcı, kalabalık bir grubun saldırısına uğradı. Balkondan bakan anne Songül Alıcı, oğlunun kalbinden bıçaklandığını gördü. Bir taksiyle hastaneye giden Aykut Alıcı, iki saat sonra can verdi. Bakırköy Cumhuriyet Başsavcılığı, Aykuta bıçak sapladığı iddia edilen Celal Toprak ile arkadaşları Saffet Türker, Kadir Türker, Hayrettin Çamura müebbet hapis ve 17 yaşındaki A.Şye ise 24 yıla kadar hapis istemiyle dava açtı.
BİZİ KİM KORUYACAK
Anne Songül Alıcı ise, Küçükçekmece Cumhuriyet Başsavcılığına giderek polisler hakkında şikâyetçi de oldu. Polisler hakkındaki soruşturmayı 2011 yılında tamamlayan Küçükçekmece Cumhuriyet Başsavcılığı, Şehit Zeki Kaya Polis Merkezinde cinayetin işlendiği gün görev yapan polisler Mustafa Tuncel ve Atilla Işıka, görevi kötüye kullanmaktan 2 yıla kadar hapis istemiyle dava açtı. Küçükçekmece 7. Sulh Ceza Mahkemesi davayı önceki gün karara bağladı. Sadece Aykut Alıcının annesi Songül Alıcı ve polislerin avukatı Ali Çelikin katıldığı duruşmada, iki polise de görevi ihmalden 6şar ay hapis cezası verildi. Mahkeme polislerin cezasını iyi hal indirimiyle 5 aya çekti, hükmün açıklanmasını da geride bıraktı. Kararı gözyaşları içinde dinleyen Songül Alıcı, Çocuklarım kavgadan sonra polise sığınmış. Karşı taraf karakolda ölümle tehdit etmiş. Polisler işlem yapmamış, geçiştirmeye çalışmış. Oğlumu korumayan polislere verilen ceza gülünç. Oğlumu korumayanlar devletin çalışanları. Devlet bu çalışanlarına hak ettikleri cezası veremiyorsa bizi kim koruyacak merak ediyorum. Kararı temyiz edeceğim. Eğer devlet ceza vermezse Avrupa İnsan Hakları Mahkemesine başvuracağım dedi.  

 