Baba-oğulun kanlı baskını
Bursada TIR şoförlüğü yapan Turan I. (48) ile Fatma I. (40) 3 yıl önce şiddetli geçimsizlik nedeniyle boşandı. 3 çocukları bulunan çift bir süre sonra yeniden evlendi.
Ancak geçimsizlik devam edince Fatma I., 1 ay önce evini terk ederek iddiaya göre tekstil işçisi Murat Çavuş (36) ile yaşamaya başladı. Turan I. önceki gece içki içtikten sonra 17 yaşındaki oğluyla, eşi ve sevgilisinin kaldığı Ali Çavuşun (58) evine gitti. Oğluyla kapıyı kırıp eve giren Turan I. Murat Çavuşu bıçaklayarak öldürdü, Fatma I. ile evin sahibi Ali Çavuşu yaraladı. Cinayet evinde 2 bıçak bulan polis, Turan I.yı Mudanya ilçesinde, oğlunu da Osmangazi ilçesinde bir arkadaşının evinde yakaladı. 

 