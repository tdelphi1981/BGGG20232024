Etilerde fuhuş operasyonu: 29 gözaltı
Ahlak polisinin Etiler bölgesinde gerçekleştirdiği operasyonda 12'si kadın 29 kişi gözaltına alındı. Çete tarafından pazarlandığı öne sürülen kadınlar, emniyetteki işlemlerinin arasından sağlık kontrolü için hastaneye sevk edildi.
Asayiş Şube Müdürlüğü Ahlak Kumar Büro Amirliği ekiplerinin 3 aylık telefon takibinin ardından lüks otellerde iş adamlarına kadın pazarladığı öğrenilen bir çeteye operasyon düzenlendi. Tespit edilen 14 adrese sabaha karşı yapılan baskınlarda toplam 12'si kadın 29 kişi gözaltına alındı. Kadınların müşterilere pazarlandığı, yakalanan 17 kişinin ise şebekenin yönetici kadrosunda olduğu belirtildi. 

Ahlak ve Kumar Büro Amirliği'ne getirilerek sorgulanan kadınlar, herhangi bir zührevi hastalık taşıyıp taşımadığının anlaşılması için hastaneye gönderildi. Polis fuhuş çetesinin kendilerini arayan iş adamlarıyla anlaşarak lüks otellere, lüks yatlara kadın gönderdikleri öğrenildi. Fuhuş çetesi üyeleri için savcılıktan gözetim izni alındığı, sorgularının tamamlanmasının ardından adliyeye sevk edileceği öğrenildi.