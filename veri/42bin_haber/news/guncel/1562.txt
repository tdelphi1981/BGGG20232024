Norveçli turist ölü bulundu
ANTALYA'nın Alanya İlçesi'nde yerleşik yaşayan Norveçli 65 yaşındaki Kare Jostein Overa, komşularının ihbarı üzerine evini kontrol eden jandarma ekipleri tarafından ölü bulundu.
Kestel Beldesi'nde geçen yıl satın aldığı dairede tek başına yaşayan Kare Jostein Overa'dan geçen cumartesi gününden beri haber alamayan arkadaşları, bugün evine gitti. Zile basmalarına rağmen kimsenin kapıyı açmaması üzerine durum jandarmaya bildirildi. İhbar üzerine saat 14.00 sıralarında eve gelen jandarma ekipleri, çilingir marifetiyle dairenin kapısını açarak içeri girdi. Yapılan incelemede Overa'nın salonda cesedi bulundu. 

Olay yerindeki incelemeden sonra kesin ölüm nedeninin belirlenmesi için Overa'nın cesedi, otopsi yapılmak üzere Alanya Belediye Mezarlığı morguna gönderildi.