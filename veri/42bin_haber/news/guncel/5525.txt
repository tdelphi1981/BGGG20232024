Mankenler yaz sezonunu açtı
ANTALYA'nın Konyaaltı sahilinde bir mayo firmasının 2013 koleksiyonunun çekimleri yapıldı. Çekimler sonrası denize giren mankenler yaz sezonunu açtı.
Antalyalı mankenler Gülbahar Akmaz, Anıl Cansın Akkuş, Ayça Bölükbaşı, Ece Gökoğlu ve Ayşegül Boyacı'nın katıldığı çekimlerde, turuncu ve fuşya renklerin hakim olduğu 50 parça mayo ve bikini tanıtıldı. Özellikle pareo ile takım şeklinde kombine yapılmış ürünlerin ön plana çıkartıldığı çekimler yaklaşık bir saat sürdü.

Çekimler sonrasında güzel havadan faydalanan mankenler 18 derece sıcaklıkta denize girip yaz sezonunu açtı.