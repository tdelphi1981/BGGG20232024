Kürşat Tüzmen spor merkezi açtı
Eski Devlet Bakanı Kürşat Tüzmen, Ankara'nın Polatlı Belediyesi tarafından yapılan kadın spor merkezinin açılışını yaptı.
Belediye, 8 Mart Dünya Kadınlar Günü'nde bayanlara spor yapma imkanı sunan bir merkezi hayata geçirdi. Merkezin açılışına eski Devlet Bakana Kürşat Tüzmen, Polatlı Kaymakamı Gürsoy Osman Bilgin, Polatlı Belediye Başkanı Yakup Çelik, Ak Parti Polatlı İlçe Başkanı Faruk Bilici ve bayanlar katıldı. Kürşat Tüzmen, kadın spor merkezinin sadece bayanlara dönük olmasının ayrı bir anlam taşıdığını söyledi. Tüzmen, "Spor yapın. Öyle veya böyle hangisinin yaparsanız yapın. Çok sağlıklı bir yaşam için en gerekli olan şey sağlık düşünmek, sağlıklı karar verebilmek için en gerekli olan şey spordur. İnşallah bu tesis sizlerin sayesinde hem çalışacak hemde geleceğe dönük daha güzel nesiller yetiştirmemizi sağlayacak emeği geçen herkesi kutluyorum ve sizlere hayırlı uğurlu olsun diliyorum." dedi.
Polatlı Belediye Başkanı Yakup Çelik ise bayanlara yönelik mesleki kursların ötesinde başka bir projeyi hayata geçirdiklerini ifade etti. Çelik, "Hepimizin ihtiyacı olduğunu biliyoruz ki yaşam boyu spor yapmak gerekiyor. Hayat boyu yapılan bu sporu bizatihi edilgen biçimde seyircisi olarak değil. Etkin biçimde yapmak gerekiyor. Kadınlarımıza Polatlılı hanım kardeşlerimize böyle bir imkanı sunmaktan da mutlu olduğumuzu ifade etmeliyim." diye konuştu.