S-70'ler niye düşüyor
MHP lideri Devlet Bahçeli'den helikopter uyarısı...
 Bahçeli, 'Dikkati çeken nokta helikopter kazalarında son zamanlarda baş gösteren sıklıktır' dedi. Bahçeli 22 Temmuz'da Dağlıca'da iniş sırasında düşen Skorsky S-70'te 5, 11 Ekim'de Diyarbakır'da düşen Skorsky S-70'de 1 askerin şehit olduğunu hatırlattı, 'Bu kazanın da aynı tip-marka helikopterle gerçekleşmesi kuşkuları tırmandırmakta' dedi.
 ALARM VERİLMELİ
 Sabotaj, saldırı, ihmal seçeneklerinin göz ardı edilmemesi gerektiğine işaret eden Bahçeli, 'Aynı tip helikopterlerin arkası arkasına kaza kırıma uğraması hükümet ve Genelkurmay nezdinde uyarıcı olmalı, alarm vermelidir. S-70'lerin metal yorgunu ve uçuş saatlerini doldurmuş olmaları ve taşıma kapasiteleri aşılarak kullanılması felaketlere davetiye çıkarmaktadır. Türk Silahlı Kuvvetleri'nin araçlarının yenilenmesi için AKP hükümeti acilen inisiyatif almalıdır. AKP hükümeti birinci derecede sorumluluk altındadır' dedi.