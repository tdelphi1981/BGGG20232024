Kandil'in cevabı bakanlığa ulaştı
ABDULLAH Öcalan'ın gönderdiği taslak mektuplara örgütün Avrupa kanadının ardından Kandil'den de cevap geldi.
Kandil'in cevabi mektubunun Adalet Bakanlığı'na ulaştırıldığı belirtildi. Edinilen bilgilere göre Kandil, Öcalan'ın gönderdiği taslak metin üzerindeki çalışmalarını önceki gün tamamladı. Bunun üzerine daha önce İmralı heyetinde yer alan Ayla Akat Ata, Nazmi Gür ile Mülkiye Birtane'den oluşan 3 kişilik BDP heyeti aynı gün Erbil'e gitti. Cevabi yazıyı alan heyet, dün akşam saatlerinde Ankara'ya döndü. Heyet, Ankara'ya iner inmez Öcalan'a hitaben yazılan mektubu, Adalet Bakanlığı'na ulaştırdı. Mektup, üçüncü heyet ile İmralıya ulaştırılacak. 
Bu arada Adalet Bakanı Sadullah Ergin, terör örgütü elebaşının Nevruzda video konferansla bir açıklama yapacağı yönündeki iddialara ilişkin, Asparagas haberlerle ilgili yorum bile yapmam dedi. Ergin, İmralıya gidecek üçüncü heyetin belirlenip belirlenmediğiyle ilgili soru üzerine de Çok yakında öğreneceksiniz dedi.