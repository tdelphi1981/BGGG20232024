Mide bulandıracak bir iddia daha
Mamada 'melamin' kullanılması tartışmasına ek olarak yoğurtta da su tutması için bebek bezlerinde kullanılan jel kullanıldığı iddiası gündeme bomba gibi düştü.
 A Haber’de yayınlanan Mehmet Ali Önel yönetimindeki Deşifre Programı, yine çok çarpıcı bir konuyu daha gündeme taşıdı.
 Gıda katkı maddelerinin insan sağlığını nasıl etkilediği sorusuna yanıt arandığı programda zaman zaman hararetli tartışmalar yaşandı.
 Süt Üretici ve Tüketicileri Grubu Sözcüsü Çapar Kanat, bebek ölümlerini neden olduğu için başta Çin olmak üzere dünyanın bir çok ülkesinde yasaklanan petrol türevi “Melamin”in Türkiye’de protein ve vitamin artırmak için bebek mamalarına katıldığını ileri sürdü… 2012 yılında Türk Gıda Kodeksi’nde yapılan değişiklikle Tarım Bakanlığı’nın resmi olarak bebek mamalarında “Melamin” kullanımına izin verdiğinin altını çizen Kanat, sert eleştirilerde bulundu…
 TARIM BAKANLIĞI: PANİĞE GEREK YOK BULAŞMA RİSKİNE KARŞI ÖNLEM ALDIK…
 Bakanlık adına programa katılan Tarım Bakanlığı Gıda Kontrol Genel Müdür Yardımcısı Ahmet Kavak, Kanat’ın iddialarının gerçeği yansıtmadığını belirtirken “Evet gıda kodeksi bebek mamalarında 1 Kg’da 1 mg melamine tolerans gösteriyor... Bu milyonda bir ihtimalde olsa bulaşma riskine karşı almış olduğumuz bir önlemdir.” şeklinde konuştu..
 Kavak’ın bu açıklaması üzerine Onkolog Dr.Yavuz Dizdar ise “Madem zehirli bir madde çoğu zararlı ise azıda zararlıdır.Neden sıfıra indirmiyorsunuz” dedi.
 “YOĞURTLARA SU TUTMASI İÇİN BEBEK BEZLERİNDE KULLANILAN JEL KATILIYOR”.
 Geçtiğimiz yıllarda Ankara Üniversitesi tarafından yapılan bir araştırmaya dikkat çeken Dr.Yavuz Dizdar: Üniversitenin yapmış olduğu saha araştırmasında yoğurtların %44”ün de Melamin tespit edildi. Petrol ürününün yoğurdun içinde ne işi var, hem yasakladık diyorsunuz, hem göz yumuyorsunuz” eleştirisinde bulundu..
 Programa veteriner Bilal Sarı’nın çarpıcı açıklamaları damgasını vurdu… “Yapmış olduğumuz araştırmalarda ve bana gelen ihbarlarda, yoğurtların içine su tutması için bebek bezlerinde kullanılan jel katılıyor.”diyen Sarı’nın iddialarına sinirlenen Tarım Bakanlığı Gıda Kontrol Genel Müd. Yardımcısı Ahmet Kavak: Söyledikleriniz şehir efsanesidir. Madem öyle neden ihbar etmediniz “ALO 174” Hattımız var. Yoğurt sütle mayanın aşkıdır. Arasına hiçbir şey giremez” şeklinde konuştu
  