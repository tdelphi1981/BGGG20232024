Karısının öldürülmesine dayanamadı, kendini vurdu
Mersin'in Tarsus ilçesinde eşinin öldürülmesine dayanamayan şahıs av tüfeği ile kendini vurdu.
Plastik fabrikasında çalışan Osman Küpür (35) daha önce bir evlilik yapıp, boşanan bir çocuk annesi Aslı Yıldırım ile dini nikahla evlendi. Aslı Yıldırım(34) eski işe Fırat Karabulut(35) tarafından 2 ay önce öldürüldü. İddialara göre, eşinin öldürülmesine dayanamayan Osman Küpür, bunalıma girdi. Sürekli eşini çok sevdiğini dile getiren Küpür, boş bir arazide av tüfeği ile kendini vurarak, canına kıydı. Silah sesleri üzerine olay yerine gelen vatandaşlar durumu polise bildirdi. Sağlık ekipleri yaptıkları ilk müdahalede Osman Küpür'ün öldüğünü tespit etti. Polis ve savcının incelemesinin ardından Küpür'ün cenazesi otopsi için adli tıp kurumuna kaldırıldı.