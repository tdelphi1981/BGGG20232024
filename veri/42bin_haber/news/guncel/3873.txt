Ergenekon duruşmasında 'Koşaner' dinlensin talebi
Ergenekon Davası nedeniyle Silivri Ceza İnfaz Kurumları Yerleşkesinde oluşturulan duruşma salonu ve çevresinde geniş güvenlik önlemleri alındı. Jandarma, duruşma salonuna girmek isteyen gruba müdahale etti. Dursun Çiçek'in avukat kızı İrem Çiçek, kendisini duruşma salonuna almayan Jandarma ile tartıştı, ''Avukatları içeri almıyorlar'' diye isyan etti. Bu arada mahkeme başkanı gelen yazılarla ilgili taraflara söz verileceğini söyledi. Bu nedenle savcının bugün esas hakkında mütalaasını vermesi beklenmiyor.
Duruşmada yaşanan bir diğer sürpriz gelişme ise eski komutanlarla ilgiliydi. İlker Başbuğ'un avukatı İlkay Sezer, Genelkurmay eski başkanı Işık Koşaner, Deniz Kuvvetleri eski komutanı emekli oramiral Metin Ataç, Aydoğan Babaoğlu ve Atilla Işık'ın duruşmada hazır olduklarını, tanık olarak dinlenmelerini istedi.

JANDARMADAN MÜDAHALE / Foto Galeri

İstanbul 13. Ağır Ceza Mahkemesi'nde görülen, eski Genelkurmay Başkanı emekli Orgeneral İlker Başbuğ, CHP milletvekilleri Mustafa Balbay ve Mehmet Haberal ile emekli Tuğgeneral Veli Küçük'ün de aralarında bulunduğu 67'si tutuklu 275 sanığın yargılandığı ve 4 yılı aşkın süredir devam eden Ergenekon Davası'nın 276. duruşması bugün görülüyor. 
İREM ÇİÇEK BÖYLE İSYAN ETTİ / WEB TV 
13 Aralık 2012 tarihinde Silivri Cezaevi önünde yaşanan olayların ardından Silivri Ceza İnfaz Kurumları Yerleşkesi'nin çevresinde jandarmanın aldığı yoğun güvenlik önlemleri dikkat çekti. Cezaevine giderken kullanılan güzergah üzerine bariyerler konulurken, güzergah üzerinde güvenlik güçlerinin önlem aldığı görüldü. Ayrıca E-5 Karayolundaki Silivri Cezaevi sapağı ile TEMden gelirken kullanılan cezaevi sapağına da arama noktaları kuruldu.  
Polisin de destek verdiği güvenlik önlemleri kapmasında salon çevresinde kurulan bariyerlerle birlikte çok sayıda asker bekletildi. E-5 ve TEM otoyolu araç girişlerine kapatılırken, E-5 karayolundan sadece basın mensupları ve avukatların araçlarıyla girişine için verildi. İstanbul ve çevre illerden gelen aralarında Cumhuriyet Halk Partililerin de bulunduğu izleyiciler araçlarından inerek arama noktalarına yürüdüler. SİLİVRİDE OLAY 
JANDARMA'DAN TAZYİKLİ SU İLE MÜDAHALE 
Ergenekon Davası nedeniyle Silivri Cezaevi önünde geniş güvenlik önlemleri alan jandarma, bariyerleri aşarak duruşma salonuna girmek isteyen gruba tazyikli su ile müdahale etti. 
Bu arada duruşmaya gelen tutuklu sanıklardan Emekli Albay Dursun Çiçekin aynı zamanda avukatı olan kızı İrem Çiçek, Oda TV davasının tutuksuz sanıklardan gazeteci Müyesser Yıldız ve yakınlarıyla arama noktasında bekletildi. Bekletilmesine kızan Çiçek basın mensuplarına "İçeri alınmıyoruz. Avukatlar içeri alınmıyor. Bunlar mahkeme değil, artık verecekleri karardan korkuyorlar. Adaletsizliğin bu kadarı. Müesser Yıldız sanık ve içeri alınmıyor." dedi. Çiçek ve beraberindekiler bir süre sonra içeri alındı. 
Cezaevine geliş noktasında oluşturulan arama noktalarından 350 kişilik salon kapasitesi çerçevesinde avukat ve tutuklu yakını alınacağı öğrenildi.