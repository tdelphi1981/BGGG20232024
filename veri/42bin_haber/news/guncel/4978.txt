Başından vurulan kadın hayatını kaybetti
İzmir'de eşinin temizlediği silahın ateş almasıyla başından vurularak ağır yaralanan D.Ö. (64) adlı kadın, kaldırıldığı Ege Üniversitesi Tıp Fakültesi Hastanesi'nde tüm müdahalelere rağmen kurtarılamayarak hayatını kaybetti.
Bornova ilçesi Çamdibi semtinde dün öğle saatlerinde meydana gelen olayda, iddialara göre, C.Ö. (74), yeni aldığı silahı temizlemek istedi. Oturduğu evin çatı katına çıkan C.Ö., tabancayı içinde mermi olmadığını düşünerek temizlemeye başladı. Bu sırada tabancanın ateş alması sonucu çıkan mermi, C.Ö.'nün 50 yıllık eşi D.Ö.'nün başına isabet etti. Olay sonrası Ege Üniversitesi Tıp Fakültesi'ne kaldırılan D.Ö., burada yapılan tüm müdahalelere rağmen kurtarılamayarak hayatını kaybetti. 

C.Ö., olay sonrası tutuklanarak cezaevine gönderilmişti.