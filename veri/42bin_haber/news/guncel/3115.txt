Polis son anda kurtardı
Orduda deniz kenarında kayalıkların üzerine çıkarak intihar girişiminde bulunan 42 yaşındaki R.G. adlı kadını, koşarak arkasından gelen polis memuru kıyafetinden tutup çekerek son anda kurtardı.
Olay bugün sabah saatlerinde Merkez Güzelyalı Mahallesindeki şehir mezarlığı bölgesinde meydana geldi. Eşinden ayrılan ve ailevi sorunlar nedeniyle bunalıma giren R.G., deniz kenarına giderek bir süre burada oturdu. R.G., daha sonra kayalıkların üzerine çıkarak intihar girişiminde bulundu. Durumu gören çevredekiler durumu polise bildirdi. Kısa sürede bölgeye gelen ekipler, R.G.yi aradı. Polisler ardından kayalıklar üzerinde kenara kadar yürüyen ve atlamak üzere olan R.G.yi gördü. Bir polis memuru, arkasından koşarak, denize atlamak üzere olan R.G.yi üzerindeki kıyafetinden tutup yakaladı ve son anda atlamasını önledi. Polis tarafından güçlükle sakinleştirilen R.G.ye ilk müdahaleyi olay yerindeki 112 Acil Servis ekibi yaptı.
 
Ambulansla Ordu Eğitim ve Araştırma Hastanesine kaldırılarak tedavi altına alınan R.G.nin bir süre önce eşinden ayrıldığı, bunalıma girerek intihar girişiminde bulunduğu öğrenildi.