Trafiğin biteceği tarih: 2015
Vali Hüseyin Avni Mutlu, İstanbulluların trafikte çektiği çilenin üç yıl içinde sona ereceğini söyledi.

TRT Haber Dergisine konuşan Vali Mutlu, 3. Boğaz Köprümüz bitecek, Marmaray bitecek, tüp geçit 2015te açılacak. Halen devam eden bazı metro çalışmaları da devreye girdiğinde çok daha iyi bir ulaşım altyapısına ulaşacağız ki böylece artan yoğunluğa rağmen İstanbul daha rahat bir şehir olacak. Ulaşım açısından 2015 iyi bir tarih dedi. Yanan tarihi Galatasaray Üniversitesi binasıyla ilgili sorulara da yanıt veren Mutlu, şunları söyledi: Orada yapılması gerekli olan binanın ihyası ve tekrar o tarihi kimliğini muhafaza etmesidir bütün çaba bu yönde olacaktır. Bu mirasın üzerine düşecek her kıvılcım bizi de yakar, biz o kadar üzerine gölge düşmesin diye hassasiyet gösteriyoruz ama 25 bine yakın tescilli kültür ve tabiat varlığı olan bir şehirde nadide tarihi eserlerinizde de bu tür hasarlar yaşanabiliyor. Yapılması gereken bu tür binaların tüm risklere karşı korunması için ne yapılması gerektiğine çalışılması lazım.