Kültür ve Turizm Bakanlığı'ndan o iddiaya yalanlama
Kültür ve Turizm Bakanlığı, İstanbul 2 Numaralı Kültür Varlıklarını Koruma Bölge Kurulu'nun, Gezi Parkı'na Topçu Kışlası'nın yeniden yapılmasıyla ilgili projeyi uygun bulmayarak oy birliğiyle reddettiği yönündeki haberleri yalanladı.
Kültür ve Turizm Bakanlığı, Taksim Topçu Kışlası Restitüsyon ve Yeni Kullanım Projesi'nin oybirliğiyle reddedildiği yönündeki haberlerin gerçekleri yansıtmadığını ifade etti. Bakanlık, daha önce alınan karar hakkında şu ifadelere yer verdi: "İstanbul 2 Numaralı Kültür Varlıklarını Koruma Bölge Kurulunun 11.12.2012 tarihinde aldığı kararla 'projede yapının özgün mimarisini oluşturan iç mekan kurgusu, süsleme özellikleri ve elemanları, yapılan müdahaleler ve önceki dönemlerine ait izlerle ilgili bilgi ve belgelerin eksik olması nedeniyle Taksim Gezi Parkı'nı dikkate alacak şekilde Cumhuriyet Caddesi'ne cepheli kesiminde, meydan ve çevresi ile işlevsel olarak uyum sağlayan alternatif tasarım önerilerinin hazırlayarak Taksim Gezi Parkı ve Taksim Meydanı Yayalaştırma Projesi ile bütüncül olacak şekilde Kentsel Tasarım Projesinin birlikte iletilmesi halinde konunun değerlendirilmesine hükmetmiştir."