Antalya'da microlight düştü: 2 ölü
Antalyada üzerinde 2 kişinin bulunduğu microlight, Kunduda ormanlık alanda düştü. Olayda microlight pilotu 55 yaşındaki Yusuf Karaoğlu ile Alman 50 yaşındaki Mark Pareks hayatını kaybetti.
Olay, bugün öğle saatlerinde meydana geldi. Uçuş hobisi olan Yusuf Karaoğlu saat 13.15te Antalya Havalimanına 2 kilometre uzaklıktaki evinin önündeki boş otoparktan Alman misafiri Mark Pareks ile birlikte microlight ile havalandı. Kalkıştan yaklaşık 500 metre sonra Lara sahil kenarında ormanlık alanın üzerinde irtifa kaybeden microlight, hızla çam ağaçlarının üzerine düştü. Bir ağaca çarpan microlight, dallara takılı kaldı. Düşmenin etkisiyle motoru yere çarpan ve patlayan microlighttaki Karaoğlu ve yolcusu Mark Pareks hayatını kaybetti. Olay yerine ambulanslar sevkedilirken, kaza yerine gelen Karaoğlunun ailesi sinir krizi geçirdi. 
İŞTE KAZADAN FOTOĞRAFLAR 
Antalya Emniyet Müdürlüğü ekipleri geniş çaplı güvenlik önlemi alırken, üst düzey Emniyet yetkilileri de incelemelerde bulundu. Kazanın oluş nedeninin, yapılan incelemenin ardından belirleneceği kaydedildi. Kazada yaşamını yitiren Yusuf Karaoğlu ile Mark Pareksin cenazelerini, savcının olay yerinde inceleyeceği belirtildi.  
Microlightın düştüğü bölgedeki bir sitede güvenlik görevlisi olarak çalışan Şeref Taş, düşme anını şöyle anlattı:
"Havalandıktan sonra gördüm. Denize doğru gidiyordu. Yaklaşık 150 metre yukarıdaydı. Sahil kenarında denize 100 metre kala aniden irtifa kaybetti. Motorundan garip sesler geldiğini fark edince, düşeceğini anladım. Çam ağaçlarının üzerinde takılı kaldı. Yere düşen motoru, büyük bir gürültüyle patladı. Koşarak düşen aracın yanına geldiğimde 2 kişinin cansız bedeniyle karşılaştım." 
GEÇEN YIL DA KAZA GEÇİRDİ 
Kazada hayatını kaybeden Yusuf Karaoğlu, geçen yıl da Serik İlçesine bağlı Kadriye Beldesinde benzer bir kazada yaralanmıştı. 2 Ağustos 2011 tarihinde bir alışveriş merkezinin reklamını yapmak için havalanan Yusuf Karaoğlunun kullandığı microlight, 300 metre kadar yükseldikten sonra bir golf sahasının yakınındaki ormanlık alana düştü. Kazada yaralanan Karaoğlu, olay yerine gelen 112 acil servisi tarafından hastaneye götürülerek tedaviye alındı. 
 
Microlight turistik gezilerde de kullanılıyor. 
  ANTALYA'DA MİCROLİGHT DÜŞTÜ: 2 ÖLÜ