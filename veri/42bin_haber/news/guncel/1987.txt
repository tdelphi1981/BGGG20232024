Suriye'de tribünde olmayız
Başbakan Tayyip Erdoğan, Zulme rıza zulümdür. Bu yüzden Suriyede elini kana bulayan rejimle irtibatımızı kopardık.
Binlerce, on binlerce kilometre öteden gelip Iraka girenler haklı oluyorsa, biz 910 kilometre sınırımız olan Suriyede eli bağlı, tribünde seyirci olamayız. Gereği neyse yapmamız lazım ve yaparız dedi. Erdoğan, partisinin Gaziantep Danışma Meclisinde yaptığı konuşmada şunları söyledi: 
TÜM İRTİBATIMIZI KOPARDIK
Biz ana muhalefet partisi CHPnin yaptığı gibi zalimlerin, diktatörlerin, kendi halkına zulmedenlerin yanında yer alamayız. Onların yanında, onlarla sarmaş dolaş bir fotoğraf veremeyiz. Türkiyeyi böyle tarihi bir yanlışın içine biz 
sürükleyemeyiz. Bu yüzden Suriyede elini kana bulayan rejimle tüm irtibatımızı kopardık. 

OY ORANIMZ % 53.6, HEDEF % 70
Parti olarak her ay 2-3 tane araştırma yaptırırız. Şu andaki durumda partimizin geldiği nokta yüzde 53.6, durumumuz bu. Ana muhalefet partisinin durumu ise yüzde 21.7. MHPnin durumu 12.3, diğer partinin durumu da 7.2. Ve şu anda aralık ayının neticesi. Ama bunlar bizi rehavete sevk etmemeli. Çünkü biz Sayın Bahçeliyi mahcup etmemeliyiz. Ne yapacağız? Çok çalışacağız.
Erdoğanın bu sözleri üzerine gençlerin, Kıskananlar çatlasın tezahüratı üzerine, Onlar çatlamasın, onlar da bize lazım, onları da alacağız. Yoksa yüzde 70 nasıl olacak? dedi. 

TÜRKİYE VATANDAŞLIĞI TEZİ
Erdoğan, Gaziantep Karataş Spor Salonunda düzenlenen toplu açılış töreninde yaptığı konuşmada ise terör ve İmralı süreciyle ilgili şunları söyledi: Bunlara millet dediğinde sanıyorlar ki millet sadece Türktür. Hayır millet sadece Türk değildir. Kürdü de vardır Lazı da vardır Çerkezi de, Abhazı da vardır. Bu kavram o kadar geniştir ama bunlar anlayamamış. Genişleterek ne dedik? Türkiye Cumhuriyeti vatandaşlığı çatısı altında milleti toparlayalım. 

KÜRT SORUNU YOKTUR 
Kürt sorunu diye bir mesele yoktur. Kürt kardeşimin sorunu vardır. Bugün toplumsal çözüm noktasında ciddi bir beklenti, talep var. Bizim bu beklentilere zarar verecek tutumlardan kaçınmamız lazım. Yumuşak dil ile konuşacağız. Ama ciddiyetle bu işin üzerine gidersek çözüm yolunda olumlu bir netice gelecektir.
Sıcak çatışmadan gerİ durmayız
Erdoğan, basına kapalı olan STK temsilcileri ile yemekte de Suriye mesajı verdi:  Bizi mecbur edecek bir sebep 
olmadıkça Suriyede sıcak bir çatışma gibi düşüncemiz yok. Sebep olursa da bundan asla geri durmayız. dedi. 

SURİYELİYE ÜCRETSİZ SAĞLIK HİZMETİ
Erdoğan bir genelge göndererek kamplarda kalan ve kamp dışında yaşayan Suriyelilere tıbbi yardımın ücretsiz olmasını istedi.   
Osmanlı hediyesi 
BAŞBAKAN Recep Tayyip Erdoğan, Gaziantepte resmi programı dışında uğradığı Hasan Kalyoncu Üniversitesinde öğrencilere seslendi. Erdoğan, öğrencilere, Bir olun, beraber olun, diri olun, Türkiyenin aydınlık geleceğinin köşe taşları sizler olun diye hitap etti.  Erdoğana konuşmasının ardından Rektör Prof. Dr. İbrahim Özdemir ve Mütevelli Heyeti Başkanı Orhan Cemal Kalyoncu tarafından Osmanlı İmparatorluğunun son meclisinin albümü hediye edildi. 
 