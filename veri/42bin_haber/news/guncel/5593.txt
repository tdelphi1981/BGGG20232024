17 polisle Lazkiyeden aldılar
Cilvegözü Sınır Kapısındaki saldırının failleri Y.B. ve eşi Z.Ş.nin Suriyenin Lazkiye kentinde nasıl yakalandığına ilişkin detaylara Hürriyet ulaştı. Hatay Emniyeti Özel Harekât Şubesine bağlı 17 kişilik ekibin operasyonuyla yakalanan bombacıların ilk tepkisi, Ateş etmeyin, biz de muhalifiz oldu.
HATAYın Cilvegözü Sınır Kapısına 14 kişinin ölümüyle sonuçlanan bombalı saldırıyı düzenleyen Y.B. ve eşi Z.Ş.nin Suriyedeki müthiş yakalanma öyküsünün perde arkasını Hürriyet araladı. Hatay Emniyet Müdürlüğüne bağlı özel harekât ekiplerinin Lazkiyede 2 gün süren takibi, 8 Martta şafak vakti gerçekleştirilen operasyonla tamamlandı. Yerel kıyafetli Türk polisleri karşılarında gören Y.B. ve eşi Z.Ş.nin ilk tepkisi, Ateş etmeyin, biz de muhalifiz oldu. Bombacıların yakalanma süreci, Cilvegözü Sınır Kapısına düzenlenen saldırının organizatörü olan A.B.nin, 5 Martta Hatay Emniyet Müdürlüğü Terörle Mücadele Şubesi ekiplerince yakalanmasıyla başladı. A.B.nin suçunu itiraf etmesi üzerine, soruşturma hakkındaki tüm bilgiler, İçişleri Bakanı Muammer Gülere aktarıldı. Gülere verilen bilgilere göre, otomobile yerleştirilen bombaların Suriye ordusundan temin edildiği ve Cilvegözüne aracı A.B.nin kardeşi Y.B. ile eşi Z.Ş.nin getirdiği belirtildi.  
PATLAMADAN FOTOĞRAFLAR 
ERDOĞANDAN YETKİ 
Saldırı sonrası eşiyle birlikte Suriyeye kaçan A.B. ve Z.Ş.nin Lazkiyedeki evlerinin adresinin de tespit edildiği bildirildi. Bakan Güler, A.B.nin ifadelerinin de bulunduğu özel dosyayı Başbakan Tayyip Erdoğana sundu. Erdoğan, bombacı karı-kocanın yakalanması için güvenlik güçlerine tam yetki verdi.  
POLİS SURİYEYE GİRDİ 
6 Mart sabahı Hatay Emniyet Müdürlüğü Özel Harekât Şubesine bağlı biri emniyet amiri, 2si komiser toplam 17 kişilik özel ekip, yerel kıyafet giyerek sınırın diğer tarafına geçti. Polisler burada daha önceden istihbarat birimlerinin irtibata geçtiği Özgür Suriye Ordusuna (ÖSO) mensup üst düzey yöneticilerce karşılandı. Birkaç saat süren görüşme sonrası, özel harekâtçılar, Y.B. ve Z.Ş.nin Lazkiyenin 20 kilometre batısında, Bouqa yolunda bulunan evlerini tespit etti. Geceyi Lazkiyede farklı adreslerde geçiren polisler, ertesi sabah ÖSOya bağlı askerlerle birlikte bombacı karı-kocanın yaşadığı bina çevresinde keşif yaptı. Dikkat çekmemek için keşfe, 
3 özel harekât polisi Suriye plakalı araçlarla katıldı. Birinci kattaki evin girişi ile kaçmaları olası pencere ve balkonlar fotoğraflandı. Aynı saatlerde, farklı bir ekip ise evden çıkan Y.B.yi takibe aldı. Gün boyu süren çalışmalar sonrası, ÖSOnun Lazkiyedeki gizli sığınağında biraraya gelen özel harekât polisleri, operasyonla ilgili tüm detayları masaya yatırdı. Üstlerine sık sık bilgi aktaran emniyet amiri, Operasyonu yapın talimatıyla harekete geçti. 8 Mart sabaha karşı saat 05.00 sıralarında, ÖSOya bağlı yaklaşık 20 asker Y.B. ile Z.Ş.nin evinin bulunduğu sokağın giriş ve çıkışlarını kontrol altına aldı. Birkaç dakika sonra da 12 özel harekât polisi, evin bulunduğu sokağa 3 farklı araçla geldi. Ağır silahlar kuşanan özel harekât polisleri, kurşun geçirmez yeleklerini giyerek 3 katlı apartmanın açık kapısından tek tek içeri girdi. Evdeki 2 çocuğa zarar vermemek için özen gösteren polisler, kapıyı koçbaşıyla kırdıktan sonra tüm odaları kontrol etmeye başladı.  
İLK TEPKİ: MUHALİFİZ 
Büyük gürültüyle yataklarından fırlayan Y.B. ve Z.Ş., polislerin kendilerine silah doğrulttuğunu görünce, ilk tepkileri, Ateş etmeyin, biz de muhalifiz demek oldu. Ancak özel harekât ekipleri karı-kocayı yere yatırdıktan sonra ellerini arkadan plastik kelepçelerle bağladı. Y.B. ve Z.Ş.nin bağırmaması için de ağızları kapatıldı. Bombacı karı-koca daha sonra muhalif askerlerin gözetimi altında sivil plakalı araçlara bindirilerek, doğrudan bombayı patlattıkları Cilvegözü Sınır Kapısına getirildi. Burada keşif yaptırılan Y.B. ve Z.Ş. daha sonra Hatay Emniyet Müdürlüğü Terörle Mücadele Şubesi ekiplerine teslim edildi.  
Savcılık ifadesi 
El Muhaberat Bombala seni dışarı çıkaralım demiş 
Y.B. savcılıkta verdiği ifadede, Suriyede gasp ve hırsızlık suçundan cezaevinde yattığı sırada, El Muhaberata bağlı bazı kişilerin kendisiyle görüştüğünü ve bombalı eyleme katılması halinde serbest bırakılacağı sözünü verdiğini anlattı. Y.B., şunları söyledi: Hapse yeni girmiştim ve çok kötü günler geçiriyordum. Bunun benim için bir fırsat olduğunu düşündüm. Teklifi kabul ettim. Olaydan önce W. ile görüştük. Bombanın düzeneğini tamamen o hazırladı. Eşimle birlikte arabanın arka koltuğuna oturduk. Sınır kapısına geldiğimizde aracı kullanan W. otomobili durdurdu. Ben, eşimle araçtan indikten sonra torpido gözündeki bomba düzeneğini aktif hale getiren düğmeyi kaldırdım. Eşimle birlikte Suriyeye doğru ilerlemeye başladık. W., yaklaşık 200 metre sonra elindeki uzaktan kumandaya basarak bombayı patlattı. Olaydan sonra kaçtık. Bir daha görüşmedik. W.nin daha sonra yurt dışına kaçmak üzere pasaport aldığını duydum. El Muhaberatın korumasındaydı.

 İŞTE PATLAMA ANI