Büyük yankı buldu!
Hakkarililer taşınmaya karşı.
 Başbakan Recep Tayyip Erdoğan'ın 5 gün önce Şanlıurfa'ya yaptığı ziyaret sırasında gündeme gelen Hakkari'nin Yüksekova'ya taşınması fikri, kentte geniş yankı buldu. Hakkarililer, taşınmaya karşı olduklarını belirtirken, BDP'li Hakkari Belediye Başkanı Fadıl Bedirhanoğlu, gerekli yatırımlAr yapılmadığı için kent merkezinin bugün bu durumda olduğunu söyledi. Bedirhanoğlu, "Yapmak istediğiniz değişiklik varsa gelirsiniz. Hakkari'deki dinamiklerle toplantı yapar, öneri sunarsınız. Onlarla birlikte değişiklik yaparsınız. Urfa'dan Hakkariyi değiştirme talebini sunmak, Hakkari'ye verdiği önemin bir göstergesidir" dedi.
 Başbakan Recep Tayyip Erdoğan, 29 Aralık 2012'de Şanlıurfa ziyaret sırasında Türkiye Ziraat Odaları Birliği'nin düzenlediği toplantıya katıldı. Toplantıya bazı bakanlar, bölge miletvekilleri ve Ziraat Odalarını bölge başkanları katıldı. Bu toplantıda, söz alan ve ilçenin sıkıntılarını anlatan Yüksekova Ziraat Odası Başkanı Adnan Onay, Başbakan Erdoğan'dan Yüksekova'yı il yapmasını istedi. Başbakan Erdoğan, bunun üzerine Hakkari'nin coğrafi ve ekonomik olarak gelişmeye uygun olmadığını belirterek, il merkezini Yüksekova'ya taşımayı önerdi. Havaalanının da Yüksekova'ya yapıldığını belirten Başbakan Erdoğan, "Bu kumaştan iki elbise çıkmaz. Var mısınız şehri yukarıya Yüksekova'ya taşıyalım. Ben bunu hep söylüyorum ama bir sonuç alamıyoruz" dedi.
 KUMAŞ BÜYÜTÜLÜR
 Şanlıurfa toplantısını ardından ilçeye dönen Ziraat Odası Başkanı Onay, Hakkari'nin taşınmasını istemidklerini ancak, ilçenin il yapılabileceğini savundu. Onay, Başbakan Erdoğan'ın dediği gibi 'kumaşın küçük olduğunu' ancak büyütülebileceğini, il olma konusunda daha önce kendilerine söz verildiğini söyledi. Ziraat Odası Başkanı Onay, şöyle dedi:
 "Devlet Uludere ve Beytüşebap'ı Şırnak'a bağladı. Bunlar tekrar Hakkari'ye bağlanırsa o kumaş büyür. Yüksekova'nın bir tarafı İran, bir tarafı Irak. 420 bin dönüm sulu tarım arazisi var. Hayvan sayımız gayet iyi. Ancak, eksiklerimiz var. Havaalanımız var, duble yollarımız, hastanemiz ünversite benzeri altyapılar hazırlanmış. Bir kanalizasyomuz eksik. Bunun için belediyemizin gücü az. Devlet destek verirse onu da yaparız. Yüksekova çok iyi vilayet olur. Hakkari nin Yüksekova ya taşınması doğru değil. Hakkari'nin boşaltılması ya da ilçe olaması, Hakkari'nin ölmesi demektir. Taşıma imkanı vardır fakat buna gerek yoktur. Hakkarililer bunu kabul etmez. Çünkü bu işin tarihi boyutu vardır. Hakkarililer'in tepki göstermesi doğaldır. Hakkari'nin vilayet kalmasını istiyoruz. Ama Yüksekova mutlaka vilayet olmalıdır."
 Hakkari Belediye Başkanı Bedirhanoğlu ise, ortaya atılan düşünceyi anlamanın zor olduğunu söyledi. Bedirhanoğlu, şöyle konuştu:
 "Hakkari ile ilgili eğer yapmak istediğiniz bir değişiklik varsa, gelir buradaki dinamiklerle toplantı yaparsınız, öneri sunarsınız. Onlarla birlikte değişiklik yaparsınız. Urfa'dan Hakkari'yi değiştirme talebini sunmak, Hakkari'ye verilen önemin bir göstergesidir. Hakkari öyle Urfa'da alınan kararla kaldırılacak, başka yere taşınacak bir kent değildir. Bölgemizin tarihi kentlerinden birisidir. Coğrafyası her ne kadar sarp ise de diyebiliriz ki Türkiye'de benzeri olmayan bir kent ve eğer Hakkari'nin özgürlüklerine göre şimdiye kadar yatırım, ödenek tassisi yapılsaydı, şu anda Hakkari bu durumda olmayacaktı. Tahsis edilen ödenekler sanki Hakkari normal bir coğrafyası varmış gibi yapılıyor. Hakkari'nin geri bırakılmışlığı yaşanılır bir kent haline gelmemiş olması tamamen devletin sisteminden kaynaklıdır. Eğer gerekli yatırımlar Hakkari'ye yapılsaydı, ben öyle inanıyorum ki dünyanın çeşitli bölgelerinden turistler gelip Hakkari'yi görmek isteyeceklerdir. Yatırım yapıldığı takdirde Hakkari cazibe merkezi haline gelebilecek potansiyele sahiptir. Fakat yatırım yapmak istemidiği için, sistemden kaynaklı son derece geri bırakıldığı için öyle ortamı bulandırmak, kamuoyunu başka yönlerde meşgul etmek için bence sarf edilmiş sözlerdir. Bu gibi sözlerin böyle normal bir toplantıda sarf edilmesi ben ciddiyetsizlik olarak görüyorum. Başka bir anlam da veremiyorum."
 "HERKES KARŞI ÇIKAR"
 Hakkari Ticaret ve Sanayi Odası Başkanı Ahmet Şen da Yüksekova'nın il olması ancak, mevcut il konumunun değişmemesi gerektiğini söyledi. Şen, 86 yıldan bu yana il statüsündeki Hakkari'nin başka yere taşınmasının doğru olmadığını vurgularken, "Zaten buranın halkına sorarlarsa hepsi karşı çıkar. Hakkari il olarak dursun, Başbakan Yüksekova'yı il yaparsa buna da seviniriz"dedi.
 Hakkari Esnaf ve Sanatkarlar Odaları Birliği Başkanı Arif Koparan ise Başbakan'ın yapmış olduğu bu açıklamaya cevap bulmanın bi zor olduğunu belirterek, "Dünyada örneği yok bunun. Bir ilin bir ilçeye taşınmasının örneği yoktur. Bana göre bu sadece gündemi değiştirmektir. Hakkari'yi Yüksekova'ya taşısa da yine aynı sorunlar yaşanır. Hakkari sürekli Başbakan için gündemdedir. Bir ilin ilçeye taşınmasını mantıksız olarak değerlendiriyorum. Hakkari dağlarla çevrili bir il, ancak tarihi bir ildir. Yüksekova'ya taşınması ova olmasından dolayı düşünüyorsa bu bir yanılgıdır. Sonuçta insanlar geçimlerini kendileri yapıyor.Devletten bir imkan sağlanmıyor ki. Onun için çok mantıksız bir açıklama. Bana göre bir gaftır."dedi.
 DHA