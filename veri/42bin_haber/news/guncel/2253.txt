Kadir Topbaş çok sinirlendi: Görmeden konuşuyorsunuz
İSTANBUL Büyükşehir Belediye Başkanı Kadir Topbaş, Galatasaray Üniversitesi'ndeki yangınla ilgili olarak "Saat 19.05'te duman çıktığı söyleniyor. 19.07' de yangın başlıyor. İçeridekilerin yangın tüpleriyle yangını söndürmeye çalıştıkları söyleniyor. Bize ancak 19.36'da yani yangından yarım saat sonra haber veriliyor. İtfaiyemiz de 6 dakika sonra müdahale ediyor.6 dakika sonra biz orada varız " dedi.
İstanbul Büyükşehir Belediye Başkanı Kadir Topbaş, sıvılaştırılmış doğalgazla çalışan 42 otobüsün hizmete alım töreni sonrası gazetecilerin Galatasaray Üniversitesi binasındaki yangınla ilgili sorularını yanıtladı.

" İTFAİYEMİZ İÇİN YARGISIZ İNFAZLARI KABUL ETMEM MÜMKÜN DEĞİL "

Topbaş, bir gazetecinin itfaiyenin olay yerine gelip sorun olmadığına dair tutanak tuttuğunu ardından yangının büyüdüğü sorusuna sert çıktı. Topbaş, " Siz tutanağı gördünüz mü ? " diye sordu. " Görmedim " yanıtını veren muhabire " Görmeden konuşuyorsunuz " dedi.

Topbaş, " İtfaiye gittiği hiçbir yerde tutanak tutmaz. İtfaiye yıllardan beri bir yangın mahalline ihbara gittiği zaman oradaki müdahalesini yapar daha sonra, itfaiye raporu için çalışma yapar. 2 -3 gün sonra çıkıyor. Rapor Polat Tower'da bir hafta sonra ortaya çıktı. Orada birileri yazı yazmışlar kendi aralarında tutanak tutmuşlar. Bunu medyamız itfaiye tutanağı diye aldı " diye konuştu.

Galatasaray Üniversitesinin önemli yapılardan 142 yıllık bir yapı olduğunu söyleyen Topbaş, " Çok dikkat edilmesi gereken yapılardan bir tanesi. Koruma kullanma dengesini iyi kurmadığımız için, bu sonuçları yaşamaktayız. Kagir binaların geçmişteki elektrik donatıları, sistemleri daha zayıf yapılmaktaydı. Çünkü o zaman bu kadar elektronik cihazlar yoktu. Elektronik cihazları yükledikçe, fişlere çok daha fazla cihaz taktıkça yükü çekemeyen kablolar tutuşuyor. Çıra gibi yanıyor. Borular içinde fitil gibi çatı arasına kadar gidiyor. Demek ki bu tesisatların kagir binalarda yeni katılan getirilen birtakım cihazları ilave ettikçe de kesitlerin değişmesi gerekiyor. Bu teknik bir konu"dedi.

Topbaş, "Geçen yıl Beşiktaş ilçesinde bu bina dahil olmak üzere 57 bina üzerinde biz geçen yıl yangın senaryoları yapmışız. Raporları var. Olası yangında ne yapmak gerekir bu raporlarda var. İtfaiyemiz için birtakım yargısız infazları kabul etmem mümkün değil. Bunları net bir şekilde ifade etmekm isterim " diye konuştu.

" BİZE 19.36'DA HABER VERİLİYOR "

Yangının çıktığı akşamdan da bahseden Topbaş, şöyle devam etti:

" Saat 19.05'te duman çıktığı söyleniyor. 19 .07' de yangın başlıyor. İçeridekilerin yangın tüpleriyle yanıgını söndürmeye çalıştıkları söyleniyor. Bize ancak 19.36'da yani yangından yarım saat sonra haber veriliyor. İtfaiyemiz de 6 dakika sonra müdahale ediyor. 6 dakika sonra biz orada varız. 36 araçla ve ciddi ekipmanla ciddi çalışmalar yapmışız. Söndürebiliriz zannıyla kendilerince mevcut malzemelerle müdahele edip söndürdük zannedip bize geç intikal etti. Bunların hepsi kayıtlarda var. Devlet yönetimi hepsi kayıtta. Ne zaman ihbar geldi kaç dakikaya oraya gittik hepsi kayıtlarda var. 6 dakika sonra ekibimiz orada müdahale eder durumda. Değişik ilçelerden gelen ekipler çalışma alanlarında yer değiştiriyorlar. İtfaiyeciler bıraktı gitti, deniliyor. Değil. Bunlar uzman insanlar. Günde 200 tane yangın çıkan bir şehirde nasıl müdahale edeceğini ne olacağını gayet iyi bilen bir ekip var. Onlar orada yangın kontrol altına alınıncaya kadar çalışıyorlar. Büyükşehir itfaiyesi açısından burada bir ihmal yok. Yalnız bahsettiğim gibi takriben yarım saate yakın bir süre içinde gecikmeli bize bildirilmesi sözkonusu. Ondan sonra ekibimiz gidiyor ama raporlar igili itfaiyemizin hiçbir kaydı yok. Kendi ilçelerinde ya da emniyet bilmiyoruz. Daha sonra çıkar ortaya. Birileri kalkmış orada bitti söndü zannetmiş."

Yangının kabloların taşıdığı riske de dikkat çeken Topbaş, " Bu kablolar bir fitil gibi betonarme bina da olsa hareket eder ve yanar. Bu yangın gidebildiği yere kadar gider. Özellikle ahşap ağırlıklı yapılarda tedbirli omak lazım. Bu tip yapılarda yanmaz kablolar silkonlu kablolar kullanmak gerekiyor. Bu şekilde daha hassasiyet gösterilmesi gerekiyor. Raporlar çıktığı zaman da bunun detayları ortaya çıkacak " dedi.

" YANGINA SEBEBİYET VERMEYECEK MALZEME KULLANMAK LAZIM "

Bir uyarıda da bulunan Topbaş, şöyle konuştu:

 " Buradan bir ikaz yapacağım. Çok basit gördüğünüz telefonunuzu lütfen akşam gece şarj ederken yanabilecek malzeme üzerinde bırakmayınız. Isındığını görüyorsunuz oraya fişten gelen eneri 220 volt sonra 6 volta 12 volta düşüyor. Bir ters devre problemi yangın çıkartabilir. Bütün cihazlarda da olabilir. Özellikle cihazları şarj ederken gece alışkanlığını da bırakmak lazım. Yanmayacak bir malzemenin üstüne koymamanız gerekir. Ben şahsen kendi ıpad'imi yanmayacak bir malzeme üzerine bırakıyorum. Bunlar hep tedbir. Bunlar gereken şeylerdir. Daha dikkatli olunması gerekiyor. Hepimizi sıkıntıya sokan bir yangın çıktı. Tarihi bir eser maalesef. Ben burada destek veren tüm kuruluşlara ve özellikle denizden destek veren kuruluşlar teşekkür ediyorum. İki arkadaşımız da dumandan zehirlenme riski atlattılar. Bu tip çatılarda özellikle izolasyon yalıtım malzemelerinde petrol türevi olan malzemeler kullanılıyor. Petrol esaslı malzemeyle bunları yaparsanız tutuştuğu zaman orası çıra gibi yanar.Haydarpaşa yangınının sebebinin çatıdaki malzemelerden olduğu tespit edildi. Yangına sebebiyet vermeyecek malzemeler kullanmak lazım. "

" YANGINA MÜDAHALE EDEBİLECEK HELİKOPTER KİRALAMA ÇALIŞMAMIZ SÜRÜYOR "

Bu tip yangınlara müdahale için deniz itfaiyesinin gündeme gelip gelmeyeceği sorusuna ise Topbaş, " Şu an bizim zaten bizim hazırlığımız vardı. Gece uçuşu yapabilecek ve yangına müdahale edebilecek helikopter kiralama çalışmamız vardı. O sürüyor. Denizden müdahale konusunda yeni bir ekipman oluşturmaya gerek görmüyoruz. Ama havadan müdahale için böyle bir çalışmamız var " yanıtını verdi.

Geçen yıl 57 binada yangın senaryosu hazırladıklarına da bir daha değinen Topbaş, " Bizim itfaiyemiz ne yapar ? Bir yerde bu incelemeleri yaparken olası yangın ihtimalleri nelerdir onları gösterir. Hangi alanlarda nasıl bir problem çıkar bunları gösterir. Bunların da bir senaryosu var. 57 bina Beşiktaş'ta alışveriş merkezleri de dahil olmak üzere bir yıl önce yapılmış olan senaryoları var. Biz bunların hepsinin hazırlığını yapmışız " dedi. Cağaloğlu'ndaki İl Milli Eğpitim Müdürlüğü binasında yangının hatırlatılması üzerine Topbaş, " Kullanıcıların bu yapılarda bu tedbirleri alması gerekir. Elektrik kontaklarında çıkmakta. O da kabloların kalitesi düşükse kesitinden daha fazla enerji çekiyorsanız, oranın şalteri atar. Buranın belli bir kapasitesi var. Tedbirinizi almanız lazım" diye konuştu.

" BÜYÜK İHTİMALLE ELEKTRİKTEN OLDUĞU SÖYLENİYOR "

Yangının çıkış sebebinin ne olduğu sorusu üzerine Topbaş, şöyle konuştu:


" Ön rapor yok. Büyük ihtimalle elektrikten olduğu söylenmektedir. Bu konuda zaten kesin rapor sonra çıkacak. Tekrar ediyorum. Galatasaray Üniversitemizin binasında çıkan yangında İstanbul Büyükşehir Belediyesi'nin bir rapor tuttuğu yoktur. Bu yanlış. Başkaları kendi aralarında yazışma yapmış olabilirler. Yangının nasıl çıktığıyla ilgili bir yazı yazmışlardır. Bunun belediyemizin itfaiyesiyle alakası yoktur. Yalnız bildiğimiz şudur. Saat 19.06' da çıkan yangında kendileri bizzat müdahaleye kalkıyorlar. Yarım saate yakın bir zaman sonra itfaiyemiz bilgilendiriliyor. İtfaiyemiz de 6 dakika sonra müdahale eder hale geliyor " dedi.