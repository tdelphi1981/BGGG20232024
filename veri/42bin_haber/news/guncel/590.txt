Türkiye ve Çin postanelerinden ortak pul
Türkiye ve Çin postaneleri, 2012 Türkiyede Çin Kültür Yılı etkinlikleri kapsamında ortak pul çıkardı. Meraklıları için satışa sunulan pullar ile iki ülke arasındaki karşılıklı anlayış ve dostluğu artırarak, kültür alışverişine katkıda bulunmak amaçlanıyor.
Türkiye-Çin Stratejik İşbirliği İlişkileri çerçevesinde 2012 yılı Türkiyede Çin Kültür Yılı olarak kutlanmaya devam ediyor. Bir çok etkinliğin gerçekleştirildiği yıl kapsamında Posta ve Telgraf Teşkilatı Genel Müdürlüğü (PTT) ile Çin Posta İdaresi de ortaklaşa özel anma pulu çıkardı. 

Ortak tedavüle sunulan pullarda iletişim, alışveriş ve bağlantı anlamına gelen köprü teması işleniyor. Pullar üzerinde İstanbul Boğaziçi Köprüsü ile Çinde bulunan Taizhou Yangtze Nehri Karayolu Köprüsüne yer verilirken, bu şekilde ortak ilk kez hazırlanan pullar ile iki ülke arasındaki dostluk artırılarak, kültür alışverişine katkıda bulunulacak.

PTT tarafından tedavüle sunulan 250 bin adet anma pulu, gömme perforajlı olarak 14x8 cm ebadında hazırlandı. Pullar yurtiçi mektup ücreti karşılığı 1 TL, blok pullar ise 2 TL değerden satışa sunuldu. Pullarla birlikte hazırlanan ilk gün zarfı da 2,50 TLden satışa çıkarılırken, konuya ilişkin Ankara PTT Başmüdürlüğüne bağlı Ulus PTT Merkez Müdürlüğü filateli gişesinde 26.11.2012 ilk gün damgası hizmeti de verildi.

Pullar, Çinde de yurtiçi mektup ücreti karşılığı 1.2 CNY, blok pullar ise 2.4 CNY değerden satışa sunulurken, 2013 yılı da Çinde Türk Kültür Yılı olarak kutlanacak.