Telefon sapığı yaş tahtaya bastı
Ankarada bilişim suçu davalarına bakan Avukat Meltem Bankoyu cep telefonundan arayarak taciz eden sapık, kısa sürede yakalandı. Sabıkalı genç yaklaşık 3 yıl hapis ve para cezasına mahkum oldu.

OLAY Ankara’da bilişim suçu davalarıyla ün yapan Avukat Meltem Banko’ya ‘Meltem elimde resimlerin var’ şeklinde SMS’lerin gelmesiyle başladı. Cep telefonu yoluyla taciz ve şantaja uğramaya başlayan Avukat Meltem Banko, tanımadığı bu kişinin kim olduğunu bulmak için harekete geçti. Savcılığa suç duyurusunda bulunan Avukat Banko, savcılığın, kişinin üzerine kayıtlı olmadığı anlaşılan telefon, adres ve kimlik bilgilerine kısa sürede polisiye filmleri aratmayan özel yöntem ve tekniklerle ulaşıldığını anlattı. Avukat Banko, yaşadıklarını şöyle anlattı: “Yaklaşık bir hafta boyunca beni rahatsız etti. Numara engelleme sistemi mevcut olan bir telefon aldım ve bu kişiyi engelledim. Savcılığa suç duyurusunda bulundum. Benden başka 10’dan fazla kadın avukata aynı şekilde tacizlerde bulunmuş. Şikayetim üzerine şüpheli hakkında dava açıldı ve cezası verildi” 2 yıl 9 ay hapis cezası ve para cezası alan sanık Umut Kara ise, mahkemede verdiği ifadesinde, cep telefonunu ikinci el telefon satan bir yerden satın aldığını belirterek, “Bunalıma girmiştim. Satın aldığım cep telefonunda daha önce yazılmış kayıtlı mesajlar vardı, aradım” dedi.