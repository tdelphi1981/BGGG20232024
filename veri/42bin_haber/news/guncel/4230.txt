Çantasında İmralı var vize yok
ALMANYA Başbakanı Angela Merkelin, Pazar günü başlayacak Türkiye ziyaretinde Türk tarafının öncelikli olarak gündeme getireceği vize muafiyetinde Ankaraya umut vermesi beklenmiyor. Merkel, hem siyasi, hem de iş dünyası temsilcilerinin gündeme taşıyacağı vize sitemine karşılık, Bu konuda görüşmeler Türkiye ile AB Komisyonu arasında Brükselde başladı ve devam ediyor yanıtını vermekle yetinecek. Merkel İmralı sürecine de desteğini açıklayacak
İMRALI DESTEĞİ 
Suriye konusunda Türkiye ile benzer düşünceye sahip olduklarını bildirecek olan Merkel, İsraille ilişkiler konusunda ise Almanyanın iki ülkenin de sorunları ortadan kaldıracak iradeye sahip olduğuna inandığını belirterek, Türkiye-İsrail ilişkileri normale dönsün mesajı verecek. PKK ile mücadalede ülkesinin yasal çerçeve içinde gerekeni yaptığı görüşünü dile getirecek olan Merkel, İmralı sürecine de desteğini açıklayacak. 
MERKEL'DEN ÖNCE ASKERİ DENETİM 
GECE DE KAPADOKYADA 
Merkel, Türkiyede kalacağı bir geceyi başkent Ankara yerine sonradan programına aldığı Kapadokyada geçirmeyi tercih etti. Alman kaynaklar, güvenlik nedeniyle Merkelin programının ayrıntılarının ziyaret akışı içinde daha net hale geleceğini söylediler. Merkel, Türkiyede ilk durağı olacak Kahramanmaraşta Patriotlar için görev yapan Alman askerlerle buluşmasından sonra geçeceği Hıristiyanlar için kutsal olan Kapadokyada gecelemeyi uygun buldu. Göremedede kalacak olan Merkel, pazartesi sabahı kiliseler ve diğer kutsal mekanları ziyaret ettikten sonra Ankaraya geçecek.  
ÖNCE ANITKABİR SONRA GÜL 
Merkel resmi temaslarına Anıtkabir ziyaretiyle başlayacak. Önce Cumurbaşkanı Abdullah Gül tarafından kabul edilecek olan Merkel daha sonra Başbakan Tayyip Erdoğanla biraraya gelecek. İki başbakan başbaşa ve heyetlerarası görüşmeden sonra Türk ve Alman iş dünyasının temsilcileriyle biraraya gelecek. Merkel, Erdoğanın onuruna vereceği akşam yemeğinden sonra Türkiyeden ayrılacak. 
 