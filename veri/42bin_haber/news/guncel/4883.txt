Tutuklu savcı yüzbaşı: Pişmanım

İZMİR merkezli Fişleme ve şantaj çetesi davasında tutuklu olarak bulunan Askeri Savcı Yüzbaşı Mustafa Ufuk Kök, mahkemeye dilekçe vererek, Pişmanım. Tahliye edin dedi. Mahkemeye verdiği dilekçesinde etkin pişmanlık yasasından faydalanmak istediğini belirten Mustafa Ufuk Kökün tahliye talebi yeterli şartlar oluşmadığı için kabul edilmedi. Ege Ordusu Şirinyer Askeri Cezaevinde tutuklu bulunan Yüzbaşı Mustafa Ufuk Kökün etkin pişmanlık yasasından yararlanmak istemesi ise diğer tutuklu sanıklar üzerinde Şok etkisi yarattı. Fişleme ve şantaj çetesi davasında 85i tutuklu 357 sanıktan biri olan Askeri Savcı Yüzbaşı Mustafa Ufuk Kök, tutuklanmadan önce Amirallere suikast Askeri Casusluk, Balyoz tutuklusu Albay Tayfun Dumanın odasına CD konulması, Deniz Harp Okulu öğrencilerinin tuzağa düşürülmesi ve NATO tatbikatından dönen TCG Edremit gemisinde kaçak içki ve sigara bulunması ile ilgili kritik soruşturmaları yürütmüştü. 
BİZİM KIZLAR EŞLİK EDİYOR
Askeri Savcı Yüzbaşı Mustafa Ufuk Kök geçen yıl Haziran ayında, suç işlemek amacıyla kurulan örgüte üye olmak ve devletin güvenliğine ilişkin belgeleri temin etmek suçlamaları ile tutuklandı. Davanın tutuklu sanıklarından ve çetenin koordinatörlerinden olduğu ileri sürülen Onur Süerin evinde yapılan aramada ele geçirildiği iddia edilen Cem ismi verilmiş dijital materyal içerisinde Mustafa Ufuk Kök ile ilgili şu bilgiler yer alıyordu: Denizci askeri savcı. Ekteki belge DSH semineri 2008 konu no 3ün takdim metnidir. Savcı Ufuk Kök kontrolündedir. Bazen Ukraynalı ve Bulgar kadın istiyor. Deniz Kuvvetlerinde çalışan personelle alakalı detay bilgiler getiriyor. Yurtdışı seyahatlerinde bizim kızlar eşlik ediyor. İzmir Cumhuriyet Savcısı Zafer Kılınçda hazırladığı iddianamede askeri savcı Yüzbaşı Mustafa Ufuk Kök ile ilgili bölümde şu suçlamalarda bulunmuştu: Şüphelinin, örgüt yöneticisi Onur Süerin koordinatörlüğünde örgüt adına faaliyette bulunduğu, bilgi ve belgeleri örgüte kazandırdığı, bu suretle örgüte üye olma ve yasaklanan bilgileri temin suçlarını işlediği toplanan deliller ve evrak kapsamından anlaşılmıştır. 
DELİLLER TOPLANMADI: RET
Deniz Kuvvetlerindeki kritik soruşturmaları yürüten ve ardından İzmir merkezli Fişleme ve şantaj çetesi soruşturması kapsamında tutuklanan Kök, 4 Şubatta tutuklu olarak bulunduğu Ege Ordusu Şirinyer Askeri Cezaevinden mahkemeye gönderdiği dilekçesinde Etkin pişmanlık hükümlerinden yararlanarak, serbest bırakılması isteğinde bulundu. Avukatı Nevzat Güleşeni de verdiği dilekçeden haberdar etmeyen Mustafa Ufuk Kökün tahliye talebi ise İzmir 12nci Ağır Ceza Mahkemesi tarafından red edildi. Mahkeme, Mustafa Ufuk Kökün etkin pişmanlık hükümlerinden faydalanmak isteği talebinin, yargılamaya yönelik olarak bir husus olduğunu belirterek, Bu hususta vaki ihbarın ve soruşturma dediği kısımda görev yapması sebebiyle varolan işlemlerin bu kapsamda değerlendirilip değerlendirilmemesi konusunda bu aşamada yorum yapmak söz konusu değildir dedi. Mahkeme Mustafa Ufuk Kökün tahliye talebini de, delillerin tam olarak toplanmamış olması, yargılama süresince sanığın savunmalarının tam olarak alınmamış olması, duruşmanın henüz tensip aşamasında olmasından dolayı red etti. 
AVUKATTAN HABERSİZ DİLEKÇE
Mustafa Ufuk Kökün Avukatı Nevzat Güleşen, Hürriyetin konu ile ilgili sorusunu ise şöyle yanıtladı: Etkin pişmanlık yasasından faydalanmak istediği yönünde verdiği dilekçesinden benim haberim olmadı. Kendisi de hukukçu olması itibari ile dilekçesini yazmış. Neden böyle bir dilekçe verdiğini bilmiyorum. Dilekçeyi verdikten sonra haberim oldu. Cezaevi ziyareti sırasında dilekçesini ayak üstü okuma şansına sahip oldum. Her ne kadar dilekçenin başlığı Etkin pişmanlık hükümlerinden faydalanmak isteğini içersede, içerik itibari ile itiraf niteliğinde bir dilekçe olmadığını gördüm dedi.