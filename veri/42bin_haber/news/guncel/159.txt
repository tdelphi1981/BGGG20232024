Eksik yatan sigorta primine tazminat
Yargıtay 9. Hukuk Dairesi, sosyal güvenlik primleri asgari ücretten gösterilen ve fazla mesai ücretleri ödenmeyen işçinin iş akdini feshetmesini haklı buldu.
 Trabzon'da yaşayan bir işçi, ''fazla çalışma ücretlerinin ödenmemesi ve sosyal güvenlik primlerinin asgari ücretten yatırılması'' sebepleri ile noter kanalıyla işverene ihtarname göndererek, hizmet akdini feshettiğini bildirdi. Konuya ilişkin davayı gören mahkeme, normal ücret ödendiği gerekçesiyle işçinin haklı feshini kabul etmeyerek, kıdem tazminatı talebini reddetti.
 Temyiz edilen davayı gören Yargıtay 9. Hukuk Dairesi, yapılan yargılama sonunda davacının ücretinin bin 325 lira olmasına rağmen sosyal güvenlik primlerinin asgari ücret üzerinden yatırıldığının ve davacının fazla çalışma ücretlerinin ödenmediği anlaşıldığına işaret ederek, davacı işçinin kıdem tazminatı talebinin kabulüne hükmetti.
 Daire, ikramiye, prim, yakacak, erzak ve giyecek yardımı, hafta tatili gibi alacakların zamanında ödenmemesinin de işçiye haklı fesih imkanı sağladığına işaret etti.
 9. Hukuk Dairesi, kararın gerekçesinde, işçinin emeğinin karşılığı olan ücretin işçi için en önemli hak, işveren için en temel borç olduğu, ücretin en geç ayda bir ödeneceğinin İş Kanunu ile kurala bağlandığı vurgulandı.
  