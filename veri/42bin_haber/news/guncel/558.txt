'Libyayı briç masasında kaybettik'
MHP Grup Başkanvekili Mehmet Şandır, Osmanlının Libyayı briç masasında kaybettiğini iddia etti.
Şandır, TBMMde önceki akşam Libya ile askeri işbirliği anlaşmasının görüşmelerinde şunları söyledi: 
Bugünden tam 100 yıl önce, 15 Ekim 1912de, biz Libyayı İtalyanlara kaybetmişiz. İtalya, Osmanlının zulmettiği, medeni hale getiremediği iddiasıyla Libyayı Osmanlıdan bir notayla talep etmiş. İtalya, aynen bugünkü gibi özgürlük, hürriyet, medeniyet, demokrasi getirmek adına Libyayı işgal etti. Sadrazam Hakkı Paşa, eski Roma Büyükelçisidir. İtalyanın bu niyetlerinden haberdar olmaması mümkün değil. Hatta İtalyanın verdiği nota, ülkenin Başbakanı olan Hakkı Paşaya bir İtalyan Paşasının evinde briç oynarken götürülüp takdim ediliyor. Paşa briçi bozmuyor. Bu notanın içeriğinden haberdar olan, Osmanlı jandarmasını ıslah etmek için, davet edilen İtalyan Paşa, Türkiyenin Sadrazamı Hakkı Paşayı teskin ediyor. Ama sonuç itibarıyla verilen o notayla İtalyanlar Libyayı işgal ediyorlar ve kısa sürede 1 milyon 750 bin kilometrekare vatan toprağı Osmanlıdan çıkıyor.  
Hakkı Paşa bunun üzerine Eskiden olduğu gibi eğer bir sorgulama olursa beni asarlar diyerek o günün iktidarı İttihat ve Terakkiye sığınıyor. Onlar da Hakkı Paşayı koruyor. Bunları şunun için anlatıyorum. 100 yıl önce yaşanan süreç bugün, maalesef, yeniden yaşanmaya çalışılıyor. Ülkeyi yöneten siyasetçiler, bugünün tarihteki izdüşümünü göremez, onun sebep ve sonuçlarını doğru sorgulayamazlarsa bugün yaşananları anlayabilmeleri, pozisyon almaları, değerlendirebilmeleri ve geleceğe tedbir alabilmeleri mümkün değil. 
 