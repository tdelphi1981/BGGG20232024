Uludere tazminatları bankada
ŞIRNAKın Uludere ilçesi Irak sınırında düzenlenen hava operasyonunda yaşamını yitiren 34 kişi için, yakınlarına ödenmek üzere adlarına açılan hesaplara yatırılan 123er bin liralık tazminat paraları çekilmedi. Şırnak Valisi Vahdettin Özkan, tazminat hakkının ortadan kalkmaması için daha önce ailelerin dilekçe verdiğini ve bunun üzerine, tazminatların yatırıldığını söyledi. Aileler, olay ile ilgili başlatılan soruşturma ve hukuki sürecin tamamlanmasını beklediklerini belirtirken, Vali Özkan, bazı kişi ve grupların baskısı nedeniyle ailelerin yasal hakları olan bu tazminat paralarını çekmekten korktuğunu iddia etti. Özkan, olayın 1inci yıldönümü nedeniyle Uluderede yapılacak etkinlikler için her türlü önlemin alınacağını vurgulayarak, Buraya olay çıkarmak için gelenlere izin verilmeyecektir dedi. Bu arada genel başkan yardımcıları, milletvekilleri ve il yöneticilerinden oluşan CHP heyeti yarın Uludereyi ziyaret edecek. Ferit ASLAN / DHA 
 