Başkanlık koltuğu yok
AK Partide, 3 dönemi dolan bakanlardan belediye başkanı adayı yapma projesi, hızla rafa kalkıyor.
Bakanların kaydırılması düşünülen illerdeki gelişmeler, yeni bir kabine revizyonunu ve popüler bazı bakanların belediye başkanı yapılma olasılığını ortadan kaldırdı. Ak Partinin belediye başkanlarına yönelik anketleri, bakanların değerlendirilmesinin düşünüldüğü 3-5 büyük ille ilgili fotoğrafı da ortaya koydu. 
Bakanların kaydırılması düşünülen illerde İstanbul Büyükşehir Belediye Başkanı Kadir Topbaşın oyunun yüzde 58, Kayseri Büyükşehir Belediye Başkanı Mehmet Özhasekinin oyunun yüzde 65, Ankara Büyükşehir Belediye Başkanı Melih Gökçekin oyunun ise yüzde 48 olduğu ortaya çıktı. 3 belediye başkanı içinde oyu partinin oyundan düşük olan tek isim, Melih Gökçek oldu. Ulaştırma Bakanı Binali Yıldırımın adı İstanbul ve Ankara için geçerken, Yıldırımın kesin olarak İzmir Büyükşehir Belediye Başkanlığı düşünmediği biliniyor. 
İki belediye başkanının görev yerlerini koruması durumunda, Yıldırımın başka bir ilde değerlendirilme olasılığı kalmıyor. Enerji ve Tabii Kaynaklar Bakanı Taner Yıldızın Özhasekinin yerine Kayseri de görev alacağı, Özhasekinin de milletvekili seçileceği iddialarının tersi konuşulmaya başlandı. Özhasekinin bir dönem daha belediye başkanlığı yapmak istediği belirtiliyor. Şanlıurfa Büyükşehir Belediye Başkanlığı için adı geçen Çalışma ve Sosyal Güvenlik Bakanı Faruk Çelikin durumu da bu ilin Belediye Başkanı Ahmet Eşref Fakıbabanın partiye girmesiyle ortadan kalktı.