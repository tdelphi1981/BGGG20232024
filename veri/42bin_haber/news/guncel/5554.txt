Alkol politikalarını denetlemek için platform kurdular
Türkiye Yeşilay Cemiyetinin öncülüğünde bir araya gelen 27 kurum ve kuruluş, Türkiye Alkol Politikaları Platformu (TAPP) adıyla ulusal bir platform kurdu.
Alkol tüketiminin çağdaş normlarla uyumlu bir şekilde denetlenmesi amacıyla kurulan platform ilk toplantısını gerçekleştirdi.

Yeşilayın ev sahipliğinde Sepetçiler Kasrında düzenlenen toplantıda platformun kurulması için karar alındı. Toplantıda söz alan çok sayıda kurum temsilcisi, yapılacak çalışmanın Türkiye için gerekli olduğuna vurgu yaparak, alkol politikalarının gelişimi için el birliğiyle çalışacaklarını ifade etti.

Yeşilay Cemiyeti Genel Başkanı Prof. Dr. M. İhsan Karaman, platformun açılış konuşmasında benzer oluşumların birçok ülkede bulunduğunu ancak Türkiyede böyle bir girişimin henüz çok yeni olduğunu belirtti. 

Türkiyedeki alkol mevzuatının uluslararası hukuka ve çağdaş normlara uygun bir yapıda olmadığına dikkat çeken Karaman, Alkol politikalarıyla ilgili Avrupa bölgesi başta olmak üzere dünyadaki çağdaş uygulamaların ülkemizdeki alkol politikaları uygulamalarında dikkate alınması gerekiyor. dedi.

Trafik kazaları başta olmak üzere birçok olayın sebebinin alkol olduğunu vurgulayan Karaman, Ülkemizde yaşanan trafik kazalarının, cinnet ve cinayetlerin, kadına yönelik şiddetin en önemli nedenlerinden biri alkoldür. 

Ortaöğretimde artan alkol kullanım oranlarının ve alkol endüstrisinin gençlik faaliyetlerinde reklam ve sponsorluk yoluyla öne çıkması çocuklarda ve gençlerde alkol kullanım oranlarını artırıyor. diye konuştu. Karaman söz konusu platformda katılımcı kurum ve kuruluşların sayısını genişleteceklerini ve ülke genelinde bir farkındalık oluşturacaklarını sözlerine ekledi. 

Platformun tüzük ve yönetim kurulunun belirlenmesi çalışmalarının önümüzdeki aylarda tamamlanması ve daha fazla sayıda kurumun platforma katılımı öngörülüyor.

Öte yandan toplantıya katılan kurumların talebi üzerine platformun sekreterya çalışmalarını Yeşilay yürütecek. 

Platform bünyesinde Halk Sağlığı Uzmanları Derneği, Türk Kalp Vakfı, Türk Kardiyoloji Derneği, Türk Karaciğer Vakfı, Hayat Sağlık ve Sosyal Hizmetler Vakfı sağlık kuruluşlarının yanı sıra İstanbul Trafik Vakfı, Türkiye Trafik Kazalarını Önleme Derneği, Tüketiciler Birliği, Tüketici Örgütleri Federasyonu, Sağlık ve Gıda Güvenliği Hareketi gibi değişik sektörlerden de kuruluşlar bulunuyor. 

Platformda sivil oluşumlar dışında Gençlik ve Spor Bakanlığı, Türkiye Halk Sağlığı Kurumu Başkanlığı, Aile ve Sosyal Politikalar Bakanlığı, Tütün ve Alkol Piyasası Düzenleme Kurumu gibi resmi kurumlar da yer aldı.