Yaşam koçu polisle yeniden doğdular
ADANA Emniyet Müdürlüğünün Toplum Destekli Polislik (TDP) Şubesince Türkiyede ilk kez hayata geçirilen Geleceğimiz 20 Genç Projesi, uyuşturucu batağına saplanan gençleri yeniden hayata bağladı.
 Projede yaşam koçluğu yapan polisler ve psikologlar, gençlerin anne ve babalarına da destek verdi. Projede, Adana Madde Bağımlıları Tedavi Merkezi (AMATEM), Narkotik Büro ile Çocuk Şube Müdürlüğü birlikte çalıştı. Tamamen gönüllülük esasına dayalı olarak yürütülen proje toplam 4 ay sürdü. İlk günlerde aileler bile projeden sonuç alınacağına inanmadı. 10 kişilik gruplar halinde 1 ay tedavi gören madde bağımlısı gençler, taburcu olduktan sonra yaşam koçu polislerin kontrolüne girdi. Tedaviler, özel bir klinikte psikologlarca sürdürüldü. Gençler için piknikler, tekne gezintileri, spor etkinlikleri düzenlendi. İŞKUR destekli faaliyet yürüten Mesleki Edindirme Vakfı (MEKSA) tarafından gençler yeteneklerine göre meslek eğitimi gördü. Yaşam koçları eğitimlerini tamamlayan gençleri fabrikalarda, özel şirketlerde iş sahibi yaptı. 
Bizimle yatıp bizimle kalktılar 
PROJE ile hayata tekrar tutunan eski bağımlı gençlerden bazıları ve aileleri, yaşadıklarını şöyle anlattılar: m Uyuşturucudan kurtulan bir yıllık evli R.B.: Tedaviyi başaramayacağımı sanıyordum, ama yaşam koçlarım sayesinde başardım. Bizde çok emekleri var. 24 saat bizimle yatıyor, bizimle kalkıyorlar. Hiç unutmuyorum, bir gece büyük sorunum oldu; saat 03.00te yaşam koçum yanıma geldi ve çözdü.
m Kızı E.nin, lise 1inci sınıfta, 15 yaşında uyuşturucuyla tanıştığını belirten Selma V.: Kızımız bizi düşman gibi görür, odasına kapanır, dışarı çıkmazdı. Şimdi bizimle sohbet edip gülüyor. Proje sayesinde ailemiz eski neşesine kavuştu, yüzümüz gülmeye başladı.
m  23 yaşındaki oğlu S. uyuşturucuya kullanan Nurten A.: Çok acı çektik, eşimle sabahlara kadar ağladık. En son oğlumuz silah alıp bizi öldüreceğini söyledi. Eşimle intiharı düşündüğümüz zamanlar oldu. Bu proje başta oğlumuzu ve bizi hayata bağladı. Evimize neşe, huzur geldi. Artık birlikte sofraya oturup, yemek yiyoruz. Bu projeyi hayata geçirenlere teşekkür ediyoruz. 

 