Hemşire doktora öyle bir tuzak kurdu ki!
Arkadaşlarıyla doktora tuzak kurarak gasp eden hemşire, polis tarafından suç üstü yakalanınca "Eyvah şimdi yandım" diye gözyaşı döktü.
Adana'nın Seyhan İlçesi'ndeki tıp merkezinde görev yapan pratisyen hekim S.S'yi aynı işyerinde çalışan hemşire M.M. erkek arkadaşları M.T. ve T.O.D. ile silahla tehdit etti. Hemşire ve iki arkadaşı, doktor S.S'den tehditle nüfus cüzdanı ve 500 lira alıp, 70 bin lira tutarında bir senet ile 5 boş senede imza attırdı. Doktor S.S. tehdidin ardından polise giderek şikayetçi oldu. Emniyet Müdürlüğü Kaçakçılık ve Organize Suçlarla Mücadele Şubesi Organize Suçlar Bürosu ekipleri, doktor S.S'ye bir bankanın ATM'sinden zorla para çektirip bin lirayı alan T.O.D. ile hemşire M.M. ile M.T'yi de gözaltına aldı. Gözaltına alınan kişilerin evlerindeki aramalarda bir adet pompalı av tüfeği ele geçirildi. Emniyet Müdürlüğü'nde ifadeleri alınan 3 kişi, 'çıkar amaçlı suç örgütü kurmak, tehdit ve gasp' suçlamasıyla adli mercilere sevk edildi. Adliyeye sevk edilen şüpheliler, ifadelerinin ardından tutuksuz yargılanmak üzere serbest bırakıldı.