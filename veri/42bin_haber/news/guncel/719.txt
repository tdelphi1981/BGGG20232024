Cemil Kaptanı vicdanı zorladı
Ulaştırma, Denizcilik ve Haberleşme Bakanı Binali Yıldırım, Türkiye Haber-İş Sendikasının kuruluşunun 50nci yılı dolayısıyla Antalyada düzenlenen kutlama programında Şilede yaşanan gemi kazasının ardından kurtarma çalışması yapmak üzere bölgeye giden kurtarma botunun batması sonucu hayatını kaybedenleri İnsanların hayatını kurtarmak için canını feda etmekten çekinmeyen yiğit insanlar olarak tanımladı.
Yıldırım, şunları söyledi: Kim ne söylerse söylesin, o kardeşlerimiz kahramanca mücadele etmiş, deniz üzerinde Beni kurtarın diye çırpınan insanlara yardım için kendi hayatlarını riske atmış ve feda etmiştir. 4 kazazedeyi kurtarmış, ama bu arada kendi hayatlarını da feda etmişlerdir. 7 kuvvetinde havada denize çıkmaya hiç kimse zorlamadı Cemil Kaptanı. Vicdanı, denizcilik kültürü ve inancı, orada (İmdat) diyen insana bakmayı, onuruna yediremedi. Çıktı, hayatını bedel olarak ödedi.  
150 metre hareketlilik 
2 gün önce batan Volgo-Balt 199 adlı yük gemisinin 7 mürettebatı ile tahlisiye botunun kaptanı Cemil Özbene yardım etmek isterken, kuvvetli dalgaların etkisiyle denizde kaybolan balıkçı Mümin Akgün ve tahlisiye botunda görevli Mehmet Gençi arama çalışmaları devam ediyor. Şile rıhtımında bekleyen balıkçılar, 150 metre açıkta siyah bir cisim gördüklerini Kıyı Emniyeti Genel Müdürlüğüne ihbar etti. Bunun üzerine Kıyı Emniyeti Genel Müdürlüğüne bağlı ekiplerin arama çalışmaları hızlandı. Cismin görüldüğü belirtilen bölgede 2 helikopter ve 3 kurtarma botu arama çalışmalarını yürütüyor.