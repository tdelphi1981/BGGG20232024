Din hanesi bilgisi Nüfus Müdürlüğü için
CHP'lİ Aytuğ Atıcı'nın 'Yenidoğan bebeklerin tarama testinde kullanılan yeni formlara bebeğin dini, evlilik içi veya evlilik dışı hanelerinin eklendiği' iddiasıyla ilgili Sağlık Bakanlığı'ndan açıklama geldi. 'Ulusal
 Yenidoğan Tarama Programı Yazılımı' ve 'Topuk kanı örneği kağıdı'nın, TÜİK Başkanlığı ve Nüfus Vatandaşlık İşleri Genel Müdürlüğü ile birlikte yeniden düzenlendiği belirtilen açıklamada, şöyle denildi:
 CEVAPLAMAK ZORUNLU DEĞİL
 'TOPUK kanı örneği kağıdında; ailenin adres ve iletişim bilgileri, kan numunesi alımına dair bilgiler, anne-baba, bebek kimlik bilgileri ile doğuma dair (bebeğin doğum yeri, tarihi ve saati, cinsiyeti, doğumun gerçekleşme şekli, doğum ağırlığı ve gebelik haftası) bilgiler yer almaktadır. Bebeğin anne-babasından hangisinin üzerine kayıt edileceğini belirlemek için sorulan soruyla din hanesi Bakanlığımızca değil, Nüfus Hizmetleri Genel Müdürlüğü'nce kullanılacak olan bilgilerdir. Bu alanların doldurulması zorunlu değildir.