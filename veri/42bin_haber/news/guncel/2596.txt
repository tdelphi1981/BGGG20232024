Patlamayan 2 havan mermisi toprağa saplı bulundu
Çatışmaların gittikçe şiddetlendiği Suriye'den atıldığı tahmin edilen 3 havan mermisi Hatay'a isabet etti. Patlamayan 2 havan mermisi toprağa saplı bulundu.
Edinilen bilgiye göre dün sabah saatlerinde Hatay'ın Altınözü ilçesine bağlı Suriye'ye sıfır noktada bulunan Kolcular Köyüne yerleşim alanına 40 ve 100 metre aralıklarla 3 adet havan mermisi isabet etti. Havan mermilerinden biri patlarken diğer ikisi araziye saplandı. Havan mermilerinin 40 cm'lik kısmı toprağın üzerinde kalırken şans eseri patlamadı. Havan mermilerinin isabet ettiği alanda kimsenin olmaması da bir faciayı önledi.