Adliyede çatışma: 3 ölü
GAZİANTEP Adliyesi önünde boşanma davası duruşmasına gelen iki grup arasında çıkan silahlı çatışmada 3 kişi öldü, 3 kişi yaralandı.
Olay saat 12.00 sıralarında adliye binası önünde meydana geldi. Bir boşanma davası için adliyeye gelen taraflar arasındaki tartışma silahlı kavgaya dönüştü. Uzun namlulu silahların kullanıldığı çatışmada henüz kimlikleri öğrenilemeyen 3 kişi yaşamını yitirdi. Yaralanan 3 kişi de hastaneye kaldırıldı.