Erdoğan ODTÜ rektörüyle görüşecek
ODTÜ tartışması gündemdeki sıcak yerini koruyor. Başbakan Erdoğan bugün saat 14.00'de ODTÜ rektörü ile biraraya gelecek. Erdoğan, öğrencilere sahip çıkan akademisyenlere "bu mesleği bıraksınlar" çağrısını yapmadan hemen önce YÖK Başkanı Gökhan Çetinsaya ile de görüştü. Görüşmenin gündemi hakkında açıklama yapılmadı. 
Geçen hafta Göktürk-2 uydusunun fırlatılışı töreni nedeniyle ODTÜ’ye gelen Başbakan Recep Tayyip Erdoğan öğrenciler tarafından protesto edilmişti.Çıkan olaylar nedeniyle bir açıklama yapan üniversite yönetimi, polisi eleştiren bir açıklamada bulunmuştu. 
ODTÜ yönetiminin bu açıklamasından sonra Başbakan Erdoğan ise öğrencilere sahip çıkan akademisyenlere "bu mesleği bıraksınlar" çağrısı yaptı. Erdoğan'ın bu çağrıyı yapmadan hemen önce YÖK Başkanı Gökhan Çetinsaya ile görüştüğü öğrenildi. 


Çeşitli üniversite yönetimlerinin ODTÜ'deki olayları kınayan açıklamasının ardından, Başbakan Erdoğan'ın bugün saat 14.00'te ODTÜ Rektörü Prof. Dr. Ahmet Acar ile görüşeceği bildirildi.