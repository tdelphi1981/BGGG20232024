Ceylanpınar'da 7 yaşındaki çocuk yaralandı
Ceylanpınar'da gün geçmiyor ki silah sesleri duyulmasın. Geçen hafta bir çocuk başından vurulurken, AK Parti Şanlıurfa Milletvekili Abdülkerim Gökün otomobiline de Suriyeden atılan bir mermi isabet etmişti. Son kurban ise 7 yaşındaki Gamze oldu. Şanlıurfa'nın Suriye sınırındaki Ceylanpınar ilçesinde bir kız çocuğu, nereden atıldığı belli olmayan kurşunun koltuk altına isabet etmesi sonucu yaralandı.
Sınıra yakın bölgede bulunan Mevlana Mahallesi'ndeki evlerinin önünde oynayan Gamze Nur Yıldırım'ın (7) koltuk altına, nereden ateşlendiği belli olmayan mermi isabet etti.  

Yaralanan Yıldırım, yakınlarınca Ceylanpınar Devlet Hastanesi'ne kaldırıldı. İlk müdahalenin ardından Şanlıurfa'ya sevk edilen Gamze Nur Yıldırım'ın sağlık durumunun ciddiyetini koruduğu bildirildi.

Bu arada, hastane önünde toplanan Yıldırım'ın yakınları duruma tepki gösterince, güvenlik güçleri önlemlerini arttırdı. 
CEYLANPINARLILAR SOFRAYA OTURMAKTAN BİLE KORKUYOR 
Şanlıurfanınnın Ceylanpınar İlçesinin karşısında bulunan Suriyenin Haseki kentine bağlı Rasulayn İlçesinde, muhalifler ile PKKnın Suriyedeki kolu PYD güçleri arasındaki çatışmalar aralıklarla devam ediyor. Geçen pazartesi günü Ahmet Özerin sofrada yemek yerken Suriye tarafından gelen bir kurşunla ağır yaralanmasının ardından Ceylanpınarlılar toplu olarak her sofraya oturuşta tedirgin olduklarını söylüyor. 
Ceylanpınarın karşısında bulunan Suriyenin Rasulayn İlçesinde, geçen Kasım ayında ordu birlikleri ile muhalifler arasında çatışma çıktı. Muhalifler, kontrolü ele geçirdikleri ordu birliklerinin terk ettiği Rasulaynda, Kasım ayı sonunda PYD güçleri ile çatıştı. Ceylanpınarda büyük korkuya yol açan çatışmalar, Suriyeli aşiret liderlerinin araya girmesiyle sonlandırıldı. Ancak, taraflar ilçenin kontrolü konusunda anlaşmazlığa düşünce geçen hafta çarşamba günü yeniden çatışmaya başladı. Onlarca Suriyelinin yaşamını yitirdiği ve yaralandığı çatışmalar sırasında, sınırı aşan mermiler Ceylanpınarda çok sayıda ev ve işyerine isabet etti, 4 Türk vatandaşının da yaralanmasına yol açtı. 
OKULLAR VE SOKAKLAR BOŞALDI 
Çatışmaların başlamasıyla tedirginliğin yeniden hakim olduğu Ceylanpınarda halk büyük korku yaşıyor. Seken kurşunlara hedef olma korkusu yaşayan halk sokakları, çocuklar da okulları boşalttı. Ceylanpınarda birçok aile, yarın yarı yıl tatilinin başlamasıyla birlikte çocuklarını alarak 15 günlük tatil süresince ilçeden ayrılmanın hazırlığını yapıyor. 
SOFRAYA ENDİŞEYLE OTURULUYOR 
Rasulayndaki çatışmalar sırasında geçen pazartesi akşamı Suriye tarafından atılan bir kurşun sınırı aştı ve Aydınlık Mahallesindeki evinde yemek yiyen 32 yaşındaki Ahmet Özerin başına isabet etti. Ağır yaralanan ve tedavisi halen devam eden Özerin yaralanması ilçede yaşayanların korkusunu daha da artırdı.  
Sınır hattına en yakın nokta olan Aydınlık Mahallesinde yaşayan ve vurulan Özerin komşuları olan birçok aile bu olay sonrası sofraya endişeyle oturmaya başladı. Aydınlık Mahallesinde yaşayan Sağ Ailesinin fertleri de komşuları gibi kurşunlara hedef olabilecekleri endişesiyle sofraya korkarak oturuyor. Ailece kurulan sofrada yemek yerken tedirgin olan Sağ Ailesinin fertleri, "Her an bir kurşun gelecek korkusuyla lokmalar boğazımıza düğümleniyor" dedi. 
64 yaşındaki anne Ayşe Sağ, evlerinin avlusuna sürekli Suriye tarafından atılan kurşunların düştüğünü ve komşularının vurulmasının ardından tedirginliklerinin arttığını ifade etti. Dışarı çıkamadıklarını ve psikolojilerinin bozulduğunu söyleyen Ayşe Sağ, "Ne yapacağımızı şaşırmış durumdayız. Yemek yemeye bile korkar haldeyiz. Çocuklarımızı sokağa salmadığımız gibi, bizler de dışarı atım atmaya korkuyoruz. Ne zaman nereden kurşun geleceği belli değil. Komşumuz sofra başında vurulunca, herkes sofrada vurulma korkusuyla tedirginlik yaşıyor. Sofraların tadı, tuzu kalmadı" diye konuştu. 
Sağ Ailesinin diğer fertleri de çatışmalar nedeniyle huzurlarının kalmadığını ifade ederek barış dileğinde bulundu. 
 
  
 