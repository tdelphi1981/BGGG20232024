Yolda alev alev
İSTANBULdan Ankaraya giden Ahmet Kandilin kullandığı yolcu otobüsünün motorundan, dün saat 06.00 sıralarında Kazan yakınlarında seyrederken, dumanlar çıkmaya başladı.
Dikiz aynasından dumanları gören Kandil, hemen sağa çekip, kapıları açarak 50 yolcuyu hızla tahliye etti. İki sürücü ve hostes de araçtan indi. Dumanın ardından yükselen alevlere çevredeki sürücüler ve jandarma, yangın söndürme tüpleriyle müdahale etti. Bu sırada otobüsteki yolcu bagajları da hızla boşaltıldı. Yangın tüm çabalara rağmen büyüdü. Olay yerine gelen Ankara Büyükşehir Belediyesine ait 3 itfaiye aracı, yangını söndürdü. Yolcular, Ankaradan gelen aynı firmanın bir başka otobüsü ile yollarına devam etti. 
              
  

 