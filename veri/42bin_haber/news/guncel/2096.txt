Viyana'da iki yolcu treni çarpıştı
Viyana'da Westbahnhof ile Hüteldorf istasyonları arasında iki yolcu treninin çarpıştığı ve çok sayıda yaralı olduğu bildirildi. Avusturya Devlet Demir Yolları (ÖBB) Basın Sözcüsü Sarah Nettel, yaptığı açıklamada, meydana gelen kazada çok sayıda yolcunun yaralandığını belirtti.

İlk yardım ekiplerinin olay yerine ulaştığını ve yaralı yolcuların tedavisine başlandığını ifade eden Nettel, ülkenin batısına ve Avrupa ülkelerine
tren seferlerinin gerçekleştiği Westbahnhof ile Hüteldorf güzergahının trafiğe kapatıldığını bildirdi.

Kaza nedeni ve yaralı yolcu sayısı konusunda henüz açıklama yapılmadı.