Ezilen cansız mankenleri gerçek sanıp kaçtı
ŞANLIURFAda, yönetimindeki cipin direksiyon kontrolünü yitiren sürücü, yol kenarındaki ATM cihazına çarptıktan sonra giyim mağazasına girdi. Şans eseri kazada can kaybı olmazken, vitrinin yıkılmasıyla cipin altında kalan cansız mankenleri gören sürücü, ölüme neden olduğunu sanarak panikle kaçtı.
CANSIZ MANKENLERİ GERÇEK SANDI / FOTO GALERİ 
SÜRÜCÜ EZDİĞİ CANIZ MANKENİ GERÇEK SANDI VE KAÇTI / WEB TV 
Kaza, dün gece geç saatlerinde Atatürk Bulvarında meydana geldi. Şanlıurfanın zengin çiftçi ailelerine mensup Ali B. yönetimindeki cipiyle giderken Abide Kavşağında yol yapım çalışması nedeniyle yolun bariyerlerle kapatılmasını fark edemeyince aniden direksiyonunu kırdı. Araç, kaldırım üzerinde bulunan bir bankaya ait ATM cihazına, ardından bir giyim mağazasına girdi. Mağaza ve araçta hasarın oluştuğu kazada şans eseri can kaybı olmadı. Kaza nedeniyle kısa süreli şoka giren Ali B., yıkılan vitrinden düşüp aracın altında ezilen cansız mankenleri gerçek sanıp ölüme neden olduğunu sanarak panikle kaçtı. Çevredekilerin ihbarı üzerine olay yerine gelen polis, güvenlik önlemlerini alırken, sürücüyü bulmak için arama yaptı.   

Polis bir süre sonra cipin sahibi Ali B.yi gözaltına aldı. Sarayönü Polis Merkezine götürülüp ifadesi alınan Ali B., savcının talimatıyla serbest bırakılırken soruşturma sürdürülüyor.
 