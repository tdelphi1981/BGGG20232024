Belediyeden 'sıcak sıcak kandil lokması!'
Tekirdağ Belediyesi, Mevlid Kandili münasebetiyle 5 bin kişiye lokma dağıttı. Tuğlalı Parkta kurulan standa gelen vatandaşlar, lokmaları Belediye Başkanı Adem Dalgıç'ın elinden aldı. Başkan Dalgıç'ın dağıtım sırasında "Sıcak sıcak kandil lokması!" demesi ise gülüşmelere neden oldu.
Tekirdağ Belediye Başkanlığı tarafından bugün Tuğlalı Parka kurulan stantta halka lokma dağıtıldı. Belediye Başkanı Adem Dalgıç, vatandaşlarla sohbet ederek Mevlid Kandili'ni kutladı.
 
Başkan Dalgıç'ın dağıtım sırasında vatandaşlara "Sıcak sıcak kandil lokması" şeklinde seslenmesi de dikkat çekti. 
 
5 Bin kişiye dağıtılan lokma dağıtım etkinliğinde konuşan Belediye Başkanı Dalgıç, kandillerin İslam alemi için son derece önemli ve müstesna zaman dilimleri olduğunu ifade etti.
 
Dalgıç: "Manevi duyguların en yoğun şekilde yaşandığı bugün de tüm halkımızın Mübarek Mevlid Kandilinizi tebrik ediyor, Tekirdağımız, ülkemiz ve tüm insanlık için hayırlara vesile olmasını diliyorum" dedi.