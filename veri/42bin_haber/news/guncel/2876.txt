Türkiye'nin ilk bilim merkezi
Tübitak'ın desteğiyle Konya'da kurulan Türiye'nin ilk bilim merkezinde çalışmalar sürüyor
Türkiye Bilimsel ve Teknolojik Araştırma Kurumu'nun (TÜBİTAK) 'Bilim Merkezi Kurulması Çağrısı' projesi sonucunda, Konya Büyükşehir Belediyesi'nce yapımı kararlaştırılan Türkiye'nin ilk Bilim Merkezi'nin çalışmaları devam ediyor.

Konya Büyükşehir Belediye Başkanı Tahir Akyürek, AA muhabirine çalışmalarla ilgili yaptığı açıklamada, projenin; Büyükşehir Belediyesi, Konya Sanayi Odası (KSO) ve diğer kurumların işbirliğiyle TÜBİTAK'a sunulduğunu dile getirdi.

Bilim Merkezi'ne ilişkin öncelikli hedef kitlenin, ilk ve orta öğretim seviyesindeki öğrenciler, 3 yaş üstü okul öncesi çocuklar, aileleri, üniversite öğrencileri ve öğretmenler olacağını ifade eden Akyürek, 'Bilim Merkezi'yle, araştırmacı, yenilikçi ve öz güven sahibi bireylerin yetişmesi amaçlanıyor. Bilgi toplumunun oluşmasına katkıda bulunmasını hedefliyoruz' dedi.

Akyürek, merkezde yer alacak bilimsel sergiler ve etkinlikler kadar yapılacak binanın da görsel açıdan hem çocuklara ve gençlere hitap etmesi gerektiğine işaret ederek, bu bağlamda Bilim Merkezi'nin, özgün mimari yapısıyla da simgesel bir anlam taşıyacağına dikkati çekti.

'100 bin metrekarelik arazi üzerine kurulan Bilim Merkezi, çevre düzenlemeleriyle birlikte yaklaşık 70 milyon liraya mal olacak' diyen Akyürek, merkezin, mimari ögelerinin yörüngesel planının, zengin peyzajıyla birleşerek öğrenciler, araştırmacılar, yerli ve yabancı turistler için keşfe açık bir yer olacağını vurguladı.

Tasarımıyla uzaktan da varlığını belli ettirecek olan Bilim Merkezi'nin, yeni bir cazibe merkezi haline geleceğini dile getiren Akyürek, klima, tesisat, bahçe düzenlemesi ve diğer çalışmaların devam ettiğini, inşaatın yaz aylarında bitmesinin beklendiğini sözlerine ekledi. 

Türkiye Bilimsel ve Teknolojik Araştırma Kurumu'nun (TÜBİTAK) 'Bilim Merkezi Kurulması Çağrısı' projesi sonucunda, Konya Büyükşehir Belediyesi'nce yapımı kararlaştırılan Türkiye'nin ilk Bilim Merkezi'nin çalışmaları devam ediyor.


Konya Büyükşehir Belediye Başkanı Tahir Akyürek, AA muhabirine çalışmalarla ilgili yaptığı açıklamada, projenin; Büyükşehir Belediyesi, Konya Sanayi Odası (KSO) ve diğer kurumların işbirliğiyle TÜBİTAK'a sunulduğunu dile getirdi.

Bilim Merkezi'ne ilişkin öncelikli hedef kitlenin, ilk ve orta öğretim seviyesindeki öğrenciler, 3 yaş üstü okul öncesi çocuklar, aileleri, üniversite öğrencileri ve öğretmenler olacağını ifade eden Akyürek, 'Bilim Merkezi'yle, araştırmacı, yenilikçi ve öz güven sahibi bireylerin yetişmesi amaçlanıyor. Bilgi toplumunun oluşmasına katkıda bulunmasını hedefliyoruz' dedi.

Akyürek, merkezde yer alacak bilimsel sergiler ve etkinlikler kadar yapılacak binanın da görsel açıdan hem çocuklara ve gençlere hitap etmesi gerektiğine işaret ederek, bu bağlamda Bilim Merkezi'nin, özgün mimari yapısıyla da simgesel bir anlam taşıyacağına dikkati çekti. '100 bin metrekarelik arazi üzerine kurulan Bilim Merkezi, çevre düzenlemeleriyle birlikte yaklaşık 70 milyon liraya mal olacak' diyen Akyürek, merkezin, mimari ögelerinin yörüngesel planının, zengin peyzajıyla birleşerek öğrenciler, araştırmacılar, yerli ve yabancı turistler için keşfe açık bir yer olacağını vurguladı.


Tasarımıyla uzaktan da varlığını belli ettirecek olan Bilim Merkezi'nin, yeni bir cazibe merkezi haline geleceğini dile getiren Akyürek, klima, tesisat, bahçe düzenlemesi ve diğer çalışmaların devam ettiğini, inşaatın yaz aylarında bitmesinin beklendiğini sözlerine ekledi.