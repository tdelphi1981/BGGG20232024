İnsan beynini ambar olarak kullanmak büyük bir israftır
BAŞBAKAN Tayyip Erdoğanın eşi Emine Erdoğan, eğitim konusunda önemli mesajlar verdi. Eğitimin ancak insanlığa faydalı olunduğunda anlam kazanacağını belirten Emine Erdoğan, Mevlânânın dediği gibi, bilgi tohumları insanın kafasında depolanmak için değildir, insan beynini ambar olarak kullanmak büyük bir israftır dedi.
Eğitimin çevreyi ve dünyayı anlamayı sağlaması gerektiğine dikkat çeken Emine Erdoğan, şunları söyledi: Biz, faydasız ilimden uzak durmayı benimsemiş bir inancın mensuplarıyız. Bunun yerine diğer insanlara da faydalı olunacak bir eğitim anlayışının daha doğru olduğuna inanıyoruz.  
Yunus Emrenin dediği gibi, İlim ilim bilmektir, ilim kendin bilmektir, sen kendini bilmezsen ya nice okumaktır. Küreselleşme denizinde boğulmadan yol alabilmemiz, eğitimle kültür arasında oluşturacağımız hassas dengeye bağlı.  Burslar yüksek oranda artırıldı. Eğitimin önünde hiçbir mazeret tanımadık. Bu süreçte, kız çocuklarının okutulması için benim öncülüğümde çok sayıda kampanya yapıldı. 
Türkiye genelinde, 350 bin kız çocuğunu okulla buluşturduk. Hiçbir kız çocuğunun okuldan, eğitimden uzak kalmaması için gerçekten özverili çalışmalar yürütüyor, sonuçlarını da büyük memnuniyetle alıyoruz. Erdoğan, 13 Kasımda Katarın başkenti Dohada başlayan WISE Dünya Eğitim Yenilikleri Zirvesinde de 150 ülkeden gelen eğitimcilere benzer mesajları vermişti.                   
 