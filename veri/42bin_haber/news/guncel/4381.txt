Yiğit Bulut '28 Şubat ve Demokratikleşme'yi anlattı
Şehir Konferanslarına katılan Gazeteci-Yazar Yiğit Bulut, 28 Şubat ve Demokratikleşme başlığı altında önemli açıklamalarda bulundu.
 1960ın, 1980in, 28 Şubatın, e-muhtıranın ve bütün süreçlerdeki senaryoların yazılmış senaryolar olduğunu kaydeden Bulut, Bu topraklardaki insanlar dik durmazsa Bosnadaki insanları, Iraktaki insanları, Çindeki Türkleri katlederler dedi.
Konya Büyükşehir Belediyesi, Necmettin Erbakan Üniversitesi ve ASKON Konya Şubesi tarafından düzenlenen Şehir Konferanslarına katılan Gazeteci-Yazar Yiğit Bulut, 28 Şubat ve Demokratikleşme konusunu anlattı. 
Büyükşehir Belediyesi Mevlana Kültür Merkezi Sultan Veled Salonunda düzenlenen ve yoğun ilgi gören konferansta 1960tan itibaren darbeleri anlatan Yiğit Bulut, 1980 darbesinde 650 bin kişinin tutuklandığını, tutuklananların tek suçunun düşünmek olduğunu dile getirdi. 
1980 darbesinin düşünen beyinleri biçtiğini vurgulayan Bulut, Çünkü Türkiyenin düşünmeyen apolitik bir yapıya geçmesi gerekiyordu. 1980de geçtiğimiz apolitik yapı 2003e kadar devam etti. Tüketim toplumu oluşturuldu. Kendi değerlerini bilmeyen, kimlik krizi yaşayan insanlar ile askeri darbe ve devalüasyon dönemi yaşatıldı. Bu denklemi çok iyi anlamak lazım. O zaman Türkiyenin kötü kaderinin nereden kaynakladığını çok iyi anlayacağız dedi. 
Türkiyenin 1946 ile 2003 yılları arasında 2.2 trilyon lira faize para ödediğini belirten Yiğit Bulut, birilerinin Türkiyenin şu anki gelişimini durdurmak için her şeyi yaptıklarını, bunu durduramazlarsa Türkiyeyi 10 sene sonra hiç durduramayacaklarını söyledi.
1960ın, 1980in, 28 Şubatın, e-muhtıranın ve bütün süreçlerdeki senaryoların yazılmış senaryolar olduğunu kaydeden Bulut, 28 Şubat süreci; yerleşik yapının, seçilmişleri, başka güç kaynaklarını kullanarak alt etmesi, halkın seçtiğini halkın ordusuyla pasivize etmesidir. Defalarca hızlı tren projesi gündeme geldi. Hiçbir başbakanın ömrü hızlı tren yapmaya yetmedi. Şimdi hiç kimse engelleyemiyor. Çünkü o yerleşik yapı gücünü kaybetti. Bu topraklardaki insanlar dik durmazsa Bosnadaki insanları, Iraktaki insanları, Çindeki Türkleri katlederler diye konuştu. 
Yiğit Buluta teşekkür eden Konya Büyükşehir Belediye Başkanı Tahir Akyürek, 28 Şubat sürecinin en önemli mağdurunun Necmettin Erbakan olduğunu hatırlatarak, bugün onun ismine kurulan bir üniversite ile toplantıyı düzenlediklerini, millete rağmen yapılan hiçbir şeyin tutmayacağını dile getirdi.
Programın sonunda Konya Büyükşehir Belediye Başkanı Tahir Akyürek, Necmettin Erbakan Üniversitesi Rektör Yardımcısı Prof. Dr. Tahir Yüksek ile ASKON Konya Şube Başkanı Yakup Yıldırım, Yiğit Buluta çeşitli hediyeler takdim etti.