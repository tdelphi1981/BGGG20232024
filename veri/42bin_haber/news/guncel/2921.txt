Sarai Sierra cinayetinde sürpriz tanık
ABD'li Sarai Sierra'nın cesedinin bulunmasının ardından emniyete gelen bir kadın görgü tanığı olarak ifade verdi.
Adının açıklanmamasını isteyen kadın, "Salı gecesi Surların dibinde bir araba durmuş orta yaşın üstündü bir erkeğin arka koltuktan bir şey sokup ya da çıkardığını gördüm. Bu sırada bir el gördüm" dedi.

ABD'li Sarai Sierra'nın cesedinin Cankurtaran'da bulunmasının ardından Asayiş Şube Müdürlüğü'ne gelen bir kadın ifade verdi. İfadesi sonrası gazetecilere açıklamada bulunan isminin açıklanmasını istemeyen kadın, "Gayrettepe'de oturuyorum. Salı günü kardeşime yemeğe gittim, yemek dönüşü gece 23.00 ile 23.30 arası surların dibinde bir araba durmuş orta yaşın üstündü bir erkeğin arka koltuktan birşey sokup yada çıkardığını gördüm. Bu sırada bir el gördüm" dedi.

Neden Salı günü polise gelmediğinin sorulması üzerine ise, "Kızım engel oldu. Arabayı da ben kullandığım için 'Anne yanlış görmüşsündür' dedi plakayı da alamadım . Amerikalı kadının cesedinin bulunduğunu basından öğrenince gelip ifade verdim" diye konuştu.



ÇAPKIN : AJAN YADA KURYE OLDUĞUNA YÖNELİK TESPİT YOK

İstanbul Emniyet Müdürü Hüseyin Çaptın ölü bulunan Amerikalı turist Sara Sierra'nın başına vurularak öldürüldüğünü belirterek ajan ya da kurye olduğuna yönelik bir tespitlerinin olmadığını söyledi

Başbakan Recep Tayyip Erdoğanı uğurlamak için Atatürk Havalimanında bulunan Çapkın, gazetecilerin konuyla ilgili sorularını cevapladı. Sara Sierra'nın turist olarak İstanbulda tek başına gezdiğini ifade eden Çapkın Henüz çalışmalar sürüyor. Adli tıp raporu çıkmadı. Başına vurulmak suretiyle öldürüldüğü kesin. Öbür tarafını çalışıyoruz. Diğer kesin bilgilere ulaşabilmemiz için biraz daha çalışmamız gerekiyor. Gözaltına alına kişilerle ilgili de çalışmalar devamı ediyor." Dedi. Çapkın Sierranın ajan yada kurye olduğuna yönelik bir tespitlerinin olmadığını söyledi.