1 hafta içinde bırakılacak
İmralıda ağırlaştırılmış ömür boyu hapis cezasını çeken Abdullah Öcalanın, Kandildeki PKKlılara yazdığı mektubu götüren BDP milletvekillerinin, Kuzey Iraktaki örgüt yöneticileriyle buluştukları toplantının fotoğrafları, örgüt çizgisindeki yayın organlarında yer aldı.BDP heyetinin açıklamasına göre, Kandilde yapılan PKK görüşmesi, 1 Mart günü gerçekleşti. Bu görüşmede çekilen fotoğrafta masanın başında PKK yöneticisi Murat Karayılan, solunda ise sırasıyla milletvekilleri Sırrı Süreyya Önder, Ahmet Türk, Altan Tan ile KCK Türkiye sorumlusu ve Diyarbakırda görülen KCK ana davasını bir numaralı sanığı Sabri Ok yer alıyor. Karayılanın sağında ise Aysel Tuğluk ve başka bir PKKlı bulunuyor. Görüşmenin detaylarını örgüte yakın ANF ajansına açıklayan Karayılan, kaçırılan kamu görevlilerinin bir hafta içinde bırakılacaklarını belirtirken, Eğer tekrar BDP heyeti veya başka siyasi partiler ya da ilgili STKlar gelirlerse, biz kendilerine teslim edebiliriz dedi. Karayılan, Öcalanın mektubu konusunda da şöyle konuştu: Önderliğimizin gönderdiği mektup bizlerde önemli oranda bir kanaat oluşturmuş olsa da halen üzerinde düşünmemiz gereken noktalar da vardır. Bu açıdan bizim karar almamız kolay değildir. İmralıya BDPlilerin gidip gelmesi yetmemektedir; doğrudan bir ilişkiye ihtiyaç vardır. 
 


 