Sağlık Bakanlığı'ndan soruşturma
Sağlık Bakanlığı, “Karnında Bebeğiyle Öldü” başlığıyla medyada yer alan haberdeki iddialar üzerine soruşturma başlattı.
 Sağlık Bakanlığı’ndan yapılan yazılı açıklamada, “Bugün bazı internet medyasında ve gazete haberlerinde ‘Karnında Bebeğiyle Öldü’ başlığıyla yer alan iddialar üzerine, Bakan Prof. Dr. Recep Akdağ’ın talimatıyla Sağlık Bakanlığı Denetim Hizmetleri Başkanlığınca soruşturma başlatılmıştır” denildi.
 -NE OLMUŞTU?-
 “Karnında Bebeğiyle Öldü” başlıklı habere göre, Muğla Köyceğiz’de mide bulantısı ve kusma şikayetiyle Ortaca Devlet Hastanesi’ne kaldırılan 7,5 aylık hamile Mehtap Eryılmaz, sevk edildiği Fethiye Devlet Hastanesi’nde karnında bebeğiyle yaşamını yitirmişti
 ANKA
  