Ağrı'da trafik kazası: 3 yaralı
Ağrı'nın Eleşkirt ilçesinde meydana gelen trafik kazasında 3 kişi ağır yaralandı.
Şahin Dursun (52) yönetimindeki 04 DA 968 plakalı otomobil, Ağrı-Eleşkirt karayolu Değirmenoluğu köyü mevkisinde Cengiz Kalabaş (32) yönetimindeki 04 AY 760 plakalı hafif ticari araçla çarpıştı.

Kazada sürücüler Kalabaş ve Dursun ile hafif ticari araçta bulunan Orhan Gür (45) ağır yaralandı.

Eleşkirt Devlet Hastanesi'ne kaldırılan yaralılardan Gür, buradaki müdahalenin ardından Ağrı Devlet Hastanesi'ne sevk edildi.