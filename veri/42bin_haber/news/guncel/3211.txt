Genç kızın katili intihar etti
Zonguldakın Devrek ilçesinde ilköğretim okulu öğrencisi 14 yaşındaki Kader Demiroğlunu geçen mayıs ayında gönül meselesi nedeniyle okul önünde pompalı tüfekle vurarak öldüren 52 yaşındaki Metin Abacı, tutuklu bulunduğu Karabük T Tipi Cezaevinde kendini asarak yaşamına son verdi.
Metin Abacı, Mayıs ayından bu yana tutuklu bulunduğu cezaevinde dün sabah saat 06.00 sıralarında merdiven boşluğunda çamaşır ipiyle asılmış olarak bulundu. Metin Abacının 18 kişinin kaldığı koğuşta herkesin uyuduğu sırada intihar ettiği öğrenildi. Abacının cenazesi otopsi için Ankara Adli Tıp Kurumuna gönderildi. Karabük Cumhuriyet Savcılığı olayla ilgili soruşturma başlattı.