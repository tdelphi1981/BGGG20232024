Biz barıs istiyoruz
CHP Genel Başkanı Kemal Kılıçdaroğlu, Diyarbakırdaki cenaze töreninde olay çıkmamasının memnuniyet verici olduğunu belirterek, hükümete, Biz barış istiyoruz. Kürt sorununu çözmek istiyorsanız buyurun çözün mesajını iletti.Kılıçdaroğlu, Çin gezisi kapsamında geldiği Urumçide özetle şunları söyledi:  
HERKES KATKI SUNMALI
(Cenaze töreni ve İmralı görüşmeleri) Diyarbakırda olay çıkmaması memnuniyet vericidir. Biz barışın olmasını istiyoruz. Toplumsal uzlaşma sağlamalı. Toplumun her kesiminin barışa destek vermesi ve katkı sunması gerekir. Diyarbakırda olay çıkmamasının memnuniyet verici olduğunu onun için söyledim. Onun dışında bir şey söylemek çok erken. Çözmek istiyorsanız Kürt sorununu, buyurun çözün. CHP milletvekili Osman Korutürk, MİTin böyle bir görevi olmadığına ilişkin soru önergesi vermiş ve bu tür kararların MGKda alınması gerektiğini belirtmişti. Bu konunun ayrıntısı açıklığa kavuşturulmadı. Örneğin MGKnın bilgisi var mı? Onun da aydınlığa kavuşması lazım.  Korutürkün soru önergesine yanıt verileceğini de sanmıyorum. Bu görüşmelere ilişkin muhalefet partilerine de resmi bilgi verilmeli.

ÇATARAK ÇÖZEMEZ
Erdoğanın, CHP Milletvekili Hüseyin Aygünün taziye ziyareti nedeniyle CHPye yönelttiği eleştiriler üzerine ise Kılıçdaroğlu, Klasik polemiğin içine girmek istemiyorum. CHPye çatarak yanlışlarını gidermeye, örtmeye çalışıyor. Başbakan ben yapmıyorum Devlet yapıyor diyor. Başbakan için tek seçenek var CHPye nasıl çakarım. CHPye çatmakla sorun çözülmez yorumunu yaptı. 

Kılıçdaroğlu, Aygün eleştirileri için savunmaya geçtiği iddiası üzerine, Savunmaya falan geçtiğimiz yok. Bir gidelim bakalım. Gazeteciler soru soruyor, yanıt verince de özel açıklama diyorlar yorumunu yaptı. SHP döneminde Kürt konferansına katılan 7 milletvekilinin ihracı sonrası meydana gelen kırılmanın tekrarlanabileceği görüşleri anımsatılınca Kılıçdaroğlu, Sanmıyorum dedi. Kılıçdaroğlu, anadilde savunma ile ilgili olarak da şunları söyledi:

BİLDİĞİ DİLDE SAVUNMA
Biz, önerge verdik kabul edilmedi. Anadilde savunma demek yanlış. İnsan kendisini hangi dilde ifade edebiliyorsa öyle savunabilmeli. AKP, sadece yargı aşamasında anadilde savunma önerisi verdi. Bize göre tüm aşamalarda (polis ve savcılık sorgulaması) olması lazım.    
İmralı süreci cumhurbaşkanlığı için 
İmralı girişimlerinin, 2014 yılında yapılacak Cumhurbaşkanlığı seçimine yönelik bir taktik olup olmadığı sorusuna Kemal Kılıçdaroğlu, Öyle görünüyor yanıtını verdi.  Ak Parti Genel Başkan Yardımcısı Hüseyin Çelikin, Hükümet, siyasi risk alarak  İmralı sürecini sürdürüyor sözleri anımsatıldığında ise Kılıçdaroğlu, Biz buna her telden çalanlar var diyoruz demekle yetindi.  

 