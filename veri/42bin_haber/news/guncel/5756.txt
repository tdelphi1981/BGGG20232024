Arabada pazarlık yaparken yakalandılar
Kastamonunun Tosya İlçesinde Emniyet güçlerinin yaptığı fuhuş operasyonunda 2 kişi Fuhuşa teşvik, aracılık ve yer temin ettiği iddiasıyla tutuklandı.
Tosyada faaliyet gösteren bir otelde kaldıkları öğrenilen yabancı uyruklu 2 kadını teknik takibe alan polis, şüphelileri gece saat 23.00 sıralarında Tosya D100 Karayolu Yazıçam mevkiinde otomobil içinde pazarlık halindeyken suçüstü yaptı. Azeri uyruklu olduğu öğrenilen K.Q. (34) ile Türk vatandaşı olan K.G. (20) isimli 2 kadın ifadeleri alınmak üzere polis merkezine götürüldü. Sağlık kontrolünden geçirilen şüphelilerden K.Q. sınırdışı edilmek üzere Kastamonu İl Emniyet Müdürlüğü Yabancılar Şubesine gönderildi. Hakkında arama kararı bulunan K.G. ise çıkarıldığı mahkeme tarafından serbest bırakıldı. Fuhuşa teşvik, aracılık ve yer temin ettiği iddiasıyla mahkemeye çıkarılan T.F. (45) ve Ş.Ş. (45) ise tutuklanarak cezaevine gönderildiler. 
 
Polis, otelde yaptığı incelemede kadınların kayıt dışı ikamet ettiğini belirledi. Bunun üzerine işletme sahibine 1774ncü Kimlik Bildirme Kanununa uymadığı gerekçesiyle 1500 Lira para cezası kesildi.