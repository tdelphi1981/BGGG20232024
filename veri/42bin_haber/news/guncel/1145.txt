Şiddeti reddeden insanları baş üstünde tutmayı iyi bilmeliyiz
Eski CHP Genel Başkanı Deniz Baykal, önceki gün Şırnakın Cizre ilçesinde toprağa verilen KADEP Genel Başkanı ve Bağımsız Diyarbakır Milletvekili Şerafettin Elçinin taziyesine katıldı.Baykalı Cizre girişinde CHP Şırnak İl Başkanı Çınar Ökten karşıladı. Buradan Ulu Camiye geçen Deniz Baykal, Elçi ailesine taziyelerini sundu. Taziyede bulunanlarla tek tek tokalaşan Baykal, Şerafettin Elçinin ağabeyi Seyid Eşref Elçiye başsağlığı diledi. Taziye ziyaretinde Baykala eski CHP milletvekili Mehmet Sevigen ile  bazı CHP yöneticileri eşlik etti. Ulu Cami girişinde gazetecilerin sorularını yanıtlayan Baykal, Şerafettin Elçinin kabineden yakın dostu olduğunu ifade ederek, Şiddeti reddeden insanları, düşüncelerimiz ayrı olsa da baş üstünde tutmayı iyi bilmeliyiz. Şerafettin Elçi böyle değer verilmesi gereken bir insan dedi. Baykal, taziye ziyaretinin ardından Cizre Devlet Hastanesine giderek burada tedavi gören CHPli eski Cizre Belediye Başkanı Tahir Veseke geçmiş olsun ziyaretinde bulundu.