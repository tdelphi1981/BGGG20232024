Erdoğan 90lı yılların mazlumuyum dedi 2000lerin zalimi oldu
CHP Grup Başkanvekili Akif Hamzaçebi, Mecliste düzenlediği basın toplantısında, Başbakan Erdoğanın, iktidardaki muhalefet rolünü oynadığını ileri sürdü.
Hamzaçebi şöyle konuştu: Sayın Başbakan 11 yıldır iktidardadır ve bu halkı, aydınları, konuşanları ezen kendisidir. 90ların mazlumu olarak kendisini takdim eden Sayın Başbakan, 2000li yılların zalimidir. 90lı yıllarda, Başkanlık sistemi Amerikan emperyalizminin dayatmasıdır demişti. Demek ki 2013 yılında, Amerikan emperyalizminin dayatması olarak Türkiyenin gündemine başkanlık sistemini taşımıştır. Onun bir danışmanı, yıllar önce Erdoğan adına Amerikaya gitmiş ve Bu adamı deliğe süpürmeyin, kullanın demişti. Başbakan susmuştu. Demek ki Amerika, Sayın Başbakanı kullanıyor. Hamzaçebi, Erdoğanın, Ben olsam idam ederdim dediği Öcalan ile bugün görüşmeler yürüttüğünü iddia ederek, Bu, Türkiye Cumhuriyeti tarihindeki bir Başbakanın en büyük çarklarından birisidir. Osloda PKK ile görüştüğümüzü söyleyen alçaktır, şerefsizdir demişti. Bu alçak ve şerefsiz kelimesinin anlamları mı değişti? Bu görüşmeler ortaya çıktı. Sayın Başbakanın talimatıyla kendi özel temsilcinin PKK ile görüştüğü ortaya çıktı. Siz önce bunlara bir cevap verin dedi.