Zehirlenen işçi sayısı 168'e yükseldi
Kayseri'de yedikleri yemekten zehirlenenlerin sayısı 168'e yükseldi.
Edinilen bilgiye göre, Organize Sanayi Bölgesi'nde faaliyet gösteren ve bir yemek fabrikasından alınan yemekten yiyen 4 fabrikadaki 168 işçi, mide bulantısı ve kusma şikayetlerinin ardından kent merkezindeki hastanelere kaldırılarak tedavi altına alındı.

İşçilerin bir kısmı ayakta tedavi edilirken, durumu ağır olanlara ise servislerde müdahale edildi.

Olayla ilgili soruşturma sürdürülürken, Kayseri 112 Acil Servisi'nde de olayla ilgili olarak kriz masası oluşturuldu. Soruşturma başlatan polis ekiplerinin, yemeklerin üretildiği fabrikaya giderek numune aldıkları bildirildi.