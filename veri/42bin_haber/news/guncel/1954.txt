Hrant'ın acısı, Birand'ın acısıyla buluştu
Duayen gazeteci Mehmet Ali Birand'ın cenaze törenine, bugün suikaste kurban gidisişinin 6'ncı yıldönümü olan Hrant Dink'in eşi Rakel ve kardeşi Orhan da katıldı. Birand'ın Teşvikiye Camii'ndeki düzenlenen cenaze törenine binlerce kişi katıldı. Ancak törende Birand ailesine başsağlığı dileyenler arasında özellikle iki kişi dikkat çekti. 

Hrant Dink'in öldürülmesinin 6. yıldönümü için düzenlenen anma törenleri başlamadan hemen önce, Hrant Dink'in eşi Rakel Dink ve kardeşi Orhan Dink Teşvikiye Camii'ne geldi.

Birand'ın eşi Cemre Birand'a başsağlığı dileğinde bulunan Rakel Dink'e uzun uzun sarıldı.

Hrant Dink'in kardeşi Orhan Dink, Birand'ın cenaze töreninin ağabeyinin ölüm yıldönümüne denk geldiğini hatırlattı. 

Mehmet Ali Birand'ın oğlu Umur Birand da aynı tarihe denk gelmesinin kendisi için büyük bir gurur olduğunu söyledi.