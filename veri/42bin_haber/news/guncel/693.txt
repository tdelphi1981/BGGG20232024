Eşinden ayrılan kadın vekile Bakandan koruma desteği
Bakan Şahin, Ağrı Milletvekili Kotana koruma tahsis edildiğini belirterek Aile içinde sorun yaşayan kardeşimizin yanındayız dedi.
AİLE ve Sosyal Politikalar Bakanı Fatma Şahin, AK Parti Ağrı Milletvekili Fatma Salman Kotana koruma verildiğini belirterek, Fatma kardeşimizin yanındayız. Her türlü desteği vereceğiz, süreci birlikte yöneteceğiz dedi. Şahin, Milletvekili Kotan ile ilgili soruları şöyle yanıtladı: Milletvekilimiz, ailesi içinde farklı bir sorun yaşamış. Milletvekilleri de sorun yaşamaz anlamına gelmiyor. Onlar da milletin içinden geliyor. Fatma kardeşimizin yanındayız. Her türlü desteği vereceğiz, süreci birlikte yöneteceğiz. Kotana koruma verilip verilmediği ile ilgili Bakan Şahin, Kotana koruma tahsis edildiğini söyledi. 

2012 yılında şiddet azaldı

Öte yandan Aile ve Sosyal Politikalar Bakanlığının tedbirleri işe yaradı. Kanunlar ve koruma faaliyetleriyle şiddet olaylarında önemli oranda azalma yaşandı. Son 4 yılda 695 kadın ve erkek, şiddet nedeniyle hayatını kaybetti. Şiddet nedeniyle hayatını kaybedenlerin bilançosu şöyle: 2009; 108i kadın, 107si erkek 215, 2010; 106sı kadın 88i erkek 194, 2011; 99u kadın, 76sı erkek 175, 2012; 56sı kadın, 55i erkek 111 kişi. Yine Bakanlık verilerine göre, Ailenin Korunması ve Kadına Yönelik Şiddetin Önlenmesi Kanunu kapsamında 4 bin 48 kadın koruma altına alınırken, 29 bin erkek için evden uzaklaştırma kararı verildi. Aile Bakanlığının yeni tedbirler için de çalışma başlattı. Buna göre, Adalet, İçişleri, Sağlık Bakanlıkları ve Emniyet Genel Müdürlüğü ile tüm kurumların ilgili birimlerini tek çatı altında toplanacak. Şiddet konusunda tek kapı olarak 7 gün 24 saat çalışan bir sistem hayata geçecek. Şiddet Önleme Merkezi ŞÖNİM öncelikle pilot bölge seçilen 14 ilde kurulacak.