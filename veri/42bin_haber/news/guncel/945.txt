Türkiyenin uyuşturucu raporu korkuttu
EMNİYET Genel Müdürlüğü Kaçakçılık ve Organize Suçlarla Mücadele (EGM-KOM) Daire Başkanlığına bağlı Türkiye Uyuşturucu ve Uyuşturucu Bağımlılığı İzleme Merkezince (TUBİM) hazırlanan 2011 yılına ait Türkiye Uyuşturucu Raporunda çarpıcı veriler yer aldı.
Raporda, İstanbulda 25 bin bağımlı olduğu belirtilirken, 2011 yılında 105i doğrudan, 260ı dolaylı olmak üzere toplam 365 madde bağlantılı ölüm meydana geldiği kaydedildi. Yasak madde kullanma yaşının ise 14e düştüğü ifade edildi.

ÖĞRENCİLERDE SİGARA TÜKETİMİ ARTIYOR

Alkol, tütün ve madde kullanımına yönelik 32 ilde, 129 okulda 11 bin 812 öğrenciye ulaşıldı. Öğrencilerin yüzde 26,7si sigara, puro, pipo, nargile gibi tütün ürününü, yüzde 19,4ü alkol kullandığı veya birden çok kez denediği ortaya çıktı. Öğrencilerin yüzde 2.2si hastalık dışında keyfi nedenlerle ilaç kullandığı, yüzde 1.5i ise yasa dışı bağımlılık yapıcı maddelerden en az bir kere denediği kaydedildi. Erkek öğrencilerde bu oran yüzde 2.3iken kızlarda ise yüzde 0,7 olarak hesaplandı. Raporda en ürkütücü sonuç ise yasadışı maddeleri ilk kez kullanma yaşının 14 olduğu ortaya çıktı.

İSTANBULDA 25 BİN BAĞIMLI

Uyuşturucu bağlantılı ölüm verileri kullanılarak yapılan problemli madde kullanımı tahminine göre 2011 yılında Türkiyedeki problemli madde kullanıcısı sayısının 12 bin 733 olduğu belirtildi. 2011 yılında madde kullanımından dolayı adli ya da sağlık problemi yaşayan kişi sayısının belirlendiği rapor sonuçlarına göre; Ankarada yaklaşık 5 bin 800 problemli afyon ve türevi, 28 bin 500 problemli esrar kullanıcısı; İstanbulda 25 bin problemli afyon ve türevi kullanıcısı, İzmirde ise 33 bin 400 problemli esrar kullanıcısının bulunduğu tespit edildi.

365 ÖLÜM

Araştırma sonuçlarına göre, Türkiyede 2011 yılında 105i doğrudan, 260ı dolaylı olmak üzere toplam 365 madde bağlantılı ölüm meydana geldi. Doğrudan madde bağlantılı ölüm olgularının yüzde 95,2sinin erkek, yüzde 4,8inin ise kadın olduğu tespit edildi. Bu dağılım, uyuşturucu kullanımının erkekler arasında daha yaygın olduğunu göstermektedir. Olguların yaş ortalamaları; erkeklerde 33,5 iken, kadınlarda ise 43,2 olarak belirlendi.

YENİ MODA ECSTASY VE METANFETAMİN

Verilere göre, Türkiye genelinde toplam 67 bin 99 uyuşturucu olayı kaydedildi. Bu olaylarda 105 bin 665 şüpheli yakalanırken, bu olayların yüzde 87si uyuşturucu madde kullanma ve bulundurma, yüzde 13ü ise satma ya da kaçakçılık suçlarından meydana geldi. 2011 yılında Türkiyede 3 bin 306 eroin, 58 bin 727 esrar, bin 457 kokain, 2 bin 587 ecstasy ve 123 captagon olayı meydana gelirken, bir önceki yıla kıyasla, eroin, esrar ve captagon olay sayılarında bir düşüş görülürken, kokain, ecstasy ve metamfetamin olaylarında artış yaşandığı ifade edildi. 

 