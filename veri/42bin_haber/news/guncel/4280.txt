Bir asker daha intihar etti
Son dönemde sık sık gündeme gelen ve TSK'nın da önleyebilmek için 'Can Dostu' gibi uygulamalar baylattığı asker intiharlarına bir yenisi daha eklendi. Elazığ'ın Maden İlçesi Hazar Jandarma Karakolu'nda vatani görevini yapan er Mazlum Aksu intihar etti.
Maden İlçesi'ndeki Hazar Jandarma Karakolu'nda görevli jandarma er Mazlum Aksu, bilinmeyen bir nedenle girdiği bunalım sonucu intihar etti. Dün gece kazan dairesinden gelen silah sesi üzerine olay yerine giden arkadaşları, Mazlum Aksu'yu kanlar içerisinde yerde buldu. Olay yerinde ölen Aksu'nun üzerine zimmetli G-3 tüfekle intihar ettiği belirtildi.
Aksu'nun cesedi otopsi yapılmak üzere Elazığ Fırat Üniversitesi Hastanesi morguna kaldırıldı. Mardin nüfusuna kayıtlı olan ve terhisine 5 ay kaldığı belirtilen Aksu'nun intiharıyla ilgili soruşturma başlatıldı.