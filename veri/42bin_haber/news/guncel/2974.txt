Manisa'da faciadan dönüldü
Manisa'da şiddetli lodos 30 metrelik bir ağacı kökünden söktü. Ağaç bir evin ve otomobilin üzerine devrildi. 
Manisa'da akşam saatlerinde etkili olan lodos Necatibey İlkögretim Okulu'nun bahçesinde bulunan ağacı kökünden sökerek, bir evin ve otomobilin üzerine devrilmesine neden oldu.  
Okulun korkuluk demirlerini yıkarak bir otomobilin ve evin üstüne düşen ağaç maddi hasara yol açtı. Olay yerine gelen itfaiye ve park bahçe müdürlüğü ekipleri yaklaşık 30 metre uzunluğundaki ağacı devrildiği yerden kaldırmak için uzun uğraşlar verdi. Ağaç kesme motoruyla dev ağacı parçalayan ekipler kapanan yolu açtı.