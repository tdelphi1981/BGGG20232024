Türkiye milletvekilliğinde anlaştılar
Yeni Anayasanın yasama bölümü üzerinde çalışan Uzlaşma Komisyonu, Türkiye milletvekilliği konusunda uzlaştı.
Yazım Komisyonunda dört partinin temsilcileri TBMMnin Kuruluşu ve Milletin Temsili başlıklı maddeyi kaleme aldı. 550 milletvekilinden 100ünün Türkiye milletvekili olarak seçilmesinde anlaşan partiler, diğer konularda ise uzlaşma sağlayamadılar. Türkiye milletvekillerinin üniversite mezunu olma şartını taşıyıp taşımayacağı konusunda da anlaşma sağlanamadı.  
İlgili madde çekincelerle birlikte şöyle yazıldı:
Türkiye Büyük Millet Meclisi, genel oyla seçilen beş yüz elli milletvekilinden oluşur. Dört yüz elli milletvekili, seçim çevrelerinden nispi temsil sistemine göre seçilir. (CHPnin önerisi: Seçim barajı yüzde 5i aşamaz) (BDPnin önerisi: Seçim barajı konulmamalı) Yüz milletvekili ise ülke seçim çevresi esas alınarak (CHP ve BDPnin önerisi: ayrı oyla) seçilir. Milletvekilleri sadece seçildikleri bölgeyi veya kendilerini seçenleri değil, bütün milleti (BDPnin önerisi: bütün vatandaşları) temsil ederler. 
EŞİT TEMSİL SORUNU 
Toplantıda ayrıca CHP ve BDPnin Kadın ve erkeklerin TBMMde eşit temsiline ilişkin esaslar ve bu esaslara ilişkin yaptırımlar kanunla düzenlenir önerisi görüşüldü. Ak Parti ve MHPli üyeler ise 275 kadın milletvekilinin Meclise girememesi halinde bunun seçimlerin iptaline yol açacağını belirterek, öneriye karşı çıktılar. AK Parti ve MHP, bunun yerine Kadınlar ve erkeklerin seçimle gelinen görev ve mevkilerin yanı sıra mesleki konumlara ve sosyal sorumluluklara eşit şekilde erişebilmeleri kanunla teşvik edilir hükmünü önerdiler. Bu konuda da uzlaşma olmadı. 
 