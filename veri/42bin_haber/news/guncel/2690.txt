Çıkış var iniş yok
AĞRI-Erzurum illerini birbirine bağlayan E-80 karayolu üzerindeki Eleşkirt ilçesi Esentepe Mahallesinde 2 yıl önce hizmete giren üstgeçit, Karayollarının yol genişletme çalışması sırasında söküldü.
Genişletme çalışmasının tamamlanmasının ardından üstgeçidin merdivenleri yerine monte edilmedi. Aradan 3 ay geçmesine rağmen merdivenlerin hâlâ yerine takılmaması tepkilere neden oldu.
KAÇ ÇOCUK ÖLMELİ
Oğlunu trafik kazasında kaybeden mahalle sakinlerinden Şaban Birdal, Bulunduğumuz yerde 3 ay önce oğlunu trafik kazasına kurban vermiş, yüreği yanan bir baba olarak sesleniyorum. Daha ne bekliyorsunuz? Köprüyü bitirmek için daha kaç çocuğun ölmesi gerekiyor dedi.
BELEDİYE: KULAK ARDI EDİLİYOR 
Eleşkirt Kaymakamı Hakan Ezgi, üstgeçidin tamamlanması için ilgili makamlara yazı gönderdiklerini belirtirken, Belediye Başkan Vekili Mustafa Göktürk, Karayollarına defalarca yazı yazdığımız halde kulak ardı ediliyor dedi.