Uka Ukadan ölüme
Bodrum açıklarında 53 teknede 360 yarışmacının katıldığı yelken yarışları ölümle bitti.
Önceki gün can yeleği olmadığı halde Uka Uka adlı tekneden düşüp boğulma tehlikesi geçiren yelkenci Burçin Hazarhun, kaldırıldığı hastanede dün can verdi. 

BODRUM Kalesi açıklarında önceki gün 53 teknede 360 yarışmacının katılımı ile başlayan The Marmara BAYK Kış Trofesi Yarışları sırasında tekneden düşerek ağır yaralanan Burçin Hazarhun hayatını kaybetti. Uka Uka isimli teknede yarışan Burçin Hazarhun, yarışma sırasında dengesini kaybederek denize düşmüştü. Can yeleği olmadığı için boğulma tehlikesi geçiren, arkadaşları tarafından tekneye alınan ve kalbi duran Hazarhun, Deniz Kurtarma ekiplerince yapılan müdahalenin ardından kalbi çalıştırıldıktan sonra Bodrum Devlet Hastanesi yoğun bakım ünitesinde tedavi altına alınmıştı. Hazarhun, hastanede yapılan müdahalelere rağmen hayatını kaybetti. Hazarhunun ölüm haberinin ardından hastanede bekleyen arkadaşları, büyük üzüntü yaşadı. Hazarhunun cenazesinin, nöbetçi cumhuriyet savcısının incelemelerinin ardından İzmirde toprağa verileceği öğrenildi. Bu arada kaza nedeniyle düzenleme komitesi, yarışların iptal edildiğini açıkladı.
KİŞİSEL HATA
Olayı duyar duymaz Bodruma gelen Türkiye Yelken Federasyonu Başkanı Ahmet Gençtürk, Maalesef sabaha karşı arkadaşımızı kaybettik. Uzun yıllardan sonra ilk defa böyle bir şeyle karşılaşıyoruz. Çok üzgünüz. Aldığımız tedbirler ne kadar güçlü olsa da, bazı kişisel hatalar yüzünden bu tür sorunları yaşıyoruz. Üzerinde can yeleği olmaması bu kazaya sebebiyet verdi dedi. 
 