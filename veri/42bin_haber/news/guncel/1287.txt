Betül şofben kurbanı
İSTANBUL Eyüpte ailesiyle oturan üniversite öğrencisi Betül Yüksel (21) önceki gece aile fertleri uyuduktan sonra banyoya girdi. Yüksel, banyodaki tüplü şofbenden sızan gaz nedeniyle zehirlenerek bilincini kaybetti. Sabah saat 06.00 sıralarında uyanan aile fertleri genç kızın baygın şekilde banyoda olduğunu görünce polis ve ambulansa haber verdi. Bilinci kapalı halde Eyüp Devlet Hastanesine kaldırılan Yüksel kurtarılamadı. Okan Üniversitesinde iki bölümü aynı anda burslu okuyan Yüksel, Gastronomide 2nci, Beslenme Bölümünde 1inci sınıf öğrencisiydi.                      