Balıklıgöl'ün yeni yüzü
Hz. İbrahim'in ateşe atıldığı yer olarak bilinen Şanlıurfa'daki Balıklıgöl, yapılan restorasyon çalışmalarından sonra daha çok ilgi çekmeye başladı. Geçen yıl yapımı tamamlanan Balıklıgöl Aydınlatması bölgeyi gezen yerli ve yabancı turistlerin büyük beğenisi kazandı.
İnanç turizminde adından söz ettiren Şanlıurfa'da tarihi mekanlarda kullanılan ışıklandırma sistemleri görenleri hayran bırakıyor. Balıklı Göl'de İl Özel İdaresi tarafından yaptırılan ve tarihi mekanı aydınlığa kavuşturan ışıklandırma sistemi vatandaşların ilgisini gördü. Balıklı Göl'ün etrafında bulunan camilerde ve mekanlarda da yapılan aydınlatma sistemi gece ibadet için gelen ziyaretçilere büyük kolaylık sağlıyor.