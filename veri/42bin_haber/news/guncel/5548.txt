Türklerin cenazeleri Türkiye'ye geldi
Almanya'nın Backnang kentindeki yangında hayatını kaybeden Türklerin cenazeleri Türkiye'ye getirildi.
Yangında ölen anne ve 7 çocuğunun cenazeleri, Atatürk Havalimanı'nda İstanbul Valisi Hüseyin Avni Mutlu, İstanbul Emniyet Müdürü Hüseyin Çapkın ve THY Genel Müdürü Temel Kotil tarafından karşılandı.

THY'ye ait özel uçakta, Başbakan Yardımcısı Bekir Bozdağ ile Orman ve Su İşleri Bakanı Veysel Eroğlu'nun yanı sıra yangından yaralı kurtulan anneanne Hatice Özcan ve dayı Murat Özcan da yer aldı.

Uçaktan indirilen cenazeler, belediyeye ait cenaze araçlarıyla Adli Tıp Kurumu'na götürüldü.

Cenazelerin, otopsi işleminin ardından yarın Afyonkarahisar'a götürülerek, toprağa verilmesi bekleniyor.