50 bin paket kaçak sigara ele geçirildi
Kahramanmaraşta bir kamyonda yapılan aramada, yem çuvallarının arasına gizlenmiş 50 bin paket gümrük kaçağı sigara ele geçirildi.
Kahramanmaraş Emniyet Müdürlüğüne Bağlı Kaçakçılık ve Organize Suçlarla Mücadele Şube Müdürlüğü ekipleri, Kayseri çevre yolunda yapılan yol uygulamasında durumundan şüphelenilen bir kamyonu durdurdu. Ekiplerin yem taşıdığı belirtilen kamyon kasasında yaptığı aramada çuvalların arasına gizlenmiş vaziyette çeşitli markalarda 50 bin paket kaçak sigara ele geçirildi. Olayla ilgili plakası belirtilmeyen kamyonun sürücüsü L.Y (43) gözaltına alındı.