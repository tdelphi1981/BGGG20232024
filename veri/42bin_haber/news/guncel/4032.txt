Papalık seçimine, pedofili skandalı
XVI. Benediktus'un görevinden feragat edeceğini açıklamasının ardından, Mart ortasında yeni Papa seçimlerine (Conclave) katılacak olan Amerikalı Kardinal Mahony'nin, kilisede pedofili vakalarını örtbas ettiği iddiası ortalığı karıştırdı. 
80'li yıllarda bazı rahiplerin çok sayıda çocuğa cinsel istismarda (pedofili) bulunmasının üzerini örterek, bu suça bulaşan rahipleri yetkili makamlara bildirmediği iddia edilen Kardinal Roger Mahony'nin, Papalık seçimlerine katılacak olması ABD'li Katolikleri ayağa kaldırdı. 
İtalyan basınının yer verdiği haberlere göre, 50 bine yakın üyesi bulunan Catholics United hareketi kardinale sert tepki göstererek, “En iyisi sen Los Angeles'ta, evinde kal" mesajı verdi. Washington Post ise, “Hücrede olmadığı için çok şanslıö diye yazarken, Kardinal Mahony Roma'ya hareketinden önce cemaatin kendisi için dua etmesini istedi.    129 pedofili vakasını örtbas etti. 
Tüm tepkiler üzerine, Los Angeles'ta yaşayan Kardinal Mahony'nin yeni Papa'nın seçimine katılıp katılmayacağı merak konusu olurken, Famigli Cristiana, şimdiye kadar bu kardinalin 129 pedofili olayını örtbas ettiğini iddia ediyor. ABD, kilisede pedofilinin en çok yaşandığı ülkelerin başında geliyor.  İtalya'da yayın yapan Famiglia Cristiana (Hıristiyan Ailesi) dergisi ise, internet sitesinde bir forum açarak, “Kardinal Mahony Conclave'ye katılsın mı katılmasın mı?" diye okurlarına sordu.