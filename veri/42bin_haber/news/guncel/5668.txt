5 organ naklinden sonra doğum yaptı
ABD'li doktorlar, 5 organ nakledilen bir hastanın bebek sahibi olduğunu, bu durumun dünyada "ilk" olarak kayda geçtiğini açıkladı. Miami kentinin Jackson Memorial Hastanesi doktorları, Katar'da yaşayan 19 yaşındaki Fatma el-Ensari'ye kan pıhtılaşması teşhisi konulduğunu, 2007'de hastanelerinde yapılan ameliyatla ona yeni karaciğer, pankreas, mide, ince ve kalın bağırsak nakli yapıldığını bildirdi. 

Ensari'nin hamileliği döneminde bazı komplikasyonlar yaşamasına rağmen ameliyattan 5 yıl sonra bir kız çocuğu dünyaya getirdiği ve başka çocuklar da doğurabileceği belirtildi. 

Ensari, anneliğin "dünyanın en muhteşem duygusu" olduğunu söyledi.