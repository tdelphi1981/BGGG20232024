Bu ilçelerde oturanlar dikkat!
İstanbul'un Sultangazi ve Küçükçekmece ilçeleri, Ankara'nın Çankaya, Kahramanmaraş'ın merkez ilçesindeki bazı bölümler 'riskli alan' ilan edildi.
Bakanlar Kurulu'nun konuya ilişkin kararları Resmi Gazete'deyayımlandı. Kararlara göre İstanbul'un Sultangazi İlçesi Cumhuriyet Mahallesi sınırları, Küçükçekmece İlçesi Kanarya Mahallesi sınırları, Ankara'nın Çankaya ilçesi Akpınar mahallesi sınırları ve Kahramanmaraş'ın Merkez İlçesi Gayberli, Hacı Bayram Veli ve Malikejder mahalleleri sınırları içerisinde bulunan bazı alanlar, 6306 sayılı Afet Riski Altındaki Alanların Dönüştürülmesi Hakkında Kanun'un 2'inci maddesine göre 'riskli alan' olarak belirlendi.