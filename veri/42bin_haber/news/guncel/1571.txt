Yolcu gibi davranan polis, sürücüleri denetledi
Gaziantep'te, özel halk otobüslerini sivil polisler aracılığıyla denetleyen trafik ekipleri, hata yapan sürücülere cezai işlem uyguladı.
Gaziantep Emniyet Müdürlüğü'ne bağlı Trafik Denetleme Şube Müdürlüğü ekipleri, Balıklı Meydanı'nda sivil polislerle uygulama yaptı. Otobüse yolcu gibi binen sivil polisler, 'trafiği, yayaları ve yolcuları' tehlikeye düşüren sürücüleri, yol kenarında uygulama yapan trafik polislerine bildirdi.

Otobüste 'cep telefonu ile konuşan, ışık ihlali yapan, araç geçiş önceliğine uymayan' şoförlere ceza kesildi. Ehliyeti alınan sürücüler, otobüsü mesai arkadaşlarına teslim etti.

Uygulama sırasında çok sayıda motosiklete de kurallara aykırılık nedeniyle el konuldu.

Yolcular, trafikte olası kazaları asgari seviyeye indirmek için çalışan trafik polislerine, sivil polislerin katılımıyla gerçekleştirilen uygulamadan ötürü teşekkür etti.

Uygulamaya, Trafik Denetleme Şube Müdürü Ali Çetin'de katıldı.