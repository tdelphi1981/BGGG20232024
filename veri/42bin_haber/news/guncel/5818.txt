7 İlde operasyon 27 gözaltı
ZONGULDAK'ın Ereğli İlçesi'nde ve çeşitli kentlerde, kurdukları şirketler aracılığıyla dolandırıcılık yaptıkları iddia edilen suç örgütüne yönelik operasyonda 3'ü kadın 27 kişi gözaltına alındı.
Zonguldak'ın Ereğli İlçesi'nde oturan ve örgüt tarafından dolandırıldıklarını iddia eden 3 kişinin 6 ay önce polise başvurması üzerine araştırma başlatıldı. Yapılan teknik takip sonucu, suç örgütü üyelerinin şirketler kurup, çok sayıda kişiyi ve devleti dolandırdığı belirlendi. 6 aylık takibin ardından adresleri belirlenen şüphelilerin Ankara, Şanlıurfa, Gaziantep, İstanbul, Sakarya, Aydın ve Kırıkkale'deki evlerine eş zamanlı baskın yapıldı. Operasyonda 3'ü kadın 27 kişi gözaltına alındı. Şüphelilerin ev ve iş yerlerinde yapılan aramada çok sayıda külçe altın, ziynet eşyası ve para gele geçirildi.

Sağlık kontrolünün ardından Ereğli Emniyet Müdürlüğü'ne götürülen şüphelilerin 'Nitelikli dolandırıcılık' ve 'Vergi kanununa muhalefet' suçlamasıyla adliyeye sevk edileceği belirtildi.