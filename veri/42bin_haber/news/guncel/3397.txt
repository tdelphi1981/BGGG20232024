Bebe bisküvisinden uyuşturucu çıktı
İstanbul narkotik polisi tarafından yapılan iki ayrı operasyonda Avrupa'ya götürülmek istenen 235 kilo eroin ele geçirildi.
İran'dan Türkiye'ye sokulan uyuşturucuların Hollanda'ya sevk edilmeye çalışıldığı istihbaratı üzerine harekete geçen İstanbul narkotik polisi, Yüksekova'dan TIR'ın yan kapaklarındaki gizli bölmesinde önce Gaziantep'e oradan da Karaman'a getirilen uyuşturucuların bir gıda deposuna indirildiğini tespit etti. Depoya yapılan baskında bebe bisküvisi kutularına yerleştirilen 201 kilo eroin ele geçirildi.

5 baron cezaevine gönderildi

Yapılan operasyonlarda, Yüksekova Havalimanı'nın inşaat harfiyatlarını taşıyan taşeron firma sahipleri Fatih A. ve Ercan A. yakalanan 201 kilo eroinin sahipleri olduğu iddiasıyla gözaltına alındı. İstanbul narkotik ekiplerinin düzenlediği başka operasyonda da, otomobilinin yakıt tankında gizli bölme içerisinde 34 kilo eroin bulundu. Uyuşturucuyu Bulgaristan'a götürmeye çalışan Servet P. Kırklareli Dereköy'de yakalanarak gözaltına alındı. Hasan Hüseyin Y. Ozan A.Y. Necdet Ö. ve Abdulhalik B. tutuklanarak cezaevine gönderildi.