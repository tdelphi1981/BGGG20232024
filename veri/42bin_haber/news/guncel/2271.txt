Sigara kolisinde esrar zulası
Konya'da polis tarafından durdurulan otomobilde yapılan aramada sigara kolisi içerisine saklanmış 5 kilo esrar ele geçirildi.
Olayla ilgili otomobil sürücüsü Ömer Ö., araçta bulunan Rahim Ö. ve Ali U. gözaltına alındı. Aynı anlarda ihbar üzerine durdurulan bir minibüste ise küçük kağıtlar içerisine sarılmış 150 gram esrar ele geçirilirken, araçta bulunan 4 kişide göz altı alındı.

Konya Emniyet Müdürlüğü Asayiş Şubesi ekipleri, saat 21.00 sıralarında Konya-Adana karayolu üzerinde rutin yol kontrol uygulaması yaptığı sırada bir otomobili durdurdu. Şüphelilerin araç içerisinde bulunan sigara kolisinin boş demesi üzerine şüphelenen polis, yaptığı aramada sigara kolisi içerisinde saklanmış 5 kilo esrar ele geçirildi. Olayla ilgili sürücü Ömer Ö. (34), araçta bulunan Rahim Ö.(44) ve Ali U.(22) göz altına alındı.

ARAÇLARDAKİ ARAMALAR KAMERALARA YANSIDI

Uygulama yapan asayiş ekipleri ihbar üzerine bir minibüsü durdurdu. Minibüsü didik didik arayan ekipler koltuk arkalarına saklanmış ve küçük kağıt parçalarına sarılı halde 150 gram esrar ele geçirildi. Olayla ilgili Recep E. (48), İhsan G.(48), Salih Ö.(45), Kadem B.(26) göz altına alındı. Şüpheliler Meram Eğitim ve Araştırma Hastanesi'ndeki sağlık kontrollerinin ardından Kaçakçılık ve Organize Suçlarla Mücadele Şubesine teslim edildi.