Kabataş İskelesi'nde korkunç kaza: 9 yaralı
İstanbul Boğazı Kız Kulesi açıklarında koster Yeditepe isimli deniz otobüsüne arkadan çarptı. İlk belirlemelere göre kazada 1'i İDO personeli toplam 3 kişi yaralandı.
Yabancı bandıralı yük gemisi, Bostancı - Kabataş seferini yapan İDO'ya ait Yeditepe I adlı deniz otobüsüne saat 19,00 sularında arka sancak tarafından çarptı. 33 kişinin bulunduğu deniz otobüsünde ilk belirlemelere göre ikisi ağır 9 kişi yaralandı. Yaralananlar arasında 1 kişinin gemi personeli olduğu öğrenildi. 

Kabataş İskelesi'ne yanaştırılan deniz otobüsündeki yaralılar için bölgeye ambulanslar sevkedildi. Bazı yaralıların başının sargılı olduğu görüldü. Bazı yolcular ise üzerinde can yeleği bulunduğu halde iskeleye indiler. Yolculardan bazıları kaza sonrası geç tahliye edilmelerine tepki gösterdi.

Hasar oluşan deniz otobüsü kendi imkanlarıyla Kabataş İskelesine yanaştı. Kazada yaralanan 4 kişi de çevredeki hastanelere kaldırıldı. Gemide bulunan 33 kişinin tahliye edildiği bildirildi.

İstanbul Deniz Otobüsleri Gemi Operasyon Direktörü Kaptan Ufuk Tuğcu, kazada 4 yolcunun yaralandığını, yaralıların ambulanslarla hastaneye sevk edildiğini bildirdi.
Bostancı-Kabataş seferini yapan deniz otobüsüne Volga tipi bir geminin arkadan çarpması nedeniyle bir kaza yaşandığını aktaran Tuğcu, deniz otobüsünde 33 yolcu bulunduğunu bildirdi.

İDO Başenspektörü Karabıyık:

İstanbul Deniz Otobüsleri AŞ. Başenspektörü Sercan Karabıyık, Bostancı-Kabataş seferini yapan 'Yeditepe' deniz otobüsüne ticari geminin çarptığı kazada, deniz otobüsünde hasar oluştuğunu ancak su almasının söz konusu olmadığını bildirdi.

Karabıyık, AA muhabirine yaptığı açıklamada, 'Yeditepe' deniz otobüsünün Kız Kulesi açıklarında sancak arka tarafından bir ticari gemiyle temasta bulunduğunu söyledi.

Olayda deniz otobüsünde bulunan 33 yolcudan 4'ünün yaralandığını aktaran Karabıyık, yaralıların çevredeki hastanelere kaldırıldığını belirtti.

Karabıyık, deniz otobüsünün kendi imkanlarıyla Kabataş İskelesi'ne yanaştığını ifade ederek, 'Kaza yeri ile iskele arası kısa olduğu için ivedi yanaşma ve tahliye olduğundan olay çok büyümeden sonuçlanmıştır. Deniz otobüsünde hasar oluştu, ancak su alması söz konusu değil' diye konuştu.

Sercan Karabıyık, incelemelerin ardından ayrıntılı açıklama yapılacağını bildirdi. 




Kız Kulesi açıklarında meydana gelen kazada, inceleme amacıyla yük gemisinin demirletildiğini kaydeden Tuğcu, detaylı inceleme yapıldıktan sonra kazanın sebebi hakkında detaylı bilgi verileceğini açıkladı. Tuğcu ayrıca, kazanın deniz otobüsüne arkadan çarptığını hatırlatarak, Volga tipi gemi, gemimize sancak kıç omuzluktan çarptı dedi.

İŞTE GEMİNİN HASAR ALDIĞI YER