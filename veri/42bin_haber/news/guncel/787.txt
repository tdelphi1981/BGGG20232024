Karı koca barıştı, bakkal ilginç sözler söyledi
Zonguldak'ta eşi tarafından bakkalda evire çevire dövülen kadın "Ben eşimi seviyorum" diyerek kocasını affeti. Barışan genç çiftin geçim sıkıntısı yaşadığı ve bu yüzden sürekli alkol alan kocanın eşini dövdüğü ortaya çıktı. Dükkanında dayak atılan bakkal ise, "Bakkalın içinde eşine çok vurmadı" diye konuştu
Babasının evinde oturan M.Ö., geçen 23 Kasımda şiddetli geçimsizlik nedeniyle tartıştığı eşini dövdü. Evden kaçıp mahalle bakkalına sığınan eşinin peşinden koşan M.Ö., burada da eşini dövmeye devam etti. Güvenlik kameralarına yansıyan olayda eşini saçından tutup sürükleyen ve döven M.Ö., çevredeki diğer kişilerin müdahalesi ile sakinleştirildi. Polis tarafından gözaltına alınan ve daha önce de eşini dövmesi nedeniyle hakkında soruşturma açılan M.Ö., Savcılık tarafından 6 ay evden uzaklaştırma cezasına çarptırıldı.

BARIŞTILAR

Kamera görüntüleri basına yansırken, 2 çocuk sahibi olan çiftin barıştığı ortaya çıktı. Kozludaki taksi durağında şoför olarak çalışan M.Ö., eşiyle parasızlık nedeniyle tartıştıklarını, alkollü olduğu için de kendisini kaybettiğini söyledi. M.Ö., günlük 20 lira yövmiye ile çalıştığını, elektrik, su faturalarını ödeyemediğini, bu yüzden eşiyle problem yaşadıklarını anlattı. KOCASINDAN DAYAK YEDİ, İŞ YERİ SAHİBİ İZLEDİ 

15 YAŞINDA EVLENMİŞ

M.Ö. de eşiyle 7 yıl önce 15 yaşındayken kaçarak evlendiklerini söyledi. Eşinin maddi sıkıntılar nedeniyle sürekli alkol aldığını belirten M.Ö., "Ben eşimi seviyorum. Ancak eşimin doğru dürüst bir işi yok. Elektrik, su faturasını ödeyemiyoruz. Oğlum 6 yaşında, ancak 30 liralık okul aidatını ödeyemediğimiz için anaokuluna gönderemiyoruz. O akşam da bu yüzden tartıştık. Ben bu sıkıntılar nedeniyle biraz yakınınca o da sinirlendi ve beni dövmeye başladı. Evden çıkıp bakkala sığındım. Aslında oradan polisi arayacaktım. Ancak fırsat bulamadım" diye konuştu.

BAKKAL: KARI KOCA ARASINA GİREMEM

İşyerine sığınan kadını döven M.Ö.'ye müdahale etmemesi nedeniyle tepki çeken bakkal Bayram Kaptan ise kendisini şöyle savundu:

"Görüntüleri izleyen herkes kafasına göre yorum yapıyor. Benim de eşimi dövüyor olabileceğim bile söylendi. Ama ben bekarım. Ayrıca karı-koca arasına nasıl gireyim? Bakkalın içinde de eşine çok vurmadı. Tutup dışarıya çıkarmaya çalışıyordu. Ben orda kadını tutsam adam bana da saldırabilirdi. Ben yine de 'yapma, dövme dedim. Ama dinlemedi. Kapının önünde dövmeye devam edince polisi aradım."