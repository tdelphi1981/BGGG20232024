Ünlülerin zehirli dünyası
Ekranlar aracılığı ile evimize konuk olan bazı sanatçıların uyuşturucu bataklığına saplanması şok etti. Son operasyonda Cemal Hünal, Gizem Karaca, Cenk Eren ve Çağatay Ulusoy gözaltına alındı.

Sanat ve magazin dünyası dün sabah şok bir operasyon haberiyle uyandı. İstanbulda 45 ayrı adrese eş zamanlı baskın yapan narkotik polis, her gece ekranlar aracılığı ile evimize konuk olan ünlüleri gözaltına aldı. Polis, Issız Adam filminin başrol oyuncusu Cemal Hünal, Emirin Yolu dizisinin ünlü karakteri Çağatay Ulusoy, Şarkıcı Cenk Eren ve 2011 Türkiye 2. güzeli Gizem Karacanın da aralarında bulunduğu 38 kişiyi yakaladı.Operasyonda 20 kilo esrar  500 gram da kokain ele geçirildi. Kan örnekleri alınan Cemal Hünal ile Cenk Erenin de aralarında bulunduğu 4 kişi, sorgusunun ardından serbest bırakıldı. Diğer sanıkların sorgusu devam ediyor.
Renkli hayat soldu
Davranışlarıyla topluma örnek olması gerekirken uyuşturucu batağına saplanan ünlüler, bunun bedelini ya hapis yatarak yada canıyla ödüyor. Bağımlılık uzmanı Dr. Defne Tamar Gürol Ünlülerin çok daha büyük bir sorumluluk taşıması gerekiyor. Renkli hayat, özenti, parasal doyum, yalnızlık duygusu onları bu belayla tanıştırıyor. Gençlere örnek olduklarını unutmamalılar diyor. Narkotik dedektiflerine göre torbacı olarak adlandırılan sokak satıcılarının en iyi müşterileri arasında ilk sırayı ünlüler alıyor. Magazin dünyasının bir ya da birkaç ünlü isminin yolu narkotik şube polisleri ile kesişiyor. 
Kimileri cezaevlerinde yok oldu, kimisi aşırı dozdan öldü
Türkiye, ünlülerin uyuşturucu kullandığı haberiyle 1941 yılında tanıştı. Türk tiyatrosunun simge ismi Afife Jale hayatının baharındayken 39 yaşında uyuşturucudan öldü. Narkotik polis bu ölümden sonra ünlüleri takibe aldı. Ve bakın bugüne kadar kimlerin yolu narkotik şubeden geçti:
-Kenan Kalav, Yıldız Tilbe,Yasemin Kozanoğlu, Ebru Şallı, Yalçın Dümer, Fatih Ürek, Azer Bülbül, Ozon Orhon, Sevda Demirel, Özlem Tekin, Kaya Çilingiroğlu, Nuri Alço, Seda Akman, Durul Bazan, Güven Kıraç, Okan Karacan, Peker Açıkalın, Caner Kurtaran, Deniz Seki, Tarkan ve Köksal Engür.
Burçin aşırı dozdan
Bu isimlerin bazıları tutuklanıp hapis yattı, bazıları hastanelerde tedavi gördü, bazıları ise tutuksuz yargınalıp para cezasına çarptırıldı. Türkiye Eski Güzeli Burçin Bircan da  9 Ocak 2004te daha 20 yaşında iken Zeytinburnu Kozlu Mezarlığında aşırı dozda eroin nedeniyle yaşamını kaybetti.
Bağımlılık Uzmanı Dr. Gürol Ünlülerin uyuşturucu kullanımı gençleri olumsuz etkiliyor dedi.