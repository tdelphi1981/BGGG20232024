Benzine yılın ilk zammı geldi
Rafineri çıkış fiyatında dün akşam yapılan artırımın ardından akaryakıt şirketleri 95 ve 97 oktan kurşunsuz benzinin litre fiyatına 8 ila 10 kuruşluk zam yaptı. AA muhabirinin akaryakıt dağıtım şirketlerinden aldığı bilgiye göre, zammın ardından Ankara ve İzmir'de litresi 4,65 ila 4,67liradan satılan 95 oktan kurşunsuz benzinin fiyatı 4,73 ila 4,75 lira aralığında satılmaya başladı.

İstanbul'da 4,65 ila 4,66 lira liradan satılan 95 oktan kurşunsuz benzinin litresi ise 4,72 ila 4,74 lira arasında satılıyor.

Üç büyük ilde zam öncesinde 4,73-4,74 lira aralığında satılan 97 oktan kurşunsuz benzinin litre fiyatı da 4,82-4,83 lira aralığında satılmaya başlandı.

Dağıtım firmalarının belirlediği tavan fiyatlar, rekabet ve serbesti nedeniyle, şirketler ve kentlere göre küçük çaplı değişiklikler gösteriyor.

Benzine, 22 Aralık'ta 6-7 kuruş zam yapılmıştı.