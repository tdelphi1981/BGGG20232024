Bor'da soba zehirlenmesi: 1 ölü
Niğde'nin Bor ilçesinde sobadan sızan karbonmonoksit gazından zehirlenen bir kişi hayatını kaybetti. Bir kişi ise yoğun bakımda tedavi altına alındı.
Bor Fatih Mahallesi'nde ikamet eden 7 kişilik Yüksel ailesi sobadan sızan gazdan zehirlendi. Sabah namazına kalktığında olayı fark eden dede, kızı ve iki torununu dışarı çıkardı. Ancak torunu Eyüp Yüksel(16) ve damadı Ali Yüksel'in(40) kendinde olmadığını belirledi. Yaşlı adamın haber vermesiyle olay yerine gelen sağlık ekipleri, Eyüp ve Ali Yüksel'i Bor Delet Hastanesi'ne kaldırdı. 

Ancak Eyüp Yüksel'in hayatını kaybettiği belirlenirken, baba Yüksel yoğun bakıma alındı. Diğer aile fertlerinin durumunun ise iyi olduğu ifade edildi.

Olayla ilgili soruşturma açıldı.