AB liderleri bütçede anlaşmaya vardı
7 yıllık ortak bütçe üzerinde karara varmak için bir araya gelen AB liderleri, 24 saatin sonunda anlaşma sağladı.
Çıkan son kararda AB Komisyonu'nun 2014-2020 dönemi için 1 trilyon 33 milyar avro olmasını önerdiği bütçenin, Avrupa'da hakimiyetini sürdüren ekonomik kriz nedeniyle indirilerek 960 milyar avro olmasına karar verildi.

Üye ülkeler, tavan olarak belirlenen bu rakama rağmen bütçeye 908 milyar avro fiili ödeme yapma konusunda uzlaşmaya vardı.

Zirve sonrasında düzenlenen basın toplantısında konuşan AB Konseyi Başkanı Herman Van Rompuy 24 saatlik sürecin uzun fakat başarılı geçtiğini ifade ederek, üzerinde anlaşmaya varılan bütçenin dengeli ve büyüme odaklı olduğuna dikkat çekti.