Klasik Türk Müziği yeniden canlanıyor
18 Ocak'ta Cumhurbaşkanlığı Klasik Türk Müziği Korosu, Ankara'daki ilk konserini Çankaya Köşk'ünde verecek. Saat 19:00'da başlayacak konsere sanat, iş ve siyaset dünyasından bir çok isim davet edildi. 
Atatürk'ün ölümünden sonra ortadan kalkan gelenek yeniden canlanıyor. Klasik Türk Müziği, Çankaya Köşkü'nde yeniden hayat bulacak. Konser Trt Müzik'ten de canlı olarak yayınlanacak. 
Abdullah Gül, cumhuriyet döneminde ortadan kalkan geleneği yeniden başlatmak için, 1975 yılında kurulan İstanbul Devlet Klasik Türk Müziği Topluluğu'nu, Cumhurbaşkanlığı himayesine almak istemişti.

Tüm ihtiyaçlarının karşılanması ve destek olunması talimatını vermişti. 12 Ekim 2012'de Resmi Gazete'de Bakanlar Kurulu kararı yayınlanmış, İstanbul Devlet Klasik Türk Müziği Topluluğu, Cumhurbaşkanlığı Klasik Türk Müziği Korosu olmuştu. 
Koroya konser için Çankaya Köşkü'nün kapılarının açılması, Gül'ün desteği anlamına geliyor.