İstanbullular dikkat!
Haliç Metro Köprüsü'nün ayak bağlantı inşaatı nedeniyle Tersane Caddesi'nin (Perşembe Pazarı Caddesi) 30 saat süreyle trafiğe kapatılacağı bildirildi.
İBB'den yapılan yazılı açıklamada "Beyoğlu tersane caddesi, 09.02.2013 cumartesi günü saat 24.00 dan dan itibaren 30 saat süre ile yaya ve araç trafiğine kapatılacak" denildi. Açıklamada İstanbulların kullanabileceği alternatif Güzergahlar da şöyle belirtildi:

"- Karaköy'den Unkapanı, Balat yönüne gidecek araçların; Galata Köprüsü-Eminönü üzerinden,

- Şişhane yönünden Karaköy, Eminönü yönüne gidecek araçların; Unkapanı Köprüsü- Eminönü-Galata Köprüsü üzerinden,

- Unkapanı, Balat Yönünden Karaköy yönüne gidecek araçların Eminönü-Galata Köprüsü üzerinden seyretmeleri gerekmektedir."

TAKSİM - YENİKAPI METRO HATTI

İstanbul Metrosu içinde, uzunluğu 5,2 km olan Taksim-Yenikapı Metro Hattı, Taksim Şişhane-Unkapanı-Şehzadebaşı-Yenikapı duraklarından oluşuyor Haliç Metro geçiş köprüsü tamamlandığında Sarıyer'den Yenikapı'ya kesintisiz ulaşılabilecek. Buradan da Marmaray bağlantısıyla, Kadıköy-Kartal, Bakırköy-Atatürk Havalimanı veya Bağcılar-Başakşehir'e kısa sürede ulaşmak mümkün olacak.Taksim-Yenikapı Metro hattında Günde 1 milyon yolcu taşınacak.