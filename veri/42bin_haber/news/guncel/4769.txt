Sağlık Bakanı Müslüm Gürses tweet'ini sildi!
MEMORİAL Hastanesi'nde 4 aydır yoğun bakımda olan Müslüm Gürses'in hayatını kaybettiği haberlerinin yayılması üzerine, sosyal medyada başsağlığı mesajları yayınlanmaya başladı.
Gürses'in ölüm haberi twitter'da da çığ gibi yayıldı. Sağlık Bakanı Mehmet Müezzinoğlu da twitter hesabında "Müslüm Gürses'i kaybettik. Çok üzgünüm. Başımız sağolsun. Ailesi ve yakınlarına başsağlığı diliyorum" dedi. Ancak Bakan Müezzinoğlu, 19 dakika sonra bu tweet'ini yayından kaldırdı.

Maliye Bakanı Mehmet Şimşek de twitter hesabında "Müslüm Baba!.. Mekanın cennet olsun Nur içinde yat Seni unutmayacağız. Yine milyonların kalbinden uğurlanacak, elbette unutulmayacak, hayırlı yad edilecek. Mekanı cennet olsun, Allah rahmet etsin.."İlkokulu bitirdim. Gerisi yok.." Bunu diyen Müslüm Gürses milyonların kalbine taht kurdu. Mütevazı, derinlik sahibi, mahcup ve sakindi" diye yazdı.