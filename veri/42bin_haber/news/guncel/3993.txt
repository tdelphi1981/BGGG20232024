Ankara yarın karlı bir güne uyanıyor
Ankara'da bu gece kar yağışı bekleniyor.
METEOROLOJİ Genel Müdürlüğü, bu gece saatlerinde Ankara'da başlayacak yağışın karla karışık yağmurun, yüksek kesimler ile yarın sabah saatlerinde Ankara il genelinde kar şeklinde olmasının beklendiğini açıkladı. Yarın öğle saatlerine kadar devam etmesi beklenen kar yağışı sebebiyle görüş mesafesinde azalma, buzlanma ve ulaşımda meydana gelebilecek aksamalar gibi olumsuzluklara karşı vatandaşların ve ilgililerin tedbirli olması istendi.