Sabah öğle gece: TrafikİSTANBUL
İstanbul'da bu sabah, gece ve dün öğle saatlerinde meydana gelen kazalar nedeniyle günün her saati trafik yoğunluğu yaşandı. İlk olarak TEM'de çay yüklü bir TIR devrildi ve trafikte uzun kuyruklar oluştu. Ardından gece yarısında yine TEM'de üç TIR, bir yolcu otobüsü ve bir otomobilin karıştığı kaza meydana geldi, iki şerit kapatıldı. Sabah saatlerinde ise bu kez kazanın meydana geldiği yer E-5'ti. Zincirleme kaza trafiğin kilitlenerek uzun araç kuyruklarına neden oldu.
'BU BİR TESADÜF OLAMAZ' 
İstanbul trafiğinde yaşanan kazalar fahri trafik müfettişlerinin de yakın takibinde. 2 bin 700 üyesi bulunan Fahri Trafik Müffetişleri Derneği Başkanı Av.Sami Güleçyüz, 24 saat içinde üç TIRın devrilmesinin tesadüf olmadığı görüşünde. Bu durum bir sinyaldir diyen Av. Güleçyüz Bu durum önümüzdeki yakın gelecekte yaşanan daha kötü kazaların habercisidir. Kazaların temel birkaç sebebi ortaya çıkıyor. Denetim yetersizliği sürüyor. Yola hazırlıksız çıkılıyor. Gitmesi gereken şerit yerine en sol şeritten giden, küçük arabaları sollayan çok sayıda TIR görmek mümkün. Yine son günlerde yollarda buzlanma oluşuyor. Tuzlama çalışmasının yetersiz yapıldığı anlaşılıyor. 
Avukat Güleçyüz, kara yolu ile yük taşımacılığı konusunda İstanbulda yolların yetmediğini ifade ederek alternatif bir takım çözümlerin bulunması gerektiğini ifade etti.

  E-5'TE ZİNCİRLEME KAZA TRAFİĞİ KİLİTLEDİ  
  TEM GECE YARISI KAPANDI  
  TEMDE ÇAY YÜKLÜ TIR DEVRİLDİ