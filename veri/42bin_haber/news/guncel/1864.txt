Üniversite öğrencisi yurtta ölü bulundu
KARADENİZ Teknik Üniversitesi (KTÜ) öğrencisi 23 yaşındaki Ferdi Avcı kaldığı yurtta ölü bulundu.
Kalkınma Mahallesi'ndeki bir yurtta kalan Fen Edebiyat Fakültesi Kimya Bölümü son sınıf öğrencisi Ferdi Avcı'dan haber alamayan arkadaşları, dün gece yurttaki odasına gitti. Avcı'yı yerde hareketsiz yatarken bulan arkadaşlarının haber vermesi üzerine gelen sağlık ekipleri, gencin hayatını kaybettiğini belirledi. Ferdi Avcı'nın cesedi kesin ölüm nedeninin belirlenebilmesi için Adli Tıp Kurumu'na gönderildi.

Ferdi Avcı'nın kas erimesi hastalığı nedeniyle bir süredir tedavi gördüğü ve sürekli ilaç kullandığı, bir süre önce de kalp spazmı geçirdiği öğrenildi.