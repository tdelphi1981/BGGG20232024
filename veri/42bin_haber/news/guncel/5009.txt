Cizre'de olaylı gece
ŞIRNAK'ın Cizre İlçesi'nde dün akşam yasadışı gösteri yapmak isteyen bir gruba, güvenlik güçleri müdahale etti. Göstericiler olaylar sırasında güvenlik güçlerinin araçlarına molotof kokteyleriyle saldırdı.
Cizre İlçesi'nde dün saat 19.00'da başlayan olaylarda, Cizre-İdil ve Nusaybin Caddeleri'nde yola taş ve lastiklerle barikat kuran yüzleri maskeli gruplar, güvenlik güçlerine ve zırhlı araçlarına, taş, molotof kokteyli ve havai fişeklerle saldırdı. Güvenlik güçlerinin de tazyikli su ve gaz bombalarıyla müdahale etmesi üzerine ilçe merkezinde çıkan çatışmalar, gece geç saatlere kadar sürdü.

Nusaybin Caddesi'nde göstericilerin attığı bir molotof kokteyli, yoldan geçen yakıt dolu tankere isabet etti. Şans eseri molotof kokteyli yere düşürek söndü. Çatışmalar sırasında polis panzeri ve TOMA zırhlı araçlarına molotof kokteyli ile saldıran göstericiler, zırhlı araç sürücülerin gözlerine de lazerle ışık tutarak kontrollerini dağıtmaya çalıştı.