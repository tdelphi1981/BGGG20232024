İran'ın maymunu sağ sağlim döndü
İran savunma bakanlığı, uzaya fırlatılan bir maymunun yerküreye başarılı bir şekilde indirildiğini duyurdu.
Maymunun içinde bulunduğu ve Pişgam adlı roketle yarı-yörünge seviyesine kadar fırlatılan kapsül, yerden 120 kilometre irtifada seyrettikten sonra aşağı indirildi.

İran'ın İngilizce yayın yapan haber kanalı PRESSTV, koruyucu kıyafetler içindeki maymunun görüntülerini yayınladı.

Batı başkentleri İran'ın uzay programının uzun menzilli saldırı füzelerinin bir parçası olduğunu düşünüyor.

Dile getirilen iddialar arasında füzelerin nükleer başlık taşıma kapasitesine sahip olduğu bulunuyor.

İran yönetimi ise yürüttüğü nükleer programın barışçıl olduğunu, silah üretmeye çalışmadığını söylüyor.