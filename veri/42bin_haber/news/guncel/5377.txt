Şanlıurfa'da otomobil kurşunlandı: 4 yaralı
Şanlıurfa'da bir otomobile ateş açılması sonucu 4 kişi yaralandı.
Alınan bilgiye göre, Harran ilçesine bağlı Uğraklı köyü yakınlarında Abdullah A'nın kullandığı 63 TC 911 plakalı otomobile kimliği henüz belirlenemeyen kişi yada kişilerce ateş açıldı.

Olayda sürücü Abdullah A. ile otomobilde bulunan Reşat Ç., Ahmet S. ve Suriye uyrukla Cihan El A. yaralandı.

112 Acil Servis ekiplerince Harran ve Akçakale ilçelerindeki hastanelere kaldırılan yaralılar, ilk müdahalenin ardından Şanlıurfa'ya sevk edildi.