E-savaşa siber kadro
İnternet Araştırma Komisyonunun dün TBMM Başkanlığına sunulan raporunda, siber komutanlık oluşturulması önerildi.
Raporda, savaş halinde düşman ülke bilgi sistemlerini hedef alacak siber saldırıların, silahlı kuvvetler bünyesinde oluşturulacak siber komutanlık birimlerince yapılması, bu amaçla gereken altyapının kurulması istendi. 
Emniyet Genel Müdürlüğü başta olmak üzere, bilişim suçlarıyla doğrudan mücadele eden kolluk güçlerinin, uluslararası standartlara göre yapılandırılması da istenen raporda, ulusal siber istihbarat altyapısı oluşturulması, bunun da TSK, MİT ve Kamu Güvenliği Müsteşarlığının görev tanımı içine alınması önerildi. Acilen ulusal siber güvenlik ve ulusal bilgi güvenliği stratejileri ve eylem planları oluşturulması gerektiği de belirtildi.