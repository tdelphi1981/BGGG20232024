Zihinsel engellli kıza tecavüz
Aksaray'da 52 yaşındaki M.A.K., iddiaya göre aynı mahallede oturan zihinsel engelli 25 yaşındaki F.C.'yi evine çağırıp tecavüz ettiği iddiasıyla gözaltına alındı.
Olay geçen pazartesi günü Taşpazar Mahallesi'nde meydana geldi. M.A.K., iddiaya göre aynı mahallede oturan ve sokakta gördüğü zihinsel engelli F.C.'yi evine çağırıp tecavüz etti. F.C. akşam evine gittiğinde, ailesi durumundan şüphelenip kızlarına ne olduğunu sordu? Kızlarının güçlükle olayı anlatması üzerine aile polise müracaatta bulunup M.A.K. hakkında şikayetçi oldu. Evinde gözaltına alınan ve sorgulanmak üzere Emniyet Müdürlüğü'ne götürülen M.A.K, aniden karın ağrısından şikayet edince Aksaray Devlet Hastanesi'ne kaldırıldı. 

APANDİSİTİ PATLAMIŞ

Apandisitinin patladığı anlaşılan M.A.K. ameliyata alındı. İki gün süren tedavisinin ardından taburcu olan ve suçlamaları kabul etmeyen M.A.K. polise verdiği ilk ifadesinde 'Ben evimin önünde gezerken o evime geldi. Zorla ben eve götürmedim. Ben bir şey yapmadım. Bir yanlışlık var' dedi. 

M.A.K. sorgulamasının ardından bugün adliyeye sevk edildi.