Tokat'ta feci kaza: 3 ölü
Tokat'ın Erbaa ilçesinde meydana gelen trafik kazasında 3 kişi hayatını kaybetti.
Kaza, Erbaa'ya bağlı Meydandüzü köyü yakınlarında gerçekleşti. Dün sabah çalışmak için köydeki bir bağa gelen 3 arkadaş, akşam işlerini bitirdikten sonra Erbaa'ya dönmek için yola çıktı. Geç saatlere kadar evlerine dönmemeleri üzerine aile yakınları karayolunda aramalara başladı. Araç, Kömürdüzü mevkisinde, 500 metrelik uçurumun dibinde bulundu. Jandarma ve sağlık ekipleri, hurdaya dönen araçta 3 kişinin cansız bedenleriyle karşılaştı. 

16 YG 949 plakalı otomobilde bulunan sürücü Remzi Say, Keramettin Köy ve Yılmaz Kaplan'nın olay yerinde yaşamını yitirdiği belirlendi. Şahısların yakınları sinir krizleri geçirdi. Cenazeler, savcının incelemeleri sonrası Erbaa Devlet Hastanesi morguna kaldırıldı.