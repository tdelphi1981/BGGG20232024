Yayalara lokomotif çarptı!
Karabük'te 2 kişi yayalara kapalı olduğu halde hemzemin geçitten geçmek isteyince lokomotifin altında kaldı. Lokomotifin çarptığı 2 kişi olaydan şans eseri yaralı olarak kurtuldu. Olay, dün akşam saat 19.00 sıralarında meydana geldi. 

İddiaya göre, bariyerlerle yayalara kapalı olan hemzemin geçitten geçmeye çalışan 44 yaşındaki Özlem Erbaş ve 22 yaşındaki Büşra Günseven'e lokomotif çarptı. 

Neyseki lokomotif çok hızlı değildi ve ve makinistler hemen treni durdurabildi. 

Çarpmanın etkisiyle yaralanan Büşra Günseven hemzemin geçidinin hemen yanında bulunan bekçi kulübesine götürüldü. 

Bacağı kırılan Özlem Erbaş ise raylarda sağlık ekiplerinin gelmesini bekledi. Olaydan kısa süre sonra gelen ekipler yaralıları hastaneye kaldırdı. 2 kadının sağlık durumu iyi. 

Lokomotifin makinistleri ise gözaltına alındı.