İşte AK Parti'nin yeni Diyarbakır İl Başkanı!
AK Parti Diyarbakır İl Başkanlığına avukat Aydın Altaç atandı.
Edinilen bilgiye göre, Halit Advan'ın il başkanlığından istifasıyla boşalan AK Parti Diyarbakır İl Başkanlığı görevine daha önce il teşkilatında Seçim Koordinasyon Merkezi başkanı olarak görev yapan avukat Aydın Altaç'ın ataması yapıldı.

Altaç, AA muhabirine yaptığı açıklamada, partiden çok sayıda arkadaşlarının il başkanlığı görevi için başvuruda bulunduğunu belirterek, 'Genel Merkezin değerlendirmesi sonucunda sayın başbakanımız bizi uygun bulup bu görevi tevdi ettiler. Biz de partiye katkı sunmak ve memleketimize hizmet amacıyla elimizden gelen çabayı harcayarak katkı sunmaya çalışacağız. Bu onurlu görevi kabul ettik. Elimizden geldiğince gereğini yerine getirmeye gayret edeceğiz' dedi.

Çalışmalarıyla bölgenin ihtiyacı olan huzur ve güven ortamının oluşumuna katkıda bulunmak istediklerini de vurgulayan Aydın Altaç, 'Biz sadece hayırlı işlere vesile olup enerjimizi bu alanda yoğunlaştırıp hizmete aracılık yapmaya çalışacağız. İnşallah hizmet anlamında vesile oluruz' şeklinde konuştu.