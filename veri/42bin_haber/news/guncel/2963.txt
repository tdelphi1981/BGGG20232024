1 yardımcı varmış
DHKP-C üyesi Ecevit Şanlının ABD Büyükelçiliğine canlı bomba saldırısı yapmak üzere İstanbuldan Ankaraya geldiği ve kendisine yardım-yataklık yapan bir kişi olduğu ortaya çıktı.Olayın aydınlatılması için istihbarat ve terör uzmanlarından oluşan 20 kişilik özel ekip kurulurken, ilk incelemelerde Şanlının Ankarada, 3 ayrı noktada görüntüsü bulundu. 
ABD Büyükelçili-ğine canlı bomba saldırısı gerçekleştiren Ecevit Şanlının Ankarada bağlantılı olduğu bir kişi belirlendi. Olayın tüm yönüyle aydınlatılması için istihbarat ve terör uzmanlarından oluşan 20 kişilik özel ekip kuruldu.Yunanistandan yasadışı yollarla Türkiyeye girdiği belirlenen canlı bomba DHKP-C üyesi Şanlının, İstanbuldan Ankaraya geldiği ortaya çıktı. Olaydan sonra geriye dönük MOBESE kayıtlarını inceleyen polis, Şanlının Ankaraya gelişinde yanında olan ve yardım, yataklık ettiği ileri sürülen bir kişiye ulaştı. 
3 FARKLI YERDE KAMERADA
İlk incelemelerde Şanlının Ankarada, 3 ayrı noktada görüntüsü bulundu. Şanlı, saldırıyı gerçekleştirdiği ABD Büyükelçiliği önündeki kamera görüntüsünün dışında, İçişleri Bakanlığı önünden geçerken de güvenlik kamerasına yakalandı. Elçiliğe yürüyerek gelen Şanlının bir diğer görüntüsü ise Kuğulu Parkın karşısında. Şanlının kameralara yakalandığı 3 noktada da yalnız olduğu belirtildi.
HALI SAHA TURNUVASINDAN
Şanlının üzerinde çıkan sahte kimliğin sahibi olan ve İstanbulda gözaltına alınan İrfan A., ifadesinin ardından serbest bırakıldı. İrfan A.nın ifadesinde, Halı saha turnuvası düzenlenmişti. Bizden kimlik fotokopilerimiz istendi. O fotokopi üzerinden sahte kimlik yapmışlar dediği öğrenildi. Sahte kimlik ile ilgili gözaltına alınan diğer 2 kişi de örgüt bağlantıları tespit edilemediği için serbest kaldı.
Emniyet, bombalı saldırı öncesi ABD Büyükelçiliği önünde keşif yapıldığı iddiaları üzerinde de duruyor. Polis, saldırıyı gerçekleştiren Şanlının hastalığı nedeniyle geçici unutkanlık yaşaması, uzun süredir yurt dışında bulunması ve saldırıyı gerçekleştirdiği nokta dikkate alındığında bu saldırıyı tek başına yapamayacağı ihtimalini değerlendiriliyor.
ABDden çarşambaYa kadar yas
Ecevit Şanlı ile irtibatta olduğu sanılan U.A.Ç de dün Orduda gözaltına alındığı öğrenildi. Emniyet yetkilileri, gözaltı sayısının artacağını belirtiler. 
ABDnin Ankara Büyükelçisi Francis J. Ricciardone, yaptığı yazılı açıkmakada, ABD ve Türkiyenin terör yüzünden ağır acılar çektiğini belirterek, Bu tür olaylar sadece terörü yenmek ve yıkmaya çalıştıkları hukuk kaidesini güçlendirmek için ortak irademizi sağlamlaştırıyor dedi. Ricciardone, ölen güvenlik görevlisi Mustafa Akarsunun üstün fedakârlığını asla unutmayacaklarını söylerken ABD elçiliği ve konsolosluklarda bayrakların çarşamba gün batımına kadar yarıya indirileceğini de belirtti.  
08.30DA DEFİN 
ANKARAda ABD Büyükelçiliğine cuma günü intihar saldırısında parçalanarak ölen DHKP-Cli canlı bomba 40 yaşındaki Ecevit Şanlı, Ordunun Gürgentepe ilçesi Akören Mahallesinde toprağa verildi. Ankara Keçiören Adli Tıp Kurumundan ağabeyi tarafından alınan Ecevit Şanlının cenazesi, karayoluyla dün sabah Ordunun Gürgentepe ilçesine getirildi. Bu sırada güvenlik güçleri cenaze namazının kılındığı bölgede ve ilçe merkezinde geniş önlem aldı. Akören Mahallesindeki mezarlık yakınındaki boş arazide kılınan cenaze namazından sonra Şanlının cenazesi, saat 08.30da aile mezarlığında toprağa verildi. Cenazeye Şanlının ailesi ile yaklaşık 50 kişi katıldı. Cenazeyi takip etmek için ilçeye gitmek isteyen basın mensupları ile güvenlik önlemi için görevlendirilen jandarma ekipleri yolda tipiye yakalandı. Yolda kalan araçlar güçlükle kurtarıldı. Nedim KOVAN / DHA 
Başbakan arayıp bilgi aldı 
ANKARA Numune Hastanesi Başhekimi Prof. Dr. Nurullah Zengin, ABDnin Ankara Büyükelçiliğinin girişindeki patlamada yaralanan gazeteci Didem Tuncayın sağlık durumundaki iyileşmenin devam ettiğini açıkladı. Zengin, Başbakan Tayyip Erdoğanın dün kendisini aradığını, Tuncayın sağlık durumu hakkında bilgi aldığını da bildirdi. Prof. Dr. Zengin, basın mensuplarına yaptığı açıklamada, Didem Tuncayın sağlık durumundaki iyileşmenin devam ettiğini, tedavi süreci ve gözündeki sorunla ilgili yarın kapsamlı bir değerlendirme yapılacağını söyledi. Zengin, Mobilizasyonun ilk aşamasına başladık. Batında iyileşme sürüyor. Şu an iç kanama riski beklenmiyor. Yoğun bakım şartlarında ailesiyle görüşmeye devam ediyor dedi. ANKARA