Camide önce namaz kıldı sonra...
TEKİRDAĞ'da, girdiği camide önce namaza duran sonra da imamın dizüstü bilgisayarını çalan şüpheli, güvenlik kamerasındaki görüntüsünden yakalandı.
Olay Tekirdağ Yüzüncüyıl Mahallesi'nde bulunan Ebu Bekir Camisi'nde meydana geldi. Camideki güvenlik kamerasının kaydettiği hırsızlıkta; şüpheli namazdaki vatandaşların yanında namaza durup, cemaatin camiden ayrılmasının ardından ayakkabı çekeceği ile caminin içine açılan kilitli kapısını açmaya çalıştı. Kapıyı açmakta başarılı olamayınca camdan içeri girip, imamın odasında bulunan dizüstü bilgisayarı çaldı. Bilgisayarın çalındığını fark eden imam polise haber verdi. Polis yaptığı incelemede hırsızlık olayının güvenlik kamerasına yansıdığını belirledi. Şüpheli S.K.'yı (20) kamera görüntülerinden teşhis eden polis, kısa sürede yakaladı. İfadesinin ardından adliyeye çıkarılan S.K. tutklanarak Tekirdağ Kapalı Cezaevi'ne gönderildi.