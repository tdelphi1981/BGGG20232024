ODTÜ'lü öğrencilerden 'Star Wars'lı tepki
Ankara hareketli günler geçirmeye devam ediyor.
 Ortadoğu Teknik Üniversitesi (ODTÜ) öğrencileri giydikleri ‘Star Wars’ kostümleriyle son günlerde üniversitelerinde yaşanan olaylara tepki gösterdi.
  ODTÜ’lü bir grup öğrenci yaşanan olayları ilginç bir eylemle protesto etti. ‘Star Wars’ kostümü giyen ve bazı kötü film karakterleri kılığına giren öğrenciler, üniversitenin Eskişehir Yolu girişinde toplandı. ‘Kötüler direnişe çağırıyor’ pankartı taşıyan ODTÜ’lü öğrenciler, bir otomobilden de ‘Star Wars’ müziği sesini yükseltti
  Grup adına açıklamayı yapan öğrenci, arkadaşlarının omzunda kalabalığa seslendi. Açıklamada, "Bütün Türkiye ve dünya kamuoyuna deklare ediyoruz ki; kötülüğü bedenlerinde ve ruhlarında barındıran teröristler, bilim düşmanları, demokrasi karşıtları, vatan hainleri ve şiddetten yanıp tutuşan hastalıklı ODTÜ’lüler olarak bu topraklardaki tüm kötülüklerin failleriyiz." denildi.
  Açıklamanın ardından öğrenciler, fakülte çıkışında barikat kuran Çevik Kuvvet ekiplerinin önünde toplandı. Bir süre burada bekleyen öğrenciler daha sonra koşarak üniversiteye geri döndü. 
  