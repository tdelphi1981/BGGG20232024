Kocaelide aile katliamı
Kocaeli, İzmit Kocatepe İlköğretim Okulu öğrencisi 7 yaşındaki Gökdeniz Geniş, 6 gün okula gitmedi. Arkadaşları da, Gökdenizi hiç görmediklerini söyleyince, sınıf öğretmeni durumu polise bildirdi.
Polis, dün akşam, Gökdeniz ve ailesinin yaşadığı Kocatepe Mahallesi 64. Sokak 8 Nolu binanın giriş katındaki evlerine gitti. Zilin defalarca çalınmasına rağmen kapı açılmayınca, polis, çilingir yardımıyla içeriye girince, Aysel Geniş (36) ile çocukları Gökdeniz, Görkem (5) ve 2 aylık olan Aysime Genişin cesetleriyle karşılaştı. İlk bilgilere göre Aysel Geniş, boğularak, çocukları Gökdeniz ve Görkem, bıçak ve şiş darbeleriyle öldürüldü. 2 aylık Aysime ise açlık ve susuzluktan yaşamını yitirdi. Derincede plastik pencere sistemleri takan bir işyerinde çalışan baba Ramazan Genişin de geçen 9 Ocak Çarşamba gününden beri kayıp olduğu anlaşıldı. Cinayetlerin, baba tarafından işlendiği iddia edilirken, polis diğer ihtimalleri de dikkate alarak araştırmalarını sürdürüyor.

 İZMİTTE VAHŞET 


HER YERDE ŞİDDET VAR 
Korumasını çağıramadan öldürüldü
İlk kocasından şiddet nedeniyle boşanan, ikinci evliliğinde de şiddet gören Gönül Cihangir, sığındığı baba evinde ikinci kocası tarafından 4 bıçak darbesiyle öldürüldü. Talihsiz kadının, savcılığın tahsis ettiği çağırmalı korumayı çağıracak fırsatı bile olmadı... 
BİR kız çocuk annesi Gönül Cihangir (35), şiddet gördüğü ilk eşinden boşanarak 1 yıl önce Metin Cihangirle (39) 2nci evliliğini yaptı. 2nci eşinden de şiddet gören Cihangir, çareyi evini terk ederek çocuğuyla birlikte ailesine sığınmakta buldu.  
BABA EVİNE SIĞINDI
Eşinden gördüğü şiddet nedeniyle birkaç kez karakola da sığınan Cihangir, darp raporları da aldı. Cihangir, tehditlerin sürmesi üzerine savcılığa da başvurdu. Savcılık, Cihangir için Çağırmalı koruma tahsis etti. Önceki gece Metin Cihangir, barışma isteğiyle eşinin ailesinin evine gitti. Israr üzerine aile, Metin Cihangirin eve girmesine izin verdi. Eşiyle bir odada baş başa görüşen Metin Cihangir, barışma teklifi kabul edilmeyince yine şiddete başvurdu. Metin Cihangir, eşini 2 kez sırtından 2 kez de göğsünden bıçakladı. Metin Cihangir kaçarak kayıplara karışırken, talihsiz kadın olay yerinde can verdi.  
CANİ KOCA ARANIYOR
Yapılan ilk incelemede, Cihangirin vücudunda 4 bıçak darbesinin yanı sıra başta yüzü olmak üzere çok sayıda darp izleri tespit edildi. Kaçan şüphelinin darp ve yaralamadan sabıkası olduğu belirlendi. 
Çağırmalı koruma nedir
ÇAĞIRMALI koruma, savcılık kararıyla veriliyor. Bu kararı aldıran kadınlar, evlerinden veya iş yerlerinden ayrıldıklarında telefonla ilgili Polis Merkezini arayarak koruma gönderilmesini talep ediyorlar. Ankarada 2012de 14 kadına bu şekilde koruma tahsis edildi. 3 kadın koruma altında öldürüldü.  
1 yılda 165 kadın öldü
BASINA yansıyan bilgilere göre, geçen yıl Türkiye genelinde 165 kadın öldürüldü. Bu kadınlardan 24ünün şiddet gördüğü gerekçesiyle koruma için yargıya başvurdukları bildirildi. Bunlardan biri de polis memuru Gülşah Karakafaydı. Fevzi KIZILKOYUN/ANKARA 
Damat bıçakla dehşet saçtı
GAZİANTEP, Nizipte yaşayan Adviye Genç (25), şiddetli geçimsizlik nedeniyle 2 yıllık eşi Servet Gençi (34) terk ederek, 8 aylık oğluyla ailesinin yanına döndü. Adviye Genç, eşinden boşanmak için 3 ay önce de dava açtı. Barışmak isteyen Servet Genç, dün akşam gittiği kayınvalidesinin evinde eşiyle tartıştı. Servet Genç, bıçakla eşini, kayınvalidesi Emire Şendir, kayınbiraderi Cemil Şendir (36) ve ailenin yakınları Ahmet K. (47) ile Abdurrahman K.yi (20) yaralayıp kaçtı. Adviye Genç ile anne Emire Şendir öldü. Yaralıların durumu ağır. Polis, kaçan Servet Gençi kısa sürede yakaladı. Metin İLİKSOY / DHA 
Nafaka isteyen kadına dayak
KOCAELİ Gebzede 4 yıl önce boşandığı eski kocası S.Ç.nin Sultan Orhan Mahallesindeki işyerine giden 3 çocuk annesi Ş.E. (37), iddiaya göre 1 yıldır nafaka ödemeyen eski kocasına sıkıntısını anlattı. Ödenmeyen faturalar nedeniyle elektriklerinin kesildiğini anlatan kadın, konuşma güçlüğü olan çocukları 6 yaşındaki oğlunun tedavi masrafları için de para istedi. Ancak iddiaya göre bu sırada işyerine gelen eski kayınbiraderi A.Ç. ve eski eşinin saldırdığı Ş.E., polisi aradı. Olay yerine giden ekipler, S. ve A.Ç.yi karakola götürdü. İki kardeş, Ş.E.nin işyerlerini bastığını söylerken, tehdit edildiğini ve can güvenliğinin olmadığını belirten Ş.E. de devletten koruma istedi. Oktay YAŞAR / DHA

Birini öldürdüm intihar edeceğim
AYDIN Nazillide önceki gün 20.30 sıralarında Yenisanayi Mahallesi Devlet Karayolu üzerindeki bir alışveriş merkezinin bahçesinden geçenler, yanında poşetler bulunan bir kadının boğazı kesilmiş ve bıçaklanmış cesediyle karşılaştı. Kadının kim olduğu araştırılırken, 155 polis haber merkezine gelen ihbar, ekipleri harekete geçirdi. Eşinden 2 yıl önce boşandığını, 2 çocuk babası olduğunu ve yumurta sattığını belirten Mehmet Gökbayrak (44) Birini öldürdüm. İntihar edeceğim. Hakkınızı helal edin dedi. 
EMEL BANA İHANET ETTİN
Gökbayrakın ev adresini sahip olduğu hafif ticari aracın ruhsatından belirleyen ekipler, olay yerinden yaklaşık 500 metre mesafedeki evine gittiğinde Gökbayrakın, boş olan işyerinin yağmurluk demirlerine çamaşır ipiyle asılı cesediyle karşılaştı. Gökbayrakın üzerinden Emel bana ihanet ettin, öleceksin yazılı bir not çıktı. Öldürülen kadının bir parfüm firmasında çalışan evli ve 2 çocuk annesi Emel Erongan (39) olduğu belirlendi. Murat GÖRKAN / DHA 
Bıçaklayıp yolda ölüme terk etti
AYDINda, bir ekmek fırınında çalışan M.D. (34) iddiaya göre, 1 yıllık sevgilisi Pınar Kayayı (32), önceki gece arkadaşından aldığı otomobille gezintiye çıkardı. İkili otomobilde bilinmeyen bir nedenle tartışmaya başladı. Tartışmanın büyümesi üzerine M.D., saat 21.00 sıralarında, yanındaki bıçakla Pınar Kayayı yaraladıktan sonra, yol kenarına attı. Atatürk Devlet Hastanesine kaldırılan Pınar Kaya, müdahalelere rağmen yaşamını yitirdi. M.D., gözaltına alındı.Cem ULUCAN / DHA  

 