Diyarbakır'daki törende ilk kez askerler yürüyüş yapmadı
ULU Önder Mustafa Kemal Atatürkün Diyarbakıra gelişinin 75. yıl dönümü törenle kutlanırken, kent merkezinde artış gösteren olaylar nedeniyle askerin kortej yürüyüşü yapılmadı.Manşet kapağı ve spot fotoğrafında kullandığımız kare, Diyarbakır'da geçen sene yapılan yürüyüşlerden alınmıştır.
Atatürkün Diyarbakıra gelişinin 75. yıldönümü kutlama etkinliği, Diyarbakır Garında temsili trenin gelmesiyle başladı. Trennden inen gaziler, Vali Topraka Türk bayrağını teslim etti. Vali Toprak da öperek aldığı bayrağı öğrencilere teslim etti.     
YÜRÜYÜŞ YOK GARDA TÖREN VAR 
 
İlköğretim öğrencilerinin okuduğu şiirlerin ardından Vali Toprak günün önemine ilişkin konuşmasında, Atatürkün Diyarbakıra gelişinde Halkevinde yaptığı konuşmasını okudu. Vali Toprak, "Diyarbakır halkı kendisine minnettardır, kendisine yürekten bağlıdır" dedi.

Karşılama töreninden sonra her yıl geleneksel olarak yapılan kortej ve askerlerin yürüyüşü, son günlerde artan olaylar nedeniyle yapılmadı. Araçlarla Valilik karşısında bulunan Anıt Parka geçen protokol üyeleri, burda bir dakikalık saygı duruşu ve İstiklal Marşı okuduktan sonra Atatürk büstüne çelenk koydu. 

Çelenk koyma törenine Diyarbakır Büyükşehir Belediye Başkanı ve alt kademe belediyelerden hiç bir yetkilinin katılmaması ise dikkat çekti.