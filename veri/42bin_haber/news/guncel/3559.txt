Hırsızlara ev sahibi baskını!
Samsun'un Çarşamba ilçesinde bir eve hırsızlık için girdikleri iddia edilen üç bayanı ev sahipleri suçüstü yakaladı.
Edinilen bilgiye göre, Samsun'un Çarşamba ilçesi Orta Mahallesi Hasbahçe Caddesinde ki E.S.'ye ait 4 katlı binanın son katındaki evine saat 16.30'da gelen evin hanımı ve akrabaları, evde tanımadıkları üç kadınla karşılaştı. S.A. (47), Ü.M. (27) ve G.E.(28)'yi kendi evlerinde görüp şok olan evin hanımı ile akrabaları 155'i arayıp durumu ihbar etti.

Kaçmaya çalışan üç bayana müdahale eden ev sahipleri ile kadınlar arasında arbede yaşandığı öğrenildi. Kısa sürede olay yerine gelen polis, eve giren kadınları gözaltın aldı. Polisin yaptığı araştırma sonucunda aynı apartmanda ve aynı cadde üzerinde ki bazı evlere de girilmeye çalışıldığı tespit edildi. Olayla ilgili soruşturma çok yönlü sürüyor.