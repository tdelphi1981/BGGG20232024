29 büyükşehire ziyaret
KONGRE sürecinde parti teşkilatını ve yönetimini yeniden şekillendiren Başbakan Recep Tayyip Erdoğan, kabine revizyonuyla birlikte AK Parti'deki 'ustalık dönüşümü'nü tamamladı. Erdoğan, gözünü önümüzdeki yıldan başlayarak yapılacak üç seçime odakladı.
 Hakkı KURBAN / ANKARA
 ERDOĞAN'ın, yıllardır 'büyükşehir' statüsünde olan 16 ilin yanı sıra, büyükşehir statüsüne yeni kavuşan 13 ile tek tek giderek, teşkilatıyla buluşacak, açılışlar ve temel atma törenlerinde halka seslenecek.
 STK'LARLA ZİRVE
 Hazİran ayına kadar tüm büyükşehirleri programına alan Erdoğan'ın, gideceği illerde de, Gaziantep ve Şanlıurfa'da olduğu gibi hafta sonu 2 gün kalması öngörülüyor. Başbakan'ın büyükşehir programlarının bir başka önemli ayağını da sivil toplum kuruluşları ve kanaat önderleriyle yaptığı yemekli toplantılar olacak. Erdoğan bakanlarla birlikte katıldığı bu ucu açık programlarda soruları cevaplarken, yerelden gelen talepleri de bizzat kendisi not alıyor.
 Öte yandan AK Parti Genel Merkezi'nde de grup grup milletvekilleri ve il teşkilatlarıyla toplantılar sürecek. Doğu ve Güneydoğu illeriyle gerçekleştirilen toplantıların önümüzdeki haftalarda diğer bölgelerin milletvekilleri ve teşkilat yöneticileriyle devam edeceği kaydedildi.