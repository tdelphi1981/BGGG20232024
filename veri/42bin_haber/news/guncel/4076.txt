O öğretmen gitmesin diye
Köylü çocuklar, 2 yıl önce okullarına gelen ve hayatlarını değiştiren Sibel öğretmenden ayrılmak istemiyor.
VAN'IN Gürpınar İlçesi'ne bağlı Ortaköy'de 2 yıldır görev yapan öğretmen Sibel Garip, kız çocukların okutulmasına yönelik çabaları, köylülerin sorunlarının çözümüne yönelik çalışmaları ve başarılı çocuklarla yaptığı Ankara gezileri çocukların gözdesi oldu. Ancak geçtiğimiz günlerde eş durumu nedeniyle Bursa'ya tayinini isteyen Sibel öğretmenin bu kararı hem öğrencileri hem de velileri çok üzdü. Öğretmenlerinden ayrılmak istemeyen çocukların ricaları, velilerin ise Milli Eğitim Müdürlüğü'ne peş peşe dilekçe vermesi üzerine, genç öğretmen tayininin yıl sonuna kadar durdurulmasını istedi. Bu istek kabul edilmeyince köylüler, Sibel öğretmenin tayininin durdurulması için sosyal medyada kampanya başlattı. Sibel öğretmenin okulda ve köyde yaptığı çalışmaları klip haline getiren köylüler bunu internette paylaştı. Sibel Garip'in öğrencileri, öğretmenlerinin kendilerini bırakıp gitmesi halinde okula gitmeyeceklerini belirterek gözyaşı döktü.