Rektör Kocacık, projeler için Başkent'te destek aradı
Cumhuriyet Üniversitesi (CÜ) Rektörü Prof. Dr. Faruk Kocacık, üniversitenin ulaşım sorununu çözmek üzere Ankarada temaslarda bulundu.
Rektör Yardımcısı Prof. Dr. Hüseyin Yılmaz ile Ankara'da çeşitli temaslar bulunan Rektör Kocacık, Ulaştırma Denizcilik ve Haberleşme Bakanlığı Müsteşarı Habib Soluk'u ziyaret etti. 

Ziyarette Rektör Prof. Dr. Faruk Kocacık, Müsteşar Habib Soluk'la birlikte CÜ Hafif Raylı Sistem Projesi ile Sivas'ta Hızlı Tren ve Yol Yapım Fabrikası kurma projeleri hakkında görüş alışverişinde bulundu. 

Görüşmede ayrıca Fadlum Irmağı üzerine yapılması planlanan köprü konusu ve Kızılırmak Rekreasyon Projesi de ele alınırken, Rektör Prof. Dr. Kocacık, bu konularda Müsteşar Soluk'tan destek istedi.

İLETİŞİM FAKÜLTESİ İÇİN RADYO VE TV KANALI 

Prof. Dr. Faruk Kocacık, daha sonra TRT Genel Müdürü İbrahim Şahin'i ziyaret ederek iletişim fakültesine kurulması planlanan radyo ve televizyon kanalı hakkında görüş alışverişinde bulundu. 

Ziyaretin ardından Rektör Prof. Dr. Kocacık, Genel Müdür Şahin'e günün anısına çift başlı kartal tablosu takdim etti.