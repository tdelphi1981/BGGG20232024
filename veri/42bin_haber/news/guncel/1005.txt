Simge gibiler: Mağdurum da mağdurum
MHP Grup Başkanvekili Oktay Vural, Başbakan Tayyip Erdoğanın ofisinde böcek bulunmasıyla ilgili açıklamalara, Yahşi Cazibenin Simgesi gibi. Mağdurum da mağdurum diyorlar şeklinde tepki gösterdi.
Vural Mecliste düzenlediği basın toplantısında özetle şunları kaydetti: Karabulut gibi Türkiyenin üzerine çöktüler. Şimdi de mağdurum diye çıkıyor. Devleti kim yönetiyorsa derin devleti oluşturanlar da onlardır. AKP iktidarının derinini de kendileri yarattılar. Bununla yaptıklarınızın, dinlediklerinizin üstünü örtemezsiniz. MHPye kapsamlı darbe uygulaması yapılırken Başbakan MHPnin iç sorunudur demişti. Neredeydin o zaman ey Başbakan? Dün yaptığı yorum, bumerang gibi kendisine dönmekte. Genelkurmay Başkanları dinlendi, ses kayıtları internetlere düştü. Bunları sorun yapmıyorlar. Başbakan ekseninde bulunan böcek nedeniyle hükümeti sütten çıkmış ak kaşık gibi gösteriyorlar.  
BAŞBAKANA YAĞLAMA
Üniversitelerin 12sinden ODTÜdeki olaylarla ilgili açıklama geldi. Açıklama adeta AKPnin icraat sunumu haline gelmiş. Bir çok konuda dut yemiş bülbül gibi olan üniversiteler, Başbakan olunca konuşmaya başladılar. Bu üniversiteler 4+4+4de neredeydi? Ey şanlı üniversite hocaları, şanlı rektörler neredeydiniz? Anadilde eğitim tartışmalarında sesiniz çıktı mı? Neredeydiniz. Gıkınız çıkmadı tabi. İlkeli bir duruş yerine, Başbakana yağlama.                                  