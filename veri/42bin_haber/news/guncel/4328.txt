Konya'da kaza: 2 ölü
Akşehir ilçesinde meydana gelen trafik kazasında 2 kişi öldü, 1 kişi yaralandı.
Bayram Nemli (38) yönetimindeki 41 NE 040 plakalı kamyon, Konya-Afyonkarahisar karayolunun ilçeye bağlı Gölçayır beldesi yakınlarında, karşı yönden gelen ve sürücüsünün kimliği henüz belirlenemeyen 38 PN 903 plakalı tırla çarpıştı.

Kazada tır sürücüsü olay yerinde hayatını kaybetti. Yaralanan kamyon sürücüsü Nemli ve yanında bulunan Furkan Nemli (15) sıkıştıkları aracın içinden Akşehir Belediyesi itfaiyesi ekiplerince kurtarıldı.

Akşehir Devlet Hastanesi'ne kaldırılan yaralılardan Bayram Nemli, tüm müdahalelere rağmen kurtarılamadı.

Kazayla ilgili soruşturma başlatıldı.