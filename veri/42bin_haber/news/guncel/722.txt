MASAKtan sızdırmaya suç duyurusu
Mali Suçları Araştırma Kurulu (MASAK), 12 Eylül davasında yargılanan eski generallerin mal varlığını yanlış şekilde basına sızdıran kişiler hakkında işlem yapılması için Ankara Cumhuriyet Başsavcılığına suç duyurusunda bulundu.MASAKtan yapılan yazılı açıklamada, 12 Eylül davasıyla ilgili yanıltıcı haberlerin yapılmaya devam edildiği ifade edildi. Açıklamada, şöyle denildi: Birçok yazılı ve görsel yayın organında farklı kişilere ait; 23 arsa, 41 bloklu daire ve rezidans, 90 dubleks bina, 169 adet yazlık, kagir apartman, 29 blok, 224 daireli 5 katlı 28 blok kagir apartman olduğuna dair MASAK raporu kaynak gösterilerek haberler yapılmış, rapor fotokopisi gibi iddia edilen bazı bilgilere yer verildiği görülmüştür. Konuya ilişkin basında yer alan bilgiler eksik, yanlış veya yanıltıcıdır. Raporun içeriğini yansıtmamaktadır. Raporun fotokopisi gibi sunulan bilgiler de rapor sayfası değildir. Raporda geçen bazı isim ve bilgileri eksik ve yanıltıcı şekilde basına sızdıranlar ve kurumu töhmet altında bırakanlar hakkında Ankara Cumhuriyet Başsavcılığı nezdinde suç duyurusunda bulunulmuştur.