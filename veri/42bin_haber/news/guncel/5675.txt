Meteoroloji uyardı: "Lodosla birlikte gelecek"
Meteoroloji Genel Müdürlüğü, bu gece ve yarın lodos fırtınası ve yer seviyesinin aşırı ısınmasıyla oluşacak termal rüzgarlar sonucu; Kilis, Gaziantep, Şanlıurfa, Adıyaman, Mardin, Konya, Karaman, Niğde, Aksaray, Nevşehir, Kırşehir, Ankara, Kırıkkale ile Kahramanmaraş ve Malatya illeri başta olmak üzere Güneydoğu Anadolu'nun güney ve batısı, İç Anadolu'nun güney ve doğusu, Doğu Akdeniz'in iç kesimleri, Doğu Anadolu'nun batısı, İç Ege ve Doğu Karadeniz'in iç kesimlerinde toz taşımının görüleceğini açıkladı. Olumsuzluklara (düşük görüş mesafesi, hava kalitesinde azalma, çamur şeklinde yağış, ulaşımda aksamalar vb.) karşı dikkatli ve tedbirli olunması istendi.