Meltem'in tabutunu kadınlar taşıdı
DİYARBAKIRın Bismil İlçesinde kocasına açtığı boşanma davası sürerken kayınpederi tarafından birlikte yaşadığı iddia edilen Mehmet Işık ile birlikte Kalaşnikof tüfekle taranarak öldürülen 21 yaşındaki Meltem Özdaş, ailesinin cenazesine sahip çıkmaması üzerine kadın örgütleri tarafından toprağa verildi.
Cenaze törenine katılan Büyükşehir Belediye Başkanı Osman Baydemir, kadına şiddet uygulayan ve öldüren erkeklerin toplumdan dışlanması ve selamlarının dahi alınmamasını istedi. 
YÜREK SIZLATAN CENAZEDEN KARELER

Adanada 17 yaşında iken halasının oğlu M.C. ile evlendirilen ve sorunlar yaşadığı için eşine boşanma davası açan 1 çocuk annesi Meltem Özdaş, çocuğunu almak için 17 Şubatta geldiği Bismil İlçesinde kayınpederi Refik Özdaş tarafından, birlikte yaşadığı iddia edilen 32 yaşındaki Mehmet Işık ile birlikte Kalaşnikof tüfekle tarandı.  
AİLE CENAZEYİ ALMADI, 15 GÜN MORGDA BEKLETİLDİ 
Meltem Özdaş ve Mehmet Işık olay yerinde yaşamını yitirirken, Refik Özdaş gidip polise teslim oldu. Meltem Özdaşın cenazesi ise Diyarbakır Devlet Hastanesi morguna kaldırıldı. Ailesinin sahiplenmediği cenaze morgta yasal süre olan 15 gün bekletildikten sonra bugün kimsesizler mezarlığında gömülmesi için belediyeye haber verildi. Büyükşehir Belediye Başkanı ve Diyarbakırdaki kadın örgütlerinin girişimi ile cenaze hastaneden alınarak Yeniköy Mezarlığına götürüldü.

KADINLAR TABUTU OMUZLADI, BAYDEMİR NAMAZINA KATILDI

Burada Meltem Özdaşın tabutunu omuzlayan kadınlar cenaze namazı için camiye kadar taşıdı. Camide tabutu alan erkekler cenaze namazı için saf tuttu. Büyükşehir Belediye Başkanı Osman Baydemir, belediye yetkilileri ve Baydemirin korumasından oluşan 6 kişi saf tutarak Meltem Özdaşın cenaze namazını kıldı. Namazdan sonra Özdaşın cenazesi mezarlığa götürülüp, burada Kürtçe dualar eşliğinde toprağa verildi.

KADINA ŞİDDET UYGULAYANIN SELAMINI DAHİ ALMAYALIM

Diyarbakır Büykşehir Belediye Başkanı Osman Baydemir, Meltemin en yakınları tarafından katledildiğini ve canezesinin sahiplenilmediği için kimsesizler mezarlığana defnedilmesinin istendiğini söyledi. Baydemir şöyle konuştu:

BAYDEMİR: "SAHİPSİZ DEĞİL" 
"Bu kentin belediye başkanı ve kadın örgütleri olarak bunu kabul etmedik. Meltem sahipsiz ve kimsesiz değildir. Kadına yönelik şiddet, zulüm ve alçaklıktır. İster kıskançlık, ister namus, adı ne olursa olsun kadına yönelik şiddet ve cinayet büyük bir ayıptır. Yılda iki bin kadın öldürülüyor. Bu kadına yönelik kırımdır. Yasalar kadınları korumaya yetmiyor. Kadına yönelik böyle erkek bakış açısı, hastalıklı bakışı açısı psikopatlık ve alçaklıktır. Tedaviye ihtiyaç vardır. Böyle erkek bakış açısı batsın, böyle bakış açısını reddediyorum, ayaklarımın altına alıyorum. Bütün herkese çağrıda bulunuyorum. Kadına yönelik şiddet uygulayan ve kadını öldüreni toplumdan dışlayalım ve selamını dahi almayalım."