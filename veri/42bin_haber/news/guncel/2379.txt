Taksim'de zabıta
Beyoğlu'nda seyyar satıcı ile zabıta arasındaki kavga Atatürk Kültür Merkezi önünden İstiklal Caddesine kadar devam etti.
Dün akşam saatlerinde Taksim Meydanı'nda denetim yapan Beyoğlu belediyesine bağlı sivil zabıta ekipleri, çay satan seyyar satıcıların termoslarına el koydu. Bu sırada Cihan Aslan adlı seyyar çaycı, 4 gündür üst üste termosunun alındığını söyleyerek zabıtalara direndi.

Termosuna el koyulan Aslan ile zabıta arasında kavga çıktı, Aslan bir türlü sakinleştirilemedi. Turist ve vatandaşların şaşkın bakışları arasında Atatürk Kültür Merkezi önünden İstiklal Caddesine kadar devam eden kavgayı bölgede görevli Güven Timleri ayırdı. Zabıta ekipleri, Taksim meydanındaki çok sayıda seyyar çaycıya cezai işlem uyguladı, termoslarına el koydu.