Marmara kara hazır
Soğuk ve yağışlı havanın etkisine giren Marmarada hazırlıklar tamam. Yetkililer, vatandaşları tedbirli olmaya çağırdı.

Türkiye Karadeniz ve Balkanlar üzerinden gelen soğuk ve yağışlı havanın etkisine girdi. Hava sıcaklığı 6 ila 10 derece birden azalacak. İstanbulda yağmur şeklinde görülen yağışlar, bugün kuvvetli rüzgarla birlikte karla karışık yağmur ve kar şekline dönüşecek.
Yağışlar, önümüzdeki hafta ortasına kadar aralıklarla etkisini sürdürecek. Özellikle yarın ve Salı günü Marmaranın doğusundaki kar yağışı kuvvetli olacak. Beyaz kabus için Büyükşehir Afet ve Koordinasyon Merkezi alarma geçti. Ana arterlerde kar küreme ve tuzlama çalışmaları için 908 araç ve 2 bin 266 personeli hazırda bekletiyor. Kritik kavşaklarda 40 kurtarıcı 24 saat görev yapacak. Yetkililer, hava sıcaklığındaki hissedilir derecedeki düşüş, kuvvetli rüzgar ve kar yağışı nedeniyle meydana gelebilecek olumsuzluklara karşı vatandaşların ve ilgililerin dikkatli ve tedbirli olmalarını istedi.     
 