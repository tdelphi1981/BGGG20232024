"10 büyük alamet gerçekleşmeden kıyamet kopmaz"
MAYA takvimine göre kıyametin 21 Aralıkda kopacağı öne sürülürken, Diyanet İşleri Başkanlığı Din İşleri Yüksek Kurulu, kıyametin kopma belirtilerinin büyük ve küçük olmak üzere iki kategoride olduğunu bildirdi.
Kurul, "Kıyametin ne zaman kopacağı tamamen Allahın bilgisi dahilindedir. Dolayısıyla müminler için önemli olan kıyametin ne zaman kopacağı değil, bir gün mutlaka bunun gerçekleşeceğine inanmak ve ahiret hayatı için hazırlıklı olmaktır. 10 büyük alamet gerçekleşmeden kıyamet kopmaz" açıklamasını yaptı.

Diyanet İşleri Başkanlığı internet sitesinin Dini sorular bölümündeki sorular üzerine yayınlanan fetvada, kıyametin ne zaman kopacağının bilinmediği, Hz. Muhammedin kıyamet zamanına ilişkin bazı önemli olay ve belirtiler hakkında açıklamalarda bulunduğu belirtildi. Din İşleri Yüksek Kurulu, bu konuda şunları açıkladı: 

"Bu işaretler büyük ve küçük olmak üzere iki kategoride gösterilmiştir. Kıyametin küçük alametleri olarak, din ve inanç hakkında bilgisizliğin yaygınlaşması, içkinin çokça içilmesi, fitne, öldürme ve kargaşanın çoğalması, maddi refahla birlikte kanaatsizlik ve nankörlüğün artması, Allah rızası yerine çıkar ve menfaatlerin ön plana çıkması gibi olayları saymak mümkündür. Büyük alametler ise, şu hadiste bildirilmiştir: On alamet meydana gelmedikçe kıyamet kopmaz. Deccalın çıkışı, Hz. İsanın yeryüzüne inmesi, Yecuc ve Mecucun çıkışı, Dabbetül Arzın çıkışı, güneşin batıdan doğması, doğuda, batıda ve Arap yarımadasında meydana gelmek üzere yerin batışı, duman ve insanları mahşer yerine sürecek olan ve Aden çukurundan çıkan bir ateşin zuhuru. Bu hadiste geçen alametlerin bir kısmı aynı zamanda Kuranda da muhtelif ayetlerde yer almaktadır." 
''KIYAMETTEN MEZGİT KALESİ DE ETKİLENMEYECEK'' 

  İŞTE ŞİRİNCE'DEKİ 21 ARALIK HAZIRLIKLARI