FBIdan isim geldi: Taylan
İstanbulda kaybolan ABDli Sarai Sierrayı her yerde arayan polise en önemli bilgi FBIdan geldi: Kaybolmadan bir gün önce, Taylan ismini kullanan birisiyle mesajlaştı.
FOTOĞRAF çekmek için geldiği İstanbulda kaybolan ABD vatandaşı Sarai Sierrayı (33) köşe bucak arayan İstanbul Emniyetine çok hayati bir bilgi, Amerikan Federal Araştırma Bürosundan (FBI) geldi. FBI, Sierranın, kaybolmadan bir gün önce, 21 Ocak 2013 günü 11.00de, elektronik posta sağlayıcısı Gmail üzerinden, Taylan ismini kullanan bir kişiyle mesajlaştığını belirledi. FBI, Sierranın, fotoğraf çekimi için Taylan adlı bu kişiyle Galata Kulesinde buluşmak için randevulaştığını bildirdi. 

GALATADA BULUŞALIM MESAJI
Sarai Sierra, Taylan adlı bu kişiye, Ben birazdan Galata Kulesinin karşısına gelicem, gelir misin? mesajı geçti. Saat 11.33te tekrar mesaj geçen Sierra, bu kez, Ben çıkıyorum ulaşmak istersen beni telefondan ara dedi. Saat 12.45te, bu kez Taylan adlı kullanıcı, Ben oraya gelicem, umarım wirelessin vardır mesajı geçti. Bilgi üzerine polis, Galata Kulesi ve çevresindeki kamera görüntülerini topladı. Polis, Sierranın Amerikadayken de Taylanla görüştüğünü de belirledi.

İSTİKLALDE TAKİP EDEN KİM
Bu arada polis, Beyoğlunda topladığı güvenlik kamerası görüntülerinde fark edilen, Sierrayı takip eden 30-35 yaşlarındaki erkeğin kimliğini belirlemek için de ayrı bir çalışma sürdürüyor. 

Sarai Sierranın, ABDden getirdiği cep telefonu hattıyla İstanbulda 4 görüşme yaptığı da belirlendi. Kadının yaptığı görüşmeler araştırılıyor. Sierraya evi kiralayan Yiğit Yetmez, kadının kendisine bekâr olduğunu söylediğini belirtti. Sarai Sierranın eşine Amsterdam ile Münihte fotoğraf sergisi var. Sergileri gezeceğim dediği öğrenildi. Bunun üzerine Hollanda ve Almanya polisiyle temasa geçen Emniyet, 16 Ocakta Amsterdamda, 17-18 Ocakta da Münihte bulunan Sierranın sergi gezip gezmediğini araştırıyor.