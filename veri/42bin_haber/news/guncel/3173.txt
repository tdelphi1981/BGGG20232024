Adliyede kayınpederini bıçakladı
ŞANLIURFA'da, 26 yaşındaki Nazim K., eşiyle boşanma davasının görüldüğü adliye girişinde karşılaşınca tartıştığı aynı zamanda akrabası olan kayınpederi Adem K.'yı bıçakla yaraladı.
Olay, saat 11.00 sıralarında Paşağabı Mahallesi'nde bulunan Şanlıurfa Adliye Sarayı girişinde meydana geldi. Zemzem K., şiddetli geçimsizlik gerekçesiyle eşi Nazim K.'den boşanmak için Aile Mahkemesi'ne dava açtı. Taraflar bugün görülecek ilk duruşma için adliyeye geldi. Nazim K., adliye girişinde hakkında boşanma davası açan eşi Zemzem ve akrabası olan 51 yaşındaki babası Adem K. ile karşılaştı. Nazim K., boşanmak istemediğini söyleyerek eşini ikna etmeye çalıştı. Bu sırada baba Adem K., kızının boşanmak istediğini söyleyerek damadıyla tartışmaya başladı. Tartışma sırasında öfkelenen Nazim K., üzerinde bulunan bıçak ile kayınpederi Adem K.'yı karın bölgesinden bıçakladı. Adliyede görevli polislerin müdahale ettiği Nazim K. suç aleti bıçak ile gözaltına alınırken, yaralanan Adem K. ise çağrılan ambulansla Şanlıurfa Eğitim ve Araştırma Hastanesi'ne götürüldü.


Tedavisine başlanan Adem K.'nın sağlık durumunun iyi olduğu bildirilirken, damat ise sorgulanmak üzere Yenişehir Polis Merkezi'ne götürüldü. Öte yandan Nazim K. ile Zemzem K. çiftinin boşanma davasının görüldüğü duruşma ise ertelendi.