TIR şoförü yanarak can verdi
İzmir karayolunda meydana gelen trafik kazasında bir tanker, kontrolden çıkarak karşı yönden gelen TIR'a çarpması sonucu bir kişi yanarak can verdi.
Kaza saat 21.00 sıraları Bursa  İzmir karayolunun 33. kilometresi Karakoca köyü mevkiinde meydana geldi. İddiaya göre Bursa yönünden gelen H.Hüseyin Güleç yönetimindeki 10 H 7883 plakalı gübre tankeri, orta bariyerleri aşarak karşı yönden gelen Ahmet Döne'nin kullandığı 06 DM 8410 plakalı TIR'la kafa kafaya çarpıştı. Bir anda alev topuna dönen TIR'ın içindeki Ahmet Döne, yanarak feci şekilde olay yerinde can veridi. Bursa ve Karacabey'den gelen itfaiye ekipleri yangını kısa sürede söndürdü. Kazada yaralanan tanker sürücüsü ise 112 Acil Servisi'nin ilk müdahalesinin ardından Karacabey Devlet Hastanesi'ne kaldırılarak tedavi altına alındı.
 
Kazayla ilgili soruşturma başlatıldı.