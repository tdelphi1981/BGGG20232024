Kablo hırsızları yakalandı
Amasya'nın Merzifon ilçesinde televizyon ve radyo kanallarının yayınını sağlayan kabloları çaldıkları öne sürülen şüpheliler, polisin yaptığı operasyonla çalıntı malzemelerle birlikte yakalandı.
Önce Vatan Tepesi'nde meydana gelen olayda, televizyon ve radyo kanallarının yayınını sağlayan kabloların kesildiği yönde ihbar alan Merzifon İlçe Emniyet Müdürlüğü'ne bağlı ekipler harekete geçti. 15 polisin katıldığı operasyonda; 3,5 saat boyunca hırsızlar arandı. Teknik ve fiziksel takiple yeterli delile ulaşan polis ekipleri, Fazlı T.(31) ve Burhan T. yi (40) çaldıkları bakır kabloları arabalarına yüklemiş vaziyette suçüstü yakaladı. Merzifon İlçe Emniyet Müdürlüğü'nde sorguları tamamlanan şahıslar adliyeye sevk edildi.

Kablo hırsızlığı sonrasında bir süre televizyon ve radyo yayınlarında aksaklık yaşandı.