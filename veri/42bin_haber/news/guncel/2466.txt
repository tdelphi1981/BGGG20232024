Halı sahanın duvarı çöktü: 6 ölü
ŞIRNAKta dün gece Gaffar Okkan Caddesi üzerinde bulunan halı sahada maç oynandığı sırada 3 metre yüksekliğindeki istinat duvarı top oynayanların üzerine devrildi. 6 kişi hayatını kaybetti. 3 kişinin yaralı çıkarılarak tedavi altına alındığı olayda 1 veya 2 kişinin daha enkaz altında olduğu sanılıyor.
Şırnak'ta bir halı sahanın istinat duvarının  çökmesi sonucu enkaz altında kalarak ölenlerin sayısı 6'ya yükseldi. Atatürk Mahallesi'ndeki Uğur Spor Tesisleri'nde bulunan halı sahanın  istinat duvarının çökmesi sonucu enkaz altında kalanların kurtarılması amacıyla  itfaiye ve arama-kurtarma ekipleri gece boyunca çalışmalarını sürdürdü.  
OLAY YERİNDEN FOTOĞRAFLAR

Çalışmalar sonucu enkaz altında kalan 6 kişinin daha cesedine ulaşıldı.  Enkazda iş makineleriyle arama kurtarma çalışmalarının devam ettiği, 1 veya 2 kişinin daha enkaz altında olduğu bildirildi.

Enkazdan çıkarılan cenazeler, kimlik tespitlerinin yapılması için Şırnak  Devlet Hastanesi morguna götürüldü.

Öte yandan, bölgedeki bazı evler ise heyelan tehlikesine karşın  boşaltıldı. 
Şırnak Valisi Vahdettin Özkan, olay yerindeki incelemelerinin ardından hastaneye giderek yaralıları ziyaret etti.

 HALI SAHANIN DUVARI ÇÖKTÜ