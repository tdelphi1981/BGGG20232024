Alman askeri uçağı acil iniş yaptı
Alman Hava Kuvvetleri'ne ait askeri uçak motorunda meydana gelen arıza nedeniyle Atatürk Havalimanı'na acil iniş yaptı.(DHA) -- İncirlik Hava Üssü'nden Almanya'ya gitmek için havalanan Alman Hava Kuvvetleri'ne ait C–160 tipi askeri kargo uçağının motorunda arıza meydana geldi. 

Uçağın pilotu durumu Atatürk Havalimanı Hava Trafik Kontrol Kulesi'ne bildirerek iniş için izin istedi. 

Uçak saat 15.30'da sorunsuz bir şekilde inişini gerçekleştirdi. Motorunda arıza meydana gelen uçak teknik bakım için park alanına çekildi.