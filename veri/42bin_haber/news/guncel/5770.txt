Suriyeli kıza sokak ortasında taciz
Şanlıurfa'da, tek başına yürüyen Suriyeli kızı taciz ettiği ileri sürülen 2 kişi, polis tarafından gözaltına alındı.
Olay, dün akşam saatlerinde Eyübiye Mahallesi'nde meydana geldi. Ülkesindeki iç karışıklıktan kaçarak Şanlıurfa'ya gelen ve Eyyübiye Mahallesi'ndeki boş araziye ailesiyle kurduğu çadırda yaşayan adı öğrenilemeyen 18 yaşındaki Suriyeli kız, yolda yürürken 2 kişi tarafından taciz edildi. Kızı elle taciz ettiği ileri sürülen 2 kişi, çevredekilerin ihbarı üzerine polis tarafından gözaltına alındı.

Polisleri görünce sınır dışı edilme korkusuyla gözyaşı döken genç kız, çevrede bulunanların tercümanlığı ile olayı anlattı. Polis bilgisine başvurduğu Suriyeli kızı ailesinin bulunduğu çadıra gönderirken, şüpheliler Mahmut E. ve İbrahim Y. ise işlemleri yapılmak üzere Eyyübiye Polis Merkezi'ne götürüldü.