Şırnak'ta KCK operasyonu
ŞIRNAK merkez ve İdil ilçesi'nde, PKK'nın şehir yapılanmasına yönelik operasyonlarda örgüt propagandası yaptıkları, kamu bina ve araçlarına saldırdıkları, güvenlik güçlerine yönelik silahlı ve taşlı saldırılarda bulundukları ileri sürülen 9 kişi gözaltına alındı.
 Cumhuriyet Başsavcılığı'nın koordinesinde Emniyet Müdürlüğü ekiplerinin KCK'ya yönelik yaptığı operasyonda, Şırnak merkez ve İdil ilçesinde 10 eve baskın yapıldı. Operasyonda, 9 kişi gözaltına alındı.
 Şüphelilerin, örgütün gençlik yapılanması içerisinde oldukları ve propaganda, örgüt adına kamu bina ve araçları ile güvenlik güçlerine yönelik silahlı, taşlı, molotoflu, havai fişekli ve patlayıcı madde ile saldırı düzenledikleri, bu saldırıları organize ettikleri ve bu saldırılarda kullanılacak malzemeleri temin ettikleri belirtildi.
 DHA