Sinopta azmettiren Erdoğan
MHP Genel Başkanı Devlet Bahçeli, BDPlilerin İmralıya gitme süreci ile ilgili, AKP, BDPli bazı isimlere yalandan ambargo koymuştur. Ziyaretlerin makul isimlerle yapılmasında ısrarcı olmuştur. Sonunda belirlediği BDPli heyeti paketleyerek yolculuk için hazır etmiştir dedi.
Yazılı bir açıklama yapan Bahçeli, Sinop ve Samsundan BDPli milletvekillerine yönelik eylemler için de Olayların müsebbibi ve birinci dereceden azmettiricisi Başbakan Erdoğandır diyerek, şunları kaydetti: Başbakan, İmralı canisiyle Türk milletinin kaderini masaya yatırmıştır. Bu masada bin yıllık kardeşlik, meze yapılarak iştahla yenilmektedir. Başbakan, İmralı bekçiliğine soyunmaktan, İmralı havarisi olmaktan ve İmralı müşahidi rolünden gocunmamıştır. İmralı canisiyle her anlamda ittifak kurmuş ve birlikteliklerini çözüm süreci isimli çöküşün şahitliğiyle nikâh aşamasına getirmiştir. Bölücülüğün siyaset ayağı BDPyi, gizli bir koalisyon ortağı gibi yanına alması tam bir rezalet ve ilkesizlik örneğidir. 
MAKSAT KANDIRMAK 
BDPlilerin başlattığı Karadeniz turu hassasiyetlerin ulaştığı boyutu göstermesi bakımından son derece anlamlıdır. Başbakan bu ayın başında, partisinin Karadeniz illerinin milletvekilleriyle bir araya gelmiştir. PKK ve İmralı canisiyle onursuzca yürütülen müzakerelerin kendi yörelerinde anlatılmasını istemiştir. Peşinden, Başbakanın icazetiyle BDPliler Karadenize adeta çıkarma yapmıştır. Karadenize açılmaları milli dalgayla kesilmiştir. AKP ve BDP sınırlı sorumlu bölücülük kooperatifinin artniyetli ve köksüz isimleri, Karadenizin mert insanlarına kafatası koalisyonu iftirasını vurmaya kalkışmamalıdır. Şerefli insanlarımızı daha fazla karalamayı sürdürmemelidir. MHPyi sorumlu göstermeye çalışması izansızlığın bu şahsiyetin zihnini esir aldığını göstermiştir. Karadenizin mert insanları aslında AKPnin PKKya yanaşmasına itiraz etmiştir. Başbakan, Türklük değerlerinin ayaklar altına alınması için Karadenizi deney sahası olarak görmüş ve buradaki kardeşlerimizi ahlaksızca kullanmaya ve test etmeye cüret etmiştir. Şayet Karadeniz olur verirse, bölünmenin ve dağılmanın kolayca hayata geçeceğini şuursuzca hesap etmiştir. Elbette yanlış hesap Karadenizden dönmüş ve AKPnin kucağında patlamıştır.                    

 