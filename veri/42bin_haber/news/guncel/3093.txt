Otostop şüphesi
Canlı bomba Ecevit Şanlı için yapılan kamera incelemelerinde havaalanı, şehirlerarası otobüs terminali ve garda görüntüsüne rastlanmadı. İstihbarat ve terör uzmanlarından oluşan 20 kişilik ekip, Şanlının otostop yaparak şehir merkezine geldiği ihtimali üzerinde duruyor.
ABD Büyükelçiliğine yönelik bombalı saldırıyı yapan Ecevit Şanlının Ankaraya otostop yaparak geldiği ileri sürüldü. Olayın aydınlatılması için istihbarat ve terör uzmanlarından oluşan 20 kişilik ekip çalışmalarını sürdürüyor. Şanlının olay günü ve bir gün öncesine ait 8 ayrı görüntüsüne ulaşıldı. Şehirlerarası otobüs terminali, havaalanı ve gardaki kamera incelemelerinde Şanlıya ait görüntüye ulaşılmadı. Şanlının Ankaraya özel araçla gelebileceğini de değerlendiren polis, ağırlıklı olarak da saldırganın otostop yaparak şehir merkezine geldiği ihtimali üzerinde duruyor. Patlamadan sonra olay yerinde bulunan Yugoslavya yapımı Crvena Zastava marka, 7.65 mm çapında silahın ise başka bir olayda kullanılıp kullanmadığı araştırılıyor. Balistik incelemeye gönderilen silahın patlama nedeniyle büyük ölçüde tahrip olması nedeniyle incelemesinin henüz tamamlanmadığı belirtildi. Silahı, genelde DHKP-Cli intihar eylemcilerinin kullandığını bilen polis, Ecevit Şanlının kimliğine kısa sürede ulaşmıştı. 
SUCU BİLE GELEMİYOR 
ABD Büyükelçiliğinin bulunduğu Paris Caddesi üzerinde oturan vatandaşlar, saldırı sonrası artırılan güvenlik önlemlerinden yakınıyorlar. Vatandaşlar, Burada Guantanamo kampında gibiyiz. Evimize giremiyoruz. Aracımızla geldiğimizde kimlik kontrolleri ve bir dizi sorgulamanın ardından caddeye girebiliyoruz. 3 gündür telefon hattımızda sorun var ancak polis tamirciyi bile sokağa almadığı için mağduruz. Evimize damacana su istiyoruz, sucu bile sokağa giremiyor diye dert yandılar.