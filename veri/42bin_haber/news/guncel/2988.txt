ABD Büyükelçiliği yeniden açıldı
Geçen hafta kanlı bir saldırıya maruz kalan Ankara’daki ABD Büyükelçiliği bugün normal hizmetleriyle yeniden açıldı. Öğleden sonra saat 1.13’te saldırıda öldürülen güvenlik görevlisi Mustafa Akarsu’nun anısına bir dakikalık saygı duruşu yapılacak.
 Geçen hafta kanlı bir saldırıya hedef olan ABD’nin Ankara Büyükelçiliği, normal hizmetleriyle yeniden açıldı. 
 Bu arada, bugün öğleden sonra saat 1.13’de Büyükelçilik çalışanlarının katılımıyla intihar saldırısı sırasında hayatını kaybeden Türk güvenlik görevlisi Mustafa Akarsu’nun anısına bir dakikalık saygı duruşu yapılacak. 
 Böylece, saygı duruşunun Akarsu’nun öldürülmesinin tam 72 saat sonra gerçekleşmiş olacağına dikkat çekiliyor. 
 ABD Büyükelçisi Francis Ricciardone,  Mustafa Akarsu’nun onuruna, ABD Büyükelçiliği ve Türkiye’deki diğer ABD konsolosluklarında bayrakların, 6 Şubat Çarşamba güneş batımına kadar yarıya indirilmesi talimatını da vermişti. (ANKA