Öğrenci servisi ile TIR çarpıştı: 2 ölü, 7 yaralı
Mardin´in Kızıltepe ilçesinde öğrenci servisi ile bir TIR'ın çarpışması sonucu biri öğrenci 2 kişi öldü, 7 öğrenci ise yaralandı. Yaralılar Kızıltepe Devlet Hastanesi'nde tedavi altına alındı.
Sabah saatlerinde Öğrenci köyünden Işıklar köyüne öğrenci taşıyan 47 PE 245 plakalı Mehmet Topçu yönetimindeki öğrenci servisi, yeni Hububat Ticaret Merkezi mevkiinde İpekyolu'na çıkarken Şanlıurfa istikametine giden TIR ile çarpıştı. Meydana gelen kazada Işıklar Köyü İlköğretim Okulu 6. sınıf öğrencisi Serhat Demir (12) ile Hatice Çelik (75) isminde bir bayan hayatını kaybetti. Yaralanan öğrenciler ise ambulanslarla devlet hastanesine kaldırıldı. 

Çarpışmanın etkisi ile minibüsün koltuklarının yolla fırladığı görüldü. Öğrencilere ait okul çantaları ve kitaplar da kazanın etkisi ile çevreye saçıldı.

Devlet hastanesine öğrencilerin yakınları akın etti. Kızıltepe Kaymakamı Erkaya Yırık ile İlçe Milli Eğitim Müdürü İbrahim Bahçıvancı hastanede yaralıları ziyaretti.