Manisa'da Doktora kızan şahıs !
Manisada, mide kanaması geçiren kardeşiyle ilgilenilmediğini iddia eden bir kişi, otomobiliyle hastanenin acil servisine girdi.
İçeride büyük panik yaşandı. Acil servis kapısında ve otomobilde maddi hasar meydana geldi. 

Olay, Manisa Celal Bayar Üniversitesi (CBÜ) Hafsa Sultan Hastanesi Acil Servisi'nde gerçekleşti. Mide kanaması geçiren Zafer Savaşkanı (31) getiren Barış Savaşkan (39), ilk olarak buradaki doktorlarla tartıştı. Kardeşi olduğu öğrenilen Zafer Savaşkanla ilgilenmediğini iddia eden Barış Savaşkan, servisten sinirli bir şekilde ayrıldı.

Hasta kardeşi Zafer Savaşkan, arkadaşı Abuzer Çetin ve Feride Bulut ile birlikte kendisine ait 45 DR 469 plakalı otomobiline bindi. Siniri bir türlü yatışmayan Barış Savaşkan, daha sonra içinde üç kişinin bulunduğu otomobili hızla sürerek acil servisin kapısının içerisine girdi. 

Acil servisin güvenlik görevlileri ile hasta yakınlarını bekleyen vatandaşlar ne olduğu anlamayarak panik yaşadı. Kısa süreli paniğin ardından otomobili kullanan Barış Savaşkan ile içindeki 3 kişi acil servisi polisi ile güvenlik görevlileri tarafından yakalandı. 

Mide kanaması geçiren Zafer Savaşkan'ın bir diğer kardeşi Ferit Savaşkan, olayı haber aldıktan sonra hastaneye geldi. Ferit Savaşkan, doktorların hasta olan kardeşleri ile ilgilenmediği gerekçesiyle ağabeyi Barış Savaşkan'ın otomobil ile Acil Servise girdiğini söyledi. Ferit Savaşkan, küçük kardeşinin mide kanaması geçirdiğini ve sabah hastaneye getirildiğini, akşama kadar tedavi edilmeden bekletildiğini iddia etti.

Ferit Savaşkan, Bakmıyorsan gideyim falan demiş, ağabeyimi çağırmış, onu almaya geldiğinde ilgilenmediklerini söylemiş. Ağabeyim de bu olaya sinirlenmiş ve buradaki güvenlik görevlileri onları dışarıya itercesine atmışlar. Onlar da sinirlenmişler, çaresiz kalınca bu hareketi yapmışlar. Hasta canı yanıyor, gözü bir şey görmüyor. Bu aslında olmayacak olay ama gözü bir şey görmeyince, bu olay oluyor dedi. 

Barış Savaşkan, arkadaşı Abuzer Çetin ve Feride Bulut, ifadeleri alınmak üzere Şehit Öztürk Polis Karakoluna götürüldü. Olay ile ilgili soruşturma başlatıldı.