Sakine Cansız'ın cenazesi Tunceli'ye getirildi
Fransa'nın başkenti Paris'te öldürülen 3 kadından Sakine Cansız'ın cenazesi Tunceli'ye getirildi.
Cansız'ın cenazesi, Diyarbakır'da düzenlenen törenin ardından, belediyeye ait araçla Hacı Bektaşi Veli Kültürünü Yayma ve Yardımlaşma Derneği Tunceli Cemevi'ne götürüldü. Cenaze, BDP İstanbul Milletvekili Sebahat Tuncel'in de aralarında bulunduğu kadınlar tarafından omuzlarda taşınarak, cemevinde hazırlanan odaya alındı.

Cemevi önünde toplanan kalabalığa seslenen Sakine Cansız'ın babası İsmail Cansız, 'Size barışı isteyen insanı getirdim. 75 milyon insan için barış istedi, barış. Buna onun için o kurşun sıkıldı. O barış istedi, başka bir şey istemedi' dedi.

Cansız'ın cenazesi, yarın yapılacak törenin ardından şehir mezarlığında toprağa verilecek.