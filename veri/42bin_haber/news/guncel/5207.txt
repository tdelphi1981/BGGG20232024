Konsolos eşinin çarptığı Filiz İnal yoğun bakımdan çıktı
İsviçre Konsolosu Florian Köppel'in eşi Andrea Köppel'in otomobiliyle çarparak ağır yaralanmasına sebep olduğu Filiz İnal, yoğun bakımdan çıktı. Hayatı tehlikeyi atlatan İnal'ın eşi Doğan Durmuş İnal, yaralanma ya da ölümle sonuçlanan kazalarda cezaların daha da caydırıcı olması için internet üzerinden imza kampanyası başlattığını söyledi.
Beşiktaş'ta yaklaşık bir ay önce İsviçre Konsolosu Florian Köppel'in eşi Andrea Köppel'in otomobiliyle çarparak ağır yaralanmasına sebep olduğu ve İstanbul Üniversitesi Tıp Fakültesi Hastanesi'nde tedavi gören Filiz İnal'dan sevindirici haber geldi. Hastanedeki eşini Dünya Kadınlar Günü'nde de yalnız bırakmayan Doğan Durmuş İnal, eşinin hayati tehlikeyi atlattığını söyledi. İnal, "Bugün kadınlar günü, her gün yanındayım. Ben de artık çok fazla iyi değilim. Ben ona kadınlar gününde çiçekler aldım. Her gün ona aldığım gibi çok değişen bir şey yok. Özellikle her gün aynı özeni gösteriyorum" şeklinde konuştu. 

Eşinin son durumu hakkında bilgi veren Doğan Durmuş İnal, "Eşim pazartesi günü yoğun bakımdan çıktı. Fakat şimdi başka bir tehlikeyle boğuşuyoruz. Hayati tehlikeyi atlattı. Fakat sol koluyla ilgili şok edici bir haber aldık. Yüzde doksan kullanamayacak. Fakat yüzde 10 gibi bir ihtimal var biz de ona sıkı sıkıya tutunuyoruz. Sabah bir stil yaptı ve doktorlar acil ameliyata alınacağını söyledi. Boğazında da boynunda da bir şeyden oluşmuş yeniden bunun için bir ameliyat yapılacak" dedi. 

'KONSOLOS VE EŞİ İLGİSİZ DAVRANDI'

Doğan Durmuş İnal, kazaya yol açan Andrea Köppel'in ilgisizliğinden yakındı. İnal, "Avukatımda karşı taraftan bir haber bir yardım talebi gelmediği için en son ben avukatıma söyledim, onlarla bir görüş diye. Avukatım görüştü, tabi telefona çıkan avukat işi bıraktığını söyledi. Yeni avukatla irtibata geçip bizi telefonla arayıp 'tamam efendim acınızı anlıyoruz' diyorlar. Hep oyalama var" ifadelerini kullandı. 

İMZA KAMPANYASI BAŞLATTI

Trafik kazalarının daha ciddiye alınması gerektiğini vurgulayan Doğan Durmuş İnal, cezaların caydırıcı oyması için internet üzerinden imza kampanyası başlattığını durdu. İnal, "İmza kampanyası başlattık. Genel olarak vur-kaç, yaralama yada ölümle sonuçlanan kazaların biraz daha ciddiye alınması için. Site açtım "www.change.org/kazadegil" diye. Buraya elektronik imza alıyoruz. Tahmin ediyoruz hukukçu avukatım 500 ya da 600 bine ulaştığımızda yasa değişikliğine gidilebilir. Fakat şu anda bin 200 gibi bir sayıya ulaştık. Umarım imzaların artması için herkes için, Türkiye için önemli bir adım olacak. Sadece Filiz'in değil genel olarak yasaların sıklaşması konusunda yarın öbür gün eşiniz çocuğunuz mağdur olabilir. Yasa için de geçerli olabilir, bu bizim genel olarak yaptığımız bir aktivite, sosyal aktivite" dedi.