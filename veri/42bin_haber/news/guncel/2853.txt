İzmir Emniyet Müdürünün intiharı
İzmir Emniyet Müdürlüğü Araştırma Planlama Koordinasyonda görevli Emniyet Müdürü Murat Öğütverici, dün sabah saat 07.00 sıralarında Karşıyakadaki evinde intihar etti.Birinci sınıf emniyet müdürü olduktan sonra İzmir Araştırma Planlama Koordinasyona atanan Murat Öğütverici (55), eşi Hatice Öğütvericinin anlattığına göre dün sabah namazına kalktı. Namazını kılan Öğütverici, daha sonra çenesinin altına yastık koyup, ateş ederek, intihar etti. Hatice Öğütverici ve oğlu silah sesini duyup kalktıklarında, emniyet müdürünün cesediyle karşılaştılar. Evde, Murat Öğütvericinin, intiharından kimsenin sorumlu olmadığını yazdığı not da bulundu. Genç oğlunun psikolojik tedavi görmesine üzüldüğü öne sürülen Öğütvericinin cenazesi Çorumda toprağa verilecek.