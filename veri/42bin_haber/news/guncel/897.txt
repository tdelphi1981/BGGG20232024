O gün okula git demeseydim Nurcu olacaktı
Başbakan Yardımcısı Bülent Arınçın bir televizyon kanalında anlattığı hatıranın kahramanlarından olan, Medinede mühendislik yaptığını söylediği Yakup İnce, bugün Konyada yaşıyor.
1963-66 yıllarında Ankarada yatılı olarak Tapu Kadastro Meslek Lisesinde okurken bir yıl arkadaşlık yaptığı ve beraber bir yıl boyunca namaza gittikleri Abdullah Öcalanı o yıllardan tanıyor. Kendisiyle yollarının okul bittikten sonra ayrıldığını söyleyen İnce, yıllar sonra ilginç bir pişmanlığını şöyle dile getiriyor: Biz eski Merkez Bankası Başkanı Durmuş Yılmazla 1963-66 yıllarında birlikte okuduk. Öcalan bizden küçüktü. Okulumuz yatılıydı, hepimiz yatılı olarak aynı yurtta kalıyorduk. Abdullah Öcalan o zamanlar ufak tefek, ince yapılıydı. Sakin sessiz, içine kapanık bir çocuktu. O da namaz kılarmış. Annesi bir gün okula oğlunu aramaya kara çarşafın içinde gelmişti. Bir gün İnşaat Mühendisi Risale-i Nur talebesi Mustafa Ağabeyimiz (Yeşilyurt) bizi evine Birer bardak çay içer misiniz? diye çağırmıştı. Öcalan da bu davete gelmek istedi. Ama ben kendisine Hadi sen okula git dedim. Keşke demeseydim. Eğer o gün Mustafa Ağabeyin çayına gelseydi, o da bizim gibi Risale-i Nur talebesi olacaktı. Mustafa Ağabey bize evinde çay içerken Risale-i Nuru anlatmıştı. Eğer o gün onu, Nurcuların davetine çağırsaydım, Nurcular onu bir daha kimseye kaptırmazlardı. Onu da bizimle birlikte götürmediğim için  o gün bugündür vicdan azabı çekiyorum.