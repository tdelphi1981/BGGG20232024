Zinciriye Medresesi bar oldu iddisana yanıt
Artuklu Üniversitesi Rektörü Prof. Dr. Bedii Omay, üniversitenin Yaşayan Diller Enstitüsü'ne tahsis edilen ve 86 yıl aradan sonra eğitim verilmeye başlanan Zinciriye Medresesi'nin cafe ve bara dönüştüğü, medresenin ahlaksızlık ve flört mekanı haline geldiği iddialarının asılsız olduğunu söyledi.
Prof. Dr. Omay, AA muhabirine yaptığı açıklamada, bazı yayın organlarında Zinciriye Medresesi'nin cafe ve bar olduğunu yönündeki haberlerin gerçeği yansıtmadığını belirtti.

Zinciriye Medresesi'ni üniversiteye kazandırarak, uzun bir aradan sonra orada eğitim verilmesinin mutluluğunu yaşadıklarını kaydeden Omay, şunları söyledi:

'Vakıflar tarafından tedbir edilen medrese Sayın Başbakan Yardımcımız Bülent Arınç'ın verdiği destek ile üniversiteye tahsis edildi. Bizlerde yüzyıllarca içinde eğitimi yapılmış olan bu müessesede Yaşayan Diller Enstitümüzün faaliyetlerinin yapılmasına karar verdik. Bu amaçla da dershaneler oluşturduk. Restorasyonlar gerçekleştirdik. Ofisler oluşturduk. Hem Arapça hem Kürtçe hem Süryanice ve yeni yeni başka diller içerisinde eğitim için aktif bir şekilde kullanıyoruz. Kışın biraz daha az kullanıyoruz. Yaşayan Diller Enstitümüzün çok ciddi anlamda öğrencisi var. Şuanda 568 öğrencisi bulunuyor. Bu kadar öğrenciyi Zinciriye Medresesi'nin kaldırması mümkün değil. Sembolik bile olsa eğitim amaçlı kullanılması hem bizleri mutlu ediyor hem de Mardin'i'

-'İçerisinde mescit var'-

Omay, Zinciriye Medresesi'nin mübarek bir mekan olduğunu, içinde düzenli olarak ibadet edilen bir mescidin bulunduğunu vurgulayarak, alkol verilmesi kelimesinin bile kabul edilebilir bir şey olmadığını ifade etti.

Medresede turistlerin, öğrencilerin ve öğretim grevlilerin yararlanacağı çay ve kahve servisinin yapıldığı bir mekanın bulunduğunu kaydeden Omay, şöyle dedi:

'Düzenli 5 vakit namaz kılınan Diyanet İşleri Başkanlığımızın atadığı bir imam efendinin bulunduğu bir mescit var. Cemaati var. Bu amaçla da kullanılan bir mekan. Böyle bir yerde 'bar' kelimesine karşılık gelecek bir mekanın bulunması hem bizim açımızdan hem Mardinliler açısından kabul edilemez. Zaten üniversitemizin dine olan hürmeti toprağımızın değerleri ile olan ilişkisi çok açıktır. Burada hem turistlerimiz hem öğrencilerimiz hem öğretim üyelerimiz için çay kahve servisi yapabilen bir cafe tarzında bir mekanımız var. Bar kelimesi ile hiçbir ilişkisi yok. Alkol servisi de söz konusu değil. Çamur atılınca izi bile kalmasın istiyorum ben. İnsanlarda acaba diye bir soru işareti olabilir. Özellikle dini hassasiyeti olan milletimizde bu tür soru işaretleri oluşması kabul edilebilir bir şey değil.'

Artuklu Üniversitesi'nden yapılan açıklamada ise haberde yer alan kafeteryanın soğuk havalar nedeniyle 6 aydan buyana kapalı olduğu belirtildi.

Mardin'de 1924 yılına kadar medrese olarak kullanılan ve daha sonra müzeye dönüştürülen Zinciriye Medresesi, Artuklu Üniversitesi'ne tahsis edilmiş 86 yıl aradan sonra orada eğitim verilmeye başlanmıştı