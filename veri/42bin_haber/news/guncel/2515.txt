Türke saldırı toptan ve tüfekten sinsi
MHP Grup Başkanvekili Oktay Vural, Başbakan Erdoğanın TSKyı, PKKnın eşiti konumuna düşürdüğünü savunarak, Affı getirecekler ya, 4üncü yargı paketiyle çıkartacaklar ya PKK ve KCKya, zemin hazırlıyor şimdi dedi.Vural, TBMMdeki basın toplantısında şöyle konuştu: AKP ve BDP el birliğiyle Türk milletinin tarihine ve milli kimliğine hakaret etmeye devam ediyor. Millet egemenliğini kullananlar tarafından yürütülen ve medya aracılığıyla yaygınlaştırılan bu saldırılar toptan, tüfekten, mayından, kurşundan daha ağır, kahpe ve sinsidir. Türk milleti düşmanlığı tırmandırılmakta ve ırkçılık yapılmaktadır. Son dönemde Türklük ırkçılıktır diyenler var. Haçlı seferlerine karşı İslamın sancaktarlığını yapan Türk milleti ırkçı mıydı? Biz horonu da benim, Derilosu, çepiği, semahı, karşılaması, zeybeği, Şeyh Şamili de benim diyerek millet olduk. Ne yazıktır ki TBMM kürsülerinde Türk milletinin egemenliğini kullananlar, bu ortak değerlerimize saldırmaya devam ediyor. TSKya karşı psikolojik harekat yapılıyor ve ordu sindirildi. Sonra PKK aklandı. Genelkurmay başkanları terörist başı olarak zindanlara atılırken, Başbakan, İmralı canisinin yanına özel temsilcilerini gönderdi. Başbakan aynı konuda birbirinden farklı konuşmalar yapıyor. Dün dediğini bugün inkar ediyor, bugün dediğini yarın inkar edecek. 
 