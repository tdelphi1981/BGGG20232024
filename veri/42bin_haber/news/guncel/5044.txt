El Kaide izleri
Ankaradaki ABD Büyükelçiliğine yönelik bombalı saldırıdan birkaç saat sonra, El Kaidenin Türkiyedeki üst düzey yöneticilerinin aralarında yaptığı telefon görüşmesinde, eylemi Şehide kod adlı örgüt üyesinin planladığı belirlendi.
Emniyet güçleri, CIA ile birlikte Şehidenin peşine düştü. DHKP-C üyesi Ecevit Şanlının bombalı saldırısının ardından soruşturmayı derinleştiren istihbarat birimleri, yaklaşık 6 aydır telefon takibinde olan El Kaidenin Türkiyedeki üst düzey yöneticilerinden E.M.K ile A.C.nin arasında bu konuyla ilgili konuştuğunu saptadı. A.C.nin, 1 Şubatta saat 18.00 sıralarında aradığı E.M.Kya saldırıyı kendi arkadaşları olan Şehide kod adlı kişinin düzenlemiş olabileceğini anlattı. Telefonların dinleniyor olması ihtimali üzerine E.M.K., Eylemi solcular yapmıştır. Şehide değildir. Kapat telefonu hemen kapat dedi. A.C., bu kez, Şehide bana ABD Büyükelçiliğine saldırı düzenlemek için hazırlık yaptığını söylemişti. Solcularla birlikte yaptı sanırım diyerek, tüm şüpheleri Şehideye yöneltti.  
ADANA VE ANKARADA OPERASYON   

Telefon konuşması üzerine El Kaide üyelerinin yeni bir eylem düzenlemesini önlemek amacıyla Adanada operasyon düzenlendi. Polis, E.M.K. ve A.C. ile Ankarada O.A. İstanbulda U.Ö.B.yi yakaladı. Şüphelilere, saldırıya ilişkin birçok soru yöneltildi. Operasyona ilişkin ABD Merkezi Haberalma Teşkilatının (CIA) Türkiyedeki irtibat görevlilerine de bilgi aktarıldı. CIA ve istihbarat birimleri Şehide kod adlı örgüt üyesinin Afganistandaki El Kaide kamplarına kaçmış olma ihtimalini de araştırıyor.