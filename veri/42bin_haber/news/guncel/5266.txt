Dönüşümlü başkanlık 'krizi'
Bursa Keleste, belediye başkanı olmak için AK Partili 2 meclis üyesi, dönüşümlü başkanlık anlaşması yaptı. Ancak başkanlık koltuğuna önce oturan Süleyman Kaynak, Kurana el basılarak yapıldığı öne sürülen anlaşmaya uymadı. Hüsrana uğrayan Erol Duman kalp krizi geçirdi.
BURSAnın Keles ilçesinde AK Partili Belediye Başkanı Mustafa Bektaşın 2011 genel seçimlerinde Bursa milletvekili aday adayı olmak için istifa etmesinin ardından boşalan başkanlık koltuğu için 6 AK Partili, 2 DPli ve 1 MHPli üyenin bulunduğu Belediye Meclisinde seçim gündeme geldi. 3 yıl süreyle Keles Belediye Başkanı olmak için 9 üyeli Belediye Meclisinin AK Partili üyelerinden vergi dairesinden emekli memur Süleyman Kaynak ile Tapu ve Kadastro Müdürlüğünden emekli olan ve arzuhalcilik yapan Erol Duman göreve talip oldu. 
ÇOCUĞU ÜZERİNE YEMİN 
Bu sırada Ak Parti Bursa İl Teşkilatı, mevcut adayların yanı sıra inşaat mühendisi Recep Candanı da aday olarak gösterince, çocukluk arkadaşı olan Kaynak ve Duman, oylar bölünmesin diye kendi aralarında anlaşma yaptı. İddiaya göre Süleyman Kaynak, seçim öncesi Dumanın evine giderek, Kurana el basıp, Seçimi kazanıp başkan olursam, çoluğumun çocuğumun üzerine yemin ediyorum. 1,5 yıl ben, 1,5 yıl sen başkanlık yapacaksın dedi. Duman da Kaynakı destekledi. 9 üyeden 6sının oyunu alan Süleyman Kaynak, Keles Belediye Başkanı seçildi. Geçen yıl ağustos ayı sonunda 1,5 yıllık görev süresini tamamlayan Süleyman Kaynak, başkanlık koltuğundan kalkmayacağını ve ettiği yeminin kefaretini ödediğini söyleyince Erol Duman, hüsrana uğradı. Belediye başkanlığı koltuğuna oturamadığı için üzüntüden kalp krizi geçiren Erol Duman, daha sonra Süleyman Kaynakı usulsüz araç alımı ve harcama yaptığı gerekçesiyle İçişleri Bakanlığına şikâyet etti. Bakanlık Keles Belediyesine müfettiş göndererek, gerekli incelemeleri yaptı. Ancak yapılan incelemeler sonrasında soruşturmaya gerek olmadığı kararı verilince Duman bir kez daha yıkıldı. 
TAVİZ VERMİŞ OLABİLİRİM 
Görevini sürdüren Keles Belediye Başkanı Süleyman Kaynak ise, şunları söyledi: Seçimlerin yapılacağı zaman Erol Dumana böyle bir söz vermiş olabilirim. Aslında söz vermedim fakat taviz vermiş olabilirim. Çalışmalarıma devam ediyorum. 
 
 