Kubar esrar satıcıları tutuklandı
Nevşehir'de Kaçakçılık ve Suçlarla Mücadele Şube Organize Müdürlüğü (KOM) ekipleri, bir araç içerisinde yaptığı aramada 866 gram kubar esrar maddesi ele geçirdi. Gözaltına alınan üç kişiden ikisi tutuklandı.
KOM Şube Müdürlüğü ekipleri, uyuşturucu madde ticareti yapan şahıslara yönelik yaptıkları çalışmalar kapsamında Derinkuyu ilçesi Niğde yolunda şüphelendikleri araçları durdurarak arama yaptı. Yapılan uygulamada, içerisinde biri bayan iki kişinin bulunduğu bir otomobil durduruldu. Araçta yapılan aramada, araca sonradan monte edilen anfinin arkasına gizlenmiş, çöp poşeti içerisine konulmuş 866 gram kubar esrar maddesi ele geçirildi. 

Olayla ilgili olarak araçta bulunan Y.D. ve Y.D. ile bu şahıslarla irtibatlı olduğu tespit edilen Ş.B. yakalanarak Derinkuyu Cumhuriyet Başsavcılığına sevk edildi. Bayan olan Y.D. savcılıkça serbest bırakılırken, Y.D. ve Ş.B. çıkartıldıkları mahkemece tutuklanarak cezaevine gönderildi.