Çağatay Ulusoy ve Gizem Karaca'nın gözaltına alındığı operasyonda 7 tutuklama
İstanbul'daki narkotik operasyonu kapsamında tutuklanma istemiyle mahkemeye sevk edilen 19 şüpheliden 7'si tutuklandı, 12'si de serbest bırakıldı.
Gözaltında tutuldukları İstanbul Narkotik Suçlarla Mücadele Şube Müdürlüğü ekiplerince dün sabah saatlerinde Çağlayan'daki İstanbul Adalet Sarayı'na getirilen 34 şüpheli, soruşturmayı yürüten terörlü mücadele savcısı Abdullah Mirza Coşkun'a ifade verdi. Aralarında oyuncular Çağatay Ulusoy ve Gizem Karaca'nın da bulunduğu 15 kişi savcılık tarafından dün akşam saatlerinde serbest bırakıldı. 19 kişi de tutuklanma istemiyle terörle mücadele ile yetkili 3 No'lu sorgu hakimliğine sevk edildi.

Sorgunun ardından sorgu hakimliği 7 kişinin "uyuşturucu ticareti yapmak" suçundan tutuklanmasına, 12 kişinin de serbest bırakılmasına karar verdi.