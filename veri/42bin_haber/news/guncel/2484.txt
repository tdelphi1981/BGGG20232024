Telekom'un kabloları çalındı, esnaf telefonsuz kaldı
Mersin'in Tarsus ilçesinde Türk Telekom'a ait 120 metre telefon kablosu çalındı.
Şahin Mahallesi'nde bir portakal bahçesinden geçen Türk Telekom'a ait 120 metre uzunluğundaki kablo gece vakti kimliğini belirlenemeyen şahıslar tarafından kesilerek çalındı. Sabah bahçeye geldiklerinde hırsızlık olayını fark eden tarım işçileri durumu polise bildirdi. Polisin incelemesinin ardından olayla ilgili soruşturma başlatıldı. Kabloların çalınması nedeniyle D-400 karayolu üzerinde 100'e yakın iş yerinin telefonlarının kesildiği bildirildi.