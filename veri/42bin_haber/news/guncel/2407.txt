Yalova'da yangın alarmı
Yalova'ya 13 kilometre uzaklıkta bulunan AKSA Akrilik Kimya Sanayi fabrikasının elyaf deposunda sabah 08.30 sıralarında yangın çıktı. Yangına itafiye ekipleri müdahale ediyor
Yalova-Karamürsel yolunda bulunan AKSA Akrilik Kimya Sanayi A.Ş. Fabrikası'nda, sabah saatlerinde henüz belirlenemeyen bir nedenle yangın çıktı. İhbar üzerine itfaiye ve doğalgaz ekipleri kısa sürede olay yerine geldi. Doğalgaz ekipleri çevre güvenliği alırken, itfaiye ekipleri de yangın söndürme çalışmasına devam ediyor.

Bu arada elyaf deposunda çıktığı öne sürülen yangının büyüme ihtimaline karşın çevre ilçelerden takviye ekip istendiği bildirildi.