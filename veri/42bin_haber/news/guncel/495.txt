Cezaevi firarisi iddia oynarken yakalandı
Kocaeli'nin İzmit ilçesinde Kandıra Yarı Açık Ceza İnfaz Kurumu'ndan firar eden şahıs, bir iddia bayiinde kupon oynarken yakalandı.
Asayiş Şube Müdürlüğü İnfaz Büro Amirliği ekipleri, 2 gün önce cezaevinden firar eden hükümlüyü yakalamak için çalışma başlatmıştı. Ekipler, çalışmalar kapsamında, Recep F.'nin (24) Yahya Kaptan Mahallesi'nde olduğunu belirledi. Bir iddia bayiinde kupon oynadığı sırada yakalanan Recep F., cezaevine gönderildi.