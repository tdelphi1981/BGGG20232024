THY'deki içki tartışması TBMM'ye taşındı
Türk Hava Yolları'nın (THY) geçtiğimiz haftalarda yurt içi uçuşlarda başlattığı alkollü içki yasağı yurt dışını da kapsar hale getirerek, Suudi Arabistan ve İran'la sınırlı olan dış hatlardaki içki yasağının bu hafta 7 ülke, 10 noktaya çıkarması üzerine konu TBMM'ye taşındı.
CHP Genel Başkan Yardımcısı Umut Oran, THY özelleştirme kapsamında olduğu için, Maliye Bakanı Mehmet Şimşek'in yanıtlaması istemiyle TBMM'ye sunduğu soru önergesinde, THY'nin, Mısır, Kuveyt, Pakistan, Irak, Somali, Senegal ve Nijer'de 10 kente yaptığı uçuşlarda içki servisini kaldırırken, gerekçe olarak da 'talep azlığı ve lojistik zorlukları' öne sürdüğünü anımsattı.

Oran'ın Maliye Bakanı Mehmet Şimşek'in yanıtlaması istemiyle TBMM'ye sunduğu soru önergesi şöyle; 

YASAK TALİMATI ERDOĞANDAN MI?

"THYnin uçuşlarında alkollü içki servisini kaldırması talimatını bizzat siz mi verdiniz? Bu yönde Başbakan'ın size bir telkini oldu mu? Uçuşlarda alkollü içki servisinin kaldırılmasının gerekçeleri nelerdir?"

90 YILLIK THY

Yurt içi ve yurt dışı lojistik zorluklar nedeniyle alkollü içki servisi yapılmadığı iddiası doğru ise geçmişi 20 Mayıs 1933'e kadar uzanan, 90 yıllık THY'nin AKP dönemi öncesindeki yöneticileri bu güçlükleri nasıl aştılar?

'GLOBAL OLARAK SENİN' Mİ?

'Talep azlığı' gerekçesi doğru mudur? Dünya devi olmak övünen, Avrupanın en iyisi olduğu reklamını yapan, 'Global olarak senin' sloganını kullanan THYnin, 1 tek yolcunun dahi alkollü içki talebini reddetmesi şirketin oluşturulan imajına aykırılık teşkil etmiyor mu?

JAPON YOLCU İSTERSE NE OLACAK?

"Japonya'dan Mısır'a İstanbul üzerinden aktarmalı uçan Japon yolcular alkollü içki istediğinde onlara hangi yanıt verilmektedir? Yurt dışına uçuşlarda alkollü içki yasağı konulan ülke ve kentler hangi ölçütlere göre belirlendi? Mısır'a yapılan uçuşlara konulan alkol yasağının örneğin Tunus ve Fas için olmamasının gerekçesi nedir?"

EMİRATES VE KATAR HAVA YOLLARINDA NİYE YASAK YOK?

"Alkol yasağı konulan bu ülkelerin dini hassasiyetleri nedeniyle bu kararın alındığı öne sürülüyor ise Mısır, Kuveyt, Pakistan, Irak, Somali, Senegal, ve Nijer'de aynı hatlara uçan THYnin rakibi 'Emirates', 'Katar Hava Yolları' gibi şirketlerde niçin bu yasak yok?" 
  THY'NİN İÇKİ YASAĞINA 7 ÜLKE 10 NOKTA DAHA EKLENDİ  
  İÇ HATLARDA 6 NOKTA DIŞINDA İÇKİ YOK