Patlamada 14.30 detayı!
Suriye dışında yaşayan bazı muhalifler ile çeşitli ülkelerdeki destekçilerinin patlamanın meydana geldiği saatlerde Hatay Cilvegözü'ne gelecek olan bazı komutanlarla buluşacağı öne sürüldü.(DHA) -- Sınır bölgesinden sızan haberlere göre bu toplantı saat 14.30 sıralarında Cilvegözü bölgesinde yapılacakken, Suriye'den gelmesi beklenenler gecikti ve patlama gerçekleşince de toplanamadılar.

"TNT olabilir"

Patlamanın olduğu noktayı gözetleyen güvenlik kameralarının saptadığı tüm görüntüler kısa sürede Ankara'ya aktarıldı. 

Bu görüntülerde patlayan panelvan aracın Suriye yönünden girdiği belirlenirken bölgede inceleme yapan uzmanlarda patlayıcının yüksek miktarda TNT olabileceği üzerinde duruyor.