KCK'da 13 tutuklama
TUNCELİ'de KCK'ya yönelik düzenlenen operasyonda gözaltına alınan 15 şüpheliden 13'ü, Malatya'da sevk edildikleri mahkeme tarafından tutuklandı.
 Dün akşam saatlerinde yoğun güvenlik önlemleri altında Malatya'ya getirilen 15 şüpheli, Malatya Adliyesi'ne getirildi. Terörle Mücadele Kanunu (TMK) 10'uncu maddesiyle görevli Cumhuriyet Başsavcıvekilliği tarafından sorguya alınan 15 şüpheli daha sonra Nöbetçi Mahkeme'ye sevk edildi. Sabaha kadar süren mahkeme sonucu 13 şüpheli tutuklanırken, 2 şüpheli tutuksuz yargılanmak üzere serbest bırakıldı. Tutuklanan 13 şüpheli geniş güvenlik önlemleri altında Malatya E Tİpi Cezaevi'ne konuldu.