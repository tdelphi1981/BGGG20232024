Müzik tarihinin en kötü kararı
Tüm zamanların en iyi müzik grubu Beatles, 1962'de ilk deneme kaydını yaptıkları şirket tarafından 'Size gelecek yok' sözleriyle kapı dışarı edilmiş!
İngiliz rock grubu The Beatles'ın, 1962de Decca Plak Şirketinde gerçekleştirdiği ilk deneme kaydının şov dünyasında bir geleceğiniz yok gerekçesiyle reddedildiği ortaya çıktı. Plak şirketinin verdiği bu karar 'müzik tarihinin en kötü kararı' olarak tarihe geçti. Olay The Beatlesın, 1962'de Decca için hazırladığı plağın açık artırmaya çıkarılmasıyla gündeme geldi. 27 Kasımda Londrada satışa sunulacak 10 şarkılık albüme en az 30 bin pound (86 bin TL) değer biçiliyor. Decca Plak Şirketinden aylar sonra grup üyeleri John, Paul, George ve grubun ilk davulcusu Pete Best, EMI plak şirketiyle anlaşarak tüm zamanların en iyi grubunun macerasını başlattılar. Decca stüdyolarında kaydedilen parçalardan oluşan kaydın ilk olarak grubun menajeri Brian Epstein tarafından alındığı daha sonra Epsteinın EMIdan bir yöneticiye verdiği düşünülüyor. Daha önce resmi olarak yayınlanmayan kayıt, ses kalitesini hala koruyor. 10 şarkıdan oluşan kayıtta, Money (That's What I Want), Like Dreamers Do, Take Good Care of my Baby, Three Cool Cats, Love of the Loved, Memphis and Crying Waiting Hoping şarkıları bulunuyor.