Samsun karıştı!
Samsunda BDPli vekillerin ziyaret etmeyi planladığı 78liler Dayanışma ve Araştırma Derneğinin bulunduğu binanın önünde toplanan yaklaşık 1000 kişilik grup ile onlara engel olmak isteyen polisler karşı karşıya geldi.
Geniş güvenlik önlemlerinin alındığı derneğin yanı sıra TKP, Halk Evleri ve Eşitlik ve Demokrasi Partisinin il teşkilatlarının da bulunduğu binaya girmek isteyen kalabalığa polisler biber gazı sıkarak müdahale etti. Göstericiler bu sırada taş atarak binanın camlarını kırdı. Bunun üzerine binanın çatısına çıkan 78liler Dayanışma ve Araştırma Derneği, Halk Evleri, TKP ile Eşitlik ve Demokrasi Partisi üyeleri de aşağıdaki gruba gelen taşları attı. 

Polis, binaya girerek TKP tabelasına bayrak asan kişileri güçlükle dışarı çıkardı. Çevreden ayrılmamakta direnen göstericiler sloganlar atarak BDP heyetini protesto etti.

OTEL ÖNÜNDE DE GÖSTERİ

Samsun'a gelen BDP'li milletvekillerinin kaldığı OMTEL Otel önünde de hareketli dakikalar yaşanıyor. Yaklaşık elli kişilik grup BDP'li milletvekillerinin bulunduğu otele doğru yürümek isteyince güvenlik güçlerinin engeli ile karşılaştı. Polisin izin vermemesi üzerine boş araziye kaçan grup, "Samsun'da PKK istemiyoruz', 'Emniyet onları bize teslim et' sloganları attı. Polise ve basın mensuplarına taş atan grup otelin karşısında bulunan boş arazide beklemeye başladı.