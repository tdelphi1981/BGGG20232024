Otobüs şoförüne meydan dayağı
İstanbul Anadolu yakasında halk otobüsü şoförü, kendisine yol vermediğini ileri süren otomobil sürücüsü tarafından darp edildi.
Otomobil sürücüsünün otobüsün içine girip şoföre dayak atması güvenlik kameralarınca saniye saniye kaydedildi.

Alınan bilgiye göre, otoyolda seyreden bir halk otobüsü, kendisine yol vermediğini iddia eden otomobil sürücüsü tarafından taciz edildi. Bir süre otobüsü durdurmak için uğraşan otomobil sürücüsü, sonunda isteğini başardı. Otobüs yol kenarına park ettiği anda kapının camını kırarak içeri giren şahıs, şoförü darp etmeye başladı. Otobüste hiç yolcunun bulunmaması nedeniyle olaya müdahale eden de olmayınca, şoför öfkeli sürücünün elinden kurtulamadı. İçerdeki arbedeyi gören vatandaşların otobüse girmesi üzerine sürücü sakinleştirildi.

Dakikalarca dayak yiyen otobüs şoförü, dikiz aynasından darp izlerini kontrol ederek polise başvurdu. Polis darp olayı hakkında tarafları sorguladıktan sonra soruşturma başlattı.

Bu arada, otomobil sürücüsünün tacizi, camı girip otobüse girmesi ve şoföre dayak atması güvenlik kameralarına yansıdı.