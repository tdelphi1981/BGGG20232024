İmralı'ya Demirtaş, Buldan ve Türk gidiyor
Başbakan Recep Tayyip Erdoğan dün Mardinde İmralıya gidecek isimleri bu akşam netleştireceğiz demişti. O isimler bu sabah kesinleşti. İmralıya gidecek ikinci heyette BDPli milletvekilleri Selahattin Demirtaş ve Pervin Buldan ile Mardin Bağımsız milletvekili Ahmet Türk olacak. İlk kez hurriyet.com.tr duyurmuştu 
Mehmet Öcalan İmralı'ya gidiyor 
Ahmet Türk İmralı'ya geçen ay giden ilk heyette de yer almıştı. Türk ile birlikte BDP Batman milletvekili Ayla Ata Akad da İmralı'ya giderek Abdullah Öcalan ile görüşmüştü. 
İlk görüşmenin ardından Ahmet Türk'ün hava operasyonlarıyla ilgili Başbakan'a yönelik eleştirilerine Erdoğan sert sözlerle cevap vermişti. Erdoğan, Seni İmralıya gönderen Başbakan için Kürt kardeşlerime Bu Başbakan bomba yağdırıyor dersen bu olmaz diyerek Türk'e tepki göstermişti.  
Başbakan Erdoğan İmralı'ya gidecek ikinci heyetle ilgili bir soruya da "Dağdaki ile kucaklaşanı bir defa İmralı'ya göndermeyiz. Şu ana kadar verdikleri mesajla bu ülkenin hassasiyetlerine darbe vuranları bu noktada aracı olarak kabul edemeyiz" demişti. 
ÖNCE KARDEŞİ GİTTİ 
Bu arada Abdullah Öcalan'ın kardeşi Mehmet Öcalan da İmralı'ya gitmek üzere Gemlik'e geldi. Öcalan, bazı mahkum yakınlarıyla İmralı'ya gidecek. Mehmet Öcalan'ın İmralı'ya gideceğini ilk kez cumartesi akşamı hurriyet.com.tr duyurmuştu.Terör örgütü elebaşı Abdullah Öcalan'ın kardeşi  Mehmet Öcalan, ağabeyi ile görüşmek için İmralı Adası'na gitmek üzere Gemlik'e  geldi.

Sabah saatlerinde Gemlik Limanı'na gelen Mehmet Öcalan, jandarma  karakolunda yapılacak işlemler öncesi bir otomobilde beklemeye başladı. Öcalan'a,  diğer mahkumların 3 yakını da eşlik ediyor.  

İşlemlerin ardından deniz yolu ile İmralı Adası'na gidecek olan Mehmet  Öcalan'ın, İmralı F Tipi Yüksek Güvenlikli Kapalı Ceza İnfaz Kurumu'nda ağabeyi  terör örgütü elebaşı Abdullah Öcalan ile görüşmesi bekleniyor.
Mehmet Öcalan, Gemlik Limanı'nda gazetecilere yaptığı açıklamada, Eğer  yetkililer hakkımızı verirse bugün İmralı Adası'na gideceğiz. Bu bir aile  görüşüdür. Bunun çok fazla siyaset, politik içinde olacağını bilemiyoruz. Ama  orada ne konuşacağımızı şimdiden bilemiyoruz ifadesini kullandı.

Bu süreçle (İmralı süreci) ilgili şahsi yorumunuz nedir sorusuna  Öcalan, Bu konuyla ilgili bir yorum yapacak durumumuz olamaz. Dönersek belki  bir iki kelime söylerim. Gördüklerimizi söyleriz karşılığını verdi.

Mehmet Öcalan, 17 Kasım 2012'de de adaya giderek ağabeyi Abdullah Öcalan  ile yüz yüze görüşmüştü. Öcalan, aynı gün yaptığı yazılı açıklamada, yüz yüze  görüştüğü İmralı Cezaevi'ndeki ağabeyi Abdullah Öcalan'ın, cezaevlerindeki açlık  grevi eylemlerine bir an önce son verilmesi çağrısında bulunduğunu belirtmişti.

Son olarak 14 Ocak 2013'te adaya giderek ağabeyi ile görüşen Mehmet  Öcalan, dönüşte, Görüşmede başka herhangi bir şey gündeme geldi mi sorusuna  İleriki aşamada eğer eş başkanlar gelirse o zaman açıklayabilirim karşılığını  vermişti. Hangi konuyla ilgili sorusu üzerine Öcalan, Bu süreçle ilgili...  Süreç... ifadesini kullanmıştı.
         
       
 