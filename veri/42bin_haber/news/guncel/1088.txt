Molotofu mu öğretiyorsunuz
Başbakan Tayyip Erdoğan, Ankara Sanayi Odası 49. Yıl Ödül Töreninde ODTÜdeki olaylarla ilgili akademisyenlere ve CHPye sert eleştirilerini sürdürdü.
Öğretim üyelerine Öğrencilere bu işi mi öğrettiler, nasıl sapan kullanılır, molotof nasıl yapılır diyen Başbakan, CHPnin de şiddeti kutsadığını belirterek, özetle şunları söyledi:  
İLK ÇAĞ SİLAHI 
En ilkel saldırı aracı olan, ilk çağların hatta tarihöncesinin silahı olarak kabul edilen sapan var. Sapanla ne atılıyor, demir leblebi atılıyor. Kime, polise atılıyor. Polis düşman oluyor. Ertesi gün köşe yazarları hâlâ utanmadan sıkılmadan Polisimiz biber gazı sıktı. Ya ne yapacaktı?  
SAPAN NASIL ATILIR? 
Ben şimdi merak ediyorum, bu okulun yönetimi, akademisyenleri bu öğrencilere bu işi mi öğrettiler? Nasıl sapan kullanılır veya araba lastikleri hangi zaman, hangi ortamda nasıl yakılır veyahut da molotof nasıl yapılır, kimlere nasıl atılır? Bu mu öğretildi bunlara? 
BİLGİSAYARLI GENÇLİK OLUN 
Biz de öğrencilik yaptık ya. Kimsenin burnunu kanatmadık. Birçok şeylere uğradık ama hep bunlara sabırla göğüs gerdik. Gençlerimize hep tavsiyem odur; siz elinde döner bıçağı olan, elinde molotofla dolaşan gençlik olmayacaksınız. Siz bilgisayarla dolaşan gençlik olacaksınız. Siz düşüncenizle, fikrinizle mücadele verin. Demokrasi mücadelesi bu değildir.  
MEDYA SIRTINI SIVAZLIYOR 
10 gündür medya kuruluşları şiddet uygulayan göstericilerin sırtını sıvazlıyorlar. Sosyal medyada, televizyon ekranlarında bunların avukatlığı yapılıyor, bütün bunlar yetmezmiş gibi Anamuhalefet Partisinin Genel Başkanı çıkıyor asla tasvip edilemeyecek bu şiddeti övüyor, bu öğrencilerin sırtını sıvazlıyor, onları teşvik ediyor. Türkiyede üniversitede şiddet olaylarının hiç de masum olmayan bir geçmişi, bir tarihi var. Öğrenciler maalesef bir araç olarak, malzeme olarak kullanıldı. Sokaklara çekildi. Ölmeye ve öldürmeye gönderildi.    
CHP ŞİDDETİ KUTSUYOR 
Bizzat CHP teşvikiyle istikrarı bozmak, hükümeti zora sokmak, sokakları savaş alanına çevirmek için yine öğrenciler tahrik edildi, maşa olarak kullanıldı. CHPnin bugün çıkıp tıpkı tarihte yaptığı gibi şiddeti övmesi, teşvik etmesi, bu öğrencilerin sırtını sıvazlaması çok büyük sorumsuzluktur. Değiştik diyorlar. Sizin bu yaptığınız ne? Şiddet eylemlerini nasıl kutsayabilirsiniz? Bunu nasıl onaylayabilirsiniz?  
CHP MOLOTOF VERİYOR 
CHP birkaç yıldır sokak sokak direniş çağrısı yapıyor. Şu anda öğrenci olaylarını teşvik ederek direniş çağrısını gerçekleştirmeye çalışıyor. BDP nasıl doğuda güneydoğuda masum çocukların eline taş verip, polisin üzerine sürüp arkasına, saklanıyorsa CHP molotof verip, taş verip onların arkasına saklanıyor. Bu ülkede her şey sandıkta olacak. Hükümetle hesabı olan bu hesabı sokakta değil sandıkta görsün.  
TERÖR AVUCUNU YALAR 
Biz terörle mücadelede er veya geç zaferle çıkacağız. Tabii ki bu işin bedeli var. Diyorlar ki finali bir yıl erteledik. Avucunuzu yalayacaksınız. Ya insan gibi yaşar bu milletin içinde barınırsınız yahut da başka ülke bulursunuz. İnlerde kalırsınız. Biz sizi inlerinizde de bulacağız. 