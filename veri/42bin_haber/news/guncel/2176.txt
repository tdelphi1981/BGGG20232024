'Katliam olmasaydı Sakine dağlara dönecekti'
PKK Yürütme Komitesi Üyesi Sozdar Avesta "Katliam olmasaydı Sakine Cansız kısa sürede Kürdistan dağlarına geri dönecekti" dedi.
PKK'ya yakınlığıyla bilinen ANF'ye röportaj veren Avesta, bu katliamla özellikle Sakine'nin hedeflenmesinin kendi içerisinde birçok mesajı barındırdığına dikkat çekti. Sakine Cansız'ın iki aydır izlendiğine dikkat çeken Avesta, "Aslında iki üç gün sonra ülkede olması gerekiyordu. Kürdistan dağlarına dönecekti. Kendisi belli bir çalışma, kısa dönemli bir çalışma için o alana geçmişti. Belli işlemlerini tamamlayıp bu alana dönecekti. Büyük ihtimalle bunu biliyorlardı"dedi.