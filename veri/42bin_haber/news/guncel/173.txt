Rezidans cinayeti davasında yeni gelişme
Kamuoyunda rezidans cinayeti olarak bilinen davada Yargıtay 1. Ceza Dairesi tarafından 25 yıl 10 ay hapse mahkum olan Hasan Heybetli'nin cezasının onanmasına ve İsmail Onur Özbizerdik hakkında verilen beraat kararının ise bozulmasına karar verilmesinin ardından ilk duruşma görüldü.
 Bozma ilamına uyulup uyulmaması konusunda dosya incelenmesine karar veren mahkeme, hastaneden raporlu olduğu gerekçesiyle duruşmaya katılmayan İsmail Onur Özbizerdik'in bir sonraki duruşmaya zorla getirilmesine karar verdi.  
 Şişli'deki bir rezidansta yaklaşık 3 yıl önce iş adamı Fatih Mehmet Edremit'in öldürülmesine ilişkin davada İstanbul 2. Ağır Ceza Mahkemesi, sanıklardan Hasan Heybetli'yi, "kasten adam öldürmek" suçundan 25 yıl, "ruhsatsız silah taşımak" suçundan da 10 ay hapis cezasına çarptırmış, davanın tutuklu sanığı İsmail Onur Özbizerdik ile tutuksuz sanığı Bülent Zara'nın ise beraatına hükmetmişti. Karara itiraz edilmesi ile Yargıtay'a gönderilmesinin ardından temyiz talebini kabul eden Yargıtay 1. Ceza Dairesi, 25 yıl 10 ay hapse mahkum olan Hasan Heybetli'nin cezası onarken, İsmail Onur Özbizerdik'in beraat kararını bozdu. Daire sanık Bülent Zara'nın beraat kararını ise onadı. Özbizerdik ile Heybetli'nin fikir ve irade birliği içerisinde hareket ederek, eylem üzerinde ortak hakimiyet kurduğuna işaret eden Daire, Özbizerdik'in "kasten öldürme" suçundan cezalandırılması gerekirken, yerel mahkemenin dosya içeriğine uygun olmayan gerekçeyle beraatına karar verilmesini bozma nedeni saydı.
 "SANKİ HİÇ CEZA DAVASINA GİRMEMİŞLER"
 İstanbul 2. Ağır Ceza Mahkemesi'nde yeniden görülmeye başlanan duruşmaya taraf avukatları katıldı. İsmail Onur Özbizerdik'in avukatı Ahmet Baran Akkaya müvekkilinin diş hekiminden 4 gün istirahat raporu olduğunu belirterek raporu mahkemeye ibraz etti. Yargıtay'ın bozma ilamına karşı diyecekleri sorulan sanık avukatlarından Ali Rıza Dizdar dosyanın ceza kuruluna gönderilmesini talep etti. İsmail Onur Özbizerdik'in avukatı Cengiz Kayıtmazer ise "Yargıtay bozma kararında olaya ilişkin kendince bir anlatım yapmıştır. Bu gerekçeli kararada ters bir anlatımdır. Sanki hiç ceza davasına girmemiş , sanki hiç İstanbul'un kabadayı alemini bilmiyorlarmış gibi. Ben mahkemenin bozma ilmanına direnilmesini talep ediyorum" dedi. Katılan vekilleri ise Yargıtay'ın bozma ilmanına uyulmasını talep etti.
 ZORLA GETİRİLECEK
 Hastane raporunu kabul eden mahkeme heyeti, İsmail Onur Özbizerdik'in bir sonraki duruşmaya zorla getirilmesine karar verdi. Mahkeme Yargıtay'ın bozma ilamanına uyulup uyulmaması konusunda karar verilmesi içi dosyayı incelemek üzere duruşmayı erteledi. Mahkeme ayrıca bir önceki kararda sadece giysileri iade edilen maktül Fatih Edremit'in emanaette bulunan bütün eşyalarının iade edilmesini avukatının talebi üzerine dosya incelendikten sonra düşünülmesine karar verdi. 
 Hilal YILDIRIM-İSTANBUL