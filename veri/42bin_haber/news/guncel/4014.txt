Sarai Sierra cinayetinde 'Laz Ziya' skandalı
ABDli turist Sarai Sierra cinayeti kapsamında aranan Laz Ziya lakaplı kağıt toplayıcısı diye görüntüleri yayınlanan kişinin, olayla hiçbir bağlantısı olmayan bir su satıcısı olduğu ortaya çıktı. Çıkan haberler nedeniyle emniyette ifade veren Atilla Elifoğlu (62) hayatının karardığını belirterek, davacı olacağını açıkladı.
ABDli turist Sarai Sierranın İstanbulda öldürülmesine ilişkin soruşturma sürerken, polisin aradığı Laz Ziya olduğu iddia edilen kişinin görüntüleri yayınlanmıştı. Ancak yayınlanan görüntülerin, olayla hiçbir bağlantısı olmayan bir su satıcı olduğu ortaya çıktı. Temmuz ayında surlarda çıkan yangın sırasında çekilen görüntülere yansıyan Atilla Elifoğlu, görüntülerinin televizyonlarda yayınlanmasının ardından hayatının karardığını söyledi. Sierranın öldürüldüğü yere çok yakın bir yerde barakada yaşayan Elifoğlu, geçimini su satarak sağladığını söyledi.

Yayınlanan görüntülerle ilgili konuşan Elifoğlu, Ben sahilde yüzüyordum. Yangın olduğunu arkadaşlarım söyleyince itfaiyecilere yardım için geldim. O zaman benim görüntülerimi, resimlerimi çekip beni millete 'Laz Ziya' olarak lanse ettiler. Haberi görünce şaşırdım. Ben Atillayım, Laz Ziya değil. Yanlış resim, yanlış isim. Haberi televizyonda gördüm. Daha sonra polis arkadaşlar geldi, emniyette ifade verdim. Cinayeti polislerden duydum. Böyle bir cinayet olduğunu söylediler. Emniyete gidip kan örneklerimi verdim. Tekrar yerimize geri geldik. Evden çıkıp hiçbir yere gidemiyorum. Bu haberlerden sonra toplum içerisine girmeye korktum. Neden aslını astarını araştırmadan, sorgulamadan beni böyle bir şeye alet ettiler? Madem öyle bende onlardan davacıyım dedi.

Eşi öldükten sonra Atilla Elifoğlunun sahip çıktığı Selma Yanık ise haberin ardından gözyaşı döktü. Elifoğluna bir şey olması halinde yaşayamayacağını söyleyen Yanık, Şimdiye kadar ondan bir kötülük görmedim. Ekmeğini yedim, hala da yiyorum. Başkası olsa bunu yapmaz dedi.