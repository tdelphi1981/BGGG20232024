Domuz sürüsü, avcılara saldırdı!
Muratlı'da avcılara domuz sürüsü saldırdı. Arazide toplu halde bulunan avcılar, yaban domuzlarının saldırısı karşısında ateş açarak 5 domuzu öldürdü. Avcılar tarafından vurulan domuzlar ilçe merkezinde sergilendi.
Tekirdağ'ın Muratlı ilçesinde sürek avına çıkan avcılar, domuz sürüsünün saldırısına uğradı. 
 
Arazide toplu halde gezen avcılar Ali Yıldız, Turgut Soysal, Mustafa Yalçın, Ali Çakır ve Selahattin Moralı bir anda yaban domuzlarının arasında kalınca, sürüye ateş açtı.
 
Tüfek sesleri üzerine bazı domuzlar kaçarken, avcılar üzerlerine gelen domuzları vurdu.
 
Gruba saldıran 5 yaban domuzu öldürüldü.
 
Avcılar, vurdukları domuzları ilçe merkezinde sergiledi.