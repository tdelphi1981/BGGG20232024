Karabük'te bomba paniği
KARABÜK'te, çöp kutusunun yanına bırakılan poşet içerisindeki kutu, bomba endişesine neden oldu. Fünye ile patlatılan kutudan ayakkabı çıktı.
Bugün öğle saatlerinde Albay Karaoğlanoğlu Caddesi'ndeki bir alışveriş merkezinin yanında çöp kutusunun yanına bırakılan poşet içerisindeki kutuyu gören vatandaşlar, bomba şüphesiyle polise ihbarda bulundu. Polis ekipleri caddeyi trafiğe kapatırken, bomba uzmanı çağırıldı. Özel kıyafetlerini giyinen bomba uzmanı, beyaz bir poşet içerisindeki karton kutuyu fünye ile patlattı. Kutudan kullanılmış bir çift ayakkabı çıktı. Poşeti yeni ayakkabı alan bir kişinin çöp kutusunun yanına bıraktığı düşünülürken, polisin yaptığı incelemenin ardından cadde ulaşıma açıldı.