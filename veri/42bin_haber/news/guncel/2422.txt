Kar İstanbul'a ulaştı
Yurdu etkisi altına alan soğuk ve yağışlı hava hayatı olumsuz yönde etkiliyor. Dünden itibaren Trakya'da etkili olan kar yağışı ise bugün öğle saatlerinde İstanbul'a ulaştı.
Meteoroloji İşleri Genel Müdürlüğü inrenet sitesinden şu açıklamayı yaptı:

Yapılan son meteorolojik değerlendirmelere göre ülke genelinde görülecek yağışların; Diyarbakır, Mardin, Batman, Siirt ve Şırnak'ta kuvvetli sağanak, Bingöl, Muş, Bitlis ve Hakkari çevrelerinde yoğun kar şeklinde olacağı tahmin ediliyor. Sabah saatlerinde Trakya ile Doğu Anadolu'nun kuzeydoğusunda buzlanma ve don hadisesi bekleniyor.

MARMARA HIZLA SOĞUYOR

Hava sıcaklığının Marmara'da 4 ila 6 derece azalacağı, diğer yerlerde önemli bir değişikliğin olmayacağı tahmin ediliyor.



KAR TEKİRDAĞ'I ESİR ALDI

Tekirdağ'da dün gece yarısında başlayan kar yağışı, kenti beyaza bürüdü. Yüksek kesimlerdeki kar kalınlığı 4 cm.'ye ulaştı. 

Tekirdağ'da sağanak yağmurun ardından dün gece yarısında başlayan kar yağışı, sabah saatlerinde kenti etkisi altına aldı. Trafik ekipleri denetimlerini sıklaştırdı. Kar lastiği kontrollerini arttıran ekipler, sürücüleri olumsuz hava koşullarına karşı tedbirli olmaları yönünde uyardı.
 
Karayolları ekipleri de gece boyunca tuzlama çalışmalarını aralıksız sürdürdü.
 
Meteoroloji, yüksek kesimlerde kar kalınlığının 4 cm.'ye ulaştığını ve kar yağışının bugün de devam edeceğini bildirildi.