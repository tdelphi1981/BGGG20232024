Kılıçdaroğlunun Irak ziyareti Talabaniye bağlı
CHP Genel Başkanı Kemal Kılıçdaroğlu, Irak Başbakanı Nuri El Malikinin daveti üzerine Iraka gitmeye hazırlanıyor.CHP kaynaklarından edinilen bilgilere göre ise ziyaretin uluslararası ilişkiler açısından bazı sakıncaları bulunuyor. Üst düzey bir CHP yöneticisi bu sakıncaları, şöyle aktardı: Sayın Genel Başkana sadece Iraktan ve bölge ülkelerinden zaman zaman protokol davetleri gelir. Malikinin davetini de bu çerçevede değerlendiriyoruz, uluslararası iklimin uygun olması halinde 2013 içinde ziyaret gerçekleşebilir. Biliyorsunuz Sayın Talabani de Sayın Kılıçdaroğlunu davet etmiş ancak ziyaret gerçekleşememişti. Üstelik Talabani ve Kılıçdaroğlu Sosyalist Enternasyonal yönetiminde birlikte çalışıyorlar. Bu daveti, Maliki- Talabani çekişmesinin ışığında da ele almak gerekiyor. Ziyaret kesin olur denmemeli. Bu arada Kılıçdaroğlu, dış politika kurmaylarından oluşan bir heyeti 25 Aralıkta Irakta düzenlenecek uluslararası bir konferansa gönderecek.