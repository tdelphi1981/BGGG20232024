Caminin önünde dilenince ceza kesildi
KARABÜK'te, caminin önünde 90 yaşındaki annesi Sare C. ile birlikte dilenen 60 yaşındaki Emine Ç.'ye, Kabahatlar Kanunu'nca 88 lira ceza kesildi.
Sümer Caddesi'nde bulunan Ulu Camii'nin önünde annesi Sare C. ile birlikte dilenen Emine Ç.'yi görenler, polise ihbarda bulundu. Polis ekipleri, anne ve kızını alarak 3 Nisan Polis Merkezi'ne götürdü ve Karabük Belediyesi Zabıta Müdürlüğü'ne haber verildi. Polis merkezine gelen zabıta ekibi, annesiyle birlikte dilenen Emine Ç.'ye Kabahatler Kanunu'na göre 88 lira ceza kesti. Anne ve kızı ardından Zabıta Müdürlüğü'ne götürüldü.