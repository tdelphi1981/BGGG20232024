Arınç: Gözyaşımla alay etme hakkınız yok
MHPnin Başbakan Yardımcısı Bülent Arınç hakkında verdiği gensorunun Meclis görüşmeleri gözyaşı polemiğine sahne oldu.
MHP Grup Başkanvekili Oktay Vural ile arkadaşlarının, terörle mücadele eden güvenlik güçlerinin moralini ve azmini zayıflattığı iddiasıyla Arınç hakkında verdiği gensorunun gündeme alınması bugün Mecliste AK Partililerin oylarıyla reddedildi. Genel Kurulda muhalefetin suçlamalarına sinirlenen Arınç, MHPli Vurala Allah sana insaf versin, Allah sana akıl fikir versin, Allah sana haya versin. Arkanda 10 kişiyi toplayıp buraya gelme, hadi oradan diye bağırdı. Arınç, CHP Tunceli Milletvekili Kamer Gençe de Sen benim muhatabım değilsin konuşma, terbiyesiz adam dedi. 
Görüşmelerde MHP Iğdır Milletvekili Sinan Oğan, Arınça Yıkım koordinatörü, ağlamadan sorumlu Başbakan Yardımcısı. Siz adeta terör örgütünün moral kaynağı haline geldiniz. Kandilin Meclis şubesiyle yarışır haldesiniz dedi. CHP İzmir Milletvekili Aytun Çıray da Sayın Bakana ağlamadan sorumlu Devlet Bakanı deniyor. Bütün bu gözyaşlarınız basit, ucuz bir propagandadan başka bir şey değil diye konuştu. 
DÜŞE KALKA GİDEN İNSANIM 
İftiraların altında kalacaksınız, ilahi adalet sizi mahcup edecek. Benim gözyaşımla alay etmeye ne hakkınız var diyen Arınç ise şunları söyledi: Düşünceleri şu; herkes dinleyecek, herkes bana küfredecek, gelsin oylar. Bütün bunları söylüyorsunuz da ne oluyor, millet size inanıyor mu? Sayın Çıray, yıllarca Demirelle siyaset yaptınız, sonra Çillerin eteklerine tutunup müsteşarlık yaptınız. Müsteşarlık döneminizden kalan bagajları söylemeyeceğim. Siz o zaman da kötüydünüz, o gün de sevimsizdiniz, bugün de aynı şekilde devam ediyorsunuz. Sanırım CHP teşkilatları da Nereden başımıza bu adam geldi diye telaşın içindedirler. Siz de (MHP) bu gensoruya inanmıyorsunuz, 50 kişilik grubunuzdan 12 kişi var, sonuçta 12 kişiyle bu gensoruya oy vereceksiniz. Düşe kalka, ama dosdoğru giden bir insanım. Her sözümün arkasındayım ben. Attığım her adımın, söylediğim her sözün şerefle hesabını verdim. 
ETEĞİNİN ALTINA GİRDİLER 
Arınça yanıt veren Çıray, 4 yıl müsteşarlık yaptım, 7 bakan, üç başbakanla çalıştım, Erbakan da dahil. Ama Çillerin yolsuzluk dosyalarını örtbas ederek eteklerinin altına kendileri girdiler diye konuştu. CHP Grup Başkanvekili Muharrem İnce de Siyasi dönek olmak için parti değiştirmek şart değildir. Örneğin temel kanun için muhalefette farklı iktidarda farklı konuşursanız siz bir siyasi döneksiniz demektir. Tekel işçilerine sokağa çık deyip sonra dayak yediklerinde susarsanız siz bir siyasi döneksiniz. Diyarbakır Emniyet Müdürüyle ilgili çıkışınıza Başbakan engel olursa dönekliğiniz tescil edilmiş olur. Saçlarınıza aklar düşene kadar AB bir Hıristiyan kulubüdür deyip, ileri yaşlarınızda ABye girdik deyip gündüz vakti Kızılay meydanında havai fişek atmak bir siyasi dönekliktir dedi.