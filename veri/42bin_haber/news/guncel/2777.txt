Tekvandocu gençlik, kuşlar için dağlarda
Erzurumun Oltu ilçesinde tekvando sporu yapan yaşları 8-12 arasında değişen 20 çocuk, antrenörleri Sıtkı Toksoy ile birlikte kar nedeniyle doğada aç kalan kuşlara yem bıraktı.
Amaçlarının sporcularına bu duyarlılığı aşılamak olduğunu söyleyen antrenör Sıtkı Toksoy, soğuk ve karla kaplı zeminde doğal yaşamını sürdürmeye çalışan kuşlara da sahip çıkılması gerektiğini belirtti. 
Toksoy, şunları söyledi: Çevremizdeki yaban hayatının devamını sağlamak için bir nebze katkı sağlayabilirsek ne mutlu bize. Soğuk geçen bu günlerde doğadaki kuşlara sahip çıkmak gerekiyor. Bunlarda bizim gibi doğanın ve hayatın bir parçası. Çocuklarımızın bu duyarlılığı kazanmaları çok önemli.       
VANBUZ 
VANda etkili olan kar yağışı beraberinde soğuk hava dalgasını da getirdi. Ağaçların buz tuttuğu Vanda kuşlar yiyecek bulmakta güçlük çekiyor.