Barona darbe
Narkotik polisi, kardeşinin cenazesi için izinli çıktığı cezaevinden 9 jandarmayı ilaçla uyutarak firar eden uyuşturucu baronu Mehmet Sait Özmene büyük darbe vurdu. 2013ün ilk büyük uyuşturucu operasyonunda, Erbile kaçtığı belirlenen Özmene ait 124 kilo 750 gram eroin yakalandı.
İSTANBULda 281.5 kilo kokainin sahibi olduğu iddiasıyla yargılanırken, kardeşinin cenazesi için izinli olarak cezaevinden çıkan ve taziye için gittiği evden 9 jandarmayı ilaçla uyutarak firar eden uyuşturucu baronu Mehmet Sait Özmenin, Kuzey Iraka kaçarak Erbile yerleştiği belirlendi. Özmeni teknik takibe alan ekipler, firarın ardından uyuşturucu baronunun Avrupaya yüklü miktarda eroin sevk edeceği istihbaratını aldı.  
MANDALİNA ARASI EROİN 
Mersinden mandalina yükleyerek yola çıkan bir TIR, bu istihbarat dahilinde, geçtiğimiz 6 Ocakta İstanbulda durduruldu. Finlandiya plakalı TIRın dorsesinin tabanında zulalanmış 222 paket halinde 124 kilo 750 gram eroin bulundu. TIR şoförü M.Ö. ile Özmenin adamı Ş.Ö. tutuklandı. 
BU DA 2012NİN SON ZEHİR DARBESİ 
İSTANBUL Narkotik Suçlarla Mücadele Şube Müdürlüğü ekipleri, 21 Aralıkta bir uyuşturucu şebekesine yönelik Üsküdar, Ümraniye, Sancaktepe ve Maltepede 48 noktaya eş zamanlı baskınlar düzenlendi. 29 kişi gözaltına alınırken, 45 kilo 750 gram sentetik uyuşturucu bonzai ele geçirildi. Gözaltına alınıp serbest bırakılanlar arasında Maltepe Cezaevi İdari Şubede görevli Başçavuş M.D. de var.  - Mustafa TURAN / İSTANBUL