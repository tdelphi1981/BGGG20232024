Eşini ve eşinin kız arkadaşını bıçakla yaraladı
Eskişehir'de bir kadının, eşini ve eşinin kız arkadaşını bıçakla yaraladığı iddia edildi.
Alınan bilgiye göre, evli A.Ü.(37), kız arkadaşı M.Y'yi(38) Tunalı Mahallesi'ndeki evine getirdi. Bu sırada A.Ü'nün eşi S.Ü. (32), eşinin ve kız arkadaşının eve girmesine izin vermedi.

Bunun üzerine çıkan tartışma sonucu S.Ü, eşi A.Ü'yü 5, M.Y'yi 10 yerinden bıçakla yaraladı.

Çevredeki vatandaşların haber verdiği 112 Acil Servis ekiplerince, M.Y, Eskişehir Osmangazi Üniversitesi Tıp Fakültesi Hastanesi'ne, A.Ü. ise Yunus Emre Devlet Hastanesi'ne kaldırıldı.

Tedavi altına alınan yaralılardan M.Y'nin hayati tehlikesinin bulunduğu öğrenildi.

Polisin gözaltına aldığı S.Ü, emniyetteki sorgusunun ardından adliyeye sevk edildi.