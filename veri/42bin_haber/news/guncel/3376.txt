Solin'in annesi tahliye edildi
Şırnakın Cizre İlçesinde 2011 yılında KCK operasyonu kapsamında gözaltına alındıktan sonra tutuklanan Cizre eski belediye başkan yardımcısı Hanım Onurun lösemi hastası kızı 5 yaşındaki Soline bakması için mahkemeden tahliye talebinde bulunulmuştu. Solin'in annesi tahliye edildi...
KCK/TM davasından 18 aydır tutuklu bulunan Cizre eski Belediye Başkan Yardımcısı Hanım Onur'un avukatı Canan Atabay, müvekkilinin tahliyesi için başvurduğu Diyarbakır 7'inci Ağır Ceza Mahkemesi, Onur'un tahliyesine karar verdi.

Adli kontrol kapsamında tahliyesine karar verilen Hanım Onur'a yurtdışına çıkış yasağı getirilirken, haftada bir gün bulunduğu yerde polis merkezine giderek imza vermesi, çocuklarının tedavisi için gittiği yerde de imza vermesi kararlaştırıldı.

Hanım Onur'la ilgili tahliye kararının yazıldıktan sonra tutuklu bulunduğu Mardin Kapalı Cezaevi'nden akşam saatlerinde çıkması bekleniyor.