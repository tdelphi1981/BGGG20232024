Öz ve üvey kıza cinsel istismar davasında karar
Büyükçekmece'de öz ve üvey kızına cinsel istismarda bulunduğu iddia edilen sanık, 46 yıl 10 ay hapis cezasına çarptırıldı.
Bakırköy 15. Ağır Ceza Mahkemesi'ndeki duruşmaya, tutuklu sanık Kemal B. ile avukatı katıldı.

Son sözü sorulan sanık, suçu işlemediğini, kendisine iftira atıldığını savundu.

Mahkeme heyeti, sanık Kemal B'nin öz kızının ruh sağlığının bozulduğunu, sanığın öz kızına karşı birden çok kez cebir ve şiddet kullandığını belirterek, Kemal B'yi 'çocuğun cinsel istismarı' suçundan 30 yıl hapis cezasına çarptırdı.

Sanığı, üvey kızına karşı 'çocuğun cinsel istismarı' suçundan 5 yıl hapis cezasına çarptıran mahkeme heyeti, sanığın suçu, birlikte yaşadığı, koruma ve gözetim yükümlülüğü bulunan mağdureye karşı işlemiş olduğu ve cebir, şiddet kullandığından cezasının 16 yıl 10 aya çıkartılmasına karar verdi.

Mahkeme heyeti, cezalarla ilgili olarak takdiren indirim uygulanmamasına da hükmetti.

Sanık Kemal B. böylece toplam 46 yıl 10 ay hapis cezasına çarptırılmış oldu.