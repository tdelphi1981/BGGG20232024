Ünlü kafe zincirinde gizli kamera şoku
Malatya kent merkezindeki bir kafenin kadınlar tuvaletine gizli kamera konulduğu ortaya çıktı. Ünlü bir markanın zinciri olan kafeye gelen bir kadın müşteri, tuvalete girdiğinde tavanda bir ışığın yanıp söndüğünü fark edince büyük bir şok yaşadı.
Merkez Kanalboyu Caddesi üzerine bulunan ünlü bir markanın zinciri olan kafeye gelen bir kadın müşteri, tuvalete girdiğinde tavanda bir ışığın yanıp söndüğünü fark etti. Şüpheye kapılıp daha dikkatli bakan kadın, bunun bir gizli kamera olduğunu anladı. Durumu hemen garsona bildiren kadın, onun bu olayı geçiştirmeye çalışması üzerine polise ihbarda bulundu.
 
Olay yerine gelen polisler, tuvaletteki gizli kameraya el koyarken hafıza kartını ise kimliği açıklanmayan olayı geçiştirmeye çalışan garson İ.S.de ele geçirdi. Gözaltına alınan garson İ.S., sorgulanmak üzere Asayiş Şube Müdürlüğüne götürülürken, gizli kamera şoku yaşayan kadın karakola gelerek şikayetçi oldu.