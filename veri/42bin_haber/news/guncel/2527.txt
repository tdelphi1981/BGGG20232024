100ü silah bırakıyor
MİTin koordinasyonunda, PKKnın silah bırakması hedefiyle yürütülen İmralı ile müzakere sürecine paralel başlatılan ve Abdullah Öcalanın önümüzdeki günlerde resmen yapacağı eylemsizlik ve PKKlı unsurların Türkiye dışına çıkması çağrısının değerlendirildiği Kuzey Irak müzakerelerinin ilk aşamasında sona gelindi.
Edinilen bilgilere göre, Oslo görüşmelerinde de yer alan PKK üst düzey yöneticilerinden Sabri Okun da bulunduğu PKK heyetiyle MİT arasında devam eden ön görüşmelerde, Öcalanın çağrısına bağlı olarak örgütün ve devletin atacağı adımlar netleşiyor. Önümüzdeki günlerde daha üst düzey bir MİT heyeti, Kuzey Iraka giderek, Öcalanın DTK Eşbaşkanı Ahmet Türk, BDP Batman Milletvekili Ayla Akat ve kardeşi Mehmet Öcalan ile gönderdiği eylemsizlik mesajının da değerlendirildiği görüşmelere katılacak. Masadaki takvime göre PKK eylemsizlik kararını, Abdullah Öcalanın yapacağı resmi çağrının hemen ardından şubat ayı içinde açıklayacak. Kış şartları nedeniyle sınıra uzak bölgelerdeki PKKlıların Türkiyeden ayrılmaları için baharın gelmesi beklenecek. 100e yakın 
PKKlı sürece yönelik güven arttırıcı eylemler adı altında silahlarını bırakarak sınır dışına çıkacak. PKKlıların silahsız çıkışı sırasında bazı sivil toplum kuruluşlarının temsilcileri gözlemci olarak eşlik edecek. 

ERDOĞAN GARANTİSİ

Başbakan Erdoğanın, Onlar da ülkemizi terk ediyorlarsa, terk edeceklerse, silahlarını da bırakmak suretiyle, ülkemizi terörden arındırma noktasında böyle bir şeye bizler muvafakat ederiz. Atılan adım budur. Daha önceki çıkışlarda bazı operasyonlar yapıldı. Silah bırakarak yapacakları çıkışlarda bu tür şeylere müsaade etmeyiz sözleri de PKKlıların Türkiye dışına silahsız çıkışının garantisi olarak kabul edildi. MİTin koordinasyonunda sürdürülen müzakere sürecine ilişkin BDP Genel Başkanı Selahattin Demirtaş da PKKnın yayın organlarından Nuçe TVde yaptığı açıklamada, Kürt sorununun çözümü konusunda rolümüzü oynamak istiyoruz. Bir hafta, 10 gün içinde bütün süreçlerin netleşebileceğini düşünüyoruz dedi.