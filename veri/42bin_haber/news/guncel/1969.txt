Bir hukuk cinayetiyle karşı karşıyayız
Milletvekilleri Veli Ağbaba, Özgür Özel ve Nurettin Demirden oluşan CHP heyeti, 28 Şubat kapsamında tutuklanan eski YÖK Başkanı Kemal Gürüz ile dönemin Genelkurmay 2nci Başkanı emekli Orgeneral Çevik Bir ve bazı emekli paşaları Sincan F Tipi Cezaevinde ziyaret etti.
Tutuklanacağını daha önceden tahmin ettiğini söyleyen Gürüz, Hukuk cinayetiyle karşı karşıyayız derken, Çevik Bir, BÇG gizli kurulmadı, Başbakanın, İçişleri Bakanının, herkesin haberi vardı. Soruşturma sadece askere yapılıyor diye konuştu. 
CHP milletvekilleri Veli Ağbaba, Özgür Özel ve Nurettin Demir, 28 Şubat soruşturması kapsamında tutuklanan eski YÖK Başkanı Kemal Gürüz ile dönemin Genelkurmay 2nci Başkanı Emekli Orgeneral Çevik Bir ve bazı emekli paşaları Sincan F Tipi Cezaevinde ziyaret etti. Gürüz, Hukuk cinayetiyle karşı karşıyayız derken, Çevik Bir, BÇG gizli kurulmadı, Başbakanın, İçişleri Bakanının, herkesin haberi vardı. Bizi yargılıyorlar, onlara bir şey yapılmıyor. Bu soruşturma sadece askere yapılıyor. Ben görevimi yaptım dedi.

TELEVİZYONUM 37 EKRAN
Çevik Bir, milletvekillerinin Televizyonunuz kaç ekran sorusuna, 37 ekran yanıtını verdi. Hukuk cinayetiyle karşı karşıyayız diye konuşan Kemal Gürüz milletvekillerine şunları söyledi: YÖKe 28 Şubat kararları gelmedi. BÇGnin ne olduğunu merak ediyordum. Alınan kararların sadece 2si YÖKü ilgilendiriyor. Birincisi türban ikincisi de bölücü ve irticai faaliyetlerle ilgili. Demirel Tutanakları açıklayın diyor. Ben de Demirel de 28 Şubata ilişkin hiçbir tedirginlik hissetmedim. Demirel ile baba oğul gibiyiz. Hiç böyle bir şeyden söz etmedi. BÇG nedir diye içimde şüphe var. Burada bulunanların hiçbiri darbeci değil. Ben hangi hükümeti devireceğim? Ecevit Başbakandı. Niye devirmek isteyeyim? Kanunsuz ve hukuksuz olarak buradayım. Nasıl dayanıyorum bilemiyorum. Delilleri karartmak imkanım yok. Siyaha mı boyayacağım delilleri? Dönemin Genelkurmay 2nci Başkanı Çevik Bir ise Alınmayı bekliyorduk, çünkü televizyonlar aracılığıyla kamuoyu oluşturdular. Genelkurmayda çalışma grupları kurmak doğaldır. BÇG, İç Güvenlik Harekat Dairesi bünyesinde çalıştı. Telefonlarımız değişmedi. Gizli olsak değiştirirdik. İlk genelgeyi Emniyet Genel Müdürlüğü yayınladı. Biz ondan sonra ilk yazıyı 4 Nisanda yazdık. MGK Genel Sekreteri koordinatör olarak atandı. Bize bu emri Başbakanlık veriyor. MGK Genel Sekreterinin koordinatör atanması da başbakanlık emri. MİTin Emniyetin brifingleri var. Bizi yargılıyorlar, onlara bir şey yapılmıyor. Bu soruşturma sadece askere yapılıyor. Ben görevimi yaptım dedi. Emekli Korgeneral Kamuran Orhon ise 7nci diyaliz safhasında olduğunu belirterek, Ailem perişan, ben perişanım. Suçum sadece vatanımı sevmek. İzmir burnumda tutuyor dedi.

DİJİTAL CD KURBANIYIZ
28 Şubat sürecinde Kara Kuvvetlerinde NATO Plan subayı olan emekli topçu Albay İsrafil Aydın ise şunları anlattı: Dijital çalışmanın (Gölcükte bulunan 5 Nolu CDnun) altında İsrafil Aydın diye bir isim var. Rütbem ve görevimle ilgili bir şey yazılmamış. Benim dışımda 3 tane daha İsrafil Aydın var. BÇG üyesi olduğum gözüküyor. Dijital CD kurbanıyız. En rahatsız olduğum şey, her ziyaretçi geldiğinde elle arama. Kırmızı elbise, sol örgütleri çağrıştırdığı için yasak. Mevzuat tam bir faşist. Helikopter düşmek üzereyken kurtuldum, Tarıktepede mayınlı pusudan çıktım ama bu pusudan çıkamadım.Balyoz davasından 16 sene ceza alan ve 28 Şubat soruşturmasında da tutuklanan emekli Tümgeneral Bekir Memiş, davanın askeri savcısının, şimdi İMKBde hukuk müşaviri olduğunu söyledi.  
 