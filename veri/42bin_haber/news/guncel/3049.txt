Okul kantinlerinde yeni dönem
GIDA işletmelerinde çalışan personel temizlik ve hijyen kurallarına uyacak, gıda hazırlık ve üretim alanında çalışan personel, özel kıyafet giyecek, iş elbiselerinin cepleri olmayacak.
Gıda, Tarım ve Hayvancılık Bakanlığı'nın, "Okul Kantinlerine Dair Özel Hijyen Kuralları Yönetmeliği" Resmi Gazete'de yayımlanarak yürürlüğe girdi. Hijyen Kuralları Yönetmeliği, Milli Eğitim Bakanlığı'na bağlı örgün, yaygın ve özel eğitim kurumları bünyesinde faaliyet gösteren yemekhane, kantin, kafeterya, büfe, çay ocağı gibi gıda işletmelerinin özel hijyen şartlarına, satışa ve tüketime sunulan gıdaların güvenilirliğine ve kontrolüne ilişkin usul ve esasları kapsıyor. Yönetmeliğe göre, gıda işletmelerinde çalışan personel temizlik ve hijyen kurallarına uyacak, gıda hazırlık ve üretim alanında çalışan personel, özel kıyafet giyecek, iş elbiselerinin cepleri olmayacak. Hijyen Kuralları Yöentmeliği'nin bazı kuralları ise şöyle: Gıda hazırlık ve üretim alanı içinde saç, sakal ve bıyığın kapatılması amacıyla kep, bone, şapka, maske kullanılacak. Çalışan personel hazırlık ve üretim alanı içinde takı takamayacak. Hazırlık ve üretim alanında çalışan personelin tırnakları kısa ve temiz olacak. Personel, oje, cila ve makyaj malzemesi kullanamayacak. Personel, uzun kollu iş elbisesi giyecek ya da tek kullanımlık kolluk takacak. Hazırlık alanı içinde sakız çiğnenmeyecek, herhangi bir şey yenmeyecek ve sigara içilmeyecek. Ellerinde açık yara, çıban, deri hastalığı olan kişiler gıdaya temas ettirilmeyecek, koruyucu bant ve eldiven ile çalışacak. Çalışanların el kesiklerinde mavi renkli yara bandı kullanılacak. Gıdalarla taşınması ihtimali olan bir hastalığı veya bulaşıcı yara, deri enfeksiyonları ve ishal gibi hastalığı olan kişilerin gıda işletmesinde çalışmasına izin verilmeyecek."

DÜZENLİ SAĞLIK MUAYENESİ 

Yönetmeliğe göre, depolama, üretim ve hazırlık alanlarına yetkili personel dışında girebilecek tüm kişilerin hijyen kurallarına uymasını sağlamak zorunlu hale geldi. Personel işe alınmadan önce, bulaşıcı enfeksiyon içermediğini kanıtlayan gerekli sağlık muayenesi yaptırılararak işe alınacak. Ayrıca söz konusun sağlık kontrolleri periyodik olarak, çalıştığı sürece devam ettirilecek. Gıda üretim ve hazırlık alanlarına girişte el dezenfektanları bulundurulaması gerekiyor. Bu alanlara girmeden ve gıda ile temas etmeden önce personel, iyi hijyen uygulamaları çerçevesinde ellerini usulüne uygun bir biçimde yıkayacak ve dezenfekte edecek. İşletmede çalışan personele gıda güvenilirliğinin sağlanması, insan sağlığının korunması ve gıdaya bulaşmaların engellenmesi amacıyla düzenli olarak eğitim de verilecek ve eğitimin sağlanmasından gıda işletmecisi sorumlu olacak.