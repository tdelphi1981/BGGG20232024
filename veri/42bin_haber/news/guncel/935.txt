'Kemal Unakıtan emin ellerde'
Kültür ve Turizm Bakanı Ertuğrul Günay, Kemal Unakıtan'ı ziyaret etti.
 Antalya'da ziyaretlerde bulunan Kültür ve Turizm Bakanı Ertuğrul Günay, Akdeniz Üniversitesi Hastanesi'nde tedavisine devam edilen Maliye Eski Bakanı Kemal Unakıtan'ı ziyaret etti. Günay, "Unatıkan hastanede emin ellerde" dedi.
 Böbreklerindeki rahatsızlık nedeniyle tedavi gören eski Maliye Bakanı Kemal Unakıtan'ı özel odasında ziyaret eden Günay, yaklaşık 15 dakikalık ziyaretinin ardından basına açıklama yaptı. Unatıkan'ın hastanede emin ellerde olduğunu söyleyen Bakan Günay, endişe edilecek bir durum olmadığını ifade etti.
 Günay şöyle konuştu: "Durumunda herhangi endişe olmadığına ilişkin bilgileri hem kendisinden hem de hekimlerden aldık. AÜ. Rektörü Prof. Dr. İsrafil Kurtcephe konuyu yakından takip ediyor. Şuan tetkikleri sürüyor. Bunun sonucunda tıbbi bir karar verilecek. Şifalar diledik, halleştik, ayrıldık. Nakil olup olmayacağı konusunda 5-10 günlük bir kontrol süreci var. Ondan sonra bir karar verilecek. Endişe edilecek bir durum yok."
 CİHAN
  