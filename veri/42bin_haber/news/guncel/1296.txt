AİHM kısmet olmasın
Büyükşehir Yasası ile sınır değişikliğinin iptali için Anayasa Mahkemesine bireysel başvuru yapan Şişli Belediye Başkanı Sarıgül, Hukuki bir karar vereceğine inanıyorum. AİHMye Kendi adaletimizden memnun değiliz, biz onun için size geldik demeyi Allahım bana mübarek günde inşallah kısmet etmesin dedi.
İSTANBUL Şişli Belediye Başkanı Mustafa Sarıgül, Büyükşehir Yasası ile Şişlideki sınır değişikliğinin iptali için 3 muhtar ve 3 vatandaşla dün Anayasa Mahkemesine (AYM) bireysel başvuruda bulundu. Aynı konuda yapılan 7 bireysel başvuruda Şişlideki Ayazağa, Maslak ve Huzur mahallelerinin Sarıyere bağlanmasına itiraz edildi. Sarıgül, Şişlili yurttaşlarımız adalet arıyor, hukuk arıyor. O nedenle ben yüksek mahkemenin siyasal bir karar değil, hukuki bir karar vereceğine inanıyorum. Biz hiçbir zaman AİHMye (Avrupa İnsan Hakları Mahkemesi) gitmeyi arzu etmeyiz. AİHMye Kendi adaletimizden memnun değiliz, biz onun için size geldik demeyi Allahım bana mübarek günde inşallah kısmet etmesin dedi. 
BAŞVURULARI REDDEDİLEBİLİR 
Anayasa Mahkemesine, belediye başkanı ve muhtarlara bireysel başvuru yolu kapalı. Bireysel başvuru yoluyla bir düzenlemenin soyut biçimde Anayasaya aykırılığının ileri sürülmesine de yasal olarak imkan yok. Bu nedenle Sarıgül ve muhtarların başvurularının ehliyet yönünden reddedilme olasılığı var. Vatandaşların başvuruları ise önce ehliyet sonra da hak ihlali olup olmadığı yönünden incelenebilecek.  
MECLİSE GELİRİM 
TBMMde Parlamento Muhabirleri Derneğini de ziyaret eden Sarıgül, Bir gün mutlaka bu çatıya geleceğim. Ama bu çatıya iktidar olarak gelmek lazım, muhalefet olarak gelmeyi hiçbir zaman düşünmem. Düşüncelerimin iktidar olmasını arzu ederim, Mustafa Sarıgül meselesi değil. Daha önce milletvekilliği yaptım. İki Malatyalıdan Turgut Özal ve Erdal İnönüden çok şey öğrendim dedi. Sarıgül, CHPye dönecek misiniz, merakla bekleniyor sözleri üzerine Merak güzel bir şeydir diye konuştu. Kılıçdaroğlunun, kendisinin önce CHPye üye olması gerektiği açıklamalarının anımsatılmasına ise Sarıgül, Hayırlısı demekle yetindi. 
60 belediye de AYM yolunda 
BÜYÜKŞEHİR Belediye Yasası ile kapılarına kilit vurulan 526 belediyeden 60ı aşkını idare mahkemelerine dava açtı. Belediyeler açtıkları davalarda, mahkemelerden Büyükşehir Yasasının Anayasaya aykırı olduğunu belirterek iptal istemiyle AYMye taşınmasını talep etti. Belediyeleri kapanan onlarca kişi AYMye bireysel başvuruda bulundu, tazminat talep edildi. 
NÜFUSUMUZ EKSİK YAZILIYOR 
Kapatılan ve mahkemeye başvuran belde belediyelerinden Tokat Erbaaya bağlı Değirmenli beldesinin CHPli Belediye Başkanı Nurettin Celep, nüfuslarının eksik yazıldığını, hukuka aykırı kapatıldıklarını iddia etti. Celep, başkanı olduğu beldenin nüfusuna yazılmadığı gibi, Erbaa Nüfus İdaresince gerçeğe aykırı işlemden 782 lira idari para cezası uygulandığını söyledi. Dava açan belde belediye başkanlarının avukatı İsmail Gür de 2012de çıkarılan bir yasa için 2011 yılı Adrese Dayalı Nüfus Kayıtlarının esas alınmasının çelişkili olduğunu belirterek, şunları söyledi: Kapatılan belde belediyelerinden en fazla 100ü zarardadır. Yüzde 80i de AK Partili belediyelerdir. Avrupanın hiçbir ülkesinde Türkiyedeki kadar az belediye yok. Fransada 30 bin belediye var.  - Oya ARMUTÇU / ANKARA