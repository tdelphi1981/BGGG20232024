Fatih Terim'den zemin esprisi
Galatasaray Teknik Direktörü Fatih Terim, Schalke karşısında çok iyi oynamadıklarını belirtirken zeminden de şikayetçi oldu. Terim rövanş maçını daha iyi bir zeminde oynamalarının kesin olduğunu da sözlerine ekledi. 
Fatih Terim, sözlerine  "Kendi sahamızın rezaletiyle başlamak lazım" diyerek başladı. 
Güzel bir golle maça başladıklarını belirten Terim, yedikleri gol için bu seviyelerde bu hatalar olmaz, olmaması gerekir dedi. 
Schalke'nin golüne kadar iki net pozisyonları olduğunu ama atamadıklarını belirten Fatih Terim, Schalke'nin golünün morallerini bozduğunu söyledi. 
Terim çok iyi olmadıklarını vurgularken ilk yarı akıllı ve doğru hücuma çıkan bir Galatasaray olduğunu belirtti. 
Terim, Sneijder'ı Riera'nın üstüne düşen yoğunluğu almak için çıkarttığını belirtti.

Terim, rövanş maçı için ise "Daha iyi bir zeminde oynayacağımız kesin" dedi. 