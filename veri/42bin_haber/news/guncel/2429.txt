İBB'den kar açıklaması
İstanbul Büyükşehir Belediyesi'nin, karla mücadele kapsamında 908 araç ve 2 bin 266 personelle tedbir aldığı bildirildi.
İstanbul Büyükşehir Belediyesi'nden yapılan yazılı açıklamada, öğleden sonra başlayan kar yağışının Silivri, Büyükçekmece, Kumburgaz, Hadımköy ve Küçükçekmece bölgelerinde etkili olduğu, kent genelinde ise olumsuzluğa neden olmadığı belirtildi.

Yağışın gece de aralıklarla devam edeceği aktarılan açıklamada, İstanbul Büyükşehir Belediyesi karla mücadele ekiplerinin Afet Koordinasyon Merkezi (AKOM) koordinasyonunda, olumsuzluk yaşanması ihtimali karşısında, ana arterler ve katılım noktalarında 908 araç, 2 bin 266 personelle tedbir aldığı kaydedildi.