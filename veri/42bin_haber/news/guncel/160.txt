AB açıklamalardan memnun
Başbakan Erdoğan'ın Türkiye'nin üyelik hedefine bağlılığını teyit eden açıklamaları AB'yi memnun etti.
 Başbakan Recep Tayyip Erdoğan'ın Almanya ziyaretinde Türkiye'nin AB üyelik hedefine bağlılığını teyit eden açıklamaları AB Komisyonu'nu memnun etti.
 AB Komisyonu'nun Genişleme Komiseri Stefan Füle'nin sözcüsü Peter Stano, AA muhabirine yaptığı açıklamada, "Başbakan Erdoğan'ın Türkiye'nin AB üyelik hedefine bağlı kalmaya devam ettiği yönündeki sözlerini duymaktan memnun olduk" dedi.
 Stano, Başbakan Erdoğan'ın "2023 yılına kadar üyeliğin gerçekleşmemesi halinde AB'nin Türkiye'yi kaybedeceği" şeklindeki değerlendirmesiyle ilgili, "Müzakere sürecini ilerletmek zorunlu. Türkiye'nin pozitif gündeme ve Avrupa perspektifine aktif desteği ehemmiyetini korumaktadır" diye konuştu.
  