Erdoğan: Ayrım yapsaydım Siirt'ten Arap kızıyla evlenir miydim?
Eğer bu ayrımı yapsaydım Siirt'ten bir Arap kızıyla niye evleneyim, evlenmezdim. Bu, bu işin ispatıdır. dedi.
Başbakan Recep Tayyip Erdoğan, Siirtte birlik ve beraberlik mesajları verdi. Hükümet olarak, etnik ve dinsel milliyetçiliğe karşı olduklarını ifade eden Erdoğan, buna kendisini örnek göstererek, Ben Kürt kardeşimi, Arap kardeşimi, Türk kardeşimi de seviyorum. Hiçbirinde ayrıcalık yapmıyorum.

Başbakan Erdoğan, Siirtten 9 Mart'ta milletvekili seçilmesinin yıl dönümünde şehir merkezinde miting düzenledi. Erdoğan, Siirt'teki programının ikinci gününde, yıllar önce kendisine sahip çıkan Siirt halkına teşekkür etti. Siirte her geldiğinde, hasret giderdiğini belirten Erdoğan, bunun yanında toplu açılış törenleri de yaptıklarını ifade etti. 

Siirte kazandırılan 30 ayrı eserin resmi açılışını yapacağından ötürü mutlu olduğunu belirten Başbakan Erdoğan, Eğitim alanında mühendislik fakültesi, 750 kişilik öğrenci yurdunun, ticaret meslek lisesi, Kazım Karabekir, Dumlupınar ve Tillo ilköğretim okullarının açılışlarını buradan gerçekleştiriyoruz. Tilloda kapalı spor salonu, halı saha sosyal tesisleri, çim futbol sahalarını, kapalı halı saha ve sosyal tesisleri, 10 adet çok amaçlı spor sahasını bugün hizmete açıyoruz. Sağlık alanında ağız ve diş sağlığı merkezinin açılışını yapıyoruz. TOKİ, 256 konutun inşasını tamamladı. Bu konutların anahtar teslimini gerçekleştiriyoruz. Siirte engelsiz yaşam merkezi, rehabilitasyon merkezi ve aile destek merkezi kazandırdık. Onları da bugün açıyoruz. Laf değil, iş üretiyoruz. dedi. 

Erdoğan, ayrıca, Turkcellin Siirte çağrı merkezi kuracağını, burada 25 bayanın iş sahibi olacağını dile getirdi. Siirtin, turizme yönelik yatırımlarının devam ettiğini belirten Erdoğan, projelerin yapımına devam edileceğini kaydetti. Erdoğan, şöyle konuştu: Dün kanaat önderleriyle toplantı yaptık. Orada da ifade ettim, 10 yılda hükmet olarak Siirte çok büyük yatırımlar yaptık. Eğitimde Siirte bin 365 derslik, 4 bin 777 adet bilgisayar gönderdik. 163 adet bilgisayar ve teknoloji sınıfı kurduk. İlköğretimde 9 bin, orta öğretimde 330 kız çocuğunu okulla buluşturduk. 

Anne Kız Okulda projesiyle 6 bin kursiyere okuma yazma öğretildi. Siirt Üniversitesi'ni kim kurdu? Biz kurduk. Üniversiteye ihtiyaç yok muydu? Çocuklarımızın okula ihtiyacı yok muydu? Biz kurumları ayağınıza getirdik. Anadolu liselerini, fen liselerini Siirtin ayağına getirdik.

"BİZİM DİNİMİZDE CAN ALMAK HARAMDIR, PKKNIN BÖYLE BİR ŞEY UMRUNDA DEĞİL"

Çözüm sürecinde, Siirtlilerden bütün benliklerini ortaya koyarak destek vermelerini isteyen Başbakan Erdoğan, konuşmasını şöyle sürdürdü: Sabah bir şehit ailesinin evine gittik, hani 4 şehidin aynı ailede olduğu eve. Araba olayını hatırlayın. 100 merminin sıkıldığı, 2 el bombasının atıldığı o olayı hatırlayın. Oraya gittik. Ve tabi bu, katlanılacak bir şey değil. 

Bizim dinimizde can almak haramdır. Bir insanı öldürmek tüm insanları öldürmek gibidir. Ama teröristlerin böyle bir derdi var mı? Onların dinle diyanetle bir alakası var mı? Bunları söyleyince rahatsız oluyor beyefendiler. Niye rahatsız oluyorsunuz. Yapılacak tek iş var; silahlarınızı ayaklar altına alacaksınız, siyasetinizi parlamentoda yapacaksınız. Fikriniz varsa fikrinizi, düşünceniz varsa düşüncenizi dile getireceksiniz, bunu yaptıkça muhatap bulursunuz. 

Bizler bu çözüm sürecine girerken bedeli ne olursa olsun gerekirse baldıran zehri içeriz dedik. Tek derdimiz var, bu ülkedeki huzuru, refahı, mutluluğu kimse tehdit etmesin. Çünkü birimizun mutluluğu Türk milletinin mutluluğudur. 76 milyonun mutluğu için koşturuyoruz. 

İktidara geldikleri 12 yıl önce yola çıkarken, etnik milliyetçiliğe hayır dediklerini dile getiren Erdoğan; red, inkar, asimilasyon politikalarını hiçbir zaman kabul etmediklerinin altını çizdi. Erdoğan, Çünkü biz Kürdüyle, Türküyle, Çerkeziyle, Gürcüsüyle, Romanıyla, Arabıyla, yaradılanı Yaradan'dan ötürü seviyorduk. 

Bizim farkımız buydu. Çünkü ne Arapın Aceme, ne Acemin Arapa üstünlüğü yoktur. Üstünlük, Hakk'a yakınlıkladır. İşte bunun gayreti içerisindeyiz. Biz etnik milliyetçiliğe, bölgesel milliyetçiliğe karşıyız. Batı ne alıyorsa Doğu onu alacak. Kuzey ne alıyorsa Güney de onu alacak. Beraber kalkınan bir Türkiye olacak. Dinsel milliyetçiliğe de hayır dediklerini ifade eden Erdoğan, "Onu da ayaklar altına aldık. Hangi dinden hangi mezhepten olursa olsun hepsine aynı mesafedeyiz. şeklinde konuştu. 

"MİLLİYETÇİLİK AYRIMI YAPSAM ARAP KIZIYLA EVLENİR MİYDİM?"

Afyonkarahisarda Türkiyeyle ilgili dört başlık attığını hatırlatan Erdoğan, konuşmasını şöyle sürdürdü: Afyonkarahisarda söyledim. O gün dört tane başlık attım. Birincisi tek millet. Bizi bölmek isteyenlere karşı tek millet. Hepimizi Allah yarattı mı? Yaratılırken ne olacağımızı biliyor muyduk? 

Bizim bir inancımız var. Bu inanç bizi millet yaptı. Biz tek millet olduk. Birbirimizi Yaradandan ötürü sevdik. Ben Kürt kardeşimi, Arap kardeşimi, Türk kardeşimi de seviyorum. Hiçbirinde ayrıcalık yapmıyorum. Eğer bu ayrımı yapsaydım Siirt'ten bir Arap kızıyla niye evleneyim, evlenmezdim. Bu, bu işin ispatıdır. Aynı yolda birlikte yürüyeceğiz. 

İkincisi şu; bayrak, tek bayrak. Tek bayrak bizim bayrağımız, bağımsızlığımız, şehidimizin, şehitlerimizin ifadesidir. Bu bayrağımıza eş bayrak tanımıyoruz. Kimse bu yanlışa girmesin. Biz bu bayrağın altında toplandık. Bayraklarını bayrak yapan üstündeki kandır. Bir adım daha attık; tek vatan. Şurasını böyle yapalım yok. Bu topraklar Türkiye Cumhuriyeti Devletinindir. Hepimiz, bu topraklardayız. Hepimiz için barınacak bir yer vardır. 

Fazlasıyla yeter bize evelallah yeter ki art niyet olmasın. Fitneye fesada yer olmasın. Bir olalım, beraber olalım, diri olalım. Dördüncüsü; tek devlet. Beraber bu devletle çalışıyoruz, hizmetleriyle bu devleti her yere taşıyoruz. Bütün illerde çalışmalar devam ediyor. Bölmek isteyenlere, teröre prim vermeyeceğiz.

Konuşmasının ardından, TOKİ'nin yaptığı evlerin ve diğer tesislerin toplu açılışını gerçekleştiren Başbakan Recep Tayyip Erdoğan, daha sonra Silopi'de termik santralin açılışını gerçekleştirmek üzere Şırnak'a hareket etti.