TSK'dan operasyon bölgelerine 'giriş yasağı'
Genelkurmay Başkanlığı, terörle mücadele kapsamında Doğu ve Güneydoğu Anadolu Bölgesi'nde bazı bölgelere giriş yasağı getirdi.
 Operasyonların yoğunlaştığı alanlardaki giriş yasağı, 8 Ocak-8 Nisan 2013 tarihleri arasında geçerli olacak. 'Geçici Güvenlik Bölgesi' ilan edilmesinin amacı ise sivil vatandaşların zarar görmesini engellemek olarak belirtiliyor.
  Türk Silahlı Kuvvetleri, (TSK) giriş yasağı uygulayacağı bölgelere ait koordinatları internet sitesinden duyurdu. 15 dağ ve dağlık bölgeyi kapsayan yerler ise şöyle: "Küpeli Dağı, Cudi Dağı, Yazlıca Dağı ve Güneyi, Mehmet Yusuf ve Meydan Dağları, İncebel Dağları, Altın Dağları, Çağlayan -Pirinçeken, Buzul Dağı, Rejgar-Alandüz Dağı, İkiyaka Dağları, Balkaya Dağı, Karadağ-Gedik Tepe-Çimen Dağı, Yazlıca Dağı (Herekol) Kuzeyi, Kurşunlu-Görüse Dağı Dicle/Diyarbakır, Yassıdağ."
 CİHAN
  