Yavuz Selim Koleji öğrencilerinin 3 projesi finale kaldı
Kütahyanın Tavşanlı ilçesinde faaliyet gösteren Özel Yavuz Selim Anadolu Lisesi öğrencilerinin 3 projesi, Türkiye Bilimsel Teknolojik Araştırma Kurumu (TÜBİTAK) tarafından düzenlenen orta öğretim öğrencileri arası proje yarışmasında bölge finaline kaldı.
TÜBİTAK tarafından genç bilim adamı yetiştirmek amacıyla bu yıl 44üncüsü düzenlenen orta öğretim öğrencileri arasındaki proje yarışmasında finale kalan projeler, 25-29 Mart tarihleri arasında Eskişehir Anadolu Üniversitesi'nde birincilik için yarışacak. 

Özel Yavuz Selim Anadolu Lisesi Müdürü Adem Kütükçü, öğrenci ve öğretmenlerini tebrik ederek, Öğrencilerimiz TÜBİTAKın düzenlediği yarışmaya 7 proje ile katılmışlardı, bunlardan 3 tanesi finale kalmayı başardı. 

Bunlar; coğrafya dalında Faruk Tüfekçi ve Süleyman Oğuz Akcanın, Ünal Alp danışmanlığında hazırladığı 'Kömür Sahalarının Tarıma Kazandırılması', matematik dalında Ahmet Akcan ve Sezer Kardaşın, Vedat Erden danışmanlığında hazırladığı 'GAUSS Yöntemi üzerine Üçgensel Sayılar' ve Edebiyat dalında Şule Çetin ve Nurhayat İncinin Rabia Gülcü danışmanlığında hazırladığı 'Zeytinoğlu Halk Kütüphanesi' adlı projeler. Finalist öğrencilerimizin çalışmalarının karşılığını almasını bekliyoruz. dedi.