Elazığ'da birbiri ardınca kaza
Elazığ'da, Çayda Çıra Kavşağı'nda buzlanma nedeniyle yaklaşık 1 saat içerisinde meydana gelen ve 17 aracın karıştığı trafik kazalarında 5 kişi hafif şekilde yaralandı.
Alınan bilgiye göre, M.M.Ö'nün kullandığı pikap, Çayda Çıra Kavşağı'nda buzlanmanın etkisiyle kontrolden çıkarak refüje çarptı. Bu kaza nedeniyle duraklayan trafikte 2 otomobil çarpıştı.Kazaların ardından sürücüleri uyarmak üzere yola çıktığı bildirilen M.M.Ö. ile Ö.N'ye bir otomobil çarptı. İki kişi, hafif şekilde yaralandı. Bu kazalara yakın noktada, üç ayrı aracın karıştığı bir trafik kazası 
daha meydana geldi. Bu kazada da 2 kişi yaralandı.Kavşağın alt geçit bölümünde de 2 otomobil çarpıştı.Malatya yönünden 
gelen bir otomobil de kaza mahallindeki polis aracına ve bir otomobile çarptı. Aynı kavşakta 5 aracın karıştığı zincirleme trafik kazasında da 1 kişi yaralandı. Elazığ'daki çeşitli hastanelere kaldırılan yaralıların sağlık durumlarının iyi olduğu öğrenildi. Kazaya karışan araçlar çekildikten sonra tuzlama çalışması yapıldı. Bir 
süre ulaşıma kapanan kavşak, yeniden açıldı.