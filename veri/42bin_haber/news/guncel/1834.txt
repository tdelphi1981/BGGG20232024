Tutuklansın talebine ret
12 Eylül davasında müdahil avukatlar, Tahsin Şahinkayanın sağlık durumu hakkında mahkemeyi yanılttığını iddia ederek tutuklanmasını talep etti. Savcı Cemil Tuğtekin ise Şahinkayanın tutuklanması isteminin reddedilmesini istedi. Tutuklama talebini reddeden mahkeme duruşmayı 18 Nisana erteledi.
HASTANEDE yatarak tedavi görmediği raporla ortaya konulan 12 Eylül davası sanığı Tahsin Şahinkayanın tutuklanması talebi reddedildi. Mahkeme, Kenan Evren ve Şahinkayanın duruşmalardan vareste tutulmasına karar verdi.  7. Cumhurbaşkanı, dönemin Genelkurmay Başkanı emekli Orgeneral Kenan Evren ile dönemin Hava Kuvvetleri Komutanı emekli Orgeneral Şahinkayanın yargılanmasına dün Ankara 12nci Ağır Ceza Mahkemesinde devam edildi. Duruşmaya sanıklar Evren ve Şahinkaya katılmazken, telekonferans bağlantısı da kurulmadı. MİT, TBMM Darbeleri Araştırma Komisyonu, Genelkurmay ve Emniyet Genel Müdürlüğünden istenen bazı belgeler de mahkemeye ulaştı. Müdahil avukatları, sanıkların olmamasına itiraz etti ve Şahinkayanın tutuklanması için de mahkemeye 3 sayfalık bir dilekçe verdiler. Dilekçede, Şahinkayanın İstanbul GATAda ayakta tedavi gördüğüne ilişkin mahkemeye gelen yazıya dikkat çekildi. Avukat Fikret Babaoğlu, sanıklar hakkında mahkemece verilmiş bir vareste kararının bulunmadığını belirterek, Sanıklar neden burada yok? diye sordu. Babaoğlu, Şahinkayanın tedavisinin ayakta yürütüldüğüne ilişkin belgenin mahkeme dosyasına girdiğini, sağlık gerekçesiyle mahkemeyi yanıltan Şahinkayanın tutuklanmasını talep etti.
Avukat Ömer Kavilli de Şahinkaya hakkındaki yazıyı anımsatarak, Bu yazı, Marmara Üniversitesi doktorlarınca verilen raporun bir kez daha geçersiz olduğunun da kanıtıdır. Bu sanığın mahkemede hazır bulunması gerekir. Şahinkayanın mahkemede hazır bulunmasının hayati tehlike oluşturacağı raporu veren üniversite görevlileri hakkında suç duyurusunda bulunması, Şahinkayanın da tutuklanmasına karar verilmesini talep ediyorum dedi. 
SES KAYDI TARTIŞMASI
Kavilli, müdahil avukatlarının oturduğu yerin arkasındaki bir bölümü göstererek, burada bazı cihazların yer aldığını ve ses kaydı yapıldığını iddia etti. Mahkeme Başkanı Süleyman İnce, Öyle bir şey yok. Gelecek celse bilgisayarları da kapatıp daktiloyla devam edelim. Geriye götürüyorsunuz bizi, sayenizde teknolojiden uzaklaşıyoruz yanıtını verdi. Avukat Ergin Cinmen, 12 Eylül 1980 askeri darbesinin hemen sonra Başbakan Bülend Ulusu tarafından hükümetin kurulmasının, bakanlar kurulunun tespitinin, kısa sürede hükümet programının açıklanmasının, darbeden önceden haberdar oldukları yönünde bir kanı oluşturduğunu ifade ederek, bu konuya ilişkin suç duyurusunda bulunulmasını istedi. Kenan Evrenin avukatı Bülent Hayri Acar ile duruşma savcısı Cemil Tuğtekin ise Şahinkayanın tutuklanması isteminin reddedilmesini istedi. Mahkeme heyeti, verdiği aranın ardından 
tutuklanma talebinin reddedildiğini açıkladı.  Duruşma 18 Nisana ertelendi.  ANKARA 
Kozmik odaya girilsin
AVUKAT Öztürk Türkdoğan MİT ve Genelkurmaydan istenen belgelerin gelmemesini eleştirerek, Bu belgelerin hemen gönderilmesinin önü açılmalı. Gerekirse bir ara karar alınır kozmik odaya bir naip hakim gider ve alır dedi. Avukat Şenal Sarıhan ise, Başbakanlık davaya müdahil olmuştur, MİT de başbakanlığa bağlıdır. Eğer başbakanlık bu davada samimi ise başta MİT olmak üzere tüm kurumlardaki bilgi ve belgelerin mahkemeye sunulmasında aktif olmalıdır yorumunu yaptı. 
Sivil toplum takipte 
12 Eylül mağdurlarının da bulunduğu çeşitli siyasi parti ve sivil toplum kuruluşlarından vatandaşlar, davanın görüldüğü Ankara Adliyesi önünde toplandı. Vatandaşlar, adliye önündeki havuzun çevresine 12 Eylül döneminde TBMM kararı olmaksızın idam edilenlerin fotoğraflarını dizdi.