'Kadıköy'ün yüzde 80'i risk altında'
Kentsel dönüşüm çalışmaları kapsamında Kadıköy, Bağdat Caddesi'nde incelemeler yapıldı. İncelemeye göre, binaların yüzde 80'i riskli durumda. Kadıköy Belediye Başkanı Selami Öztürk, "Haber doğru. Ama bu binaların hepsi yıkılacak demek değil. 5-10 yıl içinde binalar kademeli olarak yenilenecek. Kadıköy'de 27 bin 500 bina doğru yapılmamış" dedi.
 Kentsel dönüşüm çalışmaları kapsamında Kadıköy, Bağdat Caddesi'nde incelemeler yapıldı. İncelemeye göre, binaların yüzde 80'i riskli durumda. Kadıköy Belediye Başkanı Selami Öztürk, "Haber doğru. Ama bu binaların hepsi yıkılacak demek değil. 5-10 yıl içinde binalar kademeli olarak yenilenecek. Kadıköy'de 27 bin 500 bina doğru yapılmamış" dedi.
 Çevre ve Şehircilik Bakanlığı'nın yürüttüğü kentsel dönüşüm çalışmaları kapsamında riskli yapıların tespitine başlandı. İstanbul'un en pahalı adreslerinden Kadıköy, Bağdat Caddesi'nde de incelemeler yapıldı. İncelemeye göre, binaların yüzde 80'i riskli durumda.
 Kadıköy Belediye Başkanı Selami Öztürk, NTV canlı yayında yaptığı açıklamada, "Haber doğru. Binaların yüzde 80'i deprem riski taşıyor. Bu durum, Kadıköy'ün tamamında Suadiye, Fenerbahçe ve diğer yerler için de geçerli. Ama bu hepsi yıkılacak demek değil" dedi.
 Matematiksel olarak binaların risk taşıdığını ifade eden Öztürk, "Kadıköy'de 30 bin 500 bina var. 1999 depreminde İstanbul, 1. derece deprem bölgesi ilan edildi. Depremden sonra yapılan bina sayısı 2 bin 500-2 bin 800 arasında. Bu da demek oluyor ki, 27 bin 500 bina doğru yapılmamış. Bağdat Caddesi'nde de bu durumda binlerce bina var. 30-40 yıllık binalar bulunuyor" şeklinde konuştu.
 5-10 yıl içinde binaların yenilenmesinin planlandığını belirten Öztürk, "Bu süreçte, hazır beton kullanılmayan binalar ilk olarak yinelenecek. Hazır beton kullanıldığı halde problemli binalar var. 5-10 yıllık dönemde bu binaların yenilenmesi planlanıyor" dedi.
 EMSAL 2.5'A ÇIKTI
 Bağdat Caddesi'nde 2.07 olan emsalin 2.5'a çıkmasının planlandığını da belirten Öztürk, "Bu da demek oluyor ki, 20 daireli bir apartmanda 4 daire fazla yapılabiliyor. Bu 4 daireyi müteahhide vererek, vatandaşların kendi binasını yenilemesi mümkün olacak" değerlendirmesinde bulundu.
 Bağdat Caddesi'nde binaların genelde 5 kat olduğunu, arka sokaklarda ise kat sayısının 15-20 kata yükseldiğini söyleyen Öztürk, "Bu değerlendirmede binanın yüksekliği, kat sayısı farketmiyor. Önemli olan depreme dayanıklı olup olmadığı" ifadesini kullandı.
 Kadıköy Belediye Başkanı Selami Öztürk, Çevre ve Şehircilik Bakanlığı'nın kat artırımı ve inşaat alanı yüzdeleri ile ilgili çalışmalarını tamamladıktan sonra açıklama yapacağını da dile getirdi.