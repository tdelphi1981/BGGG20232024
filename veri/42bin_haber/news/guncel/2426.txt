Uzman çavuş tartıştığı eri vurdu
Isparta'nın Yenişarbademli ilçesinde bir uzman çavuşun, tartıştığı eri silahla yaraladığı bildirildi.
AA muhabirinin edindiği bilgiye göre, Yenişarbademli Jandarma Komutanlığı'nda görevli ve ismi öğrenilemeyen uzman çavuş, er B.Ç. ile henüz belirlenemeyen bir nedenle tartıştı.

Tartışmanın büyümesi üzerine uzman çavuş, B.Ç'yi bacağından ve karın bölgesinden silahla yaraladı.

112 Acil Servis ekiplerince ilk müdahalesi olay yerinde yapılan ve Şarkikaraağaç Devlet Hastanesi'ne kaldırılan erin hayati tehlikesi bulunmuyor.

Uzman çavuşun gözaltına alındığı olayla ilgili soruşturma başlatıldı.