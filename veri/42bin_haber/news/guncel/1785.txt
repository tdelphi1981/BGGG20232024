Otobüsteki yolcuya isabet eden G3 mermisi kamerada
Gaziosmanpaşa'da halk otobüsüne kurşun isabet etmesi sonucu bir kişinin yaralandığı olayla ait görüntüler ortaya çıktı.
Trafik Müşavirliği yapan Şükrü Akpınar'a Rami'den Sultangazi'ye gitmek üzere Mecidiyeköy - Cebeci Mahallesi seferini yapan özel halk otobüsünde kurşun isabet etmişti. Askeri alandan geldiği iddia edilen mermi çekirdeğinin G3 piyade tüfeğine ait olduğu kaydedildi. 

Yapılan soruşturma sonucu olay anının görüntüleri ortaya çıktı. Görüntülerde; halk otobüsü hareket halindeyken bir anda kurşun geliyor. Tüm yolcuların panik yaşadığı olayda mermi çekirdeği koltukta oturan Akpınar'a isabet ediyor. İlk şoku atlatan yolcular Akpınar'ın yaralandığını fark ediyor. Otobüs şoförü aracı durdururken diğer yolcular Akpınar'a yardım etmeye çalışıyor. Akpınar ise koltukta yığılıp kalıyor.