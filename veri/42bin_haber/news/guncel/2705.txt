THY uçağına yıldırım isabet etti
Beyrut-İstanbul seferini yapan THY uçağına yıldırım isabet etti. Yıldırım isabet eden uçak Beyrut Havalimanı'na geri döndü. 
Edinilen bilgiye göre; Türk Hava Yolları'nın TK825 sefer sayılı TC-JLY kuyruk tescilli Airbus A319 tipi yolcu uçağı 75 yolcusuyla Beyrut-İstanbul seferini yapmak üzere saat 15.40'da Beyrut Havalimanı'ndan havalandı. THY uçağına havalandıktan kısa bir süre sonra yıldırım isabet etti. Yıldırım isabet eden uçak Beyrut Havalimanı'na geri dönmek zorunda kaldı. Sorunsuz bir şekilde inişini gerçekleştiren uçak teknik ekip tarafından bakıma alınırken, yolcular terminale alındı.