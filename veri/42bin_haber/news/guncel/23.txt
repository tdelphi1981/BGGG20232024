AKP'li Çelik: Bu bir yol kazası
AKP Genel Bakan Yardımcısı Ömer Çelik, yerel seçimlerin öne alınmasıyla ilgili Anayasa değişikliğinin referandum sınırına takılmasına ilişkin, “AK Parti içerisinde bu tip durumlarda kasti davranan olmaz. Bu bir yol kazasıdır” dedi.
 AKP Genel Bakan Yardımcısı Ömer Çelik, yerel seçimlerin öne alınmasıyla ilgili Anayasa değişikliğinin referandum sınırına takılmasına ilişkin, “AKP Parti içerisinde bu tip durumlarda kasti davranan olmaz. Bu bir yol kazasıdır” dedi.
 AKP Genel Merkezi'nde yapılan MYK öncesi basın mensuplarının sorularını yanıtlayan Çelik, Ermenistan uçağının Türkiye tarafından indirilerek kontrol edilmesi hakkında gerekli açıklamanın incelemenin tamamlanmasının ardından yapılacağını ifade etti. “Teknik bir zorunluluk olduğundan bahsediliyor. Ama böyle bile olsa uluslararası havacılık kuralları gereği içindeki malzeme incelenir” diyen Çelik, olayın bir kriz durumu yaratmadığını teknik bir sorun ortaya çıkması halinde bunun giderileceğini söyledi.
 Çelik, yerel seçimlerin öne alınmasıyla ilgili Anayasa değişikliğinin referandum sınırına takılmasına ilişkin olarak, değişikliğin seçimlerden en az bir yıl önce yapılması şartının hatırlatılması ve bundan sonra nasıl bir yol izleneceğinin sorulması üzerine ise şunları söyledi:
 “Sayın Cumhurbaşkanının nasıl hareket edeceği kendisinin takdiridir. Bunun üzerinde söz söylemek doğru olmaz. Bizim nasıl bir yol izleyeceğimizi de Başbakanımızın başkanlığında partinin kurullarında tartışılır, izlenecek yol haritası belirlenir.”
 Anayasa değişikliği oylamasında 8 fire verildiğinin hatırlatılması üzerine de Çelik, “AK Parti içerisinde bu tip durumlarda kasti davranan olmaz. Bu bir yol kazasıdır. Zaman zaman parlamentoda böyle yol kazaları olabilir. Bu eksiklikler usulünce giderilir” diye konuştu.
 -“ASKERİ LOJİSTİK MALZEME TAŞIYAN UÇAK İÇİN YASAL ÇERÇEVE UYDURMAK MEŞRU DEĞİL”-
 Moskova-Şam seferini yapan Suriye yolcu uçağının indirilerek içindeki malzemelere el konulmasıyla ilgili bir soru üzerine de Çelik, söz konusu uçağın taşımaması gereken bir yük taşıdığını belirterek, “Bu yükün hangi sebeple taşındığı bellidir. Burada Rus resmi makamlarının olmadığını, bazı silah şirketlerinin bu yolcu uçağı vasıtasıyla askeri lojistik malzemesi denilebilecek, bu uçakla taşınamaması gereken, meşruiyeti olmayan bir yük taşıdığı ortada” dedi. Türkiye’nin tavrının hukuka uygun olduğunu vurgulayan Çelik şöyle devam etti:
 
 “Burada önemli olan nokta; bu uçakta bu yükün taşınmasının yasal gerekçelerini öne sürenler var. Bu yasal gerekçeler normal zamanlar için geçerlidir. Suriye gibi silah elde ederek kendi halkını katleden bir rejime askeri lojistik malzeme anlamına gelecek malzemenin taşınması demek, bir yasallık çerçevesine uydurulsa da uluslararası açıdan meşru bir yaklaşım değildir. Bu Türkiye’nin meselesi değil bu uluslararası toplum meselesidir. Türkiye burada kendi başına hareket etmiyor. BM’de Esad’ın meşruiyetini kaybettiğine dair 160’tan fazla ülkenin oluşturduğu bir irade var. Türkiye bu irade temelinde hareket ediyor. Bu Türkiye ile Rusya ya da Türkiye ile Suriye arasında bir mesele değil.”
 Çelik, AKP İstanbul Milletvekili Hakan Şükür’ün mazeretsiz şeklide oylamaya katılmadığıyla ilgili haberlere ilişkin olarak da, “Grup yönetimi arkadaşlarımızın hangisinin hangi mazeretle yurtdışına çıktığını biliyor. Grup yönetiminde o bilgi vardır” dedi.
 ANKA