KKTC Londra Temsilcisi Oya Tuncalı, gazetecilerle biraraya geldi
KKTC Londra Temsilcisi Oya Tuncalı, İngiltere'deki görevinin birinci yılında basın mensuplarıyla yemekli toplantıda biraraya geldi.
Tuncalı, bir yılda yaptıklarını ve önümüzdeki aylarda yapacaklarını basın mensuplarına anlattı.

Eşi İhsan Tuncalı, KKTC Londra Başkonsolosu Mustafa Beyazbayram, katipler Tahir Osman Tahir , Müjde İnançoğlu ile Londrada görevli Türk basın mensuplarına yemek veren Oya Tuncalı, geçen bir yılda çeşitli alanlarda önemli faaliyet gerçekleştirdiklerini kaydetti.

Tuncalı, bir yılın faaliyetlerinin özetini vererek, sivil toplum örgütleriyle 3 defa geniş katılımlı toplantılar düzenlendiğini hatırlattı. Bunlardan birine Londrayı ziyaret eden Cumhurbaşkanı Dr. Derviş Eroğlunun da katıldığını söyledi.

Bu toplantıların, Birleşik Krallıkta yaşamlarını sürdüren 300 bine yakın Kıbrıslı Türkün ortak amaçlar doğrultusunda birlik içinde yürüttükleri çalışmaların daha ileri seviyeye taşınmayı amaçladığını ifade eden Tuncalı, bu toplantılar dışında, soydaşlarının Birleşik Krallık siyasi alanında daha etkin olabilmesi amacıyla Turkish Cypriot Political Strategy Group(Kıbrıslı Türkler Politik Strateji Grubu oluşturulduğunu hatırlattı.

İngiltere Kıbrıs Türk Dernekleri Konseyinin yeniden yapılandırılması ve geniş bir yönetim kurulu ile çalışmalarına yeniden başlayabilmesi amacıyla bu toplantıların düzenlendiğini kaydeden Tuncalı, yaptıkları faaliyetler arasında film gösterimi, kitap tanıtımları, konserler gibi bir dizi kültür faaliyeti olduğunu anlattı.

Geçen Kurban Bayramı'nda ilk defa temsilcilikte vatandaşlarıyla bayramlaşma gerçekleştirdiklerine dikkati çeken Tuncalı, Birleşik Krallık parlamentosu ve Dışişleri Bakanlığı nezdinde yürütülen faaliyetleri şöyle sıraladı: 

Birleşik Krallık Parlamentosu Dostluk Grubumuzun yapısının güçlendirilerek resmi kaydının yapılması amacıyla Avam Kamarası ve Lordlar Kamarası mensuplarına yönelik yürütmekte olduğumuz çalışmalarına devam etmiş ve Dostluk Grubumuz mensupları ile düzenli olarak değerlendirme toplantıları gerçekleştirilmiştir. 

Anılan grubumuzun geçtiğimiz aralık ayında 22 Avam ve Lordlar Kamarası mensubu ile Parlamento nezdinde resmi kaydı yaptırılmış ve yapılan genel kurul toplantısında Grubun başkanlığına Lord Sharkey getirilmiştir. 

Dışişleri Bakanlığı ile düzenli toplantılar gerçekleştirilerek devam etmekte olan Kıbrıs müzakereleri ve diğer konular hakkında görüş alışverişinde bulunulmuş; Bununla birlikte, Kıbrıs- Yunanistan masası yetkilileri düzeyinde yapılan görüşmeler sıklaştırılmış ve temaslarımızın seviyesi yükseltilmiştir. 

Temsilciliğimiz, Parlamento Dostluk Grubumuz ve bazı sivil toplum örgütlerimizin girişimleri sonucunda Dışişleri Bakanlığı yetkilileri ile 2013 Ocak ayında İngilteredeki Kıbrıs Türk Diasporası temsilcileriyle Kıbrıs konusunda ilk kez geniş katılımlı bir toplantı düzenlenmiştir.

YAPILAN RESMİ ZİYARETLER

Oya Tuncalı, geçen yıl Kuzey Kıbrıs Türk Cumhuriyetine ilk defa Birleşik Krallıktan bir milletvekilinin doğrudan seyahatinin sağlandığını belirterek, Liberal Demokrat Parti Başkan yardımcısı Simon Hughes, telkinlerimiz sonucunda Ercandan geçtiğimiz Mayıs ayında ülkemize giriş yapmıştır. Lord Maginnis de Dünya Kıbrıs Türkleri Kongresine katılmıştır. 

KKTCnin 29uncu kuruluş yıl dönümü etkinliğimize Lord Kilclooney davetlimiz olarak katılmıştır. Yine geçtiğimiz yıl Cumhurbaşkanımız Dr. Derviş Eroğlu, Bayındırlık ve Ulaştırma Bakanı Hamza Ersan Saner, Turizm, Çevre ve Kültür Bakanı Ünal Üstel, özel temsilci Osman Ertuğ, İngiliz siyasileri ve resmi kurum temsilcileriyle görüşmeler gerçekleştirmek amacıyla İngiltereye ziyarette bulundular." şeklinde konuştu.

BU YIL YAPILACAK FAALİYETLER

Bu yıl içindeki amaçlarının İngiliz parlamenterlerin, üst düzey yetkililerle temaslarda bulunmak amacıyla KKTCyi ziyaret etmelerini sağlamak olduğunu söyleyen Oya Tuncalı sözlerini şöyle sürdürdü: Temsilciliğimiz önümüzdeki dönemde toplumumuz ve Birleşik Krallık resmi kurum ve kuruluşları nezdinde yürütülen çalışmalara hız vererek, faaliyetlerine devam edecektir. 

Bu çerçevede buradaki vatandaşlarımızla ülkemiz arasındaki mevcut bağların güçlendirilmesi ve Kıbrıs Türk toplumunun Birleşik Krallıkta daha etkin bir siyasi güç haline gelebilmesine yönelik faaliyetlerin yoğunlaştırılması ve Kıbrıslı Türklerin yoğun bulunduğu Birmingham ve Manchester gibi merkezlere de ziyaretlerde bulunmayı amaçlıyoruz. Ayrıca ülkemizden gelip İngilterede lisan , yüksek lisans, doktora eğitimi alan öğrencilerimizin bir araya gelmesini sağlamak amacıyla bir koordinasyon toplantısı planlıyoruz. 

İş hayatına atılmış gençlerden oluşacak bir gençlik grubu kurulması için çalışma ve görüşmelerimiz de devam etmektedir. Türk Dili ve Kültürü okullarındaki öğrenci sayısının artırılmasına ve okullarımızın daha etkili eğitim hizmeti vermesine yönelik çalışmalara devam edilecektir."