Sarımsaklı Köprüsü çökmek üzere
Çanakkale-İzmir karayolunun Ezine ilçesi yakınlarındaki Sarımsakçı Köprüsü'nün yolla olan bağlantı kısmı çökme tehlikesi geçirince, yol trafiğe kapatıldı.
İlçede dünden beri etkili olan yağış, Küçükmenderes Çayı'nın debisini artırdı. Yüksek kesimlerden gelen sel suları, Çanakkale-İzmir karayolunda, Köprübaşı köyü yakınında çay üzerinde kurulu Sarımsakçı Köprüsü'nün yolla olan bağlantı kısımında yer yer çökmeler oluşturdu.

Bunun üzerine köprü ekiplerce trafiğe kapatıldı.

Çanakkale'den İzmir yönüne gitmek isteyen sürücüler, Taştepe köyü yakınlarında kavşakta, İzmir'den Çanakkale istikametine gitmek isteyenler ise Ezine ilçesindeki kontrol noktasında durduruluyor. Sürücüler, Ezine'nin Geyikli beldesi üzerinden oluşturulan alternatif yola yönlendiriliyor.