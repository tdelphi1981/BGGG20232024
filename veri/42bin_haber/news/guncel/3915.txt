Kadının peruğundan bakın ne çıktı!
İstanbul Narkotik Şube Müdürlüğü ekipleri Nijerya'dan gelen bir kadının uyuşturucu kuryeliği yaptığı bilgisi üzerine harekete geçti.
66 yaşındaki Jose O'yu takibe alan polis, Nijeryalı kadını Fatih Laleli'deki bir otelde gözaltına aldı. Yapılan üst aramasında suç unsuru bulunamadı. Ancak kadının peruk taktığını fark eden bir polis, saçlarını çekince şaşkınlığını gizleyemedi. Kameraların kayıtta olduğu o anda, bir polis memuresi Jose O'nun saçlarına iple tutturduğu peruğu makasla kesti. Kurye kadının peruğundan 6 paket halinde 1 kilo 40 gram kokain çıktı. İstanbul Emniyet Müdürlüğü'ndeki işlemlerinin tamamlanan Jose O. Çağlayan'daki İstanbul Adliyesi'ne sevk edildi. Mahkemece tutuklanan Nijeryalı kadın, Bakırköy Kadın ve Çocuk Tutukevi'ne gönderildi.