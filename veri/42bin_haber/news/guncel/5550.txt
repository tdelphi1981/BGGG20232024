Anadolujet, Samsundan Sabiha Gökçene sefer başlatacak
Türk Hava Yolları (THY) Samsun İl Müdürü Arif ali Gezmişoğlu, Anadolujetin yaz tarifesi kapsamında Samsun-İstanbul Sabiha Gökçen Havaalanına sefer düzenleneceğini açıkladı.
Business Class hizmetinin verilmesi konusunda gerekli girişimleri yaptıklarını hatırlatan Gezmişoğlu, havaalanına CIP salonu kazandırmak için de çalışma başlattıklarını söyledi. 

Samsun Ticaret ve Sanayi Odası Yönetim Kurulu Başkanı Salih Zeki Murzioğlunu ziyaret eden THY Samsun Müdürü Arif Ali Gezmişoğlu, birlikte Samsunlulara güzel hizmet vereceklerini kaydetti. 

Uçak seferleri ve çalışmalar hakkında bilgi veren Gezmişoğlu, Kısa bir süre önce başlayan Samsun-Ankara karşılıklı gidiş geliş seferleri iyi çalışıyor. Yaz tarifesiyle birlikte Sabiha Gökçen Havaalanına Anadolujet ile seferler başlayacak. 

Samsunun taleplerinden biri olan Business Class hizmetinin verilmesi için girişimlerimizi yaptık. Bir başka çalışmamız ise Samsunlulara bir CIP salonu kazandırmak. Bu konuda sizlerin de desteğini bekliyorum. Çünkü Samsun halkı en iyisini hak ediyor. Hep birlikte Samsunumuza ve Samsun halkına daha iyi şeyler vereceğimize inanıyorum. şeklinde konuştu. 

 THYnin yatırımlarından ve çalışmalarından övgüyle söz eden Samsun TSO Başkanı Salih Zeki Murzioğlu, THYnin yaptığı yenilikler ve uygulamaların ilimize de olumlu yönde yansımasını görmek çok güzel. 

İlimize yatırımlar artıkça, şehir geliştikçe yeni ihtiyaçlar da beraberinde geliyor. Bugün Samsun hava taşımacılığı çok alternatifli hale geldi. Güzel bir sirkülasyon var. Biz her zaman sizlerin yanınızdayız. Yapılan her yeni yatırımın ilimize güzel bir şekilde yansıdığının farkındayız. CIP salonu da kentimize yakışır. Oda olarak yetkilerimiz dahilinde elimizden gelen katkıyı da vermeye hazırız. ifadelerini kullandı. 

 Ziyarette Samsun Ticaret Borsası Başkanı Sinan Çakır ve Yardımcısı Haluk Akyüz, Yönetim Kurulu Sayman üyesi Yiğit Tören, meclis üyesi Oğuzhan Serinkaya da hazır bulundu.