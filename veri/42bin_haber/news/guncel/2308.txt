16 yaşındaki Dilara 6 gündür kayıp
Kocaeli'nin Darıca İlçesi'nde oturan ve 6 gün önce çarşıya giden annesi ile buluşmak üzere evden ayrılan 16 yaşındaki Dilara Çakar kayıplara karıştı.
Osmangazi Mahallesi'nde oturan Caize ile Enver Çakar çiftinin kızı Dilara Çakar, 6 gün önce çarşıda olan annesiyle buluşmak için evden ayrıldı. Ancak genç kızdan bir daha haber alınamadı. Yakınları, cep telefonuna da ulaşılamayan Dilara'nın hayatından endişe ettiklerini belirterek biran önce bulunmasını istedi.