Suriyeliler sınır kapısını bastı
Karkamış sınır kapısında, Suriyeli eşinin pasaportsuz geçişine izin verilmeyen polis memuru yüzünden kurşunlar havada uçuştu. Polis memuru H.İ.B açığa alındı. Olayla ilgili olarak soruşturma başlatılarak bir başmüfettiş görevlendirildi.
Gaziantepte görevli polis memuru H.İ.B., Suriyeli eşinin çıkış izni olmadan, Suriyeye geçmesi için ısrar etti. H.İ.B. Eşimi bu şekilde gönderin. Zaten üç gün sonra tekrar gelecek dedi; ancak aldığı yanıt olumsuz oldu.  
Buradan pasaportsuz birçok insanın geçtiğini biliyorum. Ben polis memuruyum bana neden güvenmiyorsunuz diyen H.İ.B., iddiaya göre muhafaza memurlarından birine saldırdı. Memurlara yönelik küfürleri tutanağa yansıyan H.İB. telefonla Karkamış ve Suriye tarafındaki akrabalarını olay yerine çağırdı.  
KURŞUN YAĞDIRDILAR   
Karkamış Sınır Kapısı bir anda her iki taraftan gelen çok sayıda silahlı kişi arasında kaldı. Sınır kapısının Suriye tarafından muhafaza memuru İ.Y. bir Suriyeli tarafından darp edildi.  
Yine Suriye tarafından Gümrük Müdürlüğü Hizmet Binasını da hedef alan birçok atış yapıldı. İki tarafta bulunan silahlı kişiler arasında kalan memurlara yönelik küfürlü sözler tutanağa yansıdı.  
10 kişilik grubun darp ettiği muhafaza memuru İ.Y. kalabalığı dağıtmak için havaya ateş attı. Gerilimin tırmandığı bir sırada Karkamış Kaymakamı Mustafa Gül olay yerine gelerek gümrük memurlarının Gümrük Müdürünün odasında toplanmasını istedi.   
OLAYLAR BİNA İÇİNE DE SIÇRADI 
Ancak dışarıda yaşanan olaylar bina içine de sıçradı, Gümrük Muhafaza Memuru A.Y. olaya karışan bir kişi tarafından yumruklandı.  
Olay sonrası yaşananlar tutanak altına alınırken, 17 gümrük muhafaza memuru sağlık kontrolünden geçti,  3 memurun darp edildiği raporu alındı. Akabinde polis nezaretinde nöbetçi savcıya ifade veren memurlar, polis memuru H.İ.B. ve olaya karışan kişiler hakkında suç duyurusunda bulundu.  
dgokce@hurriyet.com.tr 
  

 