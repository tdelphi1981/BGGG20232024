ÖSYM üniversite yolunda 4 sorudan 1ini açık bıraktı
Yeni sınav sisteminin en radikal değişikliği ucu açık soru uygulamasının son hazırlıkları tamamlandı. Kitapçıklardaki soruların yüzde 25ini açık uçlu soracak olan ÖSYM, cevapları üç uzmana inceletecek.

ÖSYM yeni bir sınav uygulamasını daha hayata geçiriyor. ‘Açık uçlu sınav’ modelini devreye sokacaklarını geçen ay açıklayan ÖSYM Başkanı Prof. Dr. Ali Demir, bu konuda İngiltere ile yürüttükleri çalışmalarda sona geldiklerini söyledi.   Yeni modelin detaylarına STAR ulaştı. 
Puanların ortalaması alınacak 
ÖSYM ezbere dayalı eğitim sistemini bitirmek için başlattığı çalışmalar neticesinde açık uçlu sınav modelini geliştirecek. Avustralya ve İngiltere gibi ülkelerde araştırma yapan ÖSYM uzmanları, modeli Türkiye’ye uyarlamak için çalışmalarına devam ediyor. Yeni sınav yılında bazı küçük çaplı sınavlarda bu klasik sorulu sınav modeli uygulanacak. Soruların yüzde 25’i açık uçlu olacak. Adayların cevap kağıtları isim belirtilmeden üç ayrı uzmana birbirinden habersiz olarak gönderilecek. Uzmanlar bu kağıtları cevaplayarak puan verecek. Puanların ortalaması alınacak. 
UZMANLAR DA TAKİP EDİLECEK 
 Açık soruları birbirlerinden habersiz inceleyen uzmanların değerlendirmesinde çok farklı puanlar olursa cevap kağıdı tekrar uzmanlara gönderilerek yeniden okumaları istenecek. Böylece ÖSYM aynı zamanda uzmanları da takip etmiş olacak.