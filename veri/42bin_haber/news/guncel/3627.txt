3 general 1 albay daha
28 Şubat soruşturması kapsamında 8 emekli asker ifadeye çağrıldı.Soruşturma kapsamında dönemin Genelkurmay İstihbarata Karşı Koyma ve Güvenlik Daire Başkanı, emekli Tümgeneral Fuat Büyükcivelek, emekli Tuğgeneral Metin Yaşar Yükselen, emekli albaylar Cengiz Koşal ile Ziya Öztoprak Ankaradan, emekli Korgeneral Abdullah Cahit Sarsılmaz, emekli Tümgeneral Ayhan Cansevgisi, emekli Korgeneral Temel Batmaz Dandin, emekli Tuğgeneral Refik Zeytinci ise İzmirden dün ifadeye getirildi. 8 komutandan emekli Korgeneral Sarsılmaz savcılıkça serbest bırakılırken, 7si tutuklanmaları talebiyle özgürlük hâkimliğine sevk edildi. 

7 NİSAN 1997 TOPLANTISI SORULDU

7 emekli askerden, emekli Tümgeneral Ayhan Cansevgisi, emekli Tuğgeneral Refik Zeytinci, emekli Tuğgeneral Metin Yaşar Yükselen ve emekli Albay Cengiz Koşal tutuklanırken, emekli Korgeneral Temel Batmaz Dandin, emekli Tümgeneral Fuat Büyükcivelek ve emekli Albay Ahmet Ziya Öztoprak adli kontrol şartıyla salıverildi. Önceki gün tutuklanan emekli Orgeneral Orhan Yöney, emekli Oramiral Hayri Bülent Alpkaya, emekli Korgeneral Köksal Karabay ve emekli Koramiral Altaç Atılana savcılık sorgularında, Genelkurmayda, dönemin Genelkurmay 2nci Başkanı Orgeneral Çevik Birin başkanlığında yapılan 7 Nisan 1997 tarihli İrtica Konusunda Alınacak Tedbirler Konulu Toplantıya ilişkin sorular yöneltildi. 

TSK: YENİ BELGE GÖNDERMEDİK

Genelkurmayın, BÇGnin karargâhta yaptığı gizli toplantıya katılan 30 kişinin isim listesini ve toplantıyla ilgili ses kayıt tutanaklarını 10 gün önce savcılığa gönderdiği iddiası için Genelkurmay açıklama yaptı: Genelkurmay Başkanlığınca, bahse konu soruşturma kapsamında, Ankara Cumhuriyet Savcılığına yeni bir belge gönderilmemiştir. Söz konusu iddialar asılsızdır.