105 kitap okudu Bursa'nın gözdesi oldu !
Bursa Hasan Ali Yücel Anadolu Lisesi öğrencisi Betül Göknil, birinci dönemde okuduğu 105 kitapta örnek öğrenci oldu.
Bir dönemde 105 kitap okuyan Betül Göknil, Bursa İl Milli Eğitim Müdür Vekili Mustafa Bilici tarafından makamında ağırlandı. Ziyarette Milli Eğitim Şube Müdürü Muhammet Asil ve Hasan Ali Yücel Anadolu Lisesi Müdürü Emrullah Nayman da yer aldı. Okuma alışkanlığının ancak küçük yaşlardan itibaren kazanılabileceğini söyleyen Bilici, "Betül de 1. dönem okuduğu 105 kitapla öğrenciler arasında en iyi örnek olmayı hak etmiş. Kendisini kutluyor başarılarının devamını diliyorum." dedi.Kitap okumayı çok sevdiğini belirten Hasan Ali Yücel Anadolu Lisesi öğrencisi Betül Göknil de "Kitap okuma alışkanlığını kazandıktan sonra daha başarılı olduğumu gördüm. Tüm arkadaşlarımın kitap okumayı alışkanlık haline getirmelerini tavsiye ediyorum." şeklinde konuştu. 
Mustafa Bilici, ziyaretin anısına Betül Göknil ve okul müdürü Burhan Cankatar'a kalem hediye etti.