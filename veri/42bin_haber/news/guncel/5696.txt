4 kızının da erkek arkadaşı olduğunu öğrenince bakın ne yaptı
SAMSUNda 4 kızının da erkek arkadaşının olduğunu komşusundan öğrenince öfkeden çılgına dönen 51 yaşındaki H.T., benzin döktüğü evi yakmaya kalkıştı. Kızları ve eşinin güçlükle engel olduğu H.T., gelen jandarmalar tarafından etkisiz hale getirilip gözaltına alındı.İddiaya göre biri erkek, 4ü kız 5 çocuk babası olan H.T., kahvede otururken komşusu olan arkadaşından bekar olan kızları G.T. (23), D.T. (20), H.T. (18) ve N.T.nin (17) erkek arkadaşları olduğunu öğrendi. Duyduklarıyla öfkeye kapılan H. T., hemen eve giderek kızlarına, "Siz kimlerle arkadaşlık yapışyorsunuz? Rezil ettiniz beni. Öldürürüm sizi" diye bağırıp, kızlarının cep telefonlarını topladı. Hasan T., cep telefonlarındaki sim karta kayıtlı numaralar ile gelen ve gönderilen mesajları kontrol etti. Bu sırada kendisine müdahale eden eşi N.T.yi de (46) tehdit etti. 

Öfkesine bir türlü hakim olamayan H.T., bir bidon içinde bulunan benzini etrafa dökerek evi ateşe vermek istedi. Ancak kızları ve eşi güçlükle kendini engelledi. Bu sırada jandarmayı arayan kızı G.T. yardım istedi.  

Kısa sürede eve gelen İlkadım İlçe Jandarma Komutanlığına bağlı ekipleri öfkeli babayı sakinleştirdikten sonra gözaltına aldı. Gözaltına alınan H.T. ifadesinde, "Ben kızlarımın kimlerle arkadaşlık yaptığını öğrenmek istedim. Siz kimle kırıştırıyorsunuz dedim. Bana Sana söylemek zorunda değiliz cevabını verince daha da öfkelendim" dedi. 

Jandarmaya ifade veren kız kardeşler ise erkek arkadaşları olduğunu babalarına korktukları için söyleyemediklerini belirtti. Evde yapılan aramada da bir ruhsatsız tabanca da ele geçti. 

Jandarmadaki işlemlerinin tamamlanmasının ardından bugün tehdit, hakaret ve 6136 sayılı silah kanununa muhalefet suçlarından adliyeye sevk edilen H. T. nöbetçi mahkeme tarafından tutuksuz yargılanmak üzere serbest bırakıldı.