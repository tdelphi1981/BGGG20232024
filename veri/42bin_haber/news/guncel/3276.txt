İstanbul'a 7 büyük proje
Ulaştırma, Denizcilik ve Haberleşme Bakanı Binali Yıldırım İstanbul'a 65 katrilyonluk 7 büyük proje yapacaklarını söyledi. Yıldırım, "İstanbullulara helali hoş olsun. Bu projelerin bir çoğunu devlet bütçesinden 5 kuruş harcamadan kamu-özel sektör ortaklığıyla gerçekleştiriyoruz." diye konuştu.Esenler Belediyesi tarafından hayata geçirilen ESTİM projesinin açılışında konuşan Ulaştırma, Denizcilik ve Haberleşme Bakanı Binali Yıldırım, Türkiyeyi yeniden imar ettiklerini belirterek, "Esenler Belediyesinin Esenler halkına yönelik yapmış olduğu birbirinden güzel hizmetlerden bir tanesinin açılışına tanık olduğum için çok mutluyum. Başkanımızı, Esenlerde yaşayan hemşehrilerimize karşı gösterdikleri duyarlılık için sorumlu belediyecilik anlayışı için kutluyorum. Ulaşan ve erişen Türkiyeyi adeta yeniden imar etmek , Türk insanının hayatını kolaylaştırmak, önündeki engelleri kaldırmaktır." dedi. 

AK PARTİ BELEDİYECİLİĞİ DÜNYADA MARKADIR

Siyasetin halka hizmet olduğunu söyleyen Bakan Binali Yıldırım, ideolojik siyaset yapmadıklarını içi boş vaatlerle korkularla, insanları içi boş ve dar siyasetin içerisinde tutmak gibi anlayışları olmadıklarını kaydetti. Ak Parti belediyeciliğinin dünyada marka olduğunu ifade eden Bakan Yıldırım konuşmasına şu şekilde devam etti: Bugün 90lı yıllardan başlayan ve 2000li yıllara başarıyla devam eden ve gittikçe başarısını artıran hizmet anlayışıyla İstanbulda olsun, Türkiyenin birçok vilayetinde olsun yerel hizmetlere başarıyla ulaşabilmektedir. Bilişim alt yapısı gelişince yeni iş alanları oluştu. Çağrı merkezleri bunlardan bir tanesi. Türkiyede 63 bin gencimiz çağrı merkezlerinde iş ekmek sahibi oldu."

İSTANBULA 7 BÜYÜK PROJE

İstanbulun Türkiyenin kalbi ve gözbebeği olduğunu ifade eden Bakan Yıldırım, 7 tepeli İstanbula 65 katrilyonluk 7 büyük proje yapacaklarını söyledi. Bakan Yıldırım İstanbula yapılacak projeler hakkında şu bilgileri verdi: "Birinci projemiz asrın projesi olan Marmaraydır. İkinci projemiz İstanbul-Ankara arasını 3 saate indirecek olan yüksek hızlı tren projesidir. Bu proje 1970 yılından beri İstanbulluların göndemindedir. 2003 yılına kadar projede hiçbirşey değişmedi. Ak Parti olarak iktidara geldikten sonra hem Marmaraya hem de Ankara-İstanbul hızlı tren projesine başladık. Bu yıl ikisini de İstanbulluların hizmetine açacağız. Marmaray bittiğinde Asya yakasından Avrupa yakasına bir günde 1 buçuk milyon insan rahatlıkla geçebilecek. Böylelikle İstanbulun en büyük sorunlarından olan toplu taşımacılık büyük ölçüde rahatlıyacak. Üçüncü projemiz de İstanbula bir tüp geçit yetmeceğini lastik tekerli araçların geçeceği ikinci tüp geçit projesini başlattık. Bu da Sarayburnu-Haydarpaşa arasında direk araçların geçeceği bir tüp geçit olacak. İnşaatı tam hızla devam ediyor ve 2015 de bu projeyi bitireceğiz. Dördüncü proje İzmir ile İstanbul arasına 434 kilometre otoyol yapıyoruz bunun içinde 3 bin 800 metrelik dünyanın en büyük üçüncü asma köprüsü İzmit Körfez geçişi var. Dilovasıyla Altınova arasında yapılacak köprü dünyanın üçüncü en uzun köprüsü olacak. Bu projemiz 2015 yılında tamamlanmış olacak. Beşinci projemiz Garipçe ile Poyrazköyl arasında yapılacak olan Üçüncü boğaz köprüsü olacak. Bu köprüde bir ilki gerçekleştirerek, 4 şerit gidiş 4 şerit geliş ortada 2 şeritte demiryolu olacak ve toplam köprü açıklığı 55 metre uzunluğunda olacak. Bu projemizde 2015de bitmiş olacak. Bir başka projemizde dünyanın en büyük havalimanını İstanbula kazandırıyoruz. Bütün etapları tamamlandığında 150 milyon yolcu kapasitesine ulaşacak. Son proje de başbakanımızın açıkladığı Kanal İstanbul projesidir. Bu projelerin toplam maliyeti 65 katrilyondur. İstanbullulara helali hoş olsun. Bu projelerin bir çoğunu devlet bütçesinden 5 kuruş harcamadan kamu-özel sektör ortaklığıyla gerçekleştiriyoruz." 

ESTİMDE İLK ÇAĞRIYA BAKAN BİNALİ YILDIRIM CEVAP VERDİ

Bakan Binali Yıldırım konuşma yaptığı sırada ESTİMe ilk çağrı geldi. ESTİMi arayan 79 yaşındaki Saliha Sevim Esin, Bakan Binali Yıldırım ile konuştu. "Şu anda yaşadığımı hissettim" diyen Esin, Başkan Göksu ve belediye çalışanlarına teşekkür etti. Bakan Yıldırım, hasta olduğunu ifade eden kadına sağlık dileklerinde bulundu. Esenler Belediye Başkanı M. Tevfik Göksu da konuşmasında iletişimin bir belediyenin olmazsa olmaz en önemli işi olduğunu belirterek. "ESTİM, Esenlerdeki her bir bireyin mutluluğunu ve Esenlerdeki bir insanın hayatında hangi konuda eksiklik hissediyorsa o eksiklik hissettiği alanda ben varım diyebilecek önemli bir iletişim projesidir" şeklinde konuştu. Konuşmaların ardından kurdele kesen Bakan Binali Yıldırım çalışmaları yerinde izleyerek, çalışmalar hakkında yetkililerden bilgi aldı.