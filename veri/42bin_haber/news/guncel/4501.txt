Uçağın kargosunda İran'a gitti
Atatürk Havalimanı'nda yer hizmetleri kıyafeti giyerek aprona çıkan İranlı bir şahsın, gizli şekilde uçağın kargo bölümüne girerek ülkesine gittiği iddia edildi.
İran'da uçağın kargosunun boşaltılması sırasında baygın halde yatan şahıs, hastaneye kaldırıldı. Atatürk Havalimanı'nda şahsın kıyafetleri ele geçirmesi ve aprona çıkmasıyla ilgili geniş çaplı soruşturma başlatıldı.

Atatürk Havalimanı'nda film gibi bir olay yaşandı. İranlı A.G, isimli şahıs, Van üzerinden Türkiye'ye giriş yaptı. Van'dan İstanbul'a gelen şahıs, burada Atatürk Havalimanı'na geldi. A.G, havalimanında faaliyet gösteren bir yer hizmetleri kuruluşuna ait personel kıyafeti giydi. Bu kıyafetle aprona çıkan A.G, Atlasjet'in İstanbul-Tahran seferini yapan uçağının kargosuna girdi. Bagaj işlemleri ve yolcu alımının ardından hareket eden uçak İran'a gitti. İran'da uçağın kargosunun boşaltılması sırasında baygın halde fark edilen şahıs, hastaneye kaldırıldı. 

Atatürk Havalimanı'nda şahsın kıyafetleri ele geçirmesi ve aprona çıkmasıyla ilgili geniş çaplı soruşturma başlatıldı.