Kazazedeye meydan dayağı
Kazadan kurtuldu dayaktan kurtulamadı. Adıyaman'da bir otomobil aşırı hız sonucu kaza yaptı. Araçta 2 kişi vardı, 1'i ağır yaralandı, diğeri hafif sıyrıklarla atlattı. Ancak hafif yaralı kazazedeyi de çevredeki vatandaşlar meydan dayağı atarak hastanelik etti. İddiaya göre, Adıyaman'da uçucu madde bağımlısı iki kişi otomobille hız yapıyordu. Ancak araç kontrolden çıktı ve taklalar atarak tarlaya uçtu. 

Kazayı gören vatandaşlar hemen sağlık ekiplerine haber verdi. 
 
Olay yerine sağlık ekipleri geldi yaralı kazazedelere müdahale etti. Aracın sürücüsü ağır yaralıydı ve hemen hastaneye kaldırıldı. Arkadaşı ise kazayı sıyıklarla atlatmıştı. 
 
Sağlık ekipleri ona da yardım etmek istedi ancak o bunu istemedi. Ve yine iddiaya göre madde bağımlısı genç çevredekilere küfretmeye başladı ve olanlar oldu. 

Yardıma gelen  vatandaşlar yaralı gence saldırdı. İkinci kazazede de yediği dayakla hastanelik oldu.