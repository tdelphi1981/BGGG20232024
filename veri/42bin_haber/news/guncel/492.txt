Samsun'da amonyak tankının kapağı çöktü: Ölü ve yaralılar var
Samsun'da Eti Bakır İşletmesi'nde amonyak tankı kapağının çökmesi sonucu ilk belirlemelere göre 5 işçi öldü, 9 işçi yaralandı.
Tekkeköy ilçesi Sanayi Mahallesi Selyeri mevkisinde Eti Bakır'a ait işletmede, amonyak tankının kapağında yapım çalışması devam ederken çökme meydana geldi. Çok sayıda işçi, çöken kapak altında kaldı.

Enkaz altında kalan işçilerden ilk belirlemelere göre 5 işçinin öldüğü, 9 işçi yaralanığı belirtildi. Olay yerine çok sayıda ambulans sevk edildi. Yaralılar, kentteki hastanelere taşınıyor.

İl Afet ve Acil Durum Müdürlüğü ekipleri ile itfaiye de olay yerinde arama kurtarma çalışması yapıyor.