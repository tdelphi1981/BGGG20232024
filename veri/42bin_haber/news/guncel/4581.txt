Beyoğlu'nda şüpheli paket paniği
İstanbul Beyoğlu'nda bir otelin önünde bırakılan çanta polis ekiplerini alarma geçirdi. Otel müdürünün fark ettiği çanta, olay yerine gelen uzman ekipler tarafından fünye ile patlatıldı.
Sıraseliviler Caddesi'nde bir otel önüne bırakılan şüpheli paket, paniğe neden oldu. Çantayı fark eden otel görevlileri güvenlik kameralarını inceledi. Kameralara yansıyan görüntülerde bir kadının çantayı otel önüne bıraktığı görüldü. Olayın polis ekiplerine haber verilmesinin ardından, cadde trafiğe kapatıldı. Otelin önüne gelen polis ekipleri uzman polise haber verdi. Bomba uzman ekipleri şüpheli çantayı fünye ile patlattı. Patlatılan çanta boş çıktı. 

Polis ekipleri güvenlik kameralarına yansıyan görüntülerdeki kadının yakalanması için çalışma başlattı.