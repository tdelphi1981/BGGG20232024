Birand için ne dedi?
Fethullah Gülen, vefat eden gazeteci Mehmet Ali Birand için bir taziye mesajı yayınladı.
 Muhterem Fethullah Gülen, hayatını kaybeden duayen gazeteci Mehmet Ali Birand için taziye mesajı gönderdi. Gazeteci Birand'a Allah'tan (cc) af ve mağfiret dileyen Hocaefendi, Birand'ın ailesine, yakınlarına ve meslektaşlarına da başsağlığında bulundu.
 Taziye mesajı şöyle: "Televizyon haberciliğinde hep yeni bir ses ve heyecan olmuş, birçok değerli gazeteciyi yetiştirmiş, mesleğine olan aşkıyla medya dünyasında hüsnü misal olmayı başarmış ve bu meziyetlerini en zor şartlara ve baskılara rağmen demokratik duruşunu bozmamak ve halkın inancına saygılı davranmakla taçlandırmış duayen gazeteci Mehmet Ali Birand'a cenab-ı Allah'tan af ve mağfiret diler, aile ve yakınlarına ve tüm meslektaşlarına baş sağlığı dilerim."