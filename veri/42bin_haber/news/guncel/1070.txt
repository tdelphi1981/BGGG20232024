Yaşı küçük kızlara tecavüz iddiasına 25 gözaltı
SAMSUN'da yaşları 14 ile 16 arasında değişen 4 kızı alıkoyup tecavüz ettikleri iddia edilen 25 kişi, polis tarafından gözaltına alındı.
Samsun Emniyet Müdürlüğü Ahlak Büro amirliğine bağlı ekipler, 14 yaşındaki A.S., 14 yaşındaki Y.E., 16 yaşındaki D.A. ve 16 yaşındaki N.K. adlı kızların alıkonulduğunu ve para karşılığında tecavüz edildiği bilgisini edindi. Teknik ve fiziki takip başlatan polis, 2 gün önce kentte operasyon için harekete geçti ve 20 sabahın erken saatlerinde eş zamanlı baskınlar düzenledi.

Yapılan operasyonda, yaşı küçük kızları alıkoyup tecavüz ettikleri iddia edilen 25 kişi, gözaltına alındı. Mağdur kızların da ifadalerine başvuruldu. Emniyet Müdürlüğü'nde yapılan sorgulama sırasında şüphelilerden birçoğu suçlamaları kabul etmedi.

Şüphelilerden 16'sı, alınan ifadelerinin ardından Cumhuriyet savcılığının talimatıyla serbest bırakıldı. Halen gözaltında tutulan 9 şüphelinin sorgulamasının devam ettiği bildirildi.

Polisin olayla ilgili yürüttüğü soruşturmanın çok yönlü devam ettiği, gözaltı sayısının artabileceği bildirildi.