Sağlık Bakanı Müezzinoğlu, doktora şiddeti değerlendirdi
Sağlık Bakanı Mehmet Müezzinoğlu, Twitter hesabında 'İnsan hayatına hizmet eden sağlık çalışanlarımıza şiddeti insanlık dışı buluyorum. Sağlık kurumlarımızda şiddete asla müsamaha göstermeyeceğiz' değerlendirmesinde bulundu.
Müezzinoğlu, '@MuezzinogluDR' şeklindeki Twitter hesabında, dün bir sağlık çalışanına şiddet olayının yaşandığı Bayrampaşa Devlet Hastanesi'ni bu sabah ziyaret ettiğini bildirdi.

Ziyarete ilişkin bir fotoğrafı da takipçileriyle paylaşan Müezzinoğlu, hesabında 'İnsan hayatına hizmet eden sağlık çalışanlarımıza şiddeti insanlık dışı buluyorum. Sağlık kurumlarımızda şiddete asla müsamaha göstermeyeceğiz' değerlendirmesinde bulundu.

-'İnsanı yaşat ki devlet yaşasın'-

Bakanlığın Merkez ve Taşra teşkilatı yöneticileri ile bir arada bulunduklarını belirten Müezzinoğlu, 'Sağlık İl Yöneticisi Koordinasyon Toplantısı'na ilişkin bir fotoğrafı da takipçileriyle paylaşarak, 'İnsanı yaşat ki devlet yaşasın , insanı yücelt ki devlet yücelsin" felsefesini sağlıkta köklü hale getireceğiz. Yönetimlerde başarının sırrı ekipçilik değil, ekip ruhudur. Milletimizin hizmet için ekip ruhuyla hareket edeceğiz' ifadelerini kullandı.