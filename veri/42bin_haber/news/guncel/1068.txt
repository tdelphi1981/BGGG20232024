Bakan Şahin'in sözleri İran'ı şaşırttı
İran Dışişleri Bakanlığı Genel Diplomasi ve Medya Merkezi Başkanı ve Dışişleri Bakanlığı Sözcüsü Ramin Mehmanperest, İçişleri Bakanı İdris Naim Şahin'in 'İran'ın PKK'ya lojistik destek verdiği' şeklindeki açıklamalarına çok şaşırdıklarını söyledi. Mehmanperest, terörle mücadelede Türkiye'yi desteklediklerini ve işbirliği içerisinde olduklarını belirtti.
 Bazı temaslarda bulunmak üzere Trabzon'a gelen Mehmanperest, Vali Recep Kızılcık'ı makamında ziyaret etti. Kabulde konuşan Vali Kızılcık, iki ülke ve özellikle Trabzon ile İran'ın Tebriz ve Sencan şehirleri arasındaki karşılıklı ticaretin daha da artmasını arzu ettiklerine vurgu yaptı.

Ramin Mehmanperest, kendilerinin de Türkiye ile ekonomik ve siyasi ilişkilerinin daha da gelişmesini istediklerini kaydetti. Karşılıklı ticaret hacminin her geçen yıl daha da arttığını hatırlatan Mehmanperest, iki ülke medyasının karşılıklı işbirliği yapması gerektiğini anlattı. Mehmanperest, Bizi iki komşu ülke olarak birbirimizle ilgili haberleri Batı medyası üzerinden almak yerine direk kendi medyamızdan takip etmeliyiz. dedi. Mehmanperest, İran'a uygulanan ambargonun karşılıklı ticareti etkileyip etkilemeyeceği yönündeki soru üzerine şunları söyledi: Ambargoların çok cüzi etkisi olabilir ama bu komşu ülkeler arasındaki işbirliğini çok etkilemez. Ambargonun en etkili yollarından birisi olarak bizim banka iletişimlerimizi kesmeye çalıştılar ama bu da bizim birçok ülkeyle ticari ilişkilerimizin artmasına neden oldu. Çünkü biz bir ürün verip para almıyoruz. Mal verip karşılığında mal alıyoruz. O zaman ticaret iki katına çıktı. Buna bakarak ambargo bizim ticari ilişkilerimiz hızla yükseltebilir.

BATI'NIN BÖLGEYE MÜDAHALESİNE KARŞIYIZ

Dışişleri Bakanlığı Sözcüsü Ramin Mehmanperest'e, Türkiye'nin Patriot kararının ardından İran Genelkurmay Başkanı'nın '3. dünya savaşı çıkabilir' şeklinde açıklama yaptığı, İran yönetiminin de bunun genelkurmay başkanının şahsi görüşü olduğunu ifade ettiği de hatırlatıldı. Genelkurmay makamlarının bölgede olan biten işleri merak ettiğini söyleyen Mehmanperest, şöyle konuştu: Biliyorsunuz 35 sene önce İran'da devrim oldu ve ABD İran'dan dışarı atıldı. Ve bu geçmiş 34 yılda ABD ve İsrail İran'a karşı hep yanlış planlar kurdular. Ne zaman Batı'dan askerler bu bölgeye geldiyse hep emniyeti azaltıp, rahatsızlık verdiler. Bizim kurmay makamlarımız, bu olup bitenlerin yine Batı'daki askeriyeyi buraya taşımaya neden olabileceğini ve bunun da bölgedeki bütün ülkeleri etkileyebileceğini düşünüyorlar. Bizimkiler şöyle düşünüyorlar; Siyonist devlet ve onu destekleyenler bu bölgeyi rahatsız etmek istiyorlar. Ve buna karşı da başka devletlerin karışmalarını ve müdahalelerini engellemek istiyorlar. Bazen Türk politikacıların yaptıkları açıklamaların İran kamuoyunda tereddütlere sebep olduğunu savunan Mehmanperest, Ali Babacan bu füzelerle ilgili bir takım sözler söylemişti. Biz de bunu Türk makamları ile görüştük. Onlar da 'bu devletin düşüncesi değil, kendi düşüncesi' dediler. ifadelerini kullandı.

TERÖRLE MÜCADELEDE TÜRKİYE'Yİ DESTEKLİYORUZ

İçişleri Bakanı İdris Naim Şahin'in de 'İran'ın PKK'ya lojistik destek verdiği' şeklinde açıklamalar yaptığını hatırlatan Mehmanperest, buna çok şaşırdıklarını vurguladı. PKK ile mücadelede Türkiye'yi desteklediklerini belirten Mehmanperest, Türkiye'deki makamlar biliyorlar ki biz de onlara karşıyız ve bu konuda Türkiye'yi destekliyoruz. Ve emniyeti sağlamak için iki ülke birbirini desteliyor ve aramızda işbirliği var. Biz yaptığımız görüşmelerde de iki ülkü yöneticilerinin bu konuda direkt birbirleri ile görüşmelerini istedik. Ki kamuoyundaki düşünceler direk çözülsün. Kamuoyunun kafasında şüphe olmamasının sağlaması gerekiyor. Biz hep iki komşuyduk, yine komşuyuz ve yine komşu kalacağız. Eğer iki ülkeden birinde bir sakıntı olursa bunu da böyle bir komşuluk çözer. İki ülke arasındaki iyi işbirliğinin bozulmasına izin vermemeliyiz. diye konuştu.

SURİYE'YE EN İYİ YARDIM; ÇATIŞMALARIN DURDURULMASIDIR

Suriye'de yaşanan olaylara da değinen İranlı yetkili, İsrail ve onun destekçilerinin Suriye'deki karışıklık üzerinden menfaat temin etmeye çalıştığını ileri sürdü. Suriye'ye yapılacak en iyi yardımın çatışmaların bitirmesi olacağını kaydeden Mehmanperest, Çatışmalar olduğu sürece oradaki günahsız halk ölüyor. Suriye'de çatışmalar bitmeli ve doğru bir seçimle halk geleceğini seçmeli. En iyi çözüm demokrasi ve doğru biz seçimdir. Suriye halkı kimi istediğine kendisi karar vermeli. dedi.

Bu konudaki önerilerini de 6 madde ile açıkladıklarını kaydeden Mehmanperest, Çözüm planımızı bu ziyaretimde de Türk makamlarına söyledim. Birçok bölümlerinde birbirimizle anlaştık ve sanırım biraz daha görüştüğümüzde tam olarak anlaşıp bu konuda birbirimizi destekleyebileceğiz. Çünkü bizim önerimizin en önemli kısmı, çatışmaların durması, milli konuşmalar ve iyi bir seçimdi. Türkiye de buna zaten katılıyor. Biz bölgedeki istikrara çalıyoruz. şeklinde konuştu.