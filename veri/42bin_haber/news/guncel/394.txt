Bakan Günay'a yumurtalı saldırı
Kültür ve Turizm Bakanı Ertuğrul Günay, Muradiye Külliyesi’ndeki türbeleri ziyaret ettikten sonra Uludağ Üniversitesi’nin Görükle Kampusü’ne geçti.
 Bakan Günay, kendisine verilecek 'Fahri Profesörlük' unvanıyla ilgili törenin düzenleneceği Mete Cengiz Kültür Merkezi’ne girişi sırasında bir grup öğrenci tarafından protesto edildi. Üniversiteli gençler bir anda ellerindeki yumurtaları Bakan Günay’a doğru fırlattı. Atılan iki yumurtadan biri Bakan Günay'ın önüne düşerken, diğeri korumalardan birinin sırtına isabet etti.
 Bakan Günay, korumalar eşliğinde salona alınırken, yumurtalı protestoyu gerçekleştiren üniversite öğrencileri Deniz Başer, Semih Sönmez, Elif Gizem Yıldırım, Nesgis Çiçek ve Barış Kılınç, polis tarafından karga tulumba gözaltına alındı.
 DHA