Prof. Dr. Cemal Anadol vefat etti
Prof. Dr. CEMAL ANADOL bugün (8 Mart 2013) saat 17.00 sıralarında İstanbul Beşiktaştaki evinde vefat etti.. Cenazesi 9 Mart 2013,Cumartesi günü, Levent Camiinde, ikindi namazından sonra kılınacak olan cenaze namazının ardından Ayazağa mezarlığında toprağa verilecektir.
1933 yılında doğan yazar ve ilim adamı Cemal ANADOL kendi ifadesine göre 82 (seksen iki) eser yazmış ve yayına hazırlamıştır. Bunların bir kısmı: Ansiklopedik Rüya Yorumları Sözlüğü, Atatürk ve Sanat, İsrail ve Siyonizm Kıskacında Türkiye, Türk Mutfağında Tatlı ve Pastalar Ansiklopedisi, Türk Yemekleri Ansiklopedisi, Türkiye'de Din ve Vicdan Hürriyeti, Alparslan Türkeş Olaylar Belgeler Hatıralar ve MHP, Çeçenler / Çağımızın Gerçek Kahramanları, Halk İnanışları Büyü / Sihir-Tılsım-Cin Çarpması, Şifalı Bitkiler ve Şifalı Sular Ansiklopedisi, Tarihin Işığında Ermeni Dosyası, Türk Kültürü ve Medeniyeti, Türkler / Tarihe Hükmeden Millet, Yunus Emre / Gönüller Sultanı, Hz. Muhammed İki Cihan Güneşi Sevgili Peygamberimiz, Sorularla Kısa Türk Tarihi, Fevzi Çakmak / Büyük Türk Mareşali, Mareşal Gazi Mustafa Kemal Atatürk ve Anadolu İhtilali,Türk Havacılık Tarihi, Hazar Yükselirken ve Osmangazi başlıklarını taşımaktadır.1950li yıllardan itibaren elli beş yıllık gazetecilik geçmişi de olan Cemal Anadolun çalışmaları 36 (otuz altı) ödüle layık bulunmuştur. Yine çalışmalarına yüzlerce akademisyen ve yazar atıf yapmış olup, birçok internet sitesi onun kitaplarındaki fikirleri yorum sayfalarında tartışmaktadır. Halkın Yükselişi Partisi ise, İsrail ve Siyonizm Kıskacında Türkiye isimli kitabını, beş önemli kitaptan birisi olarak partililere hararetle tavsiye etmektedir. Cemal Anadol aynı zamanda milli basketbol ve atletizm hakemi olup İstanbul Basketbol Hakemleri Derneği ile Galatasaray Atletizm şubesinin kurucularındandır. Voleybol milli hakemi de olan Anadol, Tünelspor ve Güneşsporda oyuncu ve yönetici olarak futbolla da ilgilenmiştir. Türk düşünce, kültür ve spor hayatına yaptığı katkılarından dolayı Cemal ANADOL hakkında İLESAM İstanbul Şubesi başkanı Sosyolog Cafer VAYNİ, TYB İstanbul Şubesi Yönetim Kurulu Üyesi iken,1 Mart 2008 tarihinde Prof. Dr. Cemal Anadola Saygı başlıklı bir program düzenlemiş olup: Mehmet Niyazi Özdemir, Osman Akkuşak,Dr. Nazile Abbaslı,Dr. Yusuf Gedikli ve Recep İncecik çeşitli yönleriyle Prof. Dr. Cemal Anadolu dinleyicilere