Eşiyle birlikte olan kadına 5 kuruşluk dava
Antalyalı Sevgi Aktay, eşi Yakup Aktayla ilişkisi olduğunu öne sürdüğü E.E.ye 5 kuruşluk manevi tazminat davası açtı. Sevgi Aktay, Antalyada tanınmış aileye mensup E.E.nin eşiyle öpüşürken görülen fotoğraflarını, delil olarak mahkemeye sundu.
Avukatı Ahmet Çevik aracılığıyla 3üncü Asliye Hukuk Mahkemesinde dava açan 3 çocuk annesi Sevgi Aktay dilekçesinde, 11 ve 9 yaşındaki iki oğluna babalarının bir süre kullandıktan sonra verdiği tablet bilgisayarda eşi Yakup Aktay ile E.E.nin cinsel ilişki sırasında çekilen görüntülerinin bulunduğunu iddia etti. 
 
Sevgi Aktay, oğulları E.T. ve Y.nin, babalarının E.E. adlı sevgilisiyle çektikleri porno içerikli görüntüleri bilmeden seyrettiklerini belirterek, "Çocuklarımın elinden tablet bilgisayarı hemen alarak, görüntüleri sildim. Şimdi tablet bilgisayarı mahkemeye sunuyorum. Sildiğim görüntülerin geri alınarak, izlenmesini ve buna göre karar verilmesini talep edeceğim" dedi. 
 
13 ÇOCUĞU OLSA DA YAKUPU SEVİYORUM
 
Sevgi Aktay, aldatılmayı asla kabul etmediğini belirterek, şunları söyledi:
 
"Eşim evine bağlı, mazbut bir adamdı. Sosyal paylaşım sitesinde (Karabela Fırtına) adında bir profil açmış. Bu profil üzerinden E.E. adlı kadınla görüşmelerini gördüm. Kadını aradım ve eşimden uzak durmasını istedim. Bana adeta meydan okuyarak, 3 değil 13 çocuğu olsa da Yakupu seviyorum dedi. Kocam boşanma davası açtı. Ben boşanmak istemediğimi beyan ettim. Mahkeme, evlilikte asli kusurlu olduğu gerekçesiyle eşimin başvurusunu reddetti."
 
KADINLAR, DİĞER KADINA DAVA AÇILACAĞINI BİLMİYOR
 
Avukat Ahmet Çevik, boşanma davalarının daha çok aldatma nedeniyle açıldığını belirterek şu bilgileri verdi:
 
"Aldatma, iki kişi tarafından gerçekleştirilen bir eylemdir. Kadınlar genellikle, Yargıtay içtihatlarını bilmedikleri için kocalarının yanı sıra, diğer kadına dava açılacağını bilmiyor. Yargıtay içtihatlarına göre, ilişki kurduğu erkeğin evli olduğunu bilen kadın sorumlu tutuluyor. Biz de davayı bu yönden açtık. Ancak bizim için tazminatın miktarı değil, tazminatın kendisi önemli olduğu için 5 kuruşluk tazminat talep ettik."