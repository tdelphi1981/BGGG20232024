Kandil'e 7 saat süren hava operasyonu
Irakın kuzeyinde PKKnın yuvalandığı Kandil Dağındaki kamplar dün gece Diyarbakırdan havalanan savaş uçakları tarafından bombalandı. Yaklaşık 7 saat süren hava operasyonunda beton delici mühimmat da kullanılırken, çok sayıda hedef vuruldu.
Türk Silahlı Kuvvetlerinin Irakın kuzeyinde bulunan PKK kamplarına yönelik 3 gün önce başlattığı operasyon dün gece de devam etti. Diyarbakır 2nci Hava Kuvvet Komutanlığından havalanan F-16 savaş uçakları, Irakın kuzeyinde istihbarat amaçlı keşif uçuşu yaptı. Gün boyu İnsansız Hava Araçlarının yaptığı uçuşlardan elde edilen bilgiler sonucunda saat 18.00 sıralarında planlı operasyon kapsamında savaş uçakları mühimmat yüklü olarak yeniden havalandı. 

'PARS' VE 'ATMACA' FİLOLARI KATILDI

Anlık istihbarat bilgisi ile yapılan operasyona, gece boyunca 'Pars' ve 'Atmaca' filolarına bağlı 15 savaş uçağı katıldı. Operasyon belli aralıklarla yaklaşık 7 saat sürdü.

İHAlardan alınan görüntülerle anlık yapılan operasyonda, çok sayıda hedefe uçaklar bomba yağdırdı.

SON ZAMANLARDA YAPILAN EN BÜYÜK OPERASYON

Gece yarısından sonra saat 01.30da tamamlanan operasyonun son zamanlarda gerçekleştirilen en kapsamlı operasyonlardan biri olduğu belirtildi.

Üç günden bu yana PKKnın Irakın kuzeyindeki kamplarında olağandışı insan hareketliliği tespit edildiğini ve operasyonun bu amaçla planlandığı öğrenildi.

Operasyon kapsamında PKKlıların Kandil Dağında bulunan yerleşim yerleri, yeni tespit edilmiş bazı sığınaklar, uçaksavar bataryaları ve bazı tesislerinin de bombalandığı belirtildi. Operasyonlarda tespit edilen hareketli PKKlı grupların da zayiat verdiği bilgileri geldi.

Bu arada Diyarbakır 2nci Hava Kuvvet Komutanlığına Eskişehir, Balıkesir ve Amasyadan eğitim amaçlı 25 savaş uçağı geldi. Bu uçakların da ihtiyaç duyulması halinde operasyonlara katılabileceği belirtildi.