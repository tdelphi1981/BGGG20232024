Ağrı'da trafik kazası: 5 yaralı
Ağrı'da meydana gelen trafik kazasında 5 kişi yaralandı.
Alınan bilgiye göre, Şakir Işık (31) yönetimindeki 04 P 1663 plakalı otomobil, Eleşkirt-Erzurum karayolu Güney Kaya mevkisinde, karşı yönden gelen Şenol Yıldız'ın (48) kullandığı 34 GB 2984 plakalı otomobille çarpıştı.

Kazada, Şenol Yıldız, Şakir Işık, eşi Suna ile çocukları Ceren (7) ve Muhammed Taha Işık (3) yaralandı.

Eleşkirt Devlet Hastanesi'ne kaldırılan yaralılar, buradaki müdahalenin ardından Ağrı Devlet Hastanesi'ne sevk edildi.