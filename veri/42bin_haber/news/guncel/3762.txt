Kamuda başörtüsü serbest olacak
Kamuda başörtüsü serbestisi ile ilgili konuşan Başbakan Yardımcısı Bozdağ, Zaman içinde her alanda olduğu gibi bu alanda da eşitliğin gereği hayata geçecektir dedi.
BAŞBAKAN Yardımcısı Bekir Bozdağ, Türkiyenin hukuk devleti olduğunu ve hukuk devletinde insanların eşit olduğunu belirtti. Kamu kurumlarında kıyafet düzenlemesiyle ilgili kanun olmadığını sadece yönetmeliklerin olduğunu hatırlatan Bozdağ, başörtüsü serbestisiyle ilgili de, Eşitlik ilkesine aykırı bir uygulama. Zaman içinde her alanda olduğu gibi bu alanda da eşitliğin gereği hayata geçecektir dedi. Bozdağ, dün Konyada 18 ülkeden 82 öğrencinin eğitim gördüğü Selçuklu Mevlana Uluslararası İmam Hatip Lisesini ziyaret etti. Burada öğrencilerle sohbet eden Bozdağ, İstanbul ve Kayseride de uluslararası imam hatip lisesinin olduğunu belirtti. Bozdağ, bu tip okulları açmaktaki amaçlarının İslamın doğru öğretilmesi ve anlatılması olduğunu; buradan mezun olan öğrencilerin de Türkiyede burslu olarak üniversite eğitimi alabileceklerini kaydetti. Ak Parti İl Başkanlığını da ziyaret eden Bozdağ, gazetecilerin sorularını cevaplandırdı. 
DİYANET AKADEMİSİ
Diyanet Akademisi kurulacağını belirten Bozdağ, şunları söyledi: Şu anda Türkiyede bulunan Dini İhtisas Yüksek Merkezleri ile Diyanet Eğitim Merkezleri, bu akademinin bünyesinde toplanacak. İmam hatip, müezzin, Kuran kursu öğretmeni, vaiz, müftülüğe doğrudan bir atama yapılmayacak. Atamalar aday olarak yapılacak. İmam hatip adayı, müezzin adayı olarak yapılacak. Hizmet öncesi verilecek eğitimde başarılı olanlar imam hatip, müezzin, müftü veya vaiz olarak atacak. İmam hatip lisesi mezunları için asgari bir yıl, ilahiyat fakültesi mezunları içinde asgari 6 aylık bir hizmet öncesi, imam hatip, müezzin ve Kuran kursu öğretmenleri için hizmet öncesi eğitim öngörülüyor.  

 
 