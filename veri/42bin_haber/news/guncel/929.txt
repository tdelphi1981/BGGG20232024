BM'den sığınmacılar için çadır
Birleşmiş Milletler (BM) Mülteciler Yüksek Komiserliği (UNHCR) Suriyeli sığınmacılar için 18 bin 500 çadır gönderdi.
 Çadırlar Türk Kızılayı eliyle Suriyelilere ulaştıracak.
 BM Mülteciler Yüksek Komiserliği (UNHCR) ve Türk Kızılayı işbirliklerinin devamı olarak, 'İnsani Yardım İşbirliği Protokolü' imzalayacak. Protokol imza törenine Türk Kızılayı Genel Başkanı Ahmet Lütfi Akar ve UNHCR Türkiye Temsilcisi Carol Batchelor katılacak. Birleşmiş Milletler Mülteciler Yüksek Komiserliği-UNHCR ile Türk Kızılayı arasında imzalanacak protokol, toplam değeri 15,4 milyon Amerikan doları olan ve 90 binin üzerinde insanı barındıracak 18 bin 500 adet çadırın insani yardım çalışmalarında kullanımını kapsıyor. Çadırlar, Türk Kızılayı tarafından, Suriyeli mültecilerin çadırkentlere yerleştirilmesi için kullanılacak.