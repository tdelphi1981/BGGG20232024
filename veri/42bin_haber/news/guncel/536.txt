Havada bomba paniği
Onur Air'in Antalya - İstanbul seferini yapan uçağında bomba ihbarı yapıldı. Uçak Atatürk Havalimanı'na iner inmez özel harekat polisleri uçağa bindi.''Üzerimde bomba var'' diyen kişi gözaltına alındı. Polise ifade veren uçağın pilotu çıkışta gazetecilerin sorularını yanıtladı. Pilot Mustafa Fırat 'korktunuz mu' sorusuna 'Neden korkayım. Ben korkarsam herkes korkar' yanıtını verdi.
OLAY YERİNDEN İLK FOTOĞRAFLAR 
Onur Aire ait Antalya-İstanbul seferini yapan uçakta bulunan bir yolcu dün saat 11.30 sıralarında  havadayken "üzerimde bomba var" diye bağırdı. Bunun üzerine uçağın kaptan pilotu durumu Atatürk Havalimanı Hava Trafik Kontrol Kulesine bildirdi ve motor test alanına indirilen uçaktaki yolcu gözaltına alındı. 
Uçağın çekildiği Atatürk Havalimanındaki motor test alanında güvenlik çemberi oluşturuldu. Daha sonra uçağa özel harekat polisleri de yönlendirildi.  Polisler tarafından uçaktan indirilen yolcu İbrahim Övünç, "PKKlılar açlık grevi yaparken konuşuyor, beni konuşturmuyarlar" dedi. Övünç polis tarafından gözaltına alınarak karakola götürüldü.Polisin yaptığı aramada Övünçün üzerinden patlayıcı madde çıkmadı.  
Olay yerine gelen İstanbul Emniyet Müdürü Hüseyin Çapkın, "Antalyadan binen bir yolcu. Akli dengesi  yerinde değil. Daha önce tedavi görmüş. Arkadaşlarımız kendisini ikna etti." diye konuştu.

"BEN KORKARSAM HERKES KORKAR"

Antalya-İstanbul seferini yaparken üzerinde bomba olduğunu söyleyen İbrahim Ödünç'ün eylem yaptığı uçağın kaptan pilotu Mustafa Fırat ve uçak personelinin Atatürk Havalimanı Şube Müdürlüğünde ifadesine başvuruldu. 

Çıkışta basın mensuplarının sorularını yanıtlayan Mustafa Fırat, Korktunuz mu?" şeklindeki soruya, Neden korkayım. Ben korkarsam herkes korkar" dedi. Olayın adli bir vaka olduğunu bu nedenle gerekli açıklamayı polisin yapması gerektiğini söyleyen Mustafa Fırat,  İçeride neler yaşandı?" şeklindeki soruya, Detaya girmek istemiyorum ama usuller gereği gibi sağlandı. Hem uçağın hem de yolcuların güvenliği sağlandı" dedi. Büyük bir panik yaşandı mı şeklindeki soruya Fırat, Yok ama, tabi ki olağanüstü bir durum. Bizim için değil ama yolcular rahatsız olmuştur. Ancak gerekli usuller uygulandı ve yolcuların panik yaşaması önlendi" diye cevap verdi. Polisin operasyondan önce kendisiyle irtibata geçtiğin ve gerekli usullerin uygulandığını belirten Fırat, Böyle şeyler olur. Hazırlıklı olmak lazım" diye konuştu. Kabin amiri ve diğer görevliler ise soruları yanıtlamadı. ÖZEL HAREKATÇILAR UÇAĞA BÖYLE GİRDİ 
        