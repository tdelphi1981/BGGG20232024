Hidayet Türkoğlu CNN TÜRK'e konuştu
NBA'de 12. sezonunu yaşayan Hidayet Türkoğlu, CNN TÜRK'ten Barbaros Tapan'a konuştu. Türkoğlu Jack Nicholson ile olan dostluğundan NBA'de kalıcı olmanın sırlarına dek pek çok konuda merak edilenleri anlattı.Barbaros Tapan / CNN TÜRK / Los Angeles -   
NBA´de Şampiyonluk ve All Star olamadın ama Basketbol Dünyası ´Hedo Türkoğlu´ismini ezberledi , bunu nasıl başardın ? 
Bu tamamen benim kişiliğimden dolayı oldu, NBA´de gecen 12 sezon boyunca 5 tane değişik takımda forma giydim, oynadığım her takımda ve şehirde hem oyuncu arkadaşlarımla
 hem de şehrin insanları ile çok güzel dostluklarım oldu. NBA´de hangi deplasmana gidersek gidelim taraftarların bana olan sevgisi gerçekten beni çok mutlu ediyor. Bu benim için
 ayrıca maçlardan önce büyük moral oluyor. 
Hollywood dünyasının önde gelen ismi ve koyu bir ´Lakers ´taraftarı olan ´Jack Nicholson´ile çok iyi dostluğun var, bunu biraz anlatır mısın ? 
´Jack Nicholson´ ile olan dostluğumuz 2009 yılında ´NBA´ finallerinde Lakers´a karşı oynarken başladı. Final maçları çok büyük bir çekişmeye sahne olmuştu ve ´Los Angeles´
 da oynadığımız maçlardan önce ve sonra ´Jack ´benim oyunumu çok beğendiğini söylüyordu, bundan sonra da ´Los Angeles´a ne zaman gelsem ´Lakers´maçlarında kendisi ile
 maç öncesi görüşüp sohbet ediyoruz . 
Sezon başında elinden talihsiz bir sakatlık geçirdin şu anki durumun nasıl ? 
Sezon öncesi kampta cok iyi hazırlanmıştım ama ne yazık ki bu şanssız sakatlık geldi başıma ve iki ay boyunca basketboldan uzak kaldım. Elimden bir ameliyat geçirdim, platin ve 5 tane vida taktılar, şut atan elim olmadığı icin şanslıyım ama hala kemikler iyi kaynamış durumda değil o yüzden sahada tam olarak istediğim hareketleri yapamıyorum henüz. Doktorlarım çok yakından ilgileniyorlar, yakın bir zamanda eski sağlığıma tam olarak kavuşacağıma inanıyorum. 
´Dwight Howard´ile artık ayrı takımlardasınız , onun yokluğunu takım olarak hissediyor musunuz ? 
Hido, ´Dwıght´çok özel bir oyuncu , onun gibi çok özel olan bir savunma oyuncusunun yokluğunu her takım hisseder. ´Dwight´ ayrıca benim takım dışındada dostluğumun çok iyi olduğu bir arkadaşım. Beraber ´Orlando Magic´ forması altında çok güzel anılarımız oldu, ama hepimiz profesyonel oyuncularız bazen kader sizi aynı takımdan alıp rakip oyuncu yapabiliyor. ´Dwight´ın gidişinden sonra ´Orlando´ olarak bu sene yeni bir yapılanma sürecine girdik , takıma daha çok genc oyuncular monte oldu. Ben de artık onların tecrübeli bir ağabeyleri olarak her şekilde onlara yardımcı olmaya çalışıyorum , şimdilik işler yolunda gidiyor hedefimiz play-off´lara iyi bir sıradan girmek. 
Coach ´Stan Van Gundy´nin senin ´NBA´kariyerinde özel bir yeri var mı ? 
Koç ´Stan´ ile olan ilişkimiz bir baba oğul ilişkisi gibiydi. Benim ´NBA´deki gelişimim için çok katkısı oldu, çok iyi bir taktisyen, basketbol ile yaşıyor, çok küçük detaylara önem verir, oyuncularına bir arkadaş gibi yaklaşır, onunla çalışmış olan bütün oyuncuların şanslı olduğunu düşünüyorum. 
Ömer, Ersan, Enes için artık abileri olarak neler söylemek istersin ? 
Artık onlar bizim açtığımız kapıdan yola devam ediyorlar. Ömer ´Houston´da çok güzel işler yapıyor, onun için iyi bir seçim oldu. ´Houston´ Ersan artık tecrübeli takımının temel taşlarından, özgüveni çok yüksek, Enes daha yolun başında uzun süreli ´NBA´de kalmayı istiyorsa daha çok calışmalı onda bunu başarabilecek güç ve yetenek var. Onlara buradan vereceğim en iyi mesaj , unutmasınlar ki ´NBA´de uzun yıllar kalıcı olmak, gelmekten daha zordur, onun için her zaman eksik yönlerini görüp çok çalışıp kalıcı olmalılar. 
Los Angeles´ta yaşayan ´Türk ´lerin yıllardır sana buradaki her maçında büyük desteği oluyor onlara neler söylemek istersin ? 
Öncelikle hepsine buradan sizin aracılığınız ile çok teşekkür ediyorum, yıllardır Los Angeles´a ne zaman gelsem maclarıma gelip bana moral ve destek veriyorlar, özellikle burada benim için NBA´de Türk günü adı altında organizasyonlar düzenleyen ayrıca ülke tanıtımımız için çok güzel işler yapan sevgili dostum Salih Eroğlu'na da ayrıca teşekkür ederim.