Okul önlerinde uyuşturucu satan şebeke çökertildi
Kahramanmaraş merkezli 3 ilde uyuşturucu tacirlerine yönelik düzenlenen operasyonda 10 kişi yakalandı.
Emniyet Müdürlüğü Kaçakçılık ve Organize Suçlarla Mücadele Şubesi ekipleri 3 aylık teknik takibin ardından Kahramanmaraş, Kayseri ve Gaziantep'te torbacı diye tabir edilen sokak satıcılarına yönelik eş zamanlı operasyon düzenledi. Narkotik köpeklerinin de kullanıldığı operasyonda, şebeke üyelerine ait farklı adreslere yapılan baskında, ecstasy hap, esrar ve eroin ele geçirildi. Gözaltına alınan S.G., Y.C., A.A., E.B., M.K., E.S., L.Y., Ö.K., Y.T. ve H.D. emniyetteki işlemlerinin ardından 'iştirak halinde uyuşturucu madde ticareti yapmak' suçundan adliyeye sevk edildi.

Okul önlerinde öğrencilere uyuşturucu satışı yaptığı belirlenen zanlıların, daha önce de çeşitli suçlardan kayıtlarının olduğu bildirildi.