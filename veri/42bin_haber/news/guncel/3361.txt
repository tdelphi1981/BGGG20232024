İkinci yarıyıl için ders zili çaldı
Okulöncesi, ilkokul, ortaokul ve liselerde eğitim gören yaklaşık 16 milyon öğrenci, 2012-1013 eğitim-öğretim yılının ikinci yarısına başladı. Tatilde bolca oyun oynadıklarının söyleyen öğrenciler, arkadaşlarıyla özlem giderdi.
Örgün öğretimdeki 15 milyon 854 bin 277 öğrenci ile 831 bin 148 öğretmen için 16 günlük tatil bitti. Bugün çalan ders ziliyle birlikte eğitim öğretim yılının-ikinci yarısı başladı. Tatilde bol bol oyun oynadıklarını ifade eden öğrenciler, aileleriyle birlikte güzel vakit geçirdiklerini anlattı. Kendilerine verilen ödevleri yaptıklarını anlatan öğrenciler, arkadaşlarını özlediklerini de belirtti. 

Okulöncesi, ilkokul, ortaokul ve lisedeki yaklaşık 16 milyon öğrenci için 2012-1013 eğitim öğretim yılının ikinci yarısı ise 14 Haziran 2013 tarihinde sona erecek.

Bu arada, ikinci yarıyılda, anasınıflar dahil olmak üzere ilkokul öğrencilerine süt içme alışkanlığını kazandırmak, yeterli ve dengeli beslenmelerine katkı sağlamak için Okul Sütü Programı yeniden uygulamaya konulacak. Her hafta pazartesi, çarşamba ve cuma günleri okullarda 200 mililitre ambalajlı süt dağıtılacak.