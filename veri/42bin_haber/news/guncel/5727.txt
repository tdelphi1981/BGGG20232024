Ankara'da olaylı yıkım
ANKARA Dikmen Vadisinde yıkım ekibi ile mahalleli arasında çıkan kavga çıktı. Çıkan kavgada polis memuru ve gazeteci olmak üzere 2 kişi av tüfeği fişeğindeki saçmaların isabet etmesi sonucu yaralandı.
Yıkım ekibinde yer alan bir işçinin av tüfeği ile ateş açması ve gazeteci Mikail Oflazın yüzüne saçma isabet etmesi sonucu yaralanması DHA kameralarına yansıdı. Öğle saatlerinde Dikmen Vadisindeki bazı evlerin yıkımı için gelen yıkım ekibine mahalleli engel olmak istedi. Mahalleli yıkım ekibine ilk önce havai fişek atarak engel olmaya çalıştı. Daha sonra mahalleye yıkım için iş makinalarının gelmesi üzerine yıkım ekibi ile mahalleli arasında taşlı sopalı kavga çıktı. Mahalleli iş makinalarına zarar verdi. Olaylar sırasında bir polis memuru ile bir gazeteci av tüfeği fişeğindeki saçmaların isabet etmesi sonucu yaralandı. Kavga sırasında silah sesleri de duyuldu. Yıkım ekibinde yer alan bir kişinin av tüfeği ile kalabalığa doğru ateş etmesi ve diğer görevlinin av tüfeği fişeği getirmesi DHA kamerası tarafından görüntülendi. Gazeteci Mikail Oflazın yüzüne saçma isabet ederek yaralanması da DHA kameralarına yansıdı.

Yaralılar, Atatürk Eğitim ve Araştırma Hastanesine kaldırılarak tedavi altına alınırken sağlık durumlarının iyi olduğu belirtildi. Olay yerine gelen polis ekipleri kavganın büyümemesi için çevrede geniş güvenlik önlemi aldı. İş makinaları zarar gören yıkım ekibi de yıkımı gerçekleştiremeyince bölgeden ayrıldı.