İnönü'nün ölümünün 39. yılı
2. Cumhurbaşkanı İsmet İnönü, ölümünün 39. yılında kabri başında anıldı. Törene CHP Genel Başkanı Kılıçdaroğlu ve İnönü'nün kızı Özden Toker ele ele geldi.
Anıtkabir'deki törene, İnönü ailesi üyelerinin yanı sıra Cumhurbaşkanlığı Genel Sekreteri Mustafa İsen, Milli Savunma Bakanı İsmet Yılmaz, CHP Genel Başkanı Kemal Kılıçdaroğlu, Genelkurmay 2. Başkanı Orgeneral Hulusi Akar, milletvekilleri ve Türk Silahlı Kuvvetleri mensupları katıldı. 
Törende, Cumhurbaşkanlığı Genel Sekreteri İsen tarafından Atatürk'ün kabrine çelenk koymasının ardından saygı duruşunda bulunuldu. Heyet, daha sonra İnönü'nün kabrinin bulunduğu bölüme geçti.  
İNÖNÜ KABRİ BAŞINDA ANILDI / Foto Galeri 
Burada, Cumhurbaşkanlığı adına Genel Sekreter İsen, Başbakanlık adına Bakan Yılmaz, Türk Silahlı Kuvvetleri adına Orgeneral Akar, CHP adına Genel Başkan Kılıçdaroğlu ve ailesi adına İnönü'nün kızı Özden Toker, İsmet İnönü'nün kabrine çelenk koydu ve saygı duruşunda bulunuldu. 
Tören, katılımcıların, Özden Toker ile İnönü ailesine taziyelerini sunmalarının ardından sona erdi. 

    'Cumhuriyetin temellerinin atılmasında mühim rol oynadı'  'Yakın tarihin en önemli şahsiyetlerinden'  İnönü memleketi Malatya'da anıldı