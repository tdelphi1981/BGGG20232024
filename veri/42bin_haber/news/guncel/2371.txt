Beyoğlu'nda kaza: 2 yaralı
BEYOĞLU'nda meydana gelen kazada araç içinde sıkışan sürücüsü, itfaiye ekipleri tarafından kurtarıldı.
Piyalepaşa Bulvarı Taksim-Kasımpaşa yol ayrımında meydana gelen kaza edinilen bilgiye göre şöyle gelişti; Serkan Tunç 34 VD 7997 plakalı aracının direksiyon hakimiyetini kaybederek, Kasımpaşa girişindeki işaret levhalarının bulunduğu direğe çarptı. Kazanın ardından araç kullanılamaz hale gelirken, kazada sürücü Serkan Tunç araç içinde sıkıştı. Olay yerine gelen itfaiye sürücüyü sıkıştığı yerden çıkarttı. Sürücünün yanındaki İsmet Eren ise hafif şekilde yaralandı. Serkan Tunç ve İsmet Eren ambulansa konularak hastaneye kaldırıldı. Yaralıların sağlık durumunun iyi olduğu bildirilirken, polis olayla ilgili soruşturma başlattı. Görgü tanıkları aracın süratli olduğunu ve direğe vurunca bomba gibi bir ses geldiğini söyledi.