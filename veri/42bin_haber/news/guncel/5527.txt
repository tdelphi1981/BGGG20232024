Adana'da vahşi cinayet
ADANA'da tabanca ve bıçakla öldürüldükten sonra belden aşağısı yakılmış bir erkeğe ait ceset bulundu.
Sarıçam İlçesi'ne bağlı Kılıçlı ve Kızılkaş köyleri arasındaki Çocuklu Tepe mevkiinde hayvan otlatan çobanlar, dün sabah bir erkek cesedi görünce durumu jandarmaya bildirdi. Olay yerine gelen jandarmanın yaptığı incelemede, belden aşağısı yakılan 35 yaşlarındaki kişinin tabancayla vurulup bıçaklandığı anlaşıldı.

Kimliği saptanamayan kişinin cesedi, otopsi için Adana Adli Tıp Kurumu'na gönderildi.