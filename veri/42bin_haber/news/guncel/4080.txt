Bağcılarda sahte içki operasyonu düzenlendi
Bağcılarda bir eve düzenlenen operasyonda yaklaşık 500 litre sahte içki ve 25 bin adet içki şişesi ele geçirdi.
Operasyonda gözaltına alınan 4 kişi adliyeye sevk edildi. 

Bağcılar Asayiş Şube Müdürlüğüne bağlı polis ekipleri, daha önce şüphelendikleri kişileri takibe aldı. Günlerce süren takip sonucu şüphelilerin evi tespit edildi. Şüphelilerin Bağcılar, Yenimahalle Pınarcık Sokaktaki evine baskın düzenledi.

Yapılan baskında içki imalathanesine dönüştürülen evde, dünyaca ünlü markalara ait 25 bin civarında içki şişesi, çok sayıda sahte bandrol ile içki yapımında kullanılan aletler ele geçirildi. Ayrıca, varillere doldurulmuş yaklaşık 500 litre sahte içkiye ve sahte içki imalatında kullanılan boş bidonlara el konuldu. 

Bağcılar Asayiş Şube Müdürlüğüne bağlı polis ekiplerinin düzenlendiği operasyonda 4 kişi gözaltına alındı. Göz altına alınan 4 kişi karakoldaki ifadelerinin ardından adliyeye sevk edildi.

CİHAN