Gelini hastanede alnından vurdu
BATMAN Bölge Devlet Hastanesi'nde kayıt işlemleri yapan 4 çocuk annesi 26 yaşındaki Sabahat İlik, sabah saatlerinde hastaneye gelen kayınpederi 49 yaşındaki Sait İlik tarafından tek kurşunla alnından vuruldu. Ağır yaralanan Sabahat İlik, ameliyata alınırken, psikolojik tedavi gördüğü öne sürülen Sait İlik, kaçtı.
Sait İlik, Bölge Devlet Hastanesi'ne gelerek 3,5 senedir hastanede çalışan gelini Sabahat İlik ile kısa bir süre görüştü. Gelinin alnına tabanca ile bir el ateş eden Sait İlik olay yerinden kaçtı. Kanlar içerisinde yere yığılan va ağır yaralanan Sabahat İlik, hemen ameliyata alındı. 

DURUMU CİDDİ

Taşeron firmanın elemanı olarak hastanede çalıştığı bilrtilen Sabahat İlik'in, kayınpederi tarafından neden vurulduğu henüz belirlenemezken, Bölge Devlet Hastanesi Yöneticisi Dr. Adnan Tuna, İlik'in sağlık durumunun ciddiyetini koruduğunu belirtti.

Tuna şöyle konuştu: 

"Olay saat 08.50'de meydana geldi. Mobese görüntüleri polise teslim edildi. Vurulan kadın personel, yaklaşık 3.5 yıldan beri hastanede görev yapıyordu. Saldırı sonrası hemen ameliyata alındı, durumu ciddiyetini koruyor." 

Psikolojik tedavi gördüğü iddia edilen Sait İlik'in yakalanması için polisin çalışmalarını sürdüğü bildirildi.