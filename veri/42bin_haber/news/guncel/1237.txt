16 yaşındaki genç ev sahibini boğazından yaraladı
Konya'da 16 yaşındaki M.K., karşı dairede oturan ev sahibi 56 yaşındaki Fatma Karaşahin'i, belirlenemeyen nedenle bıçakla boğazını kesti.
Olay sırasında işten dönen 50 yaşındaki Kadriye K., oğlu M.K.'nın, ev sahibini bıçakladığını görünce müdahale etti. Kanlar içinde yere yığılan Fatma Karaşahin ambulansla hastaneye kaldırılırken, M.K. ise kaçtı.

Olay, bugün saat 16.30 sıralarında merkez Meram İlçesi Pirebi Mahallesi Sayan Sokak'ta bulunan tek katlı çift daireli müstakil evde meydana geldi. Eşi işte olan Fatma Karaşahin, evde oturduğu sırada kapı zili çaldı. Kapıya açan Karaşahin, karşı dairede oturan kiracısının oğlu açık lise öğrencisi M.K.'nın, bıçaklı saldırısına uğradı. M.K., kendisine direnen kadının bıçakla boğazını kesti. Bu sırada işten dönen Kadriye K., oğlu M.K.'nin ev sahibine bıçakladığını görünce müdahele etti. Kanlar içinde yere yığılan Fatma Karaşahin, çağrılan ambulansla Meram Eğitim Uygulama ve Araştırma Hastanesi'ne kaldırıldı. Ameliyata alınan Karaşahin'in hayati tehlikesinin devam ettiği belirtildi.

Olay yerine gelen polis, kanlı ayak izlerinin evin içerisine doğru gittiğini görünce, şüpheli M.K.'nin evde saklanmış olabileceği üzerine anneannesi Ayşe C.'den anahtarı isteyip eve girdi. Evde ve arka bahçede yapılan incelemede M.K.nın balkondan bahçeye geçtiği ve buradan da duvardan atlayıp kaçtığını saptandı. Polis kaçan M.K.'nın yakalanması için çalışma başlattı.

Anneanne Ayşe C.de, kaldırımın kenarına oturan ve olayın şokunu atlatamayan kızı Kadriye K.'yi teselli etmeye çalıştı. Bu sırada fenalaşan Kadriye K., çağrılan ambulansla Meram Eğitim Uygulama ve Araştırma Hastanesi'ne kaldırıldı.

Olayla ilgili soruşturma sürüyor.