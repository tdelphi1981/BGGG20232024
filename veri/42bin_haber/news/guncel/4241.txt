Liseli Gülsüme ömür boyu
BİNGÖLde 2011 yılında polis aracına düzenlenen silahlı saldırıyla ilgili olarak yargılanan lise öğrencisi Gülsüm Koça (21) ömür boyu ve 26 yıl 8 ay hapis cezası verildi.
Bingölde 15 Mayıs 2011 günü saat 21.20 sıralarında polis aracına silahlı saldırı düzenlendi. Bir polis memuru ayağından yaralanırken, diğeri yara almadan kurtuldu. Saldırıdan 2 saat 25 dakika sonra olayı gördüğünü iddia eden Avcı kod adlı gizli tanık Saldırının olduğu yerde erkek şahsı tam göremedim ama bayan olanı gördüm diye ifade verdi. İfadeden 45 dakika sonra gizli tanığa daha önceden BDPnin desteklediği bağımsız milletvekili adayı İdris Balukenin seçim irtibat bürosu önünde çekilen 4 kadının fotoğrafı gösterilerek fotoğraf teşhisi yaptırıldı. Gizli tanık, ifadesinde Koçun saldırıya katılan kadın olduğunu iddia etti. Teşhisten 45 dakika sonra, o dönem 18 yaşında olan lise öğrencisi Koç bir akrabasının evinde gözaltına alındı, gizli tanığın verdiği ifade gerekçe gösterilerek tutuklanıp Bingöl M Tipi Kapalı Cezaevine gönderildi.  
SALDIRI SİLAHINDAN BERAAT 
Koçun yargılandığı dava Diyarbakır 4üncü Ağır Ceza Mahkemesinde yapıldı. Mahkeme, Koçun saldırıda kullanıldığı iddia edilen silahla ilgili olarak beraatına karar verdi. Beraat kararında, yüklenen suçun sanık tarafından işlendiğine dair kesin ve inandırıcı delil elde edilmediği ve suçun sanık tarafından işlendiğinin sabit olmadığı gerekçe gösterildi. Mahkeme, Gülsüm Koçun Devletin birliği ve ülkenin bütünlüğünü bozmak suçundan ağırlaştırılmış ömür boyu hapis cezasıyla cezalandırılmasına karar verdi. Mahkeme sanığın iyi hali göz önünde bulundurularak cezasını müebbet hapise çevirdi. Mahkeme ayrıca Koçun Kamu görevi nedeniyle öldürmeye teşebbüs ve Kamu malına zarar verme suçlarından da toplam 26 yıl 8 ay hapis cezasıyla cezalandırılmasına hükmetti.  
  
  

 