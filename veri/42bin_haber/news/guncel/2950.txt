Gülün affıyla sevindi
Eşinden boşanınca çıkan kavgada kayınvalidesini yaralayan, tahliyesi sonrası geçirdiği kazada yatalak kalan Devrim As, Yargıtay, 6 ay daha hapis yatmalı deyince yıkıldı. Ası, Adli Tıp raporu üzerine başvurduğu Cumhurbaşkanı Gülün affı hapisten kurtardı.
İZMİRde market işletmecisi Devrim As (36), 2003te evlendi. Evliliği istediği gibi gitmeyince, 68 gün sonra eşinden ayrılma kararı aldı. İddiaya göre bunu kabullenemeyen eşinin yakınları, Devrim Ası hastanelik edinceye kadar dövdü. Öfkesine hâkim olamayan Devrim As da kayınvalidesini tabancayla yaraladı. Tutuklanan As, cezaevine konuldu. İzmir 5inci Ağır Ceza Mahkemesinde yargılanıp 7 yıl 8 ay hapis cezasına çarptırılan Devrim As, hakkındaki karar Yargıtay tarafından usul yönünden bozulunca, ikinci yargılama sırasında 3 yıl yattığı cezaevinden tahliye edildi. Market işletmeciliğine devam eden As, 2009 Eylülünde kullandığı motosikletle bariyerlere çarpınca ağır yaralandı, arkasında oturan kuzeni Birol Özener ise öldü. Aylarca yoğun bakım ünitesinde kalan Devrim Asın göğsünden aşağısı felç kaldı ve yatalak oldu. Annesi Suzan Asın yardımıyla yaşamını sürdüren Devrim Asın cezası Yargıtayca onandı. Devrim Asın geriye kalan 5 ay 24 günlük cezasını tamamlaması için hakkında yakalama emri çıktı. Devrim As ve annesi, savcılığa durumu gösteren raporları gösterip, 6 ay erteleme kararı aldı. As, süre dolduğunda ise her an polis tarafından yatalak olarak cezaevine götürülme korkusu yaşadı. Felçli Devrim As, cezaevine girmemek için tek çıkış yolunu Cumhurbaşkanı Abdullah Güle af başvurusunda buldu. Adli Tıp Kurumu 3üncü İhtisas Kurulu, sürekli sakatlık raporu verdi. Bunun üzerine de Cumhurbaşkanı Abdullah Gül, Anayasanın 104üncü maddesi uyarınca Devrim Ası affetti. 
Şimdi hayalim yürüyebilmek 
Cezaevine girme korkusundan kurtulan Devrim As, şunları söyledi: İlk hayalim gerçek oldu. Bundan sonraki hayalim ise tekrar eski günlerime dönebilmek, işe yürüyerek gidebilmek. Bunun zor, hatta imkansız olduğu doğru, ancak bunu yapmak istiyorum. 
 