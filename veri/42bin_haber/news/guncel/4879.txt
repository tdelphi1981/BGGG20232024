Kürtler MHPye gelsin
MHP Milletvekili ve Siyasi İşlerden Sorumlu Genel Başkan Yardımcısı Celal Adan, Öcalan-BDP görüşmesini AK Partinin basına sızdırdığını iddia etti.
Kürt vatandaşları MHP çatısı altında birleşmeye çağıran Adan, şunları söyledi: 
? Türkiye ayrılıkçı, ırkçı bir terör örgütüyle muhatap. Öcalanın liderliğini yaptığı, parlamentoda grubu bulunan BDPnin ana düşüncesi ayrılıkçı, ırkçı bir devlet kurmak. AKP, bu terör örgütünü meşrulaştırmakla meşgul. Bu süreç, Kuzey Irakta başlarına çuval geçirmek suretiyle TSKyı itibarsızlaştırmayla başlatıldı. Daha sonra genelkurmay başkanları, kuvvet komutanları hapse atıldı. AKPnin sözcüleri, Türk milleti bağırsaklarını temizliyor, Yunan ordusundan beter, bunlar cami bombalayacak dedi. Elbette darbeci askerler varsa, mutlaka hesap sorulmalı. Darbelere karşıyız, ancak TSK itibarsızlaştırılırken ayrılıkçı ırkçı terör örgütü lideri bir kurtarıcıya dönüştürüldü. AKPnin, Türkiyedeki rejim ve Anayasa değişikliğini eşkıya başıyla paylaştığını görüyoruz. Bu, son dönemde Türk milletinin karşılaştığı en büyük komplo. Hem devlet hem siyaset adamı Devlet Bahçeli, Habur bir yıkım projesidir deyince Sayın Başbakan, MHPyi kafatasçılıkla suçladı, bu yıkım projesi karşısındaki duruşumuzu acımasızca sorguladı.
TERÖRİST BAŞI MEŞRULAŞTI
? Cumhuriyetin doğuşuna baktığımız zaman, kurulan devletin hukuku Şırnaklıyla Yozgatlıyı birbirinden ayırmamış. Vanlı vatandaş hangi haklara sahipse Antalyalı da o haklara sahip. Bugün Bakanlar Kurulunun yarısı Kürt vatandaş. Bunları Tayyip Erdoğan değil, Cumhuriyet verdi. Türkiyede hiçbir vatandaş polis, asker vurma hakkına sahip değildir. Bundan 12 yıl önce uçağın bir köşesinde yargısız infaz var mı diye yalvaran terörist başı, AKPnin yanlış uygulamalarıyla siyasi lidere dönüştürülmüş, meşruluk kazanmıştır. Son derece tehlikelidir.
GÖRÜŞMEYİ HÜKÜMET SIZDIRDI
? Türk devletinin güvenliğinin kontrolünde olan birinin kullandığı ifadeler suç değil mi? Rejim değişikliğine, devletin üniter yapısına, kuruluş esaslarına, milletin egemenlik haklarına yönelik birtakım sözleri var. Sandığa giderim, oy toplarım demiyor. 50 bin kişiyle savaşı başlatırım diyor. Hükümet bu görüşmeyi kamuoyu oluşturmak, tepkileri ölçmek için sızdırdı. BDPliler de Öcalan da hükümetin kontrolünde. Bu işi tanzim eden hükümet. Sızdırmadan da hükümet sorumlu. Oradaki MİT görevlisi, 50 bin kişiyle savaş başlatırım diyen birini nasıl tahammül edip de dinlemiş? Görüşmeyi hemen neden kesmemiş? Türk devletinin geleneğinde olmayan bir teröristlerle görüşme sürecine tanık oluyoruz.  
? Birlikten yana olan Kürt vatandaşları, PKK tarafından çok rencide edilir hale geldi. Bunun da sebebi, AKPdir. Eğer dediklerimi yapmazsanız sizi vururum diyen bir gücü muhatap alarak kendi karakterini koruyan bir devlet, yeryüzünde yok. Bizim milliyetçiliğimiz şudur: Bu ülkede yaşayan, bu devlete bağlı, bu milletin bayrağına saygılı herkes birinci sınıf vatandaştır, bizim insanımızdır. Bu değerlere inanan da milliyetçidir. Şu anda Kürt-Türk ayırımı, ihanettir. MHP, şu anda bu millete mensubiyet duyan bütün Kürt vatandaşlarını partisine davet ediyor. Tüm Kürt vatandaşlarımız, MHP çatısı altında kendilerine yer bulabilirler. 2014 yerel seçimlerine kadar her kapıyı çalacağız.