Devlet Denetleme Kurulu harekete geçti
Cumhurbaşkanı Abdullah Gül'ün talimatı üzerine harekete geçen Devlet Denetleme Kurulu (DDK), her yıl milyarlarca dolarlık "savunma aracı" alımı yapan Savunma Sanayi Müşteşarlığı'nın hesaplarını incelemeye aldı.
Savunma sanayi ihaleleri böylece ilk kez dış denetime tabi tutulmuş olacak. İlk etapta, son üç yılı kapsaması öngörülen incelemede, birçok ihalenin başlangıcının 5 yıl 10 yıl önceye dayanması nedeniyle incelemenin de daha geriye götürülmesi kararlaştırıldı. Böylece Türk siyasi hayatında damgasına vuran post modern darbe dönemindeki ihaleler de incelenmiş olacak.