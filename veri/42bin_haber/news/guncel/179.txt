Karaoğlan bugün anılacak
ESKİ Başbakan ve DSP Genel Başkanı Bülent Ecevit, bugün vefatının altıncı yıldönümünde anılacak.
 DSP, Ecevit'i Devlet Mezarlığı'ndaki kabri başında anacak. DSP Genel Başkanı Masum Türker ile birlikte parti yöneticileri ve partililer Ecevit'in kabrini ziyaret edecek. Ecevit'in kabri başındaki anma töreni saat 11.00'de başlayacak. DSP il örgütlerinde de Ecevit için çeşitli anma törenleri düzenlenecek. CHP Genel Başkanı Kemal Kılıçdaroğlu ise bugün İstanbul'da olacak. 
 KIlIçdaroĞlu, Ataşehir Belediyesi Bülent Ecevit Parkı açılışını gerçekleştirecek. CHP Genel Merkezi de, Genel Başkan Yardımcısı Emrehan Halıcı başkanlığındaki bir heyet ile saat 14.00'te Devlet Mezarlığı'nda olacak. Heyet burada Ecevit'in mezarına çelenk bırakacak. Bülent Ecevit'in eşi Rahşan Ecevit ise partilerin düzenlediği her iki anma programında da yer almayacak. ANKA