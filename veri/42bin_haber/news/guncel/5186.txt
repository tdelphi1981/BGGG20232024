İhmal ve İstismardan Şiddete
Kadınların maruz kaldığı ihmal, istismar, iş hayatındaki baskılar ve şiddetin nedenleri Üsküdar Üniversitesinde düzenlenen Kadına Yönelik İhmal ve İstismardan Şiddete Panelinde tartışıldı.Kadına yönelik ihmal, istismar ve şiddet geçen yıllara oranla gün geçtikçe biraz daha artıyor. Araştırmalara göre Türkiye her gün 5 kadın öldürülüyor, saatte yaklaşık 10 kadın aile içi şiddete maruz kalıyor. Dünyada her üç kadından birinin, yaşamları boyunca en az bir kez fiziksel ya da cinsel saldırıya maruz kaldığı tahmin ediliyor. Kadın sadece ülkemizde değil, dünyanın her yanında şiddete maruz kalıyor. Milyonlarca çocuk şiddetin yaşamın normal bir parçası olduğuna inanarak büyüyor.   

Üsküdar Üniversitesi Altunizade Yerleşkesinde 7 Mart tarihinde düzenlenen; Ak Parti Şanlıurfa Milletvekili Doç. Dr. Zeynep Karahan Uslu, Aile ve Sosyal Politikalar Bakanlığı Kadının Statüsü Genel Müdür Yardımcısı İsmet Yıldız Polat, Haydi Tut Elimi Derneği Genel Başkan Yardımcısı Yrd. Doç. Dr. Nükhet İşiten, İş ve Meslek Sahibi Kadınlar Derneği İstanbul Boğaziçi Kulübü Başkanı Deniz Yeker, Üsküdar Üniversitesi Rektör Danışmanı Prof. Dr. İzzet Bozkurt ve Üsküdar Üniversitesi Rektörü Prof. Dr. Nevzat Tarhanın katılımıyla gerçekleşen Kadına Yönelik İhmal ve İstismardan Şiddete Panelinde, şiddet ve istismarda kadının ruh sağlığı, medyanın yaklaşımı, iş dünyasında kadının yeri ve güçlendirme çalışmaları gibi pek çok konu masaya yatırıldı.

Panelde Kadın Psikolojisi başlığı altında bir konuşma yapan Prof. Dr. Nevzat Tarhan kadına yönelik şiddetin sonlandırılması için önemli tespitlerde bulundu. Prof. Dr. Nevzat Tarhan sorunun kaynağının bilinmesinin çok önemli olduğunu buna göre çözümün de sağlıklı olarak geliştirileceğinin altını çizerek Üniversitelerde Şiddeti Araştırma Merkezleri veya Enstitüleri kurulmalıdır. Sürekli Eğitim Merkezlerinde bu alanda sonuç alıcı eğitimler yapılmalıdır. Şiddet ve istismarı önleme konusunda STKların çalışmalarını göz ardı etmek mümkün değildir. Bu alanlarda çalışmaları kesinlikle gereklidir, desteklenmeleri önemlidir. Özel sektör ve medya kuruluşları da şiddeti önlemeye yönelik çalışmalarda bulunabilirler.  Psikiyatri uzmanları ve psikologların katılımıyla eğitici programlar organize edilebilir. Rehabilitasyon Merkezlerinin açılması desteklenmeli ve her bakımdan teşvik edilmelidir dedi.

AK Parti Şanlıurfa Milletvekili Doç. Dr. Zeynep Karahan Uslu ise yaptığı konuşmada, toplumu etkileyen şiddetin parlementoda aile içi şiddetten iş hayatındaki kadının uğradığı mobbinge kadar faklı komisyonlarda çalışmalar gerçekleştirdiklerini ve raporlar hazırladıklarını belirtti. Uslu; AK Parti olarak ilk kez 2004 yılında kadın erkek fırsat eşitliğini dile getirdik, evin reisi kavramını değiştirdik. Sivil toplum kuruluşları ile yakın çalışmalar yürütüyoruz. ABDde ve Birleşmiş Milletlerde Türkiyenin yaptığı çalışmaları dünyaya duyuruyoruz. Kadına şiddetle ilgili sonuna kadar mücadele edeceğiz. dedi.

Panelde şiddeti ihmal ve istismar unsurlarıyla ele alan Haydi Tut Elimi Derneği Genel Başkan Yardımcısı Yrd. Doç. Dr. Nüket İşiten Haydi Tut Elimi Derneği olarak mahkeme kararıyla kurumlarda koruma altına alınan çocukların bakımını üstleniyoruz. Tedavilerine katkı sağlandığı gibi yasalara uygun, denetlenebilir, gönüllü annelik şeklinde çocuklara bakım ve hizmet verilmektedir. Bu tarz yapılanmalar artırılmalı ve desteklenmelidir. Aile içinde şiddet gören, travma yaşayan ve kuruma terk edilen çocuklar şiddet potansiyeli risk grubunda yer alan çocuklardır. Toplumumuzda şiddete yönelik yanlış mitler var. dedi.

Aile ve Sosyal Politikalar Bakanlığı Kadının Statüsü Genel Müdür Yardımcısı İsmet Yıldız Polat, panelde bakanlık olarak yaptıkları çalışmalardan bahsetti ve bakanlık nezdinde yürütülen şiddete maruz kalanların korunması, barınması, ihtiyaç duydukarında ulaşabilecekleri hizmetleri dile getirdi. Üsküdar Üniversitesi şiddetle mücadele merkezi ŞİDAM ile yaptıkları protokolden de bahsetti.  

BPW İş ve Meslek Kadınlar Derneği Başkanı İstanbul Boğaziçi Kulübü Başkanı Deniz Yeker  Kadının toplumumuzdaki yerinin güçlenmesi ve ayaklarının yere sağlam basması için BPW olarak global olarak yürütülen kadının güçlendirilmesi prensiplerini Türkiyeye taşıyor ve ülkemizde bu prensiplerin iş dünyası tarafından uygulanması için lobi faaliyetlerinde bulunuyoruz. Ülkemizdeki başarılı iş kadınlarının katılımıyla bir kadın liderler platformu oluşturmayı amaçlıyoruz. Kadınlarımız iş dünyasında güçlendikçe şiddete karşı da güçlenecekler ve güçlü kadın anlayışı tabana daha fazla yayılacak. BPW kadınların güçlendirilmesine yönelik her faaliyeti birebir destekler ve sonuca yönelik projeler geliştirir.  diye konuştu.

Üsküdar Üniversitesi İletişim Fakültesi Dekanı Prof. Dr. İzzet Bozkurt kadın istismarı ve şiddette medyanın kullandığı dili değerlendirdi. Bozkurt, Medyada çalışan kadın ve erkek gazeteciler, haberi farklı bakış açısıyla ele alıyorlar. Araştırmalara göre kadın gazeteciler daha çok yan öğeleri kullanırken, erkek gazeteciler mesaj odaklı yaklaşıyorlar. Bu durum da bize ulaşan haberin dilini etkiliyor. dedi. Bozkurt kadın gazetecilerin daha çok medyada yer almaları gerektiğini belirterek,  medyada yöneticilerinin %85 oranında erkek olduğuna, bu oranların yönetim kadrolarından editörlere kadar aynı şekilde devam ettiğine dikkat çekti.