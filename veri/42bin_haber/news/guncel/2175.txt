Tecavüz sanıklarına ceza yağdı
MARDİN'de içeceğine ilaç koyup uyuttukları genç kıza tecavüz edip, şantajla eylemlerini bir yıl sürdürmekten tutuklu yargılanan Özgür Karaboğa 25,5 yıl, tutuksuz sanık Emrah Aydoğan ise 24 yıl hapis cezası mahkum oldu. Aydoğan kararla birlikte tutuklandı.

Kent merkezde 2009 yılında arkadaşlık kurdukları, o tarihte 21 yaşında olan G.S.'nin içeceğine ilaç koyup tecavüz ettikleri ve çektiklerini iddia ettikleri görüntülerle şantaj yapıp 1 yıl boyunca tecavüz ve tacizi sürdürmekten 2010 yılından beri yargılanan Özgür Karaboğa (28) ve Emrah Aydoğan (27) davasında dün karar çıktı.

N.Ç. DAVASININ HAKİMİ KARAR VERDİ

Türkiye kamuoyunda uzun süre tartışılan N.Ç davasında son kararı veren Mardin 1'inci Ağır Ceza Mahkemesi Başkanı Lokman Özkan, tutuklu yargılanan Özgür Karaboğa'ya 25 yıl 6 ay, tutuksuz yargılanan Emrah Aydoğan'a ise 24 yıl hapis cezası vererek tutuklanmasına karar verdi. Sanıklar karar duruşmasında suçlamaları kabul etmezken, Mahkeme her iki sanığa, 'Cinsel saldırı, şantaj ve özgürlüğü kısıtlama' suçundan toplam 49 yıl 6 ay hapis cezası verdi.

DAVANIN GELİŞİMİ

Mardin kent merkezde oturan ve olay tarihinde 21 yaşında olan G.S, arkadaşlık kurduğu 2 sanıkla bir yerde otururken, içeceğine ilaç konularak uyutuldu. Uyandığında tecavüze uğradığını farkeden G.S, korkudan kimseye bir şey anlatamadı. Karaboğa ve Aydoğan, iddiaya göre genç kızı arayarak ellerinde kendisinin çıplak görüntülerini olduğunu belirterek, şantajla 1 yıl boyunca defalarca tecavüz edip para aldı. Yaşadıklarından bunalan G.S.'nin 2010 yılında polise yaptığı şikayet üzerine iki sanık yakalandı.