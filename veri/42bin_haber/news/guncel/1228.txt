Bitsin artık
Önceki gün sabaha karşı İstanbul yeni yılın ilk cinayetine sahne oldu. Yer otoyol. Kurban boğazı kesilmiş bir kadın. Katil barışmak isteyen eski koca.
SİNAN S.nin itirafları ve polisin tespitlerine göre; taksi şoförlüğü yapan Sinan S. (30) ve Gülşah S. (25) 6 yıl önce evlendiler. Evliliklerinden 2008 yılında bir oğulları oldu. Çift, aralarında yaşanan şiddetli geçimsizlik nedeniyle 2 yıl önce boşandı. Çocuk Gülşah S.de kaldı. Önceki gün akşam saatlerinde çocuk hastalandı. Gülşah S., eski eşi Sinan S.yi arayarak, Gel hastaneye götürelim dedi. Sinan S., eve gitti ve eski eşiyle birlikte oğullarını Bakırköy Sadi Konuk Eğitim ve Araştırma Hastanesine götürdü.  
KESTİ VE YOLA ATTI 
Doktorların çocuğun bir süre yatacağı ve tetkiklerinin uzun süreceğini söylemesi üzerine Sinan S. ve Gülşah S., Sinan S.nin taksisiyle hastaneden ayrılarak yemeğe çıktı. Yemek sonrası saat 03.00te hastaneye dönerken Sinan S., Yeniden evlenelim dedi. Gülşah S. reddetmesi üzerine Sinan S., arabada taşıdığı 20 santimlik bıçağı çıkardı. Gülşah S.yi boğaz ve ensesinden 8 kez bıçakladı. Gülşah S.nin öldüğünden emin olan Sinan S., Gülşah S.nin cesedini TEM Otoyolu Akşemsettin Viyadüğü çıkışında, yol kenarındaki kanala attı. Daha sonra hastaneye döndü.  
ÖLDÜRDÜ, ÇOCUĞUNU ALDI 
Tedavisi biten oğlunu aldı ve babasının evine gitti. Babası Mehmet S.ye, Ben Gülşahı öldürdüm dedi. Taksi şoförlüğü yapan baba da, oğlunu taksiye bindirerek Gayrettepedeki Asayiş Şube Müdürlüğüne getirdi. Oğlu Sinan S.yi, Cinayet Büro Amirliğine teslim etti. Polis, Gülşah S.nin öldürülmesinin İstanbulda yeni yılın ilk cinayeti olduğunu belirtti. 
Kızının ölümünü televizyondan öğrendi 
GÜLŞAH S.nin Halkalıdaki baba evinde yas vardı. Gözyaşları içerisinde baba Yaşar S.ye sarılan abla Gülcan S. (33), Kardeşimi neden o katille bıraktınız diye feryat etti. Kızının ölüm haberini televizyondan öğrenen baba Yaşar S., kızını Sinan S. ile evlendirdiği için kendisini hiçbir zaman affetmeyeceğini söyledi.