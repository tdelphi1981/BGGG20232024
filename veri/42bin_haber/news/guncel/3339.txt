Doğanhisar'da silahlı kavga: 1 ölü
Konya'nın Doğanhisar ilçesinde birahanede çıkan kavgada silahla vurulan 1 kişi hayatını kaybetti.
Doğanhisar Sanayi bölgesinde bir birahanede müşteriler arasında henüz belirlenemeyen nedenle tartışma çıktı.

Tartışmanın kavgaya dönüştüğü olayda Arif Göçmen silahla vurularak yaralandı. Kaldırıldığı Doğanhisar Devlet Hastanesi'nde ilk müdahalesi yapılan Göçmen, Konya'ya sevk edilirken yaşamını yitirdi.

Olaydan sonra kaçan şüpheli Ramazan D. Ilgın ilçesinde gözaltına alındı.

Olayla ilgili başlatılan soruşturma sürdürülüyor.