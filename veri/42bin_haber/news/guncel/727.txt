Genç öğretmenin peşinden gelip öldürdü
Sonu bir türlü gelmeyen kadına yönelik şiddet haberlerine bir yenisi daha eklendi. Van'da sınıf öğretmeni olarak görev yapan 27 yaşındaki Gülşah Aktürk, yaklaşık 1 ay önce ayrıldığı ve peşinden Konya'ya gelen sevgilisi 36 yaşındaki Hakan Başar'ın yeniden birlikte olma teklifini reddedince, sokak ortasında tabancayla vurularak öldürüldü.
Öğretmen Gülşah Aktürk, Van Kültür ve Turizm Müdürlüğü'nde çalışan ve 1 yıldır birlikte olduğu sevgilisi Hakan Başar'dan 1 ay önce ayrıldı. Ayrılmak istemeyen Başar da, iddiaya göre Aktürk'ü sürekli tehdit edip yeniden birlikte olmak istediğini belirtti. Bunun üzerine Aktürk, Cumhuriyet Savcılığı'na şikayette bulundu. Başar hakkında, uzaklaştırma kararı alındı. 

GENÇ ÖĞRETMENİN PEŞİNDEN GELİP  ÖLDÜRDÜ / WEB TV

PEŞİNDEN GELİP ÖLDÜRDÜ 

Aktürk de, 1 aylık rapor alıp 3 gün önce Konya'da oturan ailesinin yanına geldi. Sevgilisinin ailesinin yanına gittiğini öğrenen Başar da, ilk önce Ankara'ya geldi. Ardından oradan kiraladığı araçla Konya'ya gelen Başar, dün saat 21.45de Aktürk'ün, ailesinin evine geldi. Burada sevgilisine 'Ben Konya'da, evinizin önündeyim. Aşağı in de konuşalım" dedi.  
ÖLDÜRDÜ SONRA DA BÖYLE AĞLADI / Foto Galeri

Aktürk, konuşmak için Başar'ın yanına geldi. İki eski sevgili araç içinde yaklaşık 15 dakika konuştuktan sonra Başar, yeniden birlikte olmak istediğini ve ayrılmak istemediğini söyledi. Aktürk de, teklifi reddedip, otomobilden indi. Bunun üzerine Başar peşinden inip yanında bulunan ruhsatsız tabancayla Aktürk'ün üzerine ateş açtı. Açılan ateş sonucu başından ve omzundan yaralanıp kanlar içinde yere yığılan Aktürk, iddiaya göre babasını telefonla arayıp yardım istedi.  
  ŞİDDETE KARŞI YÜZ BİN SMS 
HEM ÖLDÜRDÜ HEM AĞLADI

Çağrılan ambulansla Selçuk Üniversitesi Tıp Fakültesi'ne kaldırılan Aktürk, yapılan tüm müdahaleye rağmen yaşamını yitirdi. Olay yerinde kaçan Başar da, yakındaki Sakarya Mahallesi'nde polis tarafından yakalandı. Yapılan aramada 1'i kuru sıkı olmak üzere 2 adet tabanca ele geçirildi. Gözaltına alındığı sırada gözyaşlarına hakim olamayan Başar, "Allahım, yanına gelmek istiyor. Beni koru" dedi.  
Polise verdiği ilk ifadesinde 'Barışmak için geldim. Konuşacaktık. Böyle olacağını bilmiyordum' diyen Başar, Meram Eğitim Uygulama ve Araştırma Hastanesi'ne sağlık kontrolüne getirildi. Burada gazetecilerin 'Niçin öldürdünüz?' sorusu üzerine Başar, "Ne öldü mü" diye cevap verdi. Başar, sorgulanmak üzere Asayiş Şube Müdürlüğü Cinayet Büro Amirliği'ne götürüldü. 

"BÖYLE BİR ŞEY OLACAĞINI TAHMİN EDİYORDUK" 
Kızının cenazesini almak izin Selçuk Üniversitesi Tıp Fakültesi Morgu'nun önüne gelen Haşim Aktürk, kızının başına böyle bir durumun geleceğini tahmin ettiklerini belirtti. Kızının kurtulmak için tayinini istediğini belirten Aktürk, ''Kızım arkadaşından ayrıldıktan sonra, arkadaşı sürekli rahatsız ediyordu. Tehdit ediyordu. Kızım savcılığa suç duyurusunda bulunup, koruma talebinde bulundu. Hakan Başar  için, kızıma yaklaştırmama kararı alındığını öğrendik. Kızımı sürekli rahatsız ediyordu. O yüzden kızım rapor alıp, yanımıza geldi''dedi.

Aslen Ispartalı olan Gülşah Aktürk'ün cenezasi yapılan otopsinin ardından memleketi Isparta'ın Şakrikaraağaç İlçesi Beyköy de defnedilmek üzere ailesine teslim edildi. 
  ŞEHRİN ORTASINDA KADINA ŞİDDET
Onur Baştürk yazdı  
 