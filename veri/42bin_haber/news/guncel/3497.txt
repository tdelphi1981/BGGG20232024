Kontrolü kaybedince işyerine girdi
Sarıyer'de aracının direksiyon hakimiyetini kaybeden sürücü önce hafriyat kamyonuna, daha sonra ise bir iş yerinin duvarına çarptı.
 Çarpmanın etkisiyle otomobil içerisinde sıkışan sürücüyü itfaiye ekipleri tarafından kurtarıldı.
 
 Kaza, saat 02.00 sıralarında Ayazağa Cendere Yolu üzerinde meydana geldi. Gökhan Yanar 34 TT 3398 plakalı otomobiliyle Kağıthane istikametine seyir halindeyken, aracının direksiyon hakimiyetini kaybetti. Kontrolden çıkan otomobil önce karşı yönden gelen 34 HA 0991 plakalı hafriyat kamyonuna, daha sonra da bir iş yerinin duvarına çarptı.
 ARAÇTA SIKIŞTI
 Çarpmanın etkisiyle araç içinde sıkışan Gökhan Yanar için olay yerine itfaiye ve sağlık ekipleri çağrıldı. Kısa sürede kaza yerine gelen itfaiye ve sağlık ekipleri yaklaşık 30 dakika süren çalışma sonrasında Yanar’ı sıkıştığı yerden çıkardı. Ağır yaralanan sürücü ambulansla Okmeydanı Eğitim ve Araştırma Hastanesi'ne kaldırıldı. Polis kazayla ilgili soruşturma başlattı.