17 milyon araca adım adım izleme
Emniyet, Türkiyedeki yaklaşık 17 milyon araca çipli plaka takılmasını öngören taslağı İçişleri Bakanlığına sundu. Araçların adım adım takip edilebilmesini sağlayacak sistem, özel hayatın ihlali tartışmalarını da yeniden gündeme taşıdı.
EMNİYET Genel Müdürlüğü, araç plakalarının çipli olması için taslak hazırlayarak İçişleri Bakanlığına sundu. Hazırlanan taslağa göre tescile kayıtlı tüm araçların iki plakasına kriptolu çip, ön camlarına ise barkodlu etiketler yapıştırılması hedefleniyor. Bu sistemle araçların takip edilirken, özel hayatın ihlali de tartışma konusu oldu.  
MOBESEyE ENTEGRE 
Başta Ankara Kumrular ve Gaziantepteki bombalı saldırılar olmak üzere, birçok terör ve suç eyleminde kiralık araçların kullanılması üzerine harekete geçen Emniyet, araç ve aracı kiralayanların kimlik bilgilerine en kısa sürede ulaşmak için takip sistemi konulması için taslak hazırladı. Taslak 44 madde içeriyor ve Trafik Kanununda değişiklik öngörüyor. Daha önce eski İçişleri Bakanı İdris Naim Şahine de sunulan taslak, özel hayat ihlaline neden olacak hükümler içerdiği gerekçesiyle geri çevrilmişti. Çip ve barkod sistemiyle, karayollarında seyreden tüm araçların hareketleri adım adım izlenebilecek. Sistem, radyo frekansı ile tanımlama teknolojisi temelinde çalışacak. MOBESE ile Karayolları Genel Müdürlüğünün otoyollardaki güvenlik kameraları sisteme entegre edilecek. Projenin hayata geçmesi halinde ise 17 milyon 33 bin 413 araç plakası değişecek. Araç camlarına yapıştırılacak etikette araçların şase numarası yer alırken, güvenlik nedeniyle çipli plakalar ise EGM tarafından üretilecek. Sistemle birlikte sabit plaka uygulaması da hayata geçecek ve araç alım satımında plaka değiştirme zorunluluğu ortadan kalkacak.  
ÖZEL HAYATIN GİZLİLİĞİNE AYKIRI 
Ankara Baro Başkanı Metin Feyzioğlu, Emniyetin bu çalışmasının özel hayatın gizliliği ilkesine aykırı olduğunu belirterek, Tipik büyük ağabey projesidir. Buradaki amaç, devletin herkesi daha kolay takip edebilmesini sağlamaktır. Hiçbir demokratik ülkede benzeri bir uygulama yoktur. Burada güvenlik kılıfı adı altında özgürlüklerin yok edilmesine çalışılıyor dedi. Türkiye Şoförler ve Otomobilciler Federasyonu Başkanı Fevzi Apaydın ise Emniyetin yürüttüğü bu çalışmayı Özel hayata müdahale olmaması şartıyla desteklerini  belirtti.