Hayati tehlikede müdahale yapılır
BAŞBAKAN Yardımcısı Bekir Bozdağ, Meclise sevk edilen anadilde savunma hakkı tasarısının açlık grevleriyle ilgili olmadığını savunarak, AK Parti Siyaset Vizyonu 2023 kitapçığı içerisinde kamuoyuna taahhütlerimizdir dedi.
Hayati tehlike sözkonusu olduğunda açlık grevlerine müdahale edileceği mesajını veren Bozdağ dün Mecliste gazetecilerin soruları üzerine şunları söyledi: Bundan sonraki süreç Meclise ait, komisyon istediği zaman gündem yapabilir. Açlık grevleriyle ilgisi yok, Ak Partinin kendi projesi. Adım atacağımızı kamuoyuna deklare ettik ve kitaplarda yazdık. Cezaevlerinde bulunan hükümlü ve tutukluların tamamının canı Türkiye Cumhuriyeti devletine emanettir. O bilinçle bir olumsuzluk olmasına izin vermeden sonlandırmak istiyoruz. Ama bunu devlete karşı şantaja, tehdide dönüştürmek isteyen varsa, şantajla, tehditle elde edilmesi gereken bir şey yok. BDPlilere söylemek lazım; hükümlüleri bu işe iten, açlığa, greve zorlayan onlar. Şöyle böyle olsun diyenler de onlar. Siz bu çocukları, tutukluları hükümlüleri açlığa yolladınız. İçiniz rahat mı diye gidip sormak lazım. Sağlık birimleri gerekli tedbirleri almış durumda. İnsan hayatı tehlikeye girince müdahale yapılır. Biz BDPye Yasalar çerçevesinde faaliyetlerinizi sürdürün diyoruz. Meclis her şeyin konuşulduğu yer. Mecliste konuşun. Ama onlar Mecliste konuşmamaya, eylem yapmaya gidiyor. Milletvekilleri eylem yapmaz, onların eylemi sözleriyle Meclisin kürsüsündedir, Mecliste yapılacak çalışmalarla olur.                 
Canlı bomba da açlık grevinde 
PKK adına 2008 yılında canlı bomba saldırısı düzenlemek üzereyken polislerin üzerine atlayarak etkisiz hale getirdiği terörist Gönül Erdoğan da geçen hafta açlık grevine başladı. Örgütün, Türkiyenin çeşitli illerinde cezaevlerinde yatan ve canlı bomba eylemi düzenleyecekken yakalanan 14 kişiye daha açlık grevi talimatı verdiği öne sürülüyor.   Arda AKIN / İSTANBUL 

APden Eyleme  kulak verin çağrısı   
AVRUPA Parlamentosu Başkanı Martin Schulz, Adalet Bakanı Sadullah Ergine bir mektup göndererek, cezaevlerinde süren açlık grevleriyle ilgili kaygılarını iletti. Öncelikli kaygısının şiddet içermeyen çaresizce eyleme katılanların sağlığıyla ilgili olduğunu vurgulayan AP Başkanı, Türk yetkililerin protestoculara kulak vermesini istedi. Schulz, eylemcileri de açlık grevini bitirip taleplerini siyasi diyalogla aramaya davet etti.  m Zeynel LÜLE