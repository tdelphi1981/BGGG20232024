THY'nin Paris ve Londra seferleri iptal edildi
Türk Hava Yolları (THY), olumsuz hava koşulları nedeniyle Paris ve Londra seferlerini iptal etti.
THY'den yapılan açıklamada, Londra ve Paris'te etkili olan yoğun kar yağışı nedeniyle saat 11.15'te TK-1823 sefer sayılı İstanbul-Paris, saat 18.55'te TK-1983 sefer sayılı İstanbul-Londra, saat 15.55'te TK-1824 sefer sayılı Paris Charles De Gaulle Havalimanı- İstanbul ile saat 00.30'da TK-1984 sefer sayılı Londra Heathrow Havalimanı-İstanbul seferlerinin iptal edildiği bildirildi.

Açıklamada, bu kentlere gidecek yolcuların, 444 0 849 çağrı merkezinden bilgi almadan havalimanlarına gitmemeleri istendi.