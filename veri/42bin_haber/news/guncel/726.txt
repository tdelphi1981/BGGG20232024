Ayten Gökçer'e çok kızdı
TBMM Darbeleri Araştırma Komisyonu Başkanı Nimet Baş, ''Asker yanlış bir şey yapmaz. 12 Eylül çok da kötü olmamıştır'' diyen tiyatrocu Ayten Gökçer'e sert tepki gösterdi.
A Haber'de yayınlanan 'Gündem Özel' programına konuk olan Komisyon Başkanı ve Ak Parti İstanbul Milletvekili Nimet Baş, darbelerin çok aktörlü olduğunu ve o dönemlerde devlet sanatçısı ünvanı verilenlerin de birer 'seçilmiş' aktör olduğunu belirtti.  
Ayten Gökçer'in "Asker yanlış yapmaz" sözlerini de eleştiren Baş, sözlerine şöyle devam etti: 
"Darbe o kişinin hayatı için çok iyi bir şey olmuştur. Bugün 12 Eylül Darbesi'yle bu ülke 50 gencini idam etmiş, işkence altında onlarca genç Diyarbakır Cezaevi'nde hayatını kaybetmiş, Mamak Askeri Cezaevi'nde 31 bin genç işkence görmüştür. O kişilerden bu acıların tamamının teğet geçmiş olması ne kadar vurucu. Bütün bu acılara hala yabancı ve uzak olabilmek gerçekten çok trajik. Gelinen noktada çok bedeller ödedi bu ülke. Birazcık acılı ailelerin o annelerin, babaların yerine koymak gerekiyor kendini. Öyle tüm bu acılardan uzak sırça köşklerde devlet sanatçısı olmanın lüksüyle yaşamak çok itici ve ağır. Zaten o sanatçı gereken tepkiyi toplumdan aldı." 
  12 EYLÜL DARBESİNİ SAVUNDU  
"RACİ TETİK DE KULLANILDI" 
Bazı isimlerin özellikle darbe için seçildiğine dikkat çeken Nimet Baş, "1980 Darbesi'nden bir ay önce Raci Tetik'in Mamak Askeri Cezaevi'ne müdür yapılmasını önemli buluyorum. 'Darbe yapılacağını biliyor musunuz?' diye sorduğumda 'Bilmiyordum ama Kızılay Meydanı'nda maketimi yakmışlardı' dedi. Kıbrıs Harekatı'nda da bulunmuş, katı ve insanlık dışı eylemleri yapabilecek böyle bir karakterin önceden seçilip oraya yerleştirildiğini düşünüyorum" açıklamasını yaptı.