Şanlıurfa'da, sulama kanalına düşen çocuk boğuldu
Şanlıurfa'da, sulama kanalına düşen çocuk boğuldu.
Alınan bilgiye göre, ilköğretim öğrencisi Yusuf Aslan (11), okul çıkışında arkadaşlarıyla Karşıyaka Mahallesi'nde gezerken, ayağının kayması sonucu sulama kanalına düştü.

Çevredeki vatandaşlar, bir süre suda çırpındıktan sonra kaybolan Aslan'ın kurtarılması için güvenlik güçlerinden yardım istedi.

Olay yerine gelen Emniyet Müdürlüğü Sualtı ekiplerinin yaklaşık bir saatlik çalışmasının ardından Aslan'ın cesedine ulaşıldı. Çocuğun cenazesi sudan çıkarılarak otopsi için Şanlıurfa Eğitim ve Araştırma Hastanesi'ne kaldırıldı.

Bu arada olayı haber alan Aslan'ın bazı yakınları fenalaştı.