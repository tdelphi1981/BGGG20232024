Boşanma davası açan eşini vurdu
BURSA'nın Karacabey İlçesi'nde 28 yaşındaki Adem D., boşanma davası açan 26 yaşındaki eşi Melek D., pompalı tüfekle ateş ederek yaraladı. Bacağından yaralanan Melek D. ambulans helikopterle Uludağ Üniversitesi Tıp Fakültesi Hastanesi'ne kaldırılırken, saldırgan koca polis ekipleri tarafından olay yeri yakınlarında gözaltına alındı.
Olay, saat 14.30 sıraları Runguçpaşa Mahallesi Panayır Caddesi'nde meydana geldi. Melek D. aralarındaki anlaşmazlık nedeniyle eşi Adem D. hakkında 2 ay önce boşanma davası açarak ayrı yaşamaya başladı. Melek D. bugün açılışı yapılan mobilya mağazasında da işe girdi. Öğle saatlerinde 16 L 5997 plakalı otomobiliyle açılış hazırlıkları yapılan mobilya mağazasına gelen Adem D., yol ortasında bıraktığı aracından inerek mağazaya girdi. 

İŞYERİNDE VURDU

Görgü tanıklarının ifadesine göre "Seni uyarmıştım" diyen zanlı pompalı tüfekle Melek D.'ye ateş etti. Kanlar içinde yere yığılan genç kadının imdadına mağaza çalışanları yetişirken, yaklaşık 100 metre uzaklıktaki polis karakolundan gelen güvenlik ekibi kaçmaya çalışan zanlıyı yakalayarak gözaltına aldı.

Sol bacağını saçmaların parçaladığı Melek D. olay yerine gelen ambulansla Karacabey Devlet Hastanesi'ne kaldırıldı. Durumu ağır alan genç kadın, ambulans helikopterle Uludağ Üniversitesi Tıp Fakültesi Hastanesi'ne sevk edildi.

Olayla ilgili soruşturma sürdürülüyor.