AK Parti laiklik ve Atatürkü yeminden çıkarıyor
AK Partinin başkanlık modelini önerdiği yeni anayasa çalışmasında, yemin önerileri de netleşti.AK Parti, başkan, başkan yardımcısı, bakanlar ve milletvekilleri için aynı yemini öngörürken, mevcut Anayasadaki Atatürk ilke ve inkılapları, laik Cumhuriyet, Türk milleti önünde ifadelerini kaldırdı.
BDPnin de teklifini vermesi üzerine dün Anayasa Uzlaşma Komisyonunda partilerin yasama önerileri açıldı. Bir yemin önermeyen BDP, parlamenterlerin and içmesini istemedi. Diğer partilerin yemin teklifleri şöyle: 
AK Parti: İnsan haklarına, hukukun üstünlüğüne ve demokrasiye bağlı kalacağıma; devletin bağımsızlığını, ülkenin bütünlüğünü, milletin kayıtsız ve şartsız egemenliğini koruyacağıma mukaddesatım ve şerefim üzerine yemin ederim. 
 
Anayasada şu anki milletvekili yemini şöyle: 
Devletin varlığı ve bağımsızlığını, vatanın ve milletin bölünmez bütünlüğünü, milletin kayıtsız ve şartsız egemenliğini koruyacağıma; hukukun üstünlüğüne, demokratik ve laik cumhuriyete ve Atatürk ilke ve inkılaplarına bağlı kalacağıma; toplumun huzur ve refahı, millî dayanışma ve adalet anlayışı içinde herkesin insan haklarından ve temel hürriyetlerden yararlanması ülküsünden ve Anayasaya sadakattan ayrılmayacağıma; büyük Türk milleti önünde namusum ve şerefim üzerine andiçerim. CHP: Milletvekili sıfatıyla anayasaya sadakatten ayrılmayacağıma, Türkiye Cumhuriyetinin bağımsızlığını ve ülkenin bütünlüğünü, milletin kayıtsız ve şartsız egemenliğini koruyacağıma, insan haklarına dayanan demokratik ve laik cumhuriyet ilkelerine ve Atatürk devrimlerine bağlı kalacağıma milletvekili sıfatımdan kaynaklanan konum ve yetkilerimi kişisel çıkar ve yarar sağlamak amacıyla kullanmayacağıma, vatandaşların refah ve mutluluğu için çalışacağıma Türk Milleti önünde namusum ve şerefim üzerine ant içerim. 
MHP: (İnandıkları mukaddes kitap huzurunda) Devletin varlığı ve bağımsızlığını, vatanın ve milletin bölünmez bütünlüğünü, milletin kayıtsız ve şartsız egemenliğini koruyacağıma; hukukun üstünlüğüne, demokratik ve laik Cumhuriyete ve Atatürk ilke ve inkılaplarına bağlı kalacağıma; Anayasaya sadakatten ayrılmayacağıma; büyük Türk Milleti huzurunda, bütün mukaddesatım, namusuz ve şerefim üzerine yemin ederim. 
TUTUKLU VEKİL FORMÜLÜ  
Ak Parti, teklifinde tutuklu milletvekili sorununa çözüm de önerdi. AK Parti, milletvekili seçilme şartları arasından askerlik hizmetini yapmış olmak, kamu hizmetinden yasaklı olmamak, devlet sırlarını açığa vurma, terör eylemlerine katılma ve bu gibi eylemleri tahrik ve teşvik suçlarından biriyle hüküm giymiş olmamak ilkelerini çıkardı. AK Parti, devlet bütünlüğü aleyhine suçları düzenleyen Anayasa hükümleriyle milletvekili seçilme şartları arasındaki bağı kaldırdı. Ayrıca, milletvekilinin seçimden sonra işledikleri tüm suçlar dokunulmazlık kapsamına alınırken, görevdeyken verilen hapis cezalarının da milletvekilliğinin sonuna bırakılması öngörüldü. 
YEDEK VEKİLLİK 
AK Partinin teklifine göre Başkan, parlamentoda kabul edilen kanunları iade ederse yeniden onaylanması için 367 milletvekilinin oyuyla kabul edilmesi gerekiyor. Bu çoğunluğa ulaşmayan iadeli yasalar geçersiz oluyor. AK Parti, yedek milletvekilliği de önerdi. Buna göre siyasi partilerin seçim çevrelerindeki milletvekili aday listelerinde bulunup da seçilemeyen adaylar bulundukları sıra esas alınarak yedek milletvekili sayılacak. Bağımsız adaylar da kendi pusulalarında yedek vekil yazabilecek. 
CHP'DEN HAKAN ŞÜKÜR MADDESİ 
CHP de milletvekillerinin mal bildiriminde bulunması ve bunu kamuoyuna açıklamasını önerdi. Milletvekilleri vekillik dışında hiçbir ücretli veya ücretsiz işte çalışamayacak. Seçimden önce veya sonra suç işleyen milletvekili Meclis kararı olmadan tutuklanamayacak, gözaltına alınamayacak. Ağır ceza mahkemesinin görevine giren suçüstü hali dışında TBMM üyeleri tutuksuz yargılanabilecek. Cumhurbaşkanı Meclis tarafından 7 yıllığına seçilecek.  
  
  
 