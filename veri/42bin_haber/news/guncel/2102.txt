Yolda bulunan para mutlu ediyor
Daily Telegraph gazetesinde yer alan habere göre; Birkbeck Collegende görev yapan psikoloji uzmanları, kişilerin mutluluk derecelerini tespit etmek için bir ölçek hazırladı.
Araştırmaya katılan 80 kişi yerde 10 sterlin bulmalarının kendilerini çok mutlu edeceğini söyledi. Araştırmada, kötü çalınan bir kemandan çıkan ses en can sıkıcı şey olarak belirlendi.

Yavru köpeklerle oynamak, çikolata yemek ve gülen bebek resimlerine bakmak da mutluluk veren şeyler arasında yer aldı.

Çürük diş resimleri ve ağlayan bebek resimleri ise birçok denek tarafından sinir bozucu bulundu.

Bu arada, erkeklerin yerde bulunan paraya sevinme oranı yüzde 90 civarındayken, kadınlarda bu oran yaklaşık 10 puan daha düşük.

Ancak kadınlar, genel mutluluk oranı ortalamasında erkekleri geride bıraktı. Kadınlarda bu oran yüzde 66 olurken, erkeklerde ise yüzde 58de kaldı.

DEPRESYONUN İLACI
Araştırmayı yürüten uzmanlardan Funke Baffour, hayatın akışı içinde meşgul olan insanların mutlu anları ıskaladıklarına dikkat çekti.

Baffour, yılın en stresli günü olarak ifade edilen Ocak ayının üçüncü Pazartesi günü gibi günlerin iç karartıcılığı ve depresyondan korunmanın basit yollarına işaret etti: Güzel bir müzik dinlemek, birine iltifatta bulunmak, sevdiklerinize ve evcil hayvanlarınıza daha fazla zaman ayırmak.