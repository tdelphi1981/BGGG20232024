Gece arabanıza çarptım, hakkınızı helal edin, gerekirse masrafları öderim!
Şanlıurfa'nın Birecik ilçesinde gecenin geç saatlerinde arabaya çarpan bir vatandaş çarptığı arabanın üzerine bir not bıraktı. Vatandaş, "Gece arabanıza çarptım. Hakkınızı helal edin. Gerekli tamir masrafı için telefon numaram ? diye not bıraktı.
63 PC 657 plakalı aracın şoförü İbrahim Halil Yağız, "Sabah kalktığımda arabamın üzerinde bir not gördüm. Notta yukarıdaki gibi yazıyordu. Vatandaşı aradım arabaya notu kendinin bıraktığını ve müsait bir zamanda arabanızın masraf giderlerini karşılayacağını söyledi. Bu zamanda böyle duyarlı vatandaşların olması beni memnun etti." şeklinde konuştu. 
Yağız, bütün vatandaşları böyle duyarlı olmaya davet ettiğini kaydetti.