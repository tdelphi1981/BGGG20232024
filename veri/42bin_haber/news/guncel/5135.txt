Kadınlar en çok bankada çalışmak istiyor
Son bir yılda kadın adaylar tarafından bankacılık sektöründe yapılan yeni iş başvurusu sayısında yüzde 8 artış yaşandı.
Kariyer.net verilerine göre son bir yılda kadın adayların en çok iş başvurusu yaptığı sektör "bankacılık" oldu. Son bir yılda kadın adaylar tarafından bankacılık sektöründe yapılan yeni iş başvurusu sayısında yüzde 8 artış yaşandı. Kadın adayların en çok iş başvurusu yaptığı ikinci sektör ise tekstil oldu. Tekstil sektöründen çalışmak isteyen ve bu alanda iş başvurusu yapan kadın adayların sayısında bir önceki yıla göre yüzde 16 artış görüldü. Kadınların en çok başvurduğu diğer sektörler ise gıda, eğitim, inşaat, otomotiv, turizm, sağlık, telekomünikasyon ve ilaç sanayi olarak sıralandı.

Kariyer.net Genel Müdürü Yusuf Azoz, kadın adayların tercihlerinin yıllar içinde fazla değişim göstermediğini, genel başvuru oranlarında daha geride olan bankacılık, eğitim ve ilaç sektörlerinin kadın adaylar için cazibesini koruduğunu belirtti.