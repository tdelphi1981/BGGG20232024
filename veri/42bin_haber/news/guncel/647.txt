F.Bahçe'yi karıştıracak iddia!
Fenerbahçe Ülker Arena ile ilgili rüşvet iddiası Kanaltürk'te yayınlanan Futbolizm isimli programda gündeme getirildi.
 Fenerbahçe Ülker Basketbol Takımı'nın maçlarını oynadığı Ülker Sports Arena ile ilgili yıkım kararının alınabileceği iddia edildi.
 Kanaltürk'te yayınlanan Futbolizm isimli programda gazeteci Mehmet Baransu ve ismini açıklamak istemeyen bir kişinin iddiasına göre Fenerbahçe Spor Kulübü ile Kadıköy Belediyesi arasında rüşvet çarkının döndüğü ve bu çarkın sonucunda Ülker Sports Arena'nın yapıldığı belirtildi.
 Baransu iddiasında; imara ait rant kazanıldığını, inşaat ruhsatlarının verilmemesi gerektiğini ve inşaat alanının sürekli olarak genişletildiğini belirtirken konuyla ilgili olarak müthiş iddialar bulunduğunu, şu an bu yerin faal olması sebebiyle suç işlendiğini kaydetti.
 Konuyla ilgili olarak CHP'li belediyenin açtığı ihalede Fenerbahçeli Nihat Özdemir'in aktif bir şekilde yer aldığı belirten Baransu, Sayın Başbakan'ın açılışa gitmediğinin de ısrarla altını çizdi.
 İsminin açıklanmasını istemeyen ve 'Olayın Tanığı' olarak nitelenen bir kişi ise yaptığı açıklamada Kadıköy Belediye Başkanı Selami Özdemir ile Fenerbahçe Kulübü Divan Başkanı Yüksel Günay arasında yakın ilişkiler olduğu 29 Aralık'Ta 55 Milyon TL'lik bir satışla Encümen arasında Fenerbahçe arasında arazinin satışının gerçekleştirildiğini, işlemin kanuna uygun olmasına rağmen kamu vicdanını zedeleyecek bir olay olduğunu belirtti.