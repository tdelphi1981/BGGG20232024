İmralı'da Öcalansız görüş günü
İMRALI'a ağırlaştırılmış ömür boyu hapis cezasını çeken Abdullah Öcalan ile aynı cezaevinde tutulan 5 mahkumdan 3'ünün yakınları, görüşmeye gitmek üzere Gemlik'e geldi.
Abdullah Öcalan ile aynı cezaevinde tutulan PKK'lı Şeyhmuz Poyraz'ın annesi Vezire Poyraz, kızkardeşi Felek Poyraz, Hasbi Aydemir'in kardeşi Haşim Aydemir, Cumali Karsu'nun kardeşi Ramazan Karsu İmralı'ya gitmek üzere bu sabah Gemlik Jandarma Bölük Komutanlığı'na geldi. Mahkum yakınları arasında, ziyaret için başvuruda bulunmayan Abdullah Öcalan'ın yakınlarının olmaması dikkat çekti. Şeyhmuz Poyraz'ın Kürtçe konuşan annesi Vezire Poyraz, "Şu an sadece oğlumu görmek istiyorum" derken, annesinin söylediklerini tercüme eden Felek Poyraz ise, "İmralı'ya en son 1.5 yıl önce gitmiştik. Yaptığımız başvuruların bazılarına izin verilmemişti. Uzun bir aradan sonra bugün gideceğiz" diye konuştu.


Jandarmada kimlik kontrolleri ve üst aramaları yapılan mahkum yakınlarının, yanlarında getirdikleri kıyafet ve kitaplar olduğu görüldü.