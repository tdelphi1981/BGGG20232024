İnsani eşitliği tartışmıyorum
CHP İzmir Milletvekili Birgül Ayman Güler, dün basın toplantısı düzenleyerek, Türk ulusu ve vatandaşlığını savunduğu için kendisini ırkçılıkla suçlayanlardan özür beklediğini söyledi. Güler, Benim tartıştığım, insani eşitlik değildir. İnsani olarak Türkler de, Kürtler de eşittir dedi.
TBMM Genel Kurulundaki Türk ulusuyla Kürt milliyetini eşit gördüremezsiniz sözleri nedeniyle Adıyaman Milletvekili Salih Fıratın partiden istifasına yol açan CHP İzmir Milletvekili Birgül Ayman Güler, Yalnızca Türk ulusu ve Türk vatandaşlığı sistemini savunduğum için şahsımı ırkçılık, faşistlikle damgalamaya girişmiş her kişi ve kurumdan özür bekliyorum dedi.

YUGOSLAVYA GİBİ OLMASIN
Güler, dün TBMMde düzenlediği basın toplantısında, Ben Boşnak kökenli bir Türk vatandaşıyım. Türkiyenin de babamın memleketi olan Yugoslavya gibi olmasını istemiyorum. Yugoslav ulus yapısı ortadan kaldırıldığında, ülke milliyetler mezbahasına döndü. Türk ulus yapısını çözme operasyonu da buna benzer bir tehdit getiriyor görüşünü savundu.  

SALDIRI AÇIKLAMASI
Güler, Genel Kuruldaki konuşmasında kullandığı Meşru müdafaa hakkı için saldırıdayız ifadesine de, Burada söz konusu olan, Lütfen beni ırkçı ve kafatasçı olarak görme de kendimle ilgili isteklerimi anlatabileyim. Bu ortamı sağlamak bile büyük mücadele konusu şu anda sözleriyle açıklık getirdi. Güler, şunları söyledi: 

TÜRKLER VE KÜRTLER EŞİTTİR
İnsani olarak Türkler de Kürtler de kimi söylerseniz söyleyin, elbette hiç tartışmasız eşittir. Biz ise burada insani eşitlikten söz etmiyoruz. Bir seçenek Ulus çadırımız olsun, milliyetlerimizin tümü bu ulusun vatandaşı olsun. Bir başka öneri var ki, Yamalardan oluşmuş bir çatı olsun. Bütün etnisiteler kendileri birer hukuki varlık olsun. 
Yeni gelen öneri budur. Benim tartıştığım, insani eşitlik değildir. 

CHPNİN DİZAYNI ÇALIŞMASI

Bu tartışma CHP üzerinde yürütülen, gayrimeşru, CHPnin dışından yeniden dizayn çalışmasının parçasıdır. Kimse, bu kampanyanın, CHPde 
bir bölünme parçalanma sarsılma ile sonuçlanacağını beklemesin. CHP bunu kendi içinde 
tartışarak aşacak.

ERDOĞANA YANIT

Başbakan Erdoğan, Marmara Üniversitesindeki konuşmasında bana yönelik olarak Parlamentoda bir milletvekili, sanıyorum kariyeri de var, ulus ile millet kavramını birbirine karıştırıyor dedi. Başbakan Erdoğan fahri, ben akademik doktorum. Durum, doktoralar arası tartışmaya dönüştü. Ama öyle görünüyor ki fahri doktorlar, akademik doktorları çok kolay aşağılayabiliyorlar. 

İŞÇİ PARTİSİ HABERİ

Güler, bazı CHPli milletvekillerinin İşçi Partisine geçeceğine ilişkin haberlerin anımsatılması üzerine de, İşçi Partisinden bu konuda ne bir ses ne de nefes aldık. Söz konusu haber basın ve İşçi Partisinin Genel Sekreteri açısından büyük bir talihsizlik. Bunu araştırmak lazım, böyle bir haber nasıl yapılabiliyor? tepkisini gösterdi. 

O sözler bölge halkını ayrıştırıyor
CHP Genel Başkan Yardımcısı Sezgin Tanrıkulu, CHP milletvekili Birgül Ayman Gülerin sarf ettiği sözlerin, bölge halkının kalbini kırdığını ve ayrışma yarattığını belirterek, Etnik kimlik insanın şerefidir, kimsenin şerefiyle oynayacak söz söylemeye hakkı yoktur dedi. Diyarbakırda KCK davasını izleyen ve CHP il örgütünü ziyaret eden Tanrıkulu şunları söyledi: Biz CHP çatısı altında Türkiyede özgürlüğü adaleti, kardeşliği ve eşitliği gerçekleştirmek için siyaset yapıyoruz. Bu idealleri Türkiyenin idealleri yapmak iddiasındayız. Anadil bölmez, anadil bütünleştirir. Hiçbir dil diğer dilden, kimlikten, milliyetten ulustan üstün değildir. Bu anlayış 19uncu Yüzyılda kalmıştır. Bu anlayışların çatısı da CHP değildir. CHPnin temel referansları vardır. Sosyal demokrasinin evrensel değerleridir. Kimse ayrımcılık, kutuplaştırıcı ve bu cumhuriyetin vatandaşlarını aşağılayıcı dil kullanamaz. Faruk BALIKÇI / DİYARBAKIR 

 

 