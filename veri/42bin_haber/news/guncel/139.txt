Topçular İskelesi'ndeki yoğunluk azaldı
Yalova üzerinden İstanbul'a giden tatilcilerin Yalova Topçular Feribot İskelesi'nde oluşturduğu yoğunluk azaldı.
 Kurban Bayramı tatilinin ardından tatilcilerin eve dönüşleri sürerken, Topçular-Eskihisar arabalı vapur hattındaki yoğunlukta düne göre büyük bir azalış görüldü.
 Dün öğle saatlerinde başlayan trafik yoğunluğu nedeniyle akşam saatlerinde kilometrelerce uzunlukta araç kuyrukları oluşurken, İDO yetkileri, yoğunluğun bu sabah 06.00'ya kadar devam ettiğini bildirdi.
 Bayram tatili süresince bugüne kadar Topçular-Eskihisar arabalı vapur hattını yaklaşık 60 bin aracın kullandığı öğrenildi.
 Topçular-Eskihisar hattındaki yoğunluğun, akşam saatlerinde normale dönmesi bekleniyor.
 AA