Fransız DJ Guetta, İstanbul'da konser veriyor
'Dans müziğinin fenomeni' olarak nitelendirilen Fransız DJ David Guetta, İstanbul'da konser verecek.

Yakaladığı 15 milyonluk albüm satışı ile dünyada geniş hayran kitlesine ulaşan Fransız yıldız, 4 Mayıs'ta Küçükçiftlik Park'ta İstanbullu hayranlarıyla  buluşacak.  Chris Willis, Fergie ve LMFAO ile 'Gettin Over You', Nicki Minaj ile 'Turn Me On', Sia ile ardarda gerçekleştirdiği 'Titanium' ve 'She Wolf'  gibi şarkılarla milyonlarca müzikseverin hayranlığını kazanan Guetta'nın  performansı öncesinde Türk DJ'ler Suat Ateşdağlı ve Emrah İş, sahne alacak. Guetta konserinin biletleri, Biletix üzerinden satışa sunuldu.  