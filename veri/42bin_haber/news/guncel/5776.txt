Lodos okulun çatısını uçurdu
DÜZCE'de, dün akşam saatte 50 kilometre hızla esen lodos nedeniyle Cumhuriyet Anadolu Lisesi'nin çatısının bir bölümü okulun bahçesine uçtu. Olayda şans eseri ölen ya da yaralanan olmadı.
Dün akşam Düzce'de etkili olan şiddetli lodos yaşamı olumsuz etkiledi. Saatte 50 kilometre hızla esen lodosta, Şıralık Mahallesi'nde bulunan Cumhuriyet Anadolu Lisesi'nin çatısı uçtu. Okulun çatısı büyük bir gürültü ile bahçeye uçarken, çatıda bulunan güneş enerji sistemi de hasar gördü. Olayın akşam meydana gelmesi olası faciayı önledi. Bugün İl Milli Eğitim Müdürlüğü ve İl Özel İdare Müdürlüğü yetkilileri okulda incelemede bulundular.