Mehmet Ağar tahliye mi edilecek?
'Susurluk' davasından hükümlü eski İçişleri Bakanı Mehmet Ağar'ın, Ceza Muhakemesi Kanunu ile Ceza ve Güvenlik Tedbirlerinin İnfazı Hakkında Kanunda Değişiklik Yapılmasına Dair Kanun hükümlerinden yararlanarak tahliye olmasının söz konusu olmadığı bildirildi.
AA muhabirinin Aydın Cumhuriyet Başsavcılığı'ndan aldığı bilgiye göre, 'Susurluk' davasından hakkında kesinleşmiş 5 yıl hapis cezası bulunan ve bu cezasını 9 aydan buyana Yenipazar Ceza ve Tutukevi'nde çeken Mehmet Ağar'ın dosyası, Ceza Muhakemesi Kanunu ile Ceza ve Güvenlik Tedbirlerinin İnfazı Hakkında Kanunda Değişiklik Yapılmasına Dair Kanun çerçevesinde incelendi.

Yapılan inceleme sonucunda Ağar'ın şu an için tahliyesinin söz konusu olmadığı belirlendi.

Aydın'da, bugüne kadar 193 hükümlünün çıkan yeni yasadan faydalanmak için başvuruda bulunduğu, 96 hükümlünün tahliye olduğu ve dosyaların incelemelerinin devam ettiği öğrenildi.