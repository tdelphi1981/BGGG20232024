Gençliğin gücü zirvesi Bursa'da başladı
Bursa Kent Konseyi Gençlik Meclisi ve AIESEC Bursa Şubesi ortaklığında düzenlenen Sürdürülebilir Başarı Platformu Gençliğin Gücü zirvesi, Atatürk Kongre Kültür Merkezinde (Merinos AKKM) başladı.
Sürdürülebilir Başarı Platformu tarafından ilki Genç fikirler temasıyla yapılan toplantılar, Gençliğin Gücü konseptiyle devam ediyor. 

Bursa Kent Konseyi Gençlik Meclisi ve AIESEC Bursa Şubesi ortaklığında BOSCH ana sponsorluğunda düzenlenen Gençliğin Gücü zirvesi, 2 gün sürecek.

Moderatörlüğünü Mikail Çakmakın yaptığı zirvenin ilk gününde konuşan Bursa Kent Konseyi Gençlik Meclisi Uluslararası İlişkiler Çalışma Grubu temsilcisi Yasin Taşkum, gençlik alanında faaliyet gösteren iki kurum arasındaki ortaklığın 22 Aralık tarihinde Genç Fikirler semineriyle başladığını söyledi.

AIESEC Bursa Şubesi Başkanı Esin Arı ise Kendini yöneten, dünyayı yönetir sözünün gücü ve kariyerin zirvesini erişme rotasını gösterdiğini ifade etti. Gerek iş hayatında, gerek okul hayatında öğrenme sürecinin her zaman devam ettiğini hatırlatan Arı, başarıya odaklanma ve liderlik gibi vasıflara sahip olmanın hayatın akışını belirlediğini dile getirdi. Gençliğin sesini duyurmanın, ülke ve toplum için çalışmanın her zaman birinci görevleri olduğunu söyleyen Arı, AIESECin kuruluş amacı hakkında katılımcılara bilgi verdi. Arı, Bu organizasyon bunun en büyük örneğidir. Gönüllü gençler olarak toplumun önemli vazifesini üstlenmek bizler için gurur kaynağı olmuştur. 

Yıllardır gençliğin sesi olan iki büyük kuruluş Gençlik Meclisi ve AIESEC güçlerini birleştirdi. Şehrine ve ülkesine hizmet eden, çalışmalarında gençleri baz alan iki kurum biraya gelerek gençler için sürdürülebilir başarı platformunu oluşturdu. Başarıyı hedef almanızı, sorumluluk ve risk alma yeteneğinizin gelişmesini temenni ederek kariyer yolculuğunuzda gücünüzün farkında olmanızı dilerim. diye konuştu.