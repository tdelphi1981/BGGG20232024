Google'dan 8 Mart Dünya Kadınlar Günü için çok özel logo
Google, 8 Mart Dünya Kadınlar Günü için özel logo hazırladı.
Google'ın ana sayfasında 'doodle' olarak adlandırılan logoda, dünyanın çeşitli ülkelerine mensup, farklı saç stilleri ve yüz hatlarına sahip kadınlardan oluşturulmuş bir grafiğe yer veriliyor.

Logonun üzerine tıklandığında da, kadınlara adanan güne ilişkin ansiklopedik bilgilerin yer aldığı sayfalar açılıyor.

ABD'nin New York kentinde 8 Mart 1957'de, yaklaşık 40 bin kadın işçi daha iyi koşullarda çalışma talebiyle greve başladı. Ancak polisin işçilere saldırması ve işçilerin fabrikaya kilitlenmesiin ardından çıkan yangında çoğu kadın 129 işçi can verdi.

26-27 Ağustos 1910 tarihinde Danimarka'nın Kopenhag kentinde toplanan 'Uluslararası Sosyalist Kadınlar Konferansı'nda da Almanya Sosyal Demokrat Partisi önderlerinden Clara Zetkin, fabrikada yaşamını yitiren kadın işçiler anısına, 8 Mart'ın 'Dünya Kadınlar Günü' olması önerisini getirdi.

Konferansta oy birliğiyle kabul edilen Dünya Kadınlar Günü, o tarihten günümüze çeşitli etkinliklerle kutlanıyor.