Yargı zırhına anayasa vizesi
Anayasa Mahkemesi (AYM), CHPnin, MİT Müsteşarı Hakan Fidanın KCK şüphelisi sıfatıyla ifadeye çağrılmasının ardından çıkarılan, MİT mensuplarına ve Başbakanın özel olarak görevlendirdiği kamu görevlerine soruşturma zırhına vize verdi.
AYM, bu kişilerin terör suçlarında bile Başbakan izniyle soruşturulabilmeleri düzenlemesini anayasaya uygun buldu ve iptali istemini dün reddetti. Böylece, CHPnin kişiye özel düzenleme diye itiraz ettiği MİT Yasası değişikliği ve soruşturma zırhı anayasa vizesi aldı. TMK savcıları bile artık MİT mensuplarına ve Başbakanın özel görevlendirdiği kişilere işlem yapmak için Başbakandan izin alacak. Doğrudan işlem yapamayacak. İptal verilseydi, MİT mensupları ve Başbakanın özel görevlendirdiği kişilere yargılama zırhı iptal edilmiş olacaktı. CHP, Devlet İstihbarat Hizmetleri ve Milli İstihbarat Teşkilatı Kanununda yapılan değişlikliğin kişiye özel düzenleme olduğu ve iptali istemiyle AYMde dava açmıştı. Düzenlemenin anayasanın hukuk devleti, eşitlik, yargı bağımsızlığı gibi maddelerine açıkça aykırılık oluşturduğu vurgulanarak, iptali talep edilmişti. CHPnin bu başvurusunu dün görüşen AYM heyeti iptal ve yürürlüğün durdurulması taleplerini reddetti. Raportör raporunda da başvurunun reddi istenmişti.