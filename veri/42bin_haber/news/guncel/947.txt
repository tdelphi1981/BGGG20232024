Önce müebbet sonra 12 yıl
İzmir Emniyet Müdürlüğü Çevik Kuvvet Şubesinde görevli polis memuru Anıl Kemal Gökçekin evinde tabancayla başından vurulmuş halde bulunan 20 yaşındakti Çiğdem Şahine ateş ettiği gerekçesiyle polis memuru Gökçeke ömürboyu hapis cezası verildi. Bu ceza, 12 yıla indirildi.Olay, Konak ilçesi Eşrefpaşa semtinde 29 Kasım 2010 tarihinde meydana geldi. Ailesi ile Gaziantepte oturan Çiğdem Şahin, internetten tanıştığı, İzmir Emniyet Müdürlüğü Çevik Kuvvet Şubesinde görevli polis memuru Anıl Kemal Gökçek ile arkadaş oldu. İnternetten görüşen polis memuru ve Şahin bir süre sonra buluşmaya karar verdi. Çiğdem Şahin, bu amaçla Gökçek ile görüşmek için İzmire geldi. Genç kız, silahla başından vurulmuş halde polis memurunun evinde ölü bulundu. Anıl Kemal Gökçek, kız arkadaşının intihar ettiğini öne sürmesine rağmen sevk edildiği mahkemede tutuklandı. Anıl Kemal Gökçek hakkında İzmir 1inci Ağır Ceza Mahkemesinde ömür boyu hapis cezası istemiyle dava açıldı.

Sanık polisin avukatı Muammer Yurdakul, önceki duruşmada olayın 2 yıldan bu yana cinayet mi, yoksa intihar mı olduğunun aydınlatılamadığını belirterek, "Bu olayın intihar olduğunu savunuyoruz. Ölen genç kızı ile ilgili bazı araştırmalar yaptık. Çiğdemin kilitli olan ve sadece arkadaşları tarafından görülebilen, sosyal paylaşım sitesi Facebook sayfasında elinde silah ile çekilmiş ilginç video görüntüleri olduğunu öğrendik. Ayrıca yine genç kız Facebook sayfasının giriş kısımların sürekli intihar sözcükleri içeren bir takım yazılar yazdığı bilgilerine ulaştık. Facebook sayfasının bu davaya ışık tutacağına inanıyoruz" dedi. 

Avukatın bu istemini kabul eden mahkeme heyeti, Çiğdem Şahine ait olan Facebook sayfasının şifresinin kırılması ve içeriğinin incelenmesi için Emniyet Müdürlüğü Bilişim Suçlar Müdürlüğüne yazı yazılmasına karar verdi. Ancak genç kızın Facebook sayfası açılamadı.

İzmir 1inci Ağır Ceza Mahkemesinde bugün yapılan son duruşmaya ömür boyu hapis cezası istemiyle tutuklu yargılanan polis memuru Anıl Kemal Gökçek ile avukatları Muammer Yurdakul, Ahmet Uray ve Serkan Türkdoğdu katıldı. Cumhuriyet Savcısı Abdullatif Yüksel, esas hakkındaki görüşünü açıkladı. Savcı Yüksel, sanığın Çiğdem Şahini tartışma sırasında söylediği sözler nedeniyle öldürdüğünü belirtti. 

Mahkeme heyeti, sanık polis memuruna ömür boyu hapis cezası verirken, hafifletici nedenlerle cezayı 12 yıla çevirdi. Sanığın avukatı kararı temyiz edeceklerini belirtti.