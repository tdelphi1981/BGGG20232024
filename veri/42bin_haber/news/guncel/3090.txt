Fidanlarını dikti
CHP Grup Başkanvekili ve Yalova Milletvekili Muharrem İnce, merkeze bağlı Elmalık Köyündeki evinin bahçesine fide ve fidan dikti.
Çizmelerini giyerek köydeki evinin bahçesini çapalayan ve fidan ve sebze fideleri diken İnce, köylü çocuğu olduğunu, çiftçilik, çobanlık yaparak büyüdüğünü ve toprağa âşık bir insan olduğunu söyledi. İnce, 35 yıldan bu yana her yıl köyündeki evinin bahçesine fidan diktiğini, bahçesinde her türlü sebze ve meyve ağacı bulunduğunu anlattı. İnce, Ispanak en ucuz ama en zor yetiştirilen bir üründür. Ispanağa birisi pahalı dedi mi, aklıma hep soğuk kış günlerinde dere kenarında ıspanağı yıkayan köylü kadınlar gelir. Benim hayatımda ıspanak, elma ve etin ayrı bir önemi var dedi.