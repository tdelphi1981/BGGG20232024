Kumar borcu için kızını satan baba 29 yılla yargılanacak
Şanlıurfa'da 13 yaşındaki kız ilköğretim 8'inci sınıf öğrencisi Ş.Ç.'yi 30 bin liralık kumar borcuna karşılık 21 yaşındaki Mehmet K.'ya sattığı ileri sürülen Ahmet Ç. (41) ve kızı kaçırdığı iddia edilen 3 kişi hakkında 29'ar yıl hapis cezası istemiyle dava açıldı. Zanlılar önümüzdeki günlerde 4 sanık 'Cinsel istismar ve hürriyeti tahdit' suçlarından hakim karşısına çıkacak. Küçük kız ifadesinde, Babam beni 35 bin liraya sattı demişti.
Şanlıurfa Cumhuriyet Başsavcılığı'na başvuran Henya Ç., 4 Nisan günü gireceği Seviye Belirleme Sınavı'na (SBS) hazırlanan kızı Ş.Ç.'nin, gece saatlerinde 3 kişi tarafından kaçırıldığını ileri sürdü. Henya Ç, eşinin 35 bin lira kumar borcu olduğunu ve kızının Mehmet K. tarafından kaçırılmasına göz yumduğunu iddia etmesi üzerine zanlıların telefonun dinlenmesi için mahkeme kararı çıkartıldı. Haydi kızlar okula kampanyası çerçevesinde Danimarkalı öğretmenler tarafından okutulan küçük kızın bulunması fotoğrafı dağıtılarak 81 ildeki emniyet ve jandarma birimleri için alarma geçildi.

Bir kız çocuğunun Bahçe köyündeki tarım işçilerinin yaşadığı bir çadırda olduğu ihbarı gelince harekete geçen Adana Karataş İlçe Jandarma Komutanlığı ekipleri, gece yarısı düzenlediği operasyonda Ş.Ç.'yi alıkonulduğu çadırda kurtardı. Ş.Ç.'yi alıkoyduğu ileri sürülen Mehmet K.'da gözaltına alındı. Adana Aile ve Sosyal Politikalar İl Müdürlüğü'nden görevli psikolog eşliğinde ifadesi alınan küçük kız, okumak istediğini ancak babasının kendisini zorla Mehmet K.'ya verdiğini söyledi. Ş.Ç. ifadesi alındıktan sonra koruma altına alındı. 

Kızı kaçırıp kendisine ikinci eş yaptığı ileri sürülen Mehmet K. Ben kızı kaçırmadım babasının 35 bin TL kumar borcu vardı ona karşılık kızını bana verdi. Ben alıp kendime eş yaptım, benim suçum yok dedi. Cumhuriyet Savcısı, küçük kızı kumar borcu yüzünden satan baba A.Ç. ile kızı kaçıran Mehmet K., kendisine yardımcı olan babası 55 yaşındaki A.K ve 22 yaşındaki S.K. hakkındaki soruşturmayı tamamlayarak iddianamesini hazırladı.Adana 9'uncu Ağır Ceza Mahkemesi'nce kabul edilen iddianamede, her 4 sanığın da 'Çocuğa nitelikli istismarı' suçundan 15'er, 'Kişiyi hürriyetinden yoksun bırakmadan' da 14 'ar yıl olmak üzere toplam 29'ar yıl hapis cezası ile cezalandırılmaları istendi.

İddianamede anne Henya Ç.'nin, eşi A.Ç.'nin 35 bin lira kumar borcu olduğunu, buna karşılık kızının kaçırılmasına müsaade ettiği görüşüne yer verilirken küçük kızın bulunması için yapılan telefon dinlemeleri de iddianameye yansıdı. Telefonu dinlenen S.K.'nin O bizim kaçırdığımız kız var ya Ne yapalım, güzeldi, hoştu, büyüktü, olgundu, biz bilmiyorduk ki kimliğinde küçük şeklinde konuştuğu belirtildi. A.K. ise savunmasında oğlu Mustafa ile Ş.Ç.'nin şehirden ayrıldığını ve babası A.Ç.'den kızı istediği belirterek, Kızın babası 30 bin lira başlık parası isteyerek, 'Bu parayı verirseniz uzatmayız, barış sağlarız' dedi. Ben de bu teklifini kabul ettim. Parayı aracılık yapan B.K. ile teslim ettim dediği belirtildi.