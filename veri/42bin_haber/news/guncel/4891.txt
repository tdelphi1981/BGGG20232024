Bakan Kılıç'a yumurta atmak istedi
GENÇLİK ve Spor Bakanı Suat Kılıça, Adanada yumurta atma girişiminde bulunan üniversite öğrencisi 22 yaşındaki E.E.E. polis tarafından gözaltına alındı. Olay anında araya giren korumalar, gencin hem ağzını kapattı hem de burnundan tutup yakalayarak yumurta atmasını engelledi.
Bakan Suat Kılıç, kentteki bazı spor tesislerinde incelemelerde bulunmak üzere Adanaya geldi. Kent merkezindeki tesisleri gezen Kılıç, daha sonra inşaatı tamamlanan Çukurova Üniversitesindeki (ÇÜ) Fevzi Çakmak Kız Öğrenci Yurduna gitti. Bakan Kılıç, burada davul- zurnayla karşılandı.   
Bakan Kılıç, çalınan türküyü dinledikten sonra ÇÜ öğrencisi olduğu ileri sürülen E.E.E. tarafından protesto edildi. E.E.E., "Biz ODTÜde uyarmıştık. Çukurova Üniversitesine neden geldiniz? Buraya AKP giremez" diye bağırdı.   
Ardından da Bakan Kılıça elindeki yumurtayı atmak istedi. Hemen araya giren korumalar, gencin hem ağzını kapattı hem de yumurtayı atmasını engelledi.  
Yumurta yere düşerek kırılırken, protestocu genç polis tarafından gözaltına alındı.Eyleme tepki vermeyen Bakan Kılıç, yurda girip, öğrencilerle sohbet etti.

 KILIÇA SALDIRI GİRİŞİMİ