Adana Yüreğirde parklar yenileniyor
Ayrıca spor yapmak isteyenlere yönelik spor aletleri ise parkların uygun yerlerine monte ediliyor.
Adana'nın Yüreğir ilçesinde parkların çocuk oyun alanları, yürüyüş yolları, bitki florası ve çevre düzenlemesi yenileniyor.

Yüreğirin en büyük sorununun başında kişi başına düşen kaliteli yeşil alanın azlığı olduğunu belirten Yüreğir Belediye Başkanı Mahmut Çelikcan, arsa durumunun yeni yeşil alanlar için uygun olmadığını kaydetti.

O yüzden mevcuttaki parkları yenilediklerini ifade eden Çelikcan, Mevcuttaki parklar ve yeşil alanlar yeterince kullanışlı değildi. Bu durumda olan 50 parkı ilk etapta yenileyerek vatandaşlarımızın kullanımına sunuyoruz." dedi.

Düzenlenen parklara yeni ve modern oyun takımları monte ettiklerini anlatan Başkan Çelikcan, çalışmalar hakkında şu bilgileri verdi: "Yenilediğimiz parklarımıza çocuklarımızın oynaması amacıyla yeni modern oyun takımları yerleştiriyoruz. Vatandaşlarımızın oturup sohbet edeceği ve iş stresini atmaları amacıyla dinlenme alanlarını yeniden düzenleyerek daha kullanışlı hale getirdik.

Yüreğirli vatandaşlarımızın bulundukları yerde spor yapmaları amacıyla parklarımıza yeni açık alan spor aletleri koyuyoruz. Böylece isteyenlerin spor yapmalarına yardımcı olmaya çalışıyoruz. Yüreğire vizyon park olarak inşa ettiğimiz Kültür Parkta sona yaklaştık, yakında açılışını yapağız.