Edremit'te zincirleme kaza
Edinilen bilgiye göre, Zeytinli'nin Altınkum Mahallesi'nde, Koray Y. (32) yönetimindeki 10 KK 294 plakalı otomobil kontrolden çıkarak park halindeki 10 LN 335 plakalı kamyona arkadan çarptı. Çarpmanın etkisiyle de kamyon önündeki 10 LA 925 plakalı otomobile çarptı.
Kazada, araçta bulunan ve kimliği belirlenemeyen bir kişi ile Bayram Çakal (29) hayatını kaybetti. Yaralanan ve hastaneye kaldırılan Anıl Titrek (25) de yapılan müdahaleye rağmen hayatını kaybetti. Edremit Devlet Hastanesi'nde tedavi altına alınan Sürücü Koray Y'nin ise hayati tehlikesinin bulunmadığı öğrenildi.
 
Kazada araç içinde sıkışan iki kişinin cesedi, bir saatlik çalışmanın sonucunda bulundukları yerden çıkarılabildi.