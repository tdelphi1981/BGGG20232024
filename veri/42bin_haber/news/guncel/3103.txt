Uyuşturucu bağımlısı genç ölü bulundu
MERSİN'de iki haftadır kayıp olan uyuşturucu bağımlısı 26 yaşındaki Bilal Kurt'un cesedi terk edilmiş bir evde bulundu.
Merkez Akdeniz ilçesine bağlı Yeni Mahalle 5331 sokaktaki terk edilmiş eve giren mahallenin gençleri, bir erkek cesedi ile karşılaştı. İhbar üzerine olay yerine gelen polis ekiplerinin yaptığı ilk incelemede, şahsın uzun süre önce ölmüş olduğunu ve baş kısmının çürümeye yüz tuttuğunu belirledi. Polis, cesedin yanında yaptığı araştırmada eroin enjekte etmekte kullanılan bir şırınga buldu. 

Cumhuriyet Savcısı'nın incelemesinde cesedin aynı mahallede oturan 25 yaşındaki Bilal Kurt'a ait olduğu belirlendi. Yaklaşık iki haftadır kayıp olan Bilal Kurt'un uyuşturucu bağımlısı olduğu ve bir süre tedavi gördüğü kaydedildi.

Olayla ilgili soruşturma sürerken, ceset Mersin Devlet Hastanesi Morgu'na kaldırıldı.