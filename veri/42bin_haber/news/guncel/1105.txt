Meteoroloji'den Ege'ye uyarı
Meteoroloji Genel Müdürlüğü, Kuzey Ege'de kuvvetli fırtına beklendiğini bildirdi.
 Meteoroloji Genel Müdürlüğü'nden yapılan yazılı açıklamada, rüzgarın Kuzey Ege'nin kuzeyinde yarın ilk saatlerinden itibaren kuvvetini artırarak, doğu ve kuzeydoğu yönlerden 6-8 kuvvetinde fırtına, açıklarında 7-9 kuvvetinde kuvvetli fırtına şeklinde eseceği belirtilerek, "Fırtınanın pazar akşam saatlerinde etkisini kaybetmesi beklenmektedir. Fırtına nedeniyle meydana gelebilecek olumsuzluklara karşı başta denizciler ve balıkçılar olmak üzere, ilgililerin ve vatandaşların dikkatli ve tedbirli olmaları gerekmektedir." denildi.