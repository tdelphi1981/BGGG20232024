Çocuk ve aile için dünya İstanbulda
ULUSLARARASI Aile ve Şiddet Konferansının ikincisi, 24-26 Kasım tarihleri arasında yapılıyor.Gazeteciler ve Yazarlar Vakfı Kadın Platformunun İstanbul Kongre Merkezinde düzenlediği konferansa, yerli-yabancı birçok önemli isim katılacak. Aile ve Sosyal Politikalar Bakanı Fatma Şahin de açılış konuşmasını yapacak. Üç gün sürecek kongrenin cumartesi günkü başlangıç oturumunu, BM Cinsiyet Eşitliği ve Kadın Kalkınma Fonu Orta ve Güneydoğu Avrupa Bölgesel Koordinatörü Dr. Erika Kvapilova yönetecek. İkinci gün çocuğa şiddet işlenecek, açılış konuşmasını California Üniversitesinden Prof. Dr. Hilal Elverin yapacak.