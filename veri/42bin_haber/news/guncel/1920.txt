Şarköy termik santral istemiyor
Tekirdağın Şarköy ilçesine bağlı Kızılcaterzi Köyü yakınlarına özel bir firma tarafından yapılması planlanan termik santral projesi, çevrecileri ve köylüleri ayağa kaldırdı.
Ellerinde dövizlerle yürüyen vatandaşlar bölgeye gelen firma yetkililerine tepki gösterdi. Termik santral istemeyen Şarköy Doğa ve Çevreyi Derneği üyeleri ve köylülere, CHP Genel Başkan Yardımcısı Tekirdağ Milletvekili Faik Öztrak ile partililer de destek verdi. Jandarma ekipleri keşif alanında geniş güvenlik önlemleri aldı.
BURASI SİT ALANI
Şarköy Doğa ve Çevreyi Koruma Derneği Başkanı Hakan Sadunoğlu, arazinin ormanla kaplı olduğunu belirterek, şunları söyledi: Bu araziye yapılmak istenen termik santralle, turizm cenneti olan doğa harikası bölge yok olacak. Biz buraya doğayı denizi yok etmeyecek rüzgar enerjisi, güneş enerjisi yapılmasını istiyoruz. Aynı zamanda burası sit alanı, tarım arazisi. Güzelim bölgeye nasıl ÇED raporu veriliyor, ona karşı çıkıyoruz. 
FİRMA: FİKİR ALDIK
Termik Santrali yapmayı düşünen firması yetkilileri ise Bu proje için çok sayıda kurumdan fikir aldık. Burası bizim seçtiğimiz arazi değil, devletin seçtiği, bize önerdiği bölge dedi. Bilirkişi heyeti, yapılan incelemenin ardından ilçeden ayrıldı. Protestocu kalabalık da olaysız dağıldı.