Yolcu otobüsü devrildi: 12 yaralı
SİVAS'ın Suşehri ilçesi yakınlarında bir yolcu otobüsü, iddiaya göre buzlanma nedeniyle devrildi. Yan yatan otobüsün 12 yolcusu yaralandı.
Kaza saat 03.00 sıralarında Suşehri ve Zara ilçeleri arasında 25'inci kilometrede bulunan Geminbeli geçidinde meydana geldi. Antalya'dan Bayburt'a gitmekte olan Ali Coşgun (34) yönetimindeki 29 DC 229 plakalı yolcu otobüsü, yolda oluşan buzlanma nedeniyle kontrolden çıkarak sağ tarafa devrildi. Yan yatan otobüste bulunan 18 kişiden 12'si yaralandı. Yaralılardan 4'ü Suşehri Devlet Hastanesi'ne, diğerleri ise ambulanslarla Zara Devlet hastanasi'ne kaldırılarak tedaviye alındı. 2 yaralının durumunun ciddi olduğu belirtilirken, kazayla ilgili soruşturma başlatıldı.