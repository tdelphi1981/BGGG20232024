İlhami Işık'tan müthiş PKK iddiası: Mayıs ayında PKK sınır dışına çekilebilir
MİT Başkanı Hakan Fidan ile DTK Eş Başkanı Ahmet Türk ve BDP Milletvekili Ayla Akat Atanın İmralı Cezaevine PKKnın silah bırakması amacına yönelik ziyaretini daha önceki ateşkes görüşmelerinde devlet ve İmralı arasında arabuluculuk yapmış olan "Balıkçı" kod adlı İlhami Işık A Haberde Şirin Severin sunduğu Jurnalde değerlendirdi. Mayıs ayında PKK sınır dışına çekilebilir diyen Işık, on tane Silvan da olsa sürecin sona ermeyeceğini de dile getirdi.
MAYIS AYINDA PKK SINIR DIŞINA ÇEKİLEBİLİR
Görüşme için Ahmet Türk ve Ayla Akat Ata isimlerinin seçilmesi isabetlidir, görüşmelerden bu yana sergiledikleri tavırdan anlıyoruz. Bu sürece zarar verebilecek her şeyden sakınan bir tavır içinde olduklarından dolayı kendilerini desteklemek gerekiyor. Anlamlı buluyorum her iki ismi de. Bu süreci kendi dâhil olduğum süreçlerden çok daha anlamlı buluyorum. Teorik olarak bir silaha veda paketi var. Bunun ön koşulu PKKnın sınır dışına çekilmesi. Bu fiziki koşullardan şimdi mümkün değil. Mayıs ayında örgüt sınır dışına çıkabilir. Biz şiddetin ve silahların kullanılmayacağı bir döneme giriyoruz. Zor mu? Zor. Öcalan kafasında silahlı mücadeleye son demiştir. Bunu hayat geçirme zamansal bir sorundur. 

ON TANE SİLVAN DA OLSA BU SÜREÇ SONA ERMEZ
Bunun hayata geçirilmesi imkân ve kabiliyet meselesidir. Bundan sonra on tane de Silvan olsa bu süreç bozulmaz, çünkü yeterince kazanımımız, deneyimimiz var. Zorunluluk ve gönüllülük söz konusu bir de. Bölge şu anda zorunluluk dayatıyor. Irak ve Suriyenin şu anda içinde bulunduğu duruma bakarsanız, Ortadoğu denklemine bakarsanız, bölge Türk- Kürt ittifakını dayatıyor.



MANDELA DA CEZAEVİNDEYDİ AMA ÇÖZÜM GELDİ
AK Parti Grup Başkanvekili Nurettin Caniklinin BDP milletvekilleri için söylediği iradeleri ipotek altında sözüne katılmıyorum. Bir dün dünde kalmıştır, yeni bir süreci yaşıyoruz. Dünü konuşanlar ölülerdir, yaşayanlar yarına bakar. BDPye bu süreçte pozitif yaklaşmak gerekiyor. Öcalana gelince Mandela da cezaevindeydi, onun için iradesi ipotek altında denmedi. Kandile karşı Öcalanın elini güçlendirmek için ev hapsi gibi seçenekler konuşuluyor ancak bu en son konuşulacak konudur, en başta konuşmak ne kadar iyi niyetli de olunsa sürece kötülük olur. Yıllardır tanıdığım bildiğim Öcalan için kendi önceliği ikinci üçüncü planda, birçok haklı nedenden dolayı nefret süjesine dönüşmüştür. Öyle bir niyeti olsa Suriyeden çıkış problemi olmazdı. Görüşmeleri kendisi için yaptığı doğru değil.