Davul zurnayla tahliye oldular
4ÜNCÜ yargı paketi kapsamında Adananın Kozan İlçesinde bulunan M Tipi Kapalı ve Açık Cezaevindeki 65 hükümlünün tahliyesine başlandı. Cezaevi dışında heyecanla yakınları hükümlü yakınları davul ve zurna eşliğinde çifte telli oynadı. Bazı mahkumlarsa basın mensuplarına görünmemek için hızla cezaevi önünden uzaklaştı.
6411 sayılı yasanın, hükümlülerin denetimli serbestliği için aranan Açık ceza infaz kurumunda cezasının son 6 ayını kesintisiz olarak geçirme şartını askıya alan düzenleme kapsamında Kozan M Tipi Kapalı ve Açık Cezaevindeki 65 hükümlü de tahliye talebinde bulundu.  
DAVUL ZURNAYLA TAHLİYE OLDULAR / FOTO GALERİ 
Dosyaları incelemeye alınan hükümlülerden durumu yeni düzenlemeye uyanlar, akşam saatlerinden itibaren tahliye edilmeye başlandı. Cezaevi kapısında yakınlarının tahliyesini bekleyen aileler, davul zurna eşliğinde çifte telli oynadı. Tahliye olarak cezaevi kapısından çıkan hükümlü yakınlarını oynayarak karşılayan vatandaşlar, hükümete düzenleme için teşekkür ederek sevinçli olduklarını belirttiler.

Denetimli serbestlik kapsamında salıverilen hükümlüler ise "Allah bir daha cezaevine düşürmesin. Devletimiz sağ olsun. Darısı içerde kalan arkadaşlarımızın başına. Çok mutluyuz. Hürriyet çok güzel bir şey" dediler.

SİİRT'TE 80 TAHLİYE 
Siirt Açık Cezaevi'nden 80 hükümlü tahliye edildi. Tahliye edilenlerden Halil Ömür, hükümetin kararını çok yerinde gördüğünü belirterek, Bu yasadan yararlandığımız için çok mutluyuz. Tüm mahkumların bir an önce ailelerine kavuşmasını diliyorum dedi. 
Çocukları tarafından cezaevi önünde karşılanan Nurettin Karakoyun da yasayı çıkaranlara teşekkür etti. Karakoyun, Cezamın bitmesine 2.5 yıl kalmıştı eski yasanın tanıdığı haklardan faydalandım. İnşallah tüm mahkumlar çıkar ama bir daha suç işlememek kaydıyla bırakılırlar diye konuştu. 
Salıverilen Bahattin Güngöl Başbakan ve Cumhurbaşkanına teşekkür ediyoruz. Ben cezaevindeyken Kuran'ı Kerim benim için her zaman bir umut ışığı oldu. Benim cezam azdı 7 aylık cezamdan geri kalan 2,5 aylık kısmını denetimli serbestlik kapsamında geçireceğim dedi. 
ELAZIĞDA 154 MAHKUM TAHLİYE EDİLDİ 
Elazığda yasanın yürürlüğü girmesiyle 154 mahkumun tahliye edildiği belirtildi.  
Denetimli Serbestlik Yasasının Cumhurbaşkanı Abdullah Gülın onaylamasının ardından cezaevlerinde hakaret, yaralama, tehdit gibi suçluların aralarında bulunduğu 1.5 yılın altında cezaları kalan mahkumların tahliyelerine başlandı. Elazığda yasa kapsamında 154 hükümlünün tahliye edileceği belirtilirken, bugün dosyaları tamamlanan mahkumların tahliyelerine akşam saatlerinde başlandı. Cezaevi önünde yakınları tarafından karşılanan tahliye edilen hükümlüler, büyük mutluluk yaşadıklarını dile getirdi. Şahismail GEZİCİ/ ELAZIĞ, (DHA) 
BURSA'DA TAHLİYE 
Bursa E Tipi Açık ve Gemlik Açık cezaevlerindeki 80 tutuklunun tahliye edildiği bildirildi. 
Yasa kapsamında Bursa E Tipi Açık ve Gemlik Açık cezaevlerindeki 80 hükümlü tahliye edildi. 
İyi halli mahkumların dosyaları infaz hakimleri tarafından tek tek inceleniyor. Bursa'da yaklaşık 550 hükümlünün yasadan yararlanacağı belirtiliyor. 
EDİRNEDE 280 HÜKÜMLÜ TAHLİYE EDİLDİ 
Edirnede, Denetimli Serbestlik Yasasında yapılan değişiklikten yararlanan 280 hükümlü tahliye edildi. 
Edirne Açık Ceza İnfaz Kurumnda da tahliyeler başladı. Yasadan faydalanan 280 hükümlü tahliye sevinci yaşadı. Tamamlanan işlemlerin ardından hükümlüler, cezaevinden çıkarak kendilerini bekleyen yakınlarıyla kucaklaştılar ve özgürlüklerine kavuştular. Fırat KESKİNKILIÇ/EDİRNE, (DHA) 
ADIYAMAN'DA 300 HÜKÜMLÜ TAHLİYE EDİLDİ 
Cumhurbaşkanı Abdullah Gülün Denetimli Serbestlik Yasasını onaylamasının ardından Adıyaman Açık Ceza İnfaz Kurumundan akşam saatlerinde tahliyeler başladı. Adıyamanda yasanın yürürlüğü girmesiyle 300 hükümlünün tahliye edildiği belirtildi.  
Denetimli Serbestlik Yasasını Cumhurbaşkanı Abdullah Gülün onaylamasının ardından cezaevlerinde hakaret, yaralama, tehdit gibi suçluların aralarında bulunduğu 18 ayın altında cezaları kalan hükümlülerin tahliyelerine başlandı. Adıyaman Açık Cezaevinde bulunan 300 hükümlü yasa kapsamında tahliye edildi. İşlemleri tamamlanan hükümlülerin tahliye işlemleri akşam saatlerinde başlarken, cezaevi önünde yakınları tarafından karşılanan hükümlüler, büyük mutluluk yaşadıklarını dile getirdiler. Sercan SAKAR/ ADIYAMAN, (DHA) 
METRİS'TE TAHLİYE 
Metris Cezaevi'ndeki ağır ve yatalak hasta 13 hükümlü tahliye edildi. 
Ceza Muhakemesi Kanunu ile Ceza ve Güvenlik Tedbirlerinin İnfazı Hakkında Kanunda Değişiklik Yapılmasına Dair Kanunun Resmi Gazete'de yayımlanmasının ardından, yatalak ve ağır hastaların tahliyesine başlandı. 
Metris Cezaevi'ndeki yatalak ve ağır hasta 13 hükümlünün tahliyesi, ambulanslarla ve yakınlarının araçlarıyla gerçekleştirildi. 
Cezaevi önünde konuya ilişkin gazetecilere açıklama yapan Bakırköy Cumhuriyet Başsavcıvekili Bayram Köroğlu, Yasa kapsamında, maruz kaldığı ağır hastalık nedeniyle ceza infaz kurumu koşullarında hayatını yalnız idame ettiremeyen, bu husus Adli Tıp Kurumu raporuyla tespit edilen 13 hükümlünün cezalarının infazının, Başsavcılığımızca, iyileşinceye kadar geri bırakılmasına karar verildi dedi.