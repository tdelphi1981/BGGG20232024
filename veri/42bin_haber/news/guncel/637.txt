Bakanlar Kurulu, Patriot füzelerini görüşüyor
Bakanlar Kurulu, Başbakan Recep Tayyip Erdoğan başkanlığında toplandı. Bakanlar Kurulu'nun ana gündem maddesini ise NATO tarafından kurulacak Patriot hava ve füze savunma sistemleri oluşturuyor.
 İç ve dış gelişmelerin ele alınacağı toplantıda, terörle mücadelede son durum, Suriye ve Gazze'deki gelişmeler de değerlendirilecek. Ayrıca Bakanlar Kurulu'nda Adalet Bakanı Sadullah Ergin, 4. Yargı Paketi'ne ilişkin sunum yapacak. Toplantının ardından ise Başbakan Yardımcısı ve Hükümet Sözcüsü Bülent Arınç'ın bir açıklama yapması bekleniyor.
 
 Bakanlar Kurulu toplantısı öncesi Ekonomi Bakanı Zafer Çağlayan basın mensuplarına hurma ikramında bulundu.
 
 CİHAN