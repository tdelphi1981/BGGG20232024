7 bin 800 kilo patlayıcı ele geçirildi!
Afganistan'ın başkenti Kabil'de, istihbarat tarafından 7 bin 800 kilo patlayıcı ele geçirildiği bildirildi.
Güvenlik makamları, Kabil'in Heluhil bölgesinde, bombalı saldırı planlayan gruba yönelik operasyon düzenlendiğini açıkladı. Operasyonda saldırıyı planlayan 5 kişi ölürken, 2 kişi de tutuklandı. 

Grubun Kabil'in kalabalık noktasında bombalı saldırı hazırlığında olduğu kaydedildi. Saldırının gerçekleşmesi durumunda yaklaşık bin 500 metre çapındaki alanda büyük hasara yol açacağı aktarıldı. 

Saldırının yurt dışında, Hakkani şebekesi tarafından planlandığı belirtildi.