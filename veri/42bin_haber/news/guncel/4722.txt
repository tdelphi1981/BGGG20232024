AKPye iktidarı altın tepside sunduk
BDP heyetinin İmralıda Abdullah Öcalan ile yaptığı görüşmenin tutanakları dünkü Milliyet Gazetesinde yayınlandı.
Namık Durukan imzalı haberde dikkat çeken bölümler özetle şöyle:
BİR TEŞEKKÜR ETMEDİLER
Öcalan: Hükümet kesin vesayetten kurtuldu mu hesaplaşma tam olarak yapıldı mı? Tayyipin hükümet mekaniği, Kürt hareketine vurduğu kadar kendisine izin veriliyor, alan açılıyor vesayet kurumu, güç odakları tarafından. Sayın Başbakan zekice bu mekaniği teşhis etmiş ve iyi kullanıyor. Komplonun bir parçası değil. Danışıklı demiyorum ama Başbakan komplonun parçasıdır demiyor ama, bu yöntemi bir iktidar aracı olarak görüyor. PKKya vurarak yerini sağlamlaştırıyor. Kendime kızıyorum, 2001-2004te biz eylemi tak diye kestik. Hükümet anlamadı, terör bitti dediler. (Altan Tana dönerek) Sayın Altan bilirsin İslamcıların 40 yıllık rüyasıydı, rüyalarını gerçekleştirdik. Biz AKPye iktidarı altın tepside sunduk. Bize bir teşekkür etmedikleri gibi 2nci Atatürk rolüne soyunup daha çok üstümüze geldiler, ezmeye çalıştılar. Benim demokratik kriterlerim var bunu anlattık, bir baktık ki AKP hegemonya kurmak istiyor.
BAŞBAKAN TUTUKLANACAKTI
Sayın Başbakanı buna inandıran ekip (2011de) PKKyi bitireceğiz dedi. 10 bin kişiyi (KCK) içeriye aldılar. Bu güç MİTe de darbe planladı. Ben hemen devreye girdim, Bu darbedir dedim. Ergenekondan farkı yok. Başbakan MİTe darbe yapılınca sıranın kendisine geldiğini gördü, Başbakan vatana ihanet suçundan tutuklanacaktı. Genelkurmay Başkanının (İlker Başbuğ) tutuklanması da budur. MİTi düşürseydiler, Türkiyede tüm kaleler düşmüş olacaktı. Hakan Fidan tutuklansa, sıra Başbakana gelecekti. Ben bir darbeyi sezdim. Cezaevi müdürüne Hakan Beyi (MİT Müsteşarı Hakan Fidan) yalnız bırakmamak gerekir dedim. Sözlü, yazılı iletişime geçtim, 5 ay önce tekrar kanal açıldı, diyalog başladı.
ERDOĞANIN BAŞKANLIĞINI DESTEKLERİZ
Öcalan: Başkanlık sistemi düşünülebilir. Biz Tayyip Beyin başkanlığını destekleriz. Biz AKP ile başkanlık ittifakına girebiliriz. Yalnız Başkanlık ABDdeki gibi olmalı, devlet meclisi gibi bir senato, bir de halklar meclisi. Bunun adı demokratik meclis de olabilir. Bu da ABDdeki gibi temsilciler meclisi gibi olabilir, Rusyadaki alt duma gibi olabilir. İngilteredeki avam kamarasının Türkiye versiyonu gibi.  
Ne ev hapsi ne af, hepimiz özgür olacağız 
Ne ev hapsi, ne de af... Bunlara gerek kalmayacak. Herkes, hepimiz özgür olacağız. Şunu bilin ki bu hamlem komployu boşa çıkaracaktır. Ben komployu aşıyorum. Başarılı olursam, Ne KCK tutuklusu kalır ne başkası. Bu olmazsa 50 bin kişiyle halk savaşı olacak. Ölen ölecek, ben karışmıyorum. Yalnız, herkes bilmeli ki, Ne eskisi gibi yaşayacağız, ne de eskisi gibi savaşacağız. Kendime güveniyorum. Şunu iyi bilin devlet de ben de vazgeçemeyiz. Tarihi bir barış ve demokratik yaşama geçiş. Ben sorumluluk üstlenmem. Süreç başarısız olursa Apo öldü diyeceksiniz. Ben yokum. BDP ve PKKnın beni kullanmasına izin vermem. 
Vatandaşlık maddesini yazdırıyorum 
Sırrı: Anayasada en büyük tartışma vatandaşlık tanımında yaşanıyor. Kandil diyor ki mutlaka Kürt halkının varlığı zikredilmeli, çünkü azınlıklar denilince gayrimüslimler anlaşılıyor, ki bu doğru bir tespit.
Öcalan: (Sırrının sözünü keserek yeniden araya girdi) Vatandaşlık maddesini sana yazdırıyorum, Özgür iradesiyle Türkiye Cumhuriyetine bağlılığını ifade eden her birey Türkiye Cumhuriyeti vatandaşıdır. Burada Türkiye Cumhuriyeti de olmayabilir sadece Türkiyede olabilir. Ulus aidiyeti ile devlet aidiyetini karıştırmayın. Devlete aidiz, ama Türk ulusçuluğuna ait değiliz.  
Dosyalarım çatışmasızlık öneriyor 
Öcalan: (Sırrıya dönerek) PKK bile beni anlamıyor. Beni bir ağabey ve baba gibi görüyor. Endişelerini paylaşıyorum. Benim dosyalarım  (hazırladığı mektuplara vurarak) endişelerini giderecek bir çatışmasızlık öneriyor. Şimdi burada ne var?
Birinci Belge: Demokratik Barış Sürecine Felsefi Bakış: Bu toplam 10 maddeden oluşuyor.
İkinci Belge: Demokratik Çözüm Planı: Bu da toplam 10 maddeden oluşuyor. Buna kısa bir giriş de diyebiliriz
Üçüncü Belge: Demokratik Barışın Eylem Planı: 3 aşamalıdır. Birinci aşama 7 madde, ikinci aşama 5 madde. Üçüncü aşama 7 madde. 
Nevruzda ilan edeceğim 
Eylem Planına bir sayfalık ek yazdım. İkinci ek 4 sayfalık paralel devletle ilgili sorulara cevaplar. Değerlendirme 3 yaprak, 6 sayfa Kürt Sorununda Barış  ve Demokrasi Süreci Hakkında Kısa Değerlendirme. Ben 3 aşama ve 10 ilke öneriyorum. Bu yazı üzerine cesurca tartışacaksınız. Bunu Kandile ve Avrupaya götüreceksiniz. Kendi aranızda iş bölümü (heyeti kastederek) yaparak, Kandil ve Avrupaya bu görüşmeyi anlatın. Daha önce 3 hafta demiştim ama 2 hafta içerisinde gelirse, görüşlerimi revize ederim. Eşbaşkanlarla görüşürsem iyi olur. Eğer eşbaşkanlara tavır devam ederse yine bu heyet gelir. Nevruza bunu ilan etmek istiyorum. İlanı ben yapacağım.
(Sırrıya dönerek) Kolektif haklar ve Kürt reformu yasası yapılacak. Biz demokratik özerklikte ısrar edersek, bu sabote olur.     ANKARA 

 