Anadol'dan da komisyona rest
TBMM Darbeleri ve Muhtıraları Araştırma Komisyonu'na 'yetkiniz yok' diye rest çeken CHP eski Genel Başkanı Deniz Baykal'ın ardından, bir rest de CHP eski Milletvekili Kemal Anadol'dan geldi.
 12 Eylül Alt Komisyonu'na dün bilgi vermesi beklenen Anadol, komisyona bir mektup göndererek  'Komisyonun Meclis İçtüzüğü'nün 105. maddesinin dışına çıktığını' belirtti ve bu nedenle davete katılmayacağını vurguladı.
 ABD VE CIA'SIZ OLMAZ
 ANADOL mektubunda, komisyona bilgi veren isimlere de atıfta bulunarak, 'Türkiye'de ABD ve CIA'nın haberi ve oluru olmadan darbe yapılamayacağını' iddia etti. Anadol bu bağlamda, '12 Eylül öncesi ortamın hazırlanmasında MİT, ''derin devlet'' ile CIA ve diğer yabancı istihbarat örgütleri arasındaki ilişkiler ortaya çıkarılmadan sonuca varmanın mümkün olmadığını' da ifade etti.  ANKARA