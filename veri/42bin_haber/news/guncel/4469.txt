Hızlı başlayan, güzel biten bir hafta...
Haftanın ilk akşamında, saat 22.26'da oluşacak Dolunay, detaylı sayısal sonuçlara göre karar vermemiz gereken önemli projelere işaret ediyor. Başak burcunda gerçekleşen Dolunay sırasında, burcun yöneticisi Merkür'ün geri harekette bulunması, geçmiş konuların, olayların gündeme taşınacağını da vurguluyor.  Gün içinde suyla ve mümkünse toprakla temas etmek, sıvı tüketmek  bizi rahatlatacaktır. 

Salı gününden sonra  ilişkilerin yumuşadığını hemen farkedeceğiz. Yardımlaşmak, işyerinde başkalarına destek olmak bize keyif verecektir. Haftanın ilerleyen günlerinde, şirketlerin bir numaralı yöneticilerine destek geliyor. Yönetim kurulları, devlet organları ve bankalar uyumlu işbirliklerine oldukça açık. 
(Öncelikle yükselen burcunuzu okuyun)

Koç: Haftaya hızlı giriş yapıyorsunuz. Özellikle Pazartesi öğleden sonra bir anda canlanan ofis hayatınız sizi panik yapmasın. Üzerinde çalıştığınız konuların detaylarını açıklamak herkesin merakını giderecektir. Size bağlı ekibin biribiri ile uyumlu çalıştığından emin misiniz? Bundan emin olmanızda fayda var. Emin olmanız gereken başka bir konu ise çalışma temponuzu biraz düşürmeniz gerektiği. Haftanın ilk günleri, kendinize sakin zamanlar ayırın. Doğal beslenmeye çalışın. 

Boğa: Haftanın ilk günleri bir sunum, bir eğitim veya müşterilere yapılacak kısa bir tanıtım için kendinizi bir anda sahnede bulabilirsiniz. Bu anları iyi değerlendirin. Ürettiğiniz yeni fikirleri, stratejileri paylaşmanın tam sırası. Salı günü ve sonrasında şirket dışı ekip çalışmaları oldukça aktif. Hem keyif alacağınız, hem de karşılıksız çalışacağınız idealist konular zamanınız alacaktır. Gruplar ve derneklerde de yer alabilir, bazı çalışmalar içine girebilirsiniz. 

İkizler: Kariyerinizde işler bir ileri bir geri gider bir havada. Size verilen bazı sözler olabilir. Ünvanınız, görevinizde karşılıklıklar da sözkonusu olabilir. Salı günü ve sonrasında, Venüs sayesinde beğeni toplamanız, sizi tanımayanların bile sizinle ilgili olumlu düşüneceği bir döneme giriyorsunuz. İşinizden memnun değilseniz, yavaş yavaş harekete geçin. İş görüşmelerinizi  ise öncelikle daha önceden çalıştığınız yerlere yapabilirsiniz. 

Yengeç: İş gezileri ve ziyaretlerle dolu hareketli bir haftaya giriyorsunuz. İş seyahatleri, geçmişte tanışmış olduğunuz yurt dışı bağlantılı kişilere tekrar ulaşmanızı sağlayabilir. Medya ve eğitim-gelişim alanlarında geçmişteki bağlantılarınızın Salı gününden sonra kapılarını çalın. Zamanınız yoksa telefonla veya e-posta ile onlara ulaşmaya çalışın. Kazançlı işler başlayabilir. Tanıtım ve reklam işindeyseniz, eski çalışmalar çok işinize yarayacaktır. 

Aslan: Pazartesi öğleden sonraya kadar Ay Aslan burcunda. Gururunuzu okşayan güzel gelişmeler beraberinde soru işaretlerini de getirebilir. Sürüncemede kalan konular ise öğleden sonra aydınlanacaktır. Haftanın ilk günlerinde kişisel birikimlerinizin değerini daha iyi anlayacaksınız. Para, maddi imkanlar ve aynı zamanda size para kazandıran tüm becerileriniz gündeme geliyor. Kendinize yatırım yapmak için başkalarının kaynaklarından faydalanabilirsiniz. Doğru şekilde ilerlemek için başkalarından bilgi, para veya tanıdık yani 'network' desteği alın.

Başak: Parlayan bir yıldız olduğunuz haftaya giriyorsunuz. Gözler sizin üzerinizde iken, haftanın ilk iki günü hata yapmaktan çekinmeyin. Bildiklerinizi söyleyin ve akılcı yöntemlerle işyerindekileri yönlendirin. İkili çalışmalarda gerginlik ihtimaline karşı, açık ve şeffaf olun. Siz ne kadar mantıklı olursanız olun, diğerleri biraz hassas ve alıngan olabilir. Bu nedenle iletişimi doğru kurduğunuzdan emin olun. Kariyeriniz ve özel hayatınızla ilgili önemli kararlar alabilirsiniz. Seçim yapmaktan, hayatınızı bir parça da olsa değiştirmekten çekinmeyin. Eski tanıdıklar size çok şey kazandırabilir. 

Terazi: Hiçbirşeye karar vermek zorunda değilsiniz. Özel ve iş hayatınızdaki ilişkilerde karışıklık yaşıyorsanız , hemen bir aksiyon almak zorunda değilsiniz. Bu hafta elinizde olmayan ve kontrol alanınızın içinde bulunmayan konularla ilgili endişelenmeyin. Hızlıca bu tür aksaklıkları unutun. Venüs, Salı günü ve sonrasında günlük çalışma hayatınızı güzelleştiriyor. Çalıştığınız ofisi daha güzel kılmanız, yeni bir odaya taşınmanız, ekibinize uyumlu kimseleri dahil etmeniz mümkün.

Akrep: Güçlü kişilerden, büyük şirketlerden aldığınız destek bu hafta gidere artıyor. Üstesinden gelmeye çalıştığınız her konu için bir bilene danışabilir, özellikle yöneticinizden destek alabilirsiniz. Dolunay, mesleki sorumluluklarınızı ön plana çıkarıyor. Şirket dışında, işle ilgili veya ilgisiz idealleriniz için ne kadar zaman harcakam istediğinize karar verin. Belli grupların içinde çalışıp çalışmamak tamamen size kalmış. Yaratıcılığınız Salı günü sonrasında haftalar boyunca çok aktif. Şans oyunları ve spekülatif konularda ise parlak bir dönem.

Yay: Her ne kadar işe gidip gelseniz de bir süredir aklınız özel hayatınızdaydı. Ev ve aile bağlantılı konuların hareketliliği bu hafta da deva m ediyor. Bir yandan, Dolunay bu hafta görev ve ünvanınıza ışık tutacak. Yeni bir işe girebilir, görevinizle ilgili bazı değişiklikler olduğunuz öğrenebilirsiniz. Daha fazla çalışmanızı gerektiren işler ortaya çıkabilir. İşyerinde bağlı bulunduğunuz yöneticinizle ilgili gelişmeler de haftanın ilk günleri konuşulacak. Venüs, birkaç hafta boyunca arada evden çalışmanın keyifli ve verimli olacağına işaret. 

Oğlak: Eskiden kaleme almaya başladığınız ve yarım kalan notlarınıza şimdi geri dönme zamanı. Yarım kalan sözleşmeler üzerinde çalışabilir, geçmişteki bir işetişim projesini canlandırabilirsiniz. Saha satış ekibindeyseniz veya kendi işinizi yapıyorsanız, en doğru hareket eski müşterilerinize, temas kurduğunuz kimselere geri dönmek, kapılarını çalmak. Diğer taraftan, imza atmanın, el sıkışmanın, bir sözleşmeyi finalize etmenin zamanı pek değil. Eğer bunu yapmak durumunda kalırsanız, sonradan daha iyi şartlar olması için revize etmeniz gerekebilir. Henüz tüm bilgilere sahip değilsiniz. 

Kova: Paranızın hesabını yapmanız pek çok şeyden daha öncelikli görünüyor. Başkalarına borç vermek, yardımda bulunmak güzel. Diğer taraftan para hareketlerini kontrol altında tutmanız güçleşebilir. Başkalarına kredi kartınızın şifresini vermeyin ve kimseyi zor durumda bırakmayın. Alacaklarınızı tahsil etmek için Salı günü sonrasında birkaç hafta şansınız bol görünüyor. Ortaklaşa yatırım fırsatları ve ailece alınıp satılacak gayrimenkuller, miras yoluyla geçen maddi imkanlar da sözkonusu olabilir. 

Balık: İşyerinde çok yakın çalışma arkadaşlarınız ve patronunuzla iletişiminizi oldukça artırdığınız günler içindesiniz. Dolunay, iş ilişkilerinizde karşılıklı beklentilerin açığa çıkacağını işaret ediyor. Taleplerinizi açıkça ifade edin, ancak karşı tarafın yanlış anlamasını engellemek için herşeyi yazıya da dökmeye çalışın. E-postalara, konuşmalarınıza özen gösterin. Kimseye tutamayacağınız sözler vermeyin.  Özellikle Salı günü ve sonrasında hayalgücünüzü aktive edecek mekanlar ve zamanlar yaratın. Ofis dışına çıkın veya sevdiğiniz renkleri ofise taşıyın. Beğeni kazandığınız bu dönemde ikna yeteneğiniz öne çıkıyor. Sayısal raporlar yerine kavramsal konularla ilerlemeniz avantaj yaratacaktır.