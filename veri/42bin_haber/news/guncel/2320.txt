Engelli maaşlarında rapor düzenlemesi


Aile ve Sosyal Politikalar Bakanlığı ile Sağlık Bakanlığı, engelli vatandaşlara verilen sağlık raporlarını yeniden düzenliyor. Mevcut durulda engelli maaşları standart olarak belirlenirken yeni sisteme göre vatandaşın maaşı, engel oranına göre belirlenecek.Engel oranı arttıkça maaş düzeyi de artacak. Engel oranı azalanlara ise İŞKUr işbirliğinde iş imkanı sağlanacak. Yeni sistemle öncelikle engellilerin muayene sıkıntıları çözülecek. Engelli raporları elektronik ortama aktarılacak. Ayrıca elektronik ortamdaki rapor sürekli güncellenecek. Böylelikle engelli vatandaşın yapacağı işlemler için sürekli engelli raporu almasına gerek kalmayacak. Ayrıca engellilere evde bakım maaşı ve kurum bakımı için şart koşulan heyet raporuyla ‘yüzde 40’ engelli olma şartı kaldırılacak. Maaşta kişinin engeli ile birlikte sosyal yaşam şartları da ele alınacak. 
VATANDAŞ ONLINE TAKİP ALTINDA 
Yeni sistemle engelli vatandaşlar sürekli gözetim altında olacak. Muayene veya tedavi günü gelen vatandaş doktor veya aile hekimi tarafından aranarak hastaneye çağırılacak. Bu değerlendirme yöntemi ile engellilerin izlenmesi, rehabilitasyonu kolaylaştırılacak.