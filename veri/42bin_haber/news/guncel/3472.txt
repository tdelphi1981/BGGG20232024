Müezzinoğlu: Patlamada yaralanan 15 kişi tedavi altında
Sağlık Bakanı Mehmet Müezzinoğlu, Cilvegözü Sınır Kapısı'nda meydana gelen patlamada yaralanan 15 kişinin Hatay il sınırları içinde tedavi altında olduğunu belirterek, "Hemen hemen tamamının durumu ciddi." dedi.
Bakanı Mehmet Müezzinoğlu, Cilvegözü Sınır Kapısı'nda meydana gelen patlamada yaralananların sağlık durumuyla ilgili bilgi verdi. Müezzinoğlu, "Yaralıların büyük çoğunluğu ağır yaralı, taburcu olacak pozisyonda şu anda bir yaralımız yok. Arkadaşlar takip ediyorlar. Daha güçlü bir sağlık merkezi gerekiyorsa tüm acil hizmetler, uçak ambulansımız ile birlikte transfere de hazırız." dedi. 

Şu anda hastaların başka şehirlere transferinin söz konusu olmadığını aktaran Müezzinoğlu, "Ancak biz o hazırlıkları yaptık." ifadesini kullandı. 

Hatay il sınırları içinde 15 yaralının hastanelerde tedavi gördüğünü aktaran Müezzinoğlu, "Onların hemen hemen tamamının durumu ciddi. Saat ve saat takiplerini yapıyoruz." diye konuştu. Öte yandan 15 hastadan 4'ünün ise yoğun bakımda olduğu kaydedildi.