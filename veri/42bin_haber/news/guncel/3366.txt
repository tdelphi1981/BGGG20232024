Kumbh Mela festivalinde facia:36 ölü
Dünyanın en büyük dini buluşması Kumbh Mela festivalinde kalabalığın toplandığı köprünün çökmesi sonucu en az 36 kişi öldü. Dünyanın en büyük dini buluşması Kumbh Mela festivali kanlı başladı. Milyonlarca Hindu'yu buluşturan  ayinin ardından kalabalığın toplandığı Allahabad kentinin tren istasyonunda bir köprünün çökmesi sonucu en az 36 kişi yaşamını yitirdi, onlarca kişi de yaralandı. Ölenlerden 23'ünün kadın olduğu belirtildi.

12 yılda bir düzenlenen dünyanın en büyük dini festivali Kumbh Mela için milyonlarca Hindu, ülkenin kuzeyindeki Allahabad kentinde gelmişti. Ancak kalabalık Allahabad tren istasyonuna akın edince köprünün bir kısmı çöktü. Yaşanan arbedede birçok kişi merdivenlerden düştü ve ezildi. 

Görgü tanıkları, olayın ardından bölgeye saatlerce ambulans gelmemesinin facianın boyutunu artırdığını belirtiyor. Ölü sayısının çok daha artmasından endişe ediliyor.
 
55 gün süren Pitcher Festivali sırasında Ganj, Yamuna ve efsanevi Sarasvati nehirlerinin kesişme noktası olan Sangam'da 30 milyon Hindunun yıkanması bekleniyordu. 
Kutlu yıkanma günlerine, yıldızların dizilişine göre karar veriliyor ve dindar Hindular, bugünlerden birinde kutsal nehirde yıkanmanın, onları günahlarından arındıracağına inanıyorlar.