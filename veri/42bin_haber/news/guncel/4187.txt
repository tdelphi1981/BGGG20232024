13 bin subay TSK'dan ayrıldı
Milli Savunma Bakanı İsmet Yılmaz, Türk Silahlı Kuvvetleri'nden (TSK), 1 Ocak 2009-21 Ocak 2012 tarihleri arasında kendi istekleriyle ayrılan general, amiral, subay ve astsubay sayısının 13 bin 751 olduğunu bildirdi.
CHP Adana Milletvekili Ali Demirçalı'nın konuya ilişkin yazılı soru önergesini cevaplandıran Yılmaz, 2012 Ağustos Şurası'ndan sonra Tümamiral Kemalettin Gür, Tuğgeneral Necati Tekin ve Tuğgeneral Hakan Taşkesen'in emekli olduğunu hatırlattı.

Yılmaz, 'TSK'dan 1 ocak 2009-21 ocak 2012 tarihleri arasında kendi istekleriyle ayrılan general, amiral, subay ve astsubay sayısı 13 bin 751'dir. 2009, 2010 ve 2011 yıllarında sözleşmeli statüde görev yapan toplam 4 bin 967 uzman erbaş kendi istekleriyle sözleşme yenilemeyerek TSK'dan ayrılmıştır' bilgisini verdi.