Mısır Çarşısı davasının gerekçesi açıklandı
Pınar Selek'e mahkumiyet kararının gerekçesi açıklandı. Gerekçeli karar 407 sayfadan oluşuyor. Gerekçeli kararda patlamaya bombanın sebep olduğu vurgulanırken, karara şerh koyan mahkeme başkanı 'Patlamanın bomba sonucu meydana geldiği tespit edilememiştir' dedi.
İstanbul 12. Ağır Ceza Mahkemesi 407 sayfalık kararında, Pınar Selek'e niçin ceza verildiğini açıkladı. Gerekçeli kararda ayrıca Mahkeme Başkanı Vedat Yılmaz Abdurrahmanoğlu da karara neden muhalefet ettiğini ayrıntılarıyla anlattı.

GEREKÇELİ KARARDAN:

Pınar Selek'e mahkumiyet kararının gerekçesinden :


* Deliller incelendiğinde Mısır Çarşısı'nda meydana gelen patlamanın lpg patlamasından değil, bomba patlamasından kaynaklandığı değerlendirilmektedir.

* Sanık Abdülmecit Öztürk ifadesinde Mısır çarşısındaki patlama eylemini icra ettiğini kabul etmektedir.

*Sanık anlatımlarından anlaşıldığı üzere Pınar Selek'in PKK terör örgütüne katılarak siyasi eğitim aldığı, örgüt içinde "leyla" kod adını kullandığı ve bomba eğitimi aldığı değerlendirilmektedir.

* Fransa'da yaşayan Berzan Öztürk'ün telefon talimatıyla sanıklar Pınar Selek ve Abdülmecit Öztürk tarafından eylemin gerçekleştirildiği hiçbir kuşkuya yer vermeksizin açıkça anlaşılmaktadır.

Pınar Selek kararına şerh koyan mahkeme başkanı :

* Hangi sanığın bu olaya katıldığından daha önemli ve öncelikli olan, patlamanın bombadan mı yoksa başka sebepten mi kaynaklandığının tespitidir. 

* Patlamanın bir bomba sonucu meydana geldiği tespit edilememiştir