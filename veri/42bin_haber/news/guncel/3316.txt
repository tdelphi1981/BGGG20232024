Teröristler için hazırlanan yaşam malzemeleri ele geçirildi
Diyarbakır'ın Kulp ilçesi kırsalında ormanlık alanda jandarma ekiplerince yapılan taramada, bir mağaraya teröristler için bırakılan yaşam malzemeleri ele geçirildi.
Diyarbakır Valiliği'nden yapılan açıklamaya göre, Diyarbakır Jandarma Bölge Komutanlığınca elde edilen istihbari bilginin değerlendirilmesi sonucu 8 Şubat saat 04.00'ten itibaren Kulp ilçesi Ünal köyü bölgesinde arama tarama faaliyeti başlatıldı. Tespit edilen bir mağara içerisinde bölücü terör örgütü PKK-KCK'lı teröristlerce kullanılmak üzere işbirlikçiler tarafından bırakıldığı değerlendirilen yaşam malzemeleri ele geçirildi. Ele geçirilen 2 adet küçük boy piknik tüpü (dolu), bir adet koli bandı, 4 adet büyük boy pil, 10 kilogram makarna, 10 kilogram tuz, 5 kilogram helva, 3 kilogram kesme şeker, 3 kilogram kayısı reçeli, bir kilogram çay, 5 kilogram tel şehriye imha edildi.