Kuvvetli yağışta batan pazarın malları bunlar !
Edremit'teki kuvvetli yağışta ürünleri zarar gören bazı pazarcılar, yıkayıp temizledikleri iç çamaşırlarını 50 kuruş ve 1 liradan satmayı planlıyor.
Hafta sonunda birçok ev ve iş yerinde su baskınlarına yol açan kuvvetli yağış, bölge pazarcılarını da olumsuz etkiledi.Özellikle giyim ürünleri satan pazarcıların araçları, sel sularının altında kalınca içindeki eşyaları çamur oldu. Bölgede henüz sular da akmayınca pazarcılar, çamur içinde kalan mallarını bir traktör arkasında getirdikleri su tanklarının altına bir leğen koyarak 
yıkadı.Taşıma suyla yıkanan çamaşırları, sazlık alandaki aydınlatma direklerine bağladıkları iplerde kurumaya bırakan esnaflar, pazarlarda 5 ile 10 lira arasında sattıkları iç çamaşırları, kuruduktan sonra 50 kuruş ile 1 liradan vermeyi 
planladıklarını söyledi. Maddi zararlarının büyük olduğunu belirten pazarcılar, ürünlerini düşük fiyattan satarak, zararlarını en aza indirmeyi hedeflediklerini ifade etti.