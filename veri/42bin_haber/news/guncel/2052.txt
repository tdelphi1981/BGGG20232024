Almanya da Paris benzeri olayla karşılaşabilir
AK Parti Genel Başkan Yardımcısı Mehmet Ali Şahin, Pariste PKKlı 3 kadının, silahların bırakılması sürecini sabote etmek için öldürüldüğünü savundu.Şahin, Önümüzdeki günlerde korkarım Almanyada buna benzer bir takım olaylarla karşılaşılabilir dedi. Şahin şunları söyledi: Halk, bu sürecin silahların bıraktırılması suretiyle sonuçlanmasını bekliyor. Kandan bıktık, bu sorun bir şekilde çözülsün. Terör örgütü ve onun elebaşısı durumundaki kişiler de bu yolla amaçlarına ulaşamayacaklarını, Türkiyeye bir şey kabul ettiremeyeceklerini anlamış oldular. 2012 yılı onlar için çok kötü bir yıl oldu. Eskiden vur kaç taktiği uyguluyorlardı. 2012 yılında vur kal taktiği uyguladılar ama başaramadılar. Askerimiz, polisimiz, istihbaratımız el birliğiyle onların planlarını bozdu. Bu sorun bitmelidir talebi karşı taraftan gelmiştir. O halde silahları bırakın denilmiştir. Böyle bir süreç başladı, daha işin başındayız. Amacımız silahların bırakılmasıdır. Bazıları, sonucunda bırakın falan diyor. Bu sürecin başlangıcı silah bırakmaktır.