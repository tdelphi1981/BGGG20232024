Otistik çocuklara ritim terapisi uygulaması
Gençlik Hizmetleri ve Spor İl Müdürlüğü Gençlik Merkezi'nde otistik çocukların topluma kazandırılması için ritmik ders verilmeye başladı.
Gençlik Hizmetleri ve Spor İl Müdürlüğü Gençlik Merkezi'nde otistik çocukların topluma kazandırılması için ritmik ders verilmeye başladı. 

Otistik kişilere ve diğer gelişimsel bozuklukların kontrolünde onların davranışlarına yardım eden bir müdahale olabileceğini ifade eden Gençlik Hizmetleri ve Spor İl Müdürlüğü Türk halk oyunları antrenörü ve müzik öğretmeni Ferhat Karaöncel, bu müdahalenin otistiklerde duyusal hareketi uyarmada ya da daha duyusal tedavi usullerine yardım edebileceğini söyledi. 

Ritmik alıştırmaların etkisine inanılırsa yaygın gelişimsel bozukluklara ulaşılabileceğini belirten Gençlik Merkezi Müdürü Kahraman Polat da, Otistik bireylerin duyusal uyaranlara karşı verdikleri tepkilere bakıldığında işitsel uyaranların daha baskın olduğu görülür. Ritm uygulamaları müzik eğitiminin temelidir fakat otistiklerle yapılan uygulamalar terapi kapsamında değerlendirilir. Bu çalışmada işitsel uyaran olarak ritm kullanılarak otistik bireyle iletişim kurulması ve devamında problem davranışların kontrol altına alınması hedefleniyor. dedi. 

Gençlik Hizmetleri ve Spor İl Müdürü Rifat Ünlü ise, yaptığı açıklamada; otistik çocuklara ritim dersi verdiklerini belirterek "Bu zor bir iş. Bunlar özel çocuklar. Onları disiplin altına almak, belli hareketleri yapmalarını istemek kolay değil. Sabırla ve özveriyle çalışmalara devam ettiriyoruz. Bu çalışma ile engelin başarıya engel olamadığını gösteriyorlar. dedi.