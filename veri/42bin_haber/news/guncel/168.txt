İktidar bu kumarı kaybetmiştir!
Ünlü Piyanis Fazıl Say Cumhuriyet Bayramında yaşanan olayları eleştirdi.
 Piyanist Fazıl Say, Cumhuriyet Bayramı kutlamaları sırasında Ulus'ta yaşanan olayları sert bir dille eleştirdi. Say, 'Evdeki hesap çarşıya uymadı' dedi
 HÜKÜMET BU KUMARI KAYBETMİŞTİR
 Dünyaca ünlü piyanist ve besteci Fazıl Say; 29 Ekim'de Ankara Ulus'ta gerçekleşen Cumhuriyet Bayramı kutlaması hakkında yazdığı yazıda, AKP iktidarı için "Bu kumarı kaybettiler" dedi.  Say; 29 Ekim'de sosyal paylaşım sitesi Facebook'taki kişisel sayfasında, Ulus'taki Cumhuriyet Bayramı kutlamasına hükümetin en başından beri gösterdiği tavrı eleştiren bir yazı yazdı.
 HÜKÜMET DAĞILIN BAKALIM DEDİ
 Yazının kendisine ait olduğunu Aydınlık'a doğrulayan Say; "Hepimiz bu ülkenin vatandaşıyız, bugün bir bayram günü ve olaylar oldu. Bunu halk olarak hepimiz tartışabilmeliyiz" sözleriyle başlayan yazısında; " Haberlerde hep birlikte izliyoruz; açık ve net; İktidar Partisi, Türk insanına bugün, 'Cumhuriyet Bayramını kutlamanıza izin vermiyoruz, dağılın bakalım' mesajını vermiştir" dedi.
  