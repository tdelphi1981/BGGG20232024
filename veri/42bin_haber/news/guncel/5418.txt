Katil zanlısı kayınvalide böyle görüntülendi
Çiğli ilçesinde 3 yaşındaki çocuğunun gözü önünde öldürülen kadının cinayet zanlısı kayınvalidesi, sorgulanmak üzere İzmir Emniyet Müdürlüğü Cinayet Büro Amirliği'ne getirildi. Katil zanlısı kayınvalide S.P.Ö'nin emniyet müdürlüğüne götürüldüğü esnada gülmesi dikkat çekti.
İzmir'de dün meydana gelen olayda Çiğli ilçesi 8039 sokak numara 3'te bulunan evde 27 yaşındaki gelini Gamze Nur Ö'yü çeşitli yerlerinden bıçaklayarak öldürdüğü iddiasıyla 50 yaşındaki kayınvalide S.P.Ö, Urla ilçesinde gözaltına alındı. Gözaltına alınan kayınvalide S.P.Ö, sorgulanmak üzere İzmir Emniyet Müdürlüğü Bozyaka hizmet binasında bulunan Cinayet Büro Amirliği'ne getirildi.

S.P.Ö, emniyete getirilişinde gazetecilerin 'Niçin öldürdünüz?' sorusu üzerine 'Görmediğim bir şeyi yaptığımı söyleyemem ki' karşılığını verdi.

S.P.Ö'nün emniyetteki işlemlerinin ardından adliyeye sevk edileceği öğrenildi.

-Olay-

Çiğli ilçesinde eşinden 15 gündür ayrı yaşayan Gamze Nur Ö'nün evinden bugün öğle saatlerinde çığlık sesleri gelmesi üzerine, komşuları durumu polise bildirmiş, eve gelen ekipler genç kadının cesediyle karşılaşmıştı. Polis, öldürülen Gamze Nur Ö'nün kayınvalidesi S.P.Ö'yü cinayet zanlısı olarak Urla ilçesinde gözaltına almıştı.

Annesinin cesedinin yanında bulunan 3 yaşındaki D.Ö. ile olay sırasında ekmek almak için dışarıda bulunan 9 yaşındaki çocuğu B.K. ise İzmir Emniyet Müdürlüğü Çocuk Şubesi ekiplerince alınmıştı.