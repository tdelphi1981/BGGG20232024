Oktay Vural'dan Beşir Atalayın sözlerine kınama !
MHP Grup Başkanvekili Oktay Vural bugün Amasya Üniversitesinde yaptığı konuşmada PKK'nın esir olan rehineleri bırakmasına ilişkin bazı açıklamalarda bulundu.
MHP Grup Başkanvekili Oktay Vural bugün Amasya Üniversitesinde yaptığı konuşmada PKK'nın esir olan rehineleri bırakmasına ilişkin bazı açıklamalarda bulundu.

Esnaf ziyaretinin ardından MHP Amasya İl Başkanlığı binasında basın acıkması yapan Vural, Amasya Tamimi, Erzurum ve Sivas kongrelerinde çizilen yol haritasının değiştirilmek istendiğini ifade etti.

Vural, "Benin ecdadımın bu topraklarda çizdiği yol haritası ve önüne konulan Sevr Barış Anlaşması'nı yırtan iradesine mukabil bugün İmralı'da yeni Sevr'ler imzalanıyor. Bugün Türkiye'nin önüne barış diye konulan husus yeni Sevr'in hortlatılmasıdır." dedi. 

Vural şunları kaydetti: "Kim hangi partiye oy verirse oy versin, bugün bu coğrafyaya vurduğumuz mührü ortadan kaldırmaya yönelik adımların atıldığı bir dönemi yaşıyoruz. Türkiye varsa biz varız. Bu millet yaşayacaksa biz olacağız. Türkiye Cumhuriyeti Devleti, ecdadımızın kurduğu temellerde yükselecekse biz olacağız. Hiç kimse bu milletin hayatına, bu cumhuriyetin temellerine dinamit koymaya ve bu dinamiti de milletin onayına götürmeye hakkı yoktur."

Bugün gelinen noktanın utanç verici olduğuna işaret eden Vural, "Katillere kıymet verilen bir dönemi yaşamaktayız. Kalleşçe pusu kuranlar, askerimi, polisimi öldürenler devlet tarafından baş üstüne konuluyor. Ne yazıktır ki bugün milliyetçiliği ayaklar altına aldıklarını söyleyenler bölücüleri PKK'lıları ve teröristleri başlarının üzerine alıyorlar. Bugün geldiğimiz noktada Türkiye'nin PKK terör örgütü ile mücadele gibi bir durumu kalmadı. Hükümet maalesef MHP ile mücadele ediyor. Bölücülerle değil de milliyetçilik ile mücadele ediyor. Cahiliye döneminin ırkçı anlayışları ile bu milleti Kürt, Arap, Çerkez diye ayırarak milleti birbirinde kopartan bozguncu, fitne ve fesatçı bir politika tatbik ediyor. Uyarıyoruz, millet ailesinin huzuru ile kardeşleri ve dayıları ile aralarında etnik kimlik rekabetini getirmek, kabilecilik yapmak Peygamber (sav) efendimizin lanetlediği ırkçılığı bu millete empoze etmektir." diye konuştu.

"BEŞİR ATALAY'IN AÇIKLAMASI UTANÇ VERİCİDİR"

Türkiye'nin utanç verici bir tablo ile karşı karşıya olduğunu belirten Vural, "Türkiye'nin namusu ve şerefi olan askerlerimiz, kaymakamlarımız PKK terör örgütü tarafından kaçırılıyor ve Türkiye Cumhuriyeti Devleti terör örgütü ile beraber bize emanet edilmiş o kişileri PKK'nın himmetine bırakıyor. Ne kadar utanç verici tablodur ki gazeteler ve televizyonlarda PKK terör örgütünün paçavraları altında kamu görevlilerimizin resimleri çekiliyor ve pazarlanıyor. Başbakan Yardımcısı Beşir Atalay ise kalkıp utanmadan sıkılmadan bunun bir jest olduğunu söylüyor. PKK terör örgütünü devlet statüsüne dönüştürüp acz içerisinde bıraktılar bu devleti. PKK'nın paçavraları içindeki benim kamu görevlilerimi teslim almak için devletin görevlileri gidiyor. Şehit cenazeleri geldiği zaman basına görüntüler verilmesin diye baskı uygulayanlar, kamu görevlilerimizi politika ve şov aracı olarak kullanılmasına izin veriyorlar." şeklinde konuştu.