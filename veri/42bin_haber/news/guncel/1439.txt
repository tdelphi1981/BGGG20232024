Sağlam böbrek alan doktora 9 bin lira ceza
Konyada kanser teşhisiyle yattığı hastanede, sağlam böbreği alınan hasta, bir süre sonra öldü. Açılan davada Adli Tıp, Ölümde yanlış böbreğin alınmasının etkisi yok raporu verince, sanık doktor 9 bin lira cezayla kurtuldu.
İSTANBUL Adli Tıp Kurumu Genel Kurulu, tümörlü böbreğinin yerine yanlışlıkla sağlam böbreği alınan ve bir süre sonra akciğere sıçrayan kanser nedeniyle hayatını kaybettiği öne sürülen kadının sağlam böbreğinin alınmasının, ölümünde etkili olmadığına karar verdi. Adli Tıpın bu görüşü üzerine, sanık doktora 9 bin lira para cezası verildi. 
Konyada yaşayan ve 2008de rahatsızlanarak hastaneye kaldırılan 5 çocuk annesi Gülizar Durmazın böbreğinde tümör tespit edildi. Ancak, ameliyatta yanlışlıkla sağlam böbrek alındı. Bunun üzerine Durmaz ailesi, Doktor İ.N. hakkında şikâyetçi oldu. Gülizar Durmaz, 2009da böbrekten akciğere sıçradığı belirtilen kanser nedeniyle yaşamını kaybetti. 
ÖLÜM SEBEBİ KANSER 
Savcılık, Durmazın ölüm nedeninin yanlış böbreğin alınmasından kaynaklanıp kaynaklanmadığının ortaya çıkması için dosyayı Adli Tıp Kurumuna gönderdi. 1inci İhtisas Kurulu hazırladığı raporda, Gülizar Durmazın ölümünün böbrek kanseri ve gelişen komplikasyonlar (kanser yayılması) sonucu meydana geldiği sonucuna vardı. Sağlam böbreğin alınmasının ölümde etkisinin olmadığına karar verilmesi üzerine Durmaz ailesi, rapora itiraz etti. Bunun üzerine dosyayı inceleyen İstanbul Adli Tıp Kurumu Genel Kurulu, sağlam böbreğinin alınmasının ölümde etkisinin olduğunu gösterecek tıbbi delillerin bulunmadığı sonucuna vardı.
Konya 4üncü Asliye Ceza Mahkemesi de rapor doğrultusunda, doktor İ.N.nin Durmazın yanlış böbreğini almasını, taksirli eylem sonucu organlardan birinin işlevinin yitirilmesinin nedeni olarak değerlendirdi. Mahkeme, eylemiyle sadece taksirle yaralama suçu oluşturduğu gerekçesiyle, sanığa 9 bin lira adli para cezası verdi. Her iki taraf da kararı Yargıtaya taşıdı.