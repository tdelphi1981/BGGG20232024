Son söz Başbakan'ın
3 bakanlık 21 Aralıkta kürtaj ve hadımı konuşacak. Çocuk istismarcısına verilecek cezada kimyasal hadımın olup olmayacağına Başbakan karar verecek. Tecavüz mağdurlarından istenen Ruh sağlığı bozuldu mu raporu hukuk sisteminden silinecek.
GEÇEN yasama döneminde gündeme gelen ancak tartışmalar ardından askıya alınan Üreme Sağlığı ve Çocuk İstismarı Taslağı, yeni yılda TBMMye sevk edilecek. Taslağın 21 Aralıkta yapılacak kader toplantısında, tartışma yaratan üç başlık masaya yatırılacak. Çocuk istismarı ve tecavüzü bölümünde cezalar artırılırken, tecavüzcünün cinsel gücünün ilaçla zayıflatılması hükmü, en önemli tartışma başlığını oluşturuyor.  
KÜRTAJDA SÜRE AYNI 
Bununla ilgili son kararı Başbakan Erdoğan verecek. Kürtaj yaptırmak isteyen kadına devlet eliyle baskı yapılacağı tartışması yaşanan Üreme Sağlığı Bölümündeki tanımlamalar önem taşıyor. Taslağa göre, isteğe bağlı kürtajın 10 hafta olan süresinde değişiklik yok. Ensest ve tecavüz mağdurları için bu süre 20 haftaya kadar uzayabilecek. Kürtaj yaptırmak isteyen kadına vazgeçmesi için bilgilendirme hükmü kondu. Bu bilgilendirme erkeğe de yapılacak. Kürtaj, mutlaka kadın doğumcular tarafından tam teşekküllü hastanede yapılacak. Kadına kürtajın nedenleri sorulacak, ekonomik gerekçe getirilirse, devlet güvenceler verecek. Yasadışı kürtaj yapan hekime 8 yıl hapis cezası öngörülüyor.  
DOĞUM İZNİ ARTABİLİR 
Taslakta, kadınlara verilen doğum izni 16 haftadan 24 haftaya çıkartılıyor. Halen 8 hafta doğumdan önce, 8 hafta doğumdan sonra izin uygulamasının, doğumdan önce 8 hafta, doğumdan sonra 16 hafta olması düşünülüyor. Ancak bu hüküm, bazı STKlar tarafından İşverenler kadının aleyhine kullanır, kadın istihdamdan uzaklaştırılır eleştirisi alıyor.Taslağa göre, tecavüz ve taciz davalarında mahkemeler artık adli tıptan ruhsal sağlığı bozulmuş mudur? raporu istemeyecek. Mağdurun, ruhsal sağlığının bozulduğu öncelikli karine kabul edilecek. TCKnın 102 ve 103üncü maddelerinde yeralan tecavüz ve tacize yönelik suçlara verilen cezalar arttırılacak, tecavüzün üst sınırı 18 yıl olacak. Mağdur, engelli çocuksa ceza yarı oranında artırılacak. Yurtlarda kalan, ailesi olan koruma altındaki çocuklara yönelik haklar arttırılacak. Bu çocuğun eğitimi ve sağlığında kurumun daha fazla söz sahibi olması sağlanacak, çocuk üzerinde karar verme gücü artırılacak. 
Ruh sağlığını  bozan soru bir daha sorulmayacak 
AİLE ve Sosyal Politikalar Bakanı Fatma Şahin, kürtaj yaptırmak isteyene bilgilendirme adı altında, devlet ve kamu aracılığıyla baskı yapılacağı iddialarına şu yanıtı verdi: Devletin ikna etmesi sözkonusu olamaz, bu bizim işimiz değil. Bu kişinin tercihi, ancak doktorlar bilgilendirme yapacaklar, son kararı kadın verecek. Tecavüz ve tacize uğraşan çocuklarla ilgili açılan davalarda mahkemeler adli tıptan ruhsal sağlığı bozulmuş mudur? diye rapor istiyor. Bu tamamen hukuk sisteminden çıkarılacak. Böylesine anlamsız ve garip bir ifade olamaz. Çünkü böyle bir olayda ruhsal sağlığın bozulmaması gibi bir durum olamaz. Ayrıca, yaratacağı ruhsal sorununun hayatın hangi aşamasında karşısına çıkacağı belirlenemez. Evlilik aşamasında veya başka bir aşamada ortaya çıkabilir. Böyle bir anlayış doğru olamaz.