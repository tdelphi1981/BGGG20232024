Vantilatör
Deniz Kuvvetlerindeki tutuklamaları eleştiren Başbakan Erdoğana Vantilatör diyen CHP Lideri Kılıçdaroğlu, grupta şöyle konuştu: Yeni mi aklın başına geldi? Günaydın beyefendi. Eleştiri yapanları darbeci olarak suçlayan sen değil miydin? Nasıl oluyor da bu kadar büyük bir çark gündeme geldi?
CHP Genel Başkanı Kemal Kılıçdaroğlu, Deniz Kuvvetlerindeki tutuklamaları eleştiren Başbakan Tayyip Erdoğana yeni bir lakap buldu: Vantilatör. Kılıçdaroğlu dünkü grup toplantısında Erdoğanı şöyle eleştirdi: 25 Ocak 2013te bir Değerli Türk Büyüğü (Başbakan Erdoğan) televizyona çıktı, Deniz Kuvvetlerindeki tutuklamalarla ilgili eleştirilerde bulundu. Yeni mi aklın başına geldi? Günaydın beyefendi. Eleştiri yapanları darbeci olarak suçlayan sen değil miydin? Nasıl oluyor da bu kadar büyük bir çark gündeme geldi. Meşhur fıkra: Adamın birisi ölmüş, öbür dünyaya gitmiş. Bir duvar, milyonlarca saat var, yalan söyleyince hareket ediyor. Kendisine Mustafa Kemalin saatinin hiç yalan söylemediği için hareket etmediğini söylemişler. Erdoğanı soruyor, Onun saatini zebaniler cehennemde vantilatör olarak kullanıyor yanıtını veriyorlar. 

DERS VERMİYORUZ BİZ

Kılıçdaroğlu Türk ulusuyla Kürt milliyetini eşit gördüremezsiniz sözüyle Adıyaman Milletvekili Salih Fıratın partiden istifasına, parti içinde de etnik eşitlik tartışması başlamasına neden olan İzmir Milletvekili Birgül Ayman Gülere, Sözlerinin medya tarafından çarpıtıldığı iddiasıyla sahip çıktı. Kılıçdaroğlunun Gülere yönelik en net eleştirisi, Parlamentoda konuşurken, üniversitede konuşmuyoruz, ders vermiyoruz biz. Kullandığımız sözlerin nerelere çekiştirileceğine dikkat etmemiz gerekiyor. O ise (Başbakan Erdoğan) herşeyi söyleme özgürlüğüne sahip çünkü onun medyası var sözleri oldu. Kılıçdaroğlu, özetle şunları söyledi: 
DEĞERLİ TÜRK BÜYÜĞÜ

Ülkede, derin fay hatları oluşuyorsa inanç ve etnik kimlik üzerinden yapılan siyasetten kaynaklanıyor. Niye biz 3üncü yol diyoruz Doğu ve Güneydoğu için? Herkesin inancı bizim başımızın üstüne, herkesin etnik kimliği kendi şerefidir, herkesin kimliğine saygılıyız diyoruz. Oysa gazetelerin hedefi CHP. Değerli Türk Büyüğü (Başbakan Erdoğan) Önemli olan soydur soy demişti de ben de Hoş geldin Hitler demiştim. Hiç kimse kendi etnik kimliğini belirleme hakkına sahip değildir. Anne, babamızla kimliğimizle onur duyarız. 72 millet birdir bize diyen felsefeden geliyoruz. Ortak paydamız bayraktır, İstiklal Marşıdır. 

MEDYANIN DEDİĞİ 

Biz CHPnin iç işini karıştırın diyenler olduğunu da biliyoruz. Onun için sorumluluğumuz çok büyük. Her arkadaşım, konuşurken laflarının nereye çekileceğini iyi bilecek Çünkü, önümüzdeki sağlıklı çalışan bir medya yok. CHPde karışıklığı nasıl çıkarırız diyen bir medya var. Kapıkuleden kar yağışı bekleniyor diye program yapılsa konu dönüp dolaşıp CHPye gelecek. Ancak son derece saygın, eleştiriyi çok iyi bilen, en sert eleştirileri yapan gazeteci arkadaşlarımı da yürekten selamlıyorum. 

Başsavcı Yokken

Demokrasiyi getiren CHP hiçbir zaman hiçbir ortamda demokrasi dışı bir söylemin arkasından gitmemiştir. Devlet, anayasanın kuralları içinde yönetilir, baskıyla yönetilmez. Oysa AKP, Eskişehirde yerel seçim kampanyasını başlattı. Sabahın 06.00sında operasyon yaparak bürokratları gözaltına aldı. Büyükerşen, Eskişehiri dünya markası yapan kişidir. İçişleri Bakanlığının Soruşturmaya gerek yok dediği bir uygulama için Başsavcı Eskişehir dışındayken, dışarıdan polisler getirilerek operasyon yapıldı. Operasyonu yaparak gözümüzü korkutacağını mı sanıyorsun? Eskişehire gideceğim, başkanımızı ziyaret edeceğim. Haysiyet cellatlarına izin vermeyeceğiz.  
Herkes konuşmasına dikkat edecek

CHP grubuna, Başkanvekilleri Emine Ülker Tarhan ve Akif Hamzaçebi ile gelen Kılıçdaroğlu, Herkes konuşmasına dikkat edecek. Çünkü biz devleti ele geçirenlere karşı demokrasi mücadelesi veriyoruz. İktidar CHP aleyhine çalışılması için medyayı harekete geçirdi. 

O yüzden bu konular gün-deme geldi diye konuştu.  
Tasfiye de yok kırılma da yok 
CHP Genel Başkanı Kemal Kılıçdaroğlu, grup toplantısı sonrasında gazetecilerin Partinizde kırılma mı var? sorusuna Kırılma yok. Parti programına uymayacağım diyen varsa kırılma olur, yoksa ideolojik kırılma olmaz. Parti programımız ortada. Tasfiye de yok kırılma da yanıtını verdi.