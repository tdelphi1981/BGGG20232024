Kocadon görevine iade edildi
''İhaleye fesat karıştırmak, rüşvet ve suç işlemek amacıyla örgüt kurmak'' iddialarıyla yargılanan Kocadon, Bodrum Belediye Başkanlığı görevine iade edildi.
 Bodrum Belediyesi'ne ''İhaleye fesat karıştırmak, görevi kötüye kullanmak, rüşvet ve suç işlemek amacıyla örgüt kurmak'' iddialarıyla düzenlenen operasyon kapsamında yargılanan ve İçişleri Bakanlığı tarafından görevinden uzaklaştırılan Mehmet Kocadon, Bodrum Belediye Başkanlığı görevine iade edildi.
 Yargılama süreci nedeniyle İçişleri Bakanlığı tarafından görevinden uzaklaştırılan Mehmet Kocadon, Bodrum Belediye Başkanlığı görevine iade edildi. Göreve iade yazısı, Bodrum Kaymakamlığı aracılığıyla Mehmet Kocadon'a tebliğ edildi.
 Kocadon, Bodrum Kaymakamlığı'nda gazetecilere yaptığı açıklamada, kararın Bodrum için Kurban Bayramı ve Cumhuriyet Bayramı ile üçüncü bayram niteliği taşıdığını söyledi.
 Bodrum'un 5 ay gibi uzun bir süre hizmetlerden uzak kaldığını ifade eden Kocadon, ''Ama bugün bu sevinçle Bodrum kaldığı yerden bütün hizmetlere devam edecek. Çünkü ne Bodrum halkı ne Türkiye halkı ne de Mehmet Kocadon bunu hak etmişti. Ama yüce Türk adaleti bugün gördüğünüz gibi tekrar gücünü gösterdi. Bu kararı alanlara çok teşekkür ediyorum'' dedi.  AA