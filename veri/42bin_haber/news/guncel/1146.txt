Üzmez'in taciz ettiği kızın annesi öldü
Eski Vakit Gazetesi yazarı Hüseyin Üzmez'in taciz ettiği B.Ç.'nin cezaevindeki annesi hayatını kaybetti.
Eski Vakit gazetesi yazarı Hüseyin Üzmez'in, 'cinsel istismar' suçundan mahkum olduğu davada, mağdur B.Ç.'nin 16 yıl hapis cezasına çarptırılan annesi Livaze Ç'nin (40) cezaevinde kalp krizinden öldüğü belirtildi.  
Bursa 4. Ağır Ceza Mahkemesi'nce "küçük yaşta kız çocuğunu fuhuşa teşvik' suçundan 13 yıl 5 ay 7 gün, 'hürriyeti tahdit' suçundan ise 3 yıl 1 ay 15 gün olmak üzere toplam 16 yıl 6 ay 22 gün hapis cezasına çarptırılan Livaze Ç, tutuklu bulunduğu Bursa E Tipi Kapalı Cezaevi'nde bu sabah rahatsızlanarak yaşamını yitirdi. Livaze Ç' nin cenazesi ölüm nedenin belirlenmesi için Bursa Adli Tıp Kurumu Morgu'na kaldırıldı.  
MİDE BULANTISI VE KARIN AĞRISIYLA REVİRE GELDİ 
Olayla ilgili soruşturma başlatılırken, Livaze Ç.'nin sabaha karşı kaldığı kadınlar koğuşunda mide bulantısı ve karın ağrısı şikayeti ile kadın infaz koruma memurları tarafından revire getirildiği belirtildi. Livaze Ç.'ye ilk müdahale burada nöbetçi doktor tarafından yapıldı. Durumu ağırlaşan Livaze Ç.'nin hastaneye kaldırılması için 112 Acil Servis'ten ambulans istendi. Ambulans geldiğinde yaşamını yitiren Livaze Ç. yapılan kalp masajına rağmen yaşama döndürülemedi.  
Cezaevi yönetimi, Livaze Ç.'nin öldüğünü, Ankara'da kızı B.Ç. ile yaşayan eşi Bekir Ç.'ye telefon ile bildirdi. Livaze Ç.'nin cenazesi kesin ölüm nedenin belirlenmesi için otopsi yapılmak üzere Bursa Adli Tıp Kurumu Morgu'na kaldırıldı.  
Livaze Ç., eşi Bekir ve kızı B.Ç.'nin vereceği karara göre Bursa'da ya da Ankara'da toprağa verilecek. 
''YAVRUMU SUÇSUZ YERE CEZAEVİNE KOYDULAR'' 
Bursa E Tipi Kapalı Cezaevi'nde hayatını kaybeden Livaze Ç'nin cenazesi, Bursa Adli Tıp Kurumu morgundaki otopsi işlemlerinin ardından ailesine teslim edildi. Cenazeyi almaya gelenlerden Livaze Ç'nin annesi Emine A, Yavrumu suçsuz yere cezaevine koydular. Yavrumu suçsuz günahsız o deliğe koydular. Öldü yavrum işte. Yavrumu suçsuz yere mezara koydular. Hakkımı helal etmiyorum diyerek gözyaşı döktü. 
Lizave Ç'nin kız kardeşi Esma Ü, Ablam, bu damgaya dayanamadı. Kalp krizi geçirdi öldü. Benim ablam karıncayı bile incitecek bir kadın değildi dedi. 
''AFFET BENİ ANNE'' 
Adli Tıp Kurumu'na gelen mağdur B.Ç de Affet beni anne, beni de götür diyerek gözyaşı döktü. 
Aileye teslim edilen cenazenin, İnegöl'de toprağa verileceği bildirildi. 
MAHKEME SÜRECİ  
Bursa 4. Ağır Ceza Mahkemesi, 16 Eylül 2009 yılındaki ilk karar duruşmasında Hüseyin Üzmez hakkında, cinsel istismar ve küçük yaştaki çocuğun ruh sağlığını bozma suçlarından 13 yıl 1 ay 15 gün hapis, hürriyeti tahdit suçundan ise beraat kararı vermişti. 
Yargıtay 5. Ceza Dairesi, sanık avukatlarının cezayı fazla, mağdur B.Ç'nin avukatlarının ise az bulup itiraz etmesi üzerine, yerel mahkemenin verdiği iki kararı da usulden bozarak, yeniden yargılanma yapılmasına hükmetmişti. 
Yeniden yargılanan Üzmez, 9 Mart 2011 yılındaki karar duruşmasında, yerel mahkemece cinsel istismar ve küçük yaştaki çocuğun ruh sağlığını bozma suçundan aynı cezaya çarptırılmış, hürriyeti tahdit suçundan ise yine beraat etmişti. Üzmez, bu kararla birlikte tahliye edilmişti. 
Yargıtay 14. Ceza Dairesi, Hüseyin Üzmez'e, cinsel istismar ve küçük yaştaki çocuğun ruh sağlığını bozma suçlarından verilen 13 yıl 1 ay 15 günlük hapis cezasını onamış, hürriyeti tahdit suçundan yeniden yargılanmasına hükmetmişti. 
Yargıtay tarafından hapis cezasının onanmasının ardından Üzmez, kaldığı bakımevinden alınarak Sincan Cezaevi'ne gönderilmişti. Mağdur B.Ç'nin annesi sanık Livaze Ç. hakkında daha önce verilen beraat kararları da Yargıtay tarafından bozulmuştu. 
Bu kararın ardından Bursa 4. Ağır Ceza Mahkemesi ise Hüseyin Üzmez'e hürriyeti tahdit suçundan 3 yıl 1 ay 15 gün, Livaze Ç'ye ise 16 yıl 6 ay 22 gün hapis cezası vermişti. Livaze Ç, bu kararın ardından tutuklanarak cezaevine gönderilmişti. 
    Üzmez 14 yaşındaki kıza tacizden tutuklandı  Livaze Ç.'den Emniyet'te şok ifadeler  Uykuda bile taciz etmiş  
    Adli Tıp'tan ilginç rapor  En çok nefsime ve şeytana kırgınım  Hüseyin Üzmez tutuklandı  
    Hüseyin Üzmez'e 13 yıl hapis  Hüseyin Üzmez tahliye edildi  Anneye fuhuş hapsi Üzmeze ek ceza