Şehir içinde hız sınırı artırılacak
Emniyet Genel Müdürlüğü, şehir içinde hız sınırının arttırılmasına olanak sağlayacak düzenleme yaptı.
Karayolları Trafik Kanunu, motorlu araçların cins ve kullanma amacına göre sürülebileceği en fazla hız sınırını, şehirler arası çift yönlü karayollarında 90 kilometre, bölünmüş yollarda 110 kilometre, otoyollarda da 120 kilometreyi geçmemek üzere yönetmelikte belirlenmesini ön görüyor.

Karayolları Trafik Yönetmeliği ile yerleşim yerleri içindeki hız limitleri 50 kilometre olarak belirlenmiş ve Ulaşım Koordinasyon Merkezleri (UKOME) ile il trafik komisyonlarına yerleşim yerleri içindeki hız limitlerini 20 kilometreye kadar artırma yetkisi verilmişti. UKOME ile il trafik komisyonları, birçok şehir içi ana yolda hız sınırını 20 kilometre arttırarak 70 kilometreye çıkarmıştı.

Emniyet Genel Müdürlüğü Trafik Dairesi Başkanlığı, yerleşim yerleri içerisindeki trafik sıkışıklığını azaltmak ve akıcılığı sağlamak amacıyla diğer ülkelerde olduğu gibi şehir içinde bulunan ve şehirler arası yolların standartlarına sahip olan bölünmüş karayollarında hız sınırının arttırılmasına olanak sağlayan düzenleme hazırladı.

Düzenlemenin yürürlüğe girmesinden sonra UKOME veya il trafik komisyonlarınca karar alınması halinde yerleşim yeri içindeki bölünmüş yollarda hız sınırı 70 kilometreden 80 kilometreye çıkarılabilecek