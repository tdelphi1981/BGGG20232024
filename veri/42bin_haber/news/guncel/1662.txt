İzleyeceğiz
Çin gezisini sürdüren CHP Genel Başkanı Kemal Kılıçdaroğlu, gazetecilerin gündeme ilişkin sorularını yanıtladı.
Kılıçdaroğlu, Pariste öldürülen 3 kadın PKKlının cenaze töreninde Habur benzeri görüntüler olabileceğine ilişkin kaygılar üzerine, Öyle olmasını istemeyiz. Cenazelerin istismar edilmemesi gerekir. Habur türü görüntüler halkı rahatsız ediyor yorumunda bulundu. Bir gazeteci, Bir tarafta herkes süreç bozulmasın diyor, diğer tarafta cenaze ile ilgili kaygılar var. İnce bir çizginin üzerinde ilerliyor sanki diyerek, değerlendirmesini sordu. 
MİT BİLGİLENDİRDİ
Kılıçdaroğlu, Nasıl olacağını bilmiyoruz. Bugünden belli değil. Süreç derinlikli ve sorunlu, bunu herkes biliyor. AKP her seferinde bir adım attı ve sorun daha zor çözülür hale geldi. Burada nasıl sürecek bilmiyoruz. Hep beraber izleyeceğiz karşılığını verdi.
MİT ve Dışişleri müsteşarlarının zaman zaman siyasi partileri bilgilendirdiğini anımsatan Kılıçdaroğlu, MİTin geçmişte bazı konularda kendilerini de bilgilendirdiğini söyledi. Abdullah Öcalana televizyon verilmesi ve koşullarının iyileştirilmesiyle ilgili soru üzerine ise Kılıçdaroğlu, Mahkumlara TV verilmesine yargıç karar verir. Bizde Başbakan karar veriyor. Olacak şey değil. Yargıya müdahalenin boyutları ürkütücü dedi. Başbakan Yardımcısı Bülent Arınçın prosedürle ilgili açıklamalarını ise Kılıçdaroğlu, Biliyorsunuz Başbakan konuşur, onu düzeltmek için AKPli bakanlar sıraya girer, nasıl düzelteceğiz diye yorumunu yaptı.
AF, SUÇLAMA OLUR
MHP Genel Başkanı Devlet Bahçelinin Silivride eski Genelkurmay Başkanı İlker Başbuğu ziyaret etmesi ile ilgili doğrudan yorum yapmak istemeyen Kılıçdaroğlu,  Başbuğun tutuklanmasının doğru olmadığını savundu. Kılıçdaroğlu, Hele hele terör örgütü yöneticisi olmakla suçlanması hiç doğru değil. Emekli olduktan sonra terör örgütü diye yargılamanın akılla mantıkla alakası yok. Genelkurmay başkanından terörist mi olurmuş? Huzura kavuşmanın birinci koşulu, özel yetkili mahkemelerin tümüyle kaldırılması, yargı sürecinin normal mahkemelere devredilmesi dedi. Kılıçdaroğlu, Af konusu gündeme gelirse destek verir misiniz sorusuna, Haksız yere tutuklanan insanlara sizi affediyorum demek onları suçlamak anlamına gelir. Onlar suçu, suçlu olduklarını kabul etmiyorlar ki yanıtını verdi. 
Yasak Şehirin sosyal demokratları
Kemal Kılıçdaroğlu başkanlığındaki CHP heyeti, tarihi Çin Seddini ve Yasak Şehri gezdi. Çinli yetkililer, Kılıçdaroğluna, Çin Seddi hakkında bilgi verdi. Kılıçdaroğlu, Çine her gelen turistin mutlaka uğradığı yerler arasında olan Çin Seddinde bulunmaktan mutluluk duyduğunu belirtti. Kılıçdaroğlu, Son derece etkileyici ve güzel. Dünya kültür mirasının önemli bir parçası. Burada bulunmaktan memnunuz dedi. Heyettekilerle hem Çin Seddinde, hem Yasak Şehirde hatıra fotoğrafı çektiren Kılıçdaroğluna, Çin Seddine tırmandığına dair temsili bir belge verildi. 
Kulak verecek bir arkadaşımız
CHP Grup Başkanvekili Akif Hamzaçebi, PKKnın üst düzey yöneticisi Sakine Cansızın yakınlarına Pariste taziyede bulunması ile Aydın doğumlu Rum Yazar Dido Sotiriyunun Kanlı Topraklar - Benden Selam Söyle Anadoluya adlı romanıyla ilgili 10 Ocakta attığı, Roman, geçen yüzyılın bu yıllarında Egede Rumlara yapılan etnik temizliği anlatıyor Twitter mesajı nedeniyle CHP Tunceli Milletvekili Hüseyin Aygünü uyardı. Hamzaçebi, diğer Grup Başkanvekili Emine Ülker Tarhan ile birlikte düzenlediği basın toplantısında, CHP Genel Başkanı Kılıçdaroğlunun Çinden yaptığı Siyasette herkesin sorumlu davranması gerekir. Bir partinin milletvekilleri ve üyelerinin partinin ilkelerine özenle uyması lazım. Parti disiplinine uygun davranması lazım sözlerini hatırlatarak, Sayın Aygünde Sayın Genel Başkanın çağrısına kulak verecek olan bir arkadaşımızdır dedi. 
İHRAÇ İSTEYECEĞİM
Aygüne bir tepki de CHP Kayseri Milletvekili Şevki Kulkuloğlundan geldi. Aygüne önce Twitterdan yanıt veren Kulkuloğlu, memleketi Kayseride şunları söyledi: Sayın Aygüne düşen görev ya sorumlu davranmaktır ya da CHPli olmanın sorumluluğunu taşıyamıyorsa sorumlu bir kişi olarak istifa etmelidir. Sorumlu davranıp istifa etmezse ihracını isteyeceğim. Çünkü bardağı taşırmıştır. Sürekli etnik temizlik söylemi içinde Kürtler, Aleviler... Şimdi Rumlar... Bir Cumhuriyet düşmanlığı, Kurtuluş Savaşı değerlerine karşı bir düşmanlık içindedir. Bunlar CHP içinde kabul edilemez davranışlardır. Ya sorumlu olmalıdır, ya istifa etmelidir.                     ANKARA