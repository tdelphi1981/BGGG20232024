Otomobil, servise çarptı: 15 yaralı
Antalya'nın Manavgat ilçesinde otomobilin otel çalışanlarını taşıyan servis otobüsüne arkadan çarpması sonucu 15 kişi yaralandı.
Manavgat'ın Ilıca beldesindeki kazada, Başar Coşkun yönetimindeki 07 NOY 70 plakalı otomobil, D-400 karayolu Manavgat yönünde Ali Ayaz yönetimindeki otel servisine arkadan çarptı. 

Otomobilin çarpmasıyla servis otobüsü yol kenarına savrularak durdu. Kazada sürücüler ile Ezgi Sabah, Yasemin Afşin, Murat Küçük, İbrahim Şirin, Özlem Yılmaz, Erkan Heybeci, Sevgi Demir, İbrahim Temiz, Kadir Yerli, Osman Kalınbaldız, Tolga Tütüncü, Nihat Rüştü Cengiz ve Recep Aksoy çeşitli yerlerinden yaralandı. Yaralılar, Manavgat Devlet Hastanesi ve çevredeki özel hastanelere kaldırıldı.

Kazayla ilgili soruşturma sürüyor.