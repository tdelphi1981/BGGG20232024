Plzen "Kıbrıs Yunanistan'dır" pankartı açtı
Viktoria Plzen-Fenerbahçe maçında bir grup Çek taraftar, "Kıbrıs Yunanistan'dır" yazan bir pankarta açtı. UEFA'nın bu pankart karşısında nasıl bir tavır takınacağı merak konusu oldu. 
Futbol sahalarındaki siyasi ve ırkçı eylemlere yaptırım uygulamayı prensip eden UEFA'nın dün gece Victoria Plzen tribünlerinde açılan pankarta nasıl bir tepki vereceği merak konusu. 
Çek taraftarlar arasında yer alan bir grup, Kıbrıs haritası şeklinde Yunan bayrağı açarak, “Kıbrıs Yunanistan’dır” yazdı. 

Maç boyunca tribünde kalan bu bayrağın UEFA gözlemcisi tarafından da tespit edildiği öğrenildi. AEL Limassol maçında açılan KKTC bayrakları nedeniyle Fenerbahçe’ye ceza veren UEFA’nın, Çekler’e karşı nasıl bir yaptırım uygulayacağı merak ediliyor.