Marmara'da dalga boyu 2,5 metreye ulaştı
Tekirdağ'da etkili olan şiddetli rüzgar deniz ulaşımını da olumsuz etkiliyor.
Meteoroloji dalga boyunun 2,5 metreye, rüzgarın hızının ise saatte 39 km'ye ulaştığını bildirdi. 

Tekirdağ'da dün geceden itibaren etkisini arttıran şiddetli rüzgar deniz ulaşımını da durma noktasına getirdi. Boyu 2,5 metreye ulaşan dalgalar kıyı kesimindeki cafe ve çay bahçelerini vurdu.
 
Tekirdağ Meteoroloji Müdürlüğü yetkilileri, şiddetli rüzgarın bugün ve gece boyunca etkisini sürdüreceğini kaydetti.
 
Tekirdağ'da yarından itibaren etkisini azaltması beklenen rüzgarın, yerini lodosa bırakacağı bildirildi.