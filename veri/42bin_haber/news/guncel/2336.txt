Şehit ailelerine ve gazilere zam
TSK Mehmetçik Vakfı, 2013 yılının ilk yarısında şehit aileleri ve gazilere yapılan yardımlara yüzde 4 zam yaptı.
Vakıf'tan yapılan açıklamaya göre, TSK Mehmetçik Vakfı'nın şehit aileleri ve gazilere bu yılın ilk yarısında yapılacak yardım planı belirlendi.

01 Ocak-30 Haziran 2013 döneminde verilecek yardımlar yüzde 4 artırıldı. Böylece şehit olan veya herhangi bir nedenle hayatını kaybeden Mehmetçiklere ödenen nakdi yardım miktarı 34 bin liradan 36 bin liraya yükseltildi.

Sürekli yapılan yardımlarda ise 1'inci derece malul gazi ve engelli Mehmetçiklere aylık olarak ödenen miktar 975 liraya çıkartılırken, üniversite öğrencilerine yapılan yardımlarda ise bu rakam 620 liraya yükseltildi.

Vakıf ayrıca üniversite öğrencilerine yılda bir kez 620 lira tutarında kırtasiye ödemesi yapıyor.