Hem yaklaştı hem öldürdü
Henüz 21 yaşındaki karısına şiddet uyguladığı için mahkemece eve yaklaşmama cezası verilip salıverilen koca dehşet saçtı. Annesinin evine sığınan karısını buldu, dışarı çağırdı, 8 kurşunla öldürdü.
SAMSUNun Çarşamba ilçesinde, 1 çocuk annesi henüz 21 yaşındaki Damla Ay, şiddet gördüğü için terk ettiği 3 yıllık eşi 23 yaşındaki Barış Ay tarafından tabancayla vurularak öldürüldü.



İlkadım İlçesi Kazım Karabekir Mahallesinde oturan Damla Ay, kendisini dövdüğü gerekçesiyle eşi Barış Ayı bir hafta önce polise şikâyet etti. Gözaltına alınan ve nöbetçi mahkemece serbest bırakılan Barış Aya, 2 ay eve yaklaşmama cezası verildi. Bunun üzerine genç kadın, evde yalnız kalmaktan korktuğu için 2 yaşındaki çocuğunu alıp Çarşamba İlçesi Dikbıyık beldesinde oturan annesi Nuran Gülerin yanına yerleşti. Önceki akşam saatlerinde Barış Ay, kayınvalidesinin evine giderek genç kadını dışarıya çağırdı. Bir süre eşini geri dönmesi için ikna etmeye çalışan Barış Ay, iddiaya göre olumsuz yanıt alınca, ruhsatsız tabancasını çıkartıp Damla Aya binanın girişinde 8 el ateş etti. Ağır yaralanan genç kadın, Samsun Eğitim ve Araştırma Hastanesine kaldırıldı, ancak yapılan tüm müdahalelere rağmen kurtarılamadı. Kaçan Barış Ay ise, Terme ilçesinde polise teslim oldu.