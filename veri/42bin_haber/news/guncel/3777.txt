Dosyalar düşecek

ÖNÜMÜZDEKİ günlerde TBMMye gönderilmesi beklenen 4. Yargı Paketi, dokunulmazlık dosyalarını da etkileyecek. TBMM Anayasa Komisyonu Başkanı Burhan Kuzu, paketin hakkında fezleke bulunan bazı milletvekilleri lehine sonuç doğuracağını söyledi. TBMMde halen 923 dokunulmazlık dosyası bulunuyor. Bu dosyalardan 738inin BDP, 57sinin ise bağımsız milletvekilleri Leyla Zana, Ahmet Türk, Aysel Tuğluk ve Levent Tüzele ait olduğu saptandı. Halen TBMM Anayasa Adalet Karma Komisyonunda bulunan dokunulmazlık dosyalarından 290ı, terör örgütünün propagandasını yapmak suçundan düzenlenmiş dosyalar oluşturuyor. TBMM Anayasa Komisyonu Başkanı Burhan Kuzu, 4. Yargı Paketinde, propaganda suçuna cebir ve şiddet şartının getirilmesinin planlandığı belirterek, bu durumdan bazı dokunulmazlık dosyalarının etkilenebileceğini söyledi. Kuzu, Paketin yürürlüğe girmesiyle fezlekeler tek tek incelenir; şiddet ve cebir içermeyen örgüt propagandası suçlarını içeren dosyalar düşer. Böylece fezlekeler belli oranda azalmış olacak dedi. Düzenlemenin yasalaşmasının ardından savcılık, suçun düştüğü fezlekeleri Başbakanlık kanalıyla TBMMden isteyecek. Yapılacak değerlendirmede, tek tek yapılacak incelemede fezlekenin düzenlemeden etkilenip etkilenmediğine bakılarak ayıklama yapılacak. Bu durumda yaklaşık 300 dosyanın düzenlemeden etkileneceği ve düşeceği belirtiliyor.  
 