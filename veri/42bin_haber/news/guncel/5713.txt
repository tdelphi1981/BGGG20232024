Çöken ahşap evden canını zor kurtardı
BURSA'nın merkez Osmangazi İlçesi'nde, kendisine ait iki katlı ahşap binada yalnız yaşayan 62 yaşındaki Davut Erber, evde uyuduğu sırada çatı ile duvar üzerine yıkıldı. Erber, camdan çıkarak kurtuldu.
Merkez Osmangazi İlçesi Bahar Mahallesi Toprak Sokak'taki kendisine ait iki katlı ahşap binada yalnız yaşayan Davut Erber, evde uyuduğu sırada büyük bir gürültü ile uyandı. Evinin içine dolan toprakları ve kiremitleri gören Davut Erber, panikle camdan dışarıya çıktı. Komşuların ihbarın üzerine olay yerine gelen zabıta ve polis ekipleri evin çevresine şerit çekerek güvenlik önlemi aldı. 

Evinin çatı bölümünün bir kısmının ise geçen yıl çıkan lodosta uçtuğunu belirten Davut Erber, "Geçimimi 3 ayda bir aldığım 100 TL'lik yaşlılık maaşı ve komşularının yardımıyla sağlıyorum, param olmadığı için yaptıramadım böyle yaşamaktan korkuyorum belediye bana kalmam için yer göstersin burayı yıksın bu yaştan sonra bana mal lazım değil" dedi.