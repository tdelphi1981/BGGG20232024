'Muhteşem Yüzyıl 2013'te kalkabilir'
Başbakan Tayyip Erdoğan'ın eleştirileriyle son günlerin tartışma konusu olan 'Muhteşem Yüzyıl' dizisiyle ilgili hazırladığı kanun teklifini AK Parti Grubu'na teslim eden Oktay Saral, ''Bu dizi uzun zamandır gündemimizdeydi. Teklif yasalaşırsa dizi 2013'ün ilk aylarında yayından kalkacak. Bundan sonra zıvanadan çıkarmayacak dizi yapacaklar'' dedi.
Beyaz TV'de yayınlanan 'Uyan Türkiyem' programına katılan Ak Parti İstanbul Milletvekili Oktay Saral, 'Muhteşem Yüzyıl' dizisinin yayından kalkacağını açıkladı. Kanun teklifinin Ocak ayında Meclis'te görüşmeye başlanılacağını düşündüğünü söyleyen AK Partili Saral, ''2013 yılında Muhteşem Yüzyıl yayından kalkacak'' dedi.  
  Muhteşem Yüzyıla yasak yasası  
'BU DİZİ ZATEN UZUN ZAMANDIR GÜNDEMİMİZDEYDİ' 
AK Parti İstanbul Milletvekili Oktay Saral, dizinin yayından kaldırılması için kanun teklifi verdiğini anımsatarak, ''Bu dizinin zaten biteceği yönünde bilgiler geldi kulağımıza. Başbakanımız bunu gündeme getirdi kanun teklifi vermedik. Uzun zamandır bu bizim gündemimizdeydi. Yani ben Başbakan söyledikten sonra bu çalışmayı yapmadım. Uzun zamandır bize gelen e postalar var. Seçim bölgelerimize gittiğimizde insanlar bize 'Bu diziler yüzünden çocuklarımızı tarihini, atasını tanımıyor' diyorlar. Genç bir çocuk 'Kanuni böyle miydi, Allah belasını versin' diyor. Buna inanıyor çocuk. Bunları bize aileler söylüyor'' ifadelerini kullandı.  
  'Süleyman'ı THY uçağına almadılar  
'MHP DE BİZE DESTEK VERİYOR'  
Başbakan Erdoğan'ın Muhteşem Yüzyıl'ı eleştirmesinden önce hazırlıklarını yaptıklarını söyleyen Saral, ''Biz bu kanun teklifinin grubumuzca müspet görülmesini bekliyoruz. Çünkü gerekçesiyle, her şeyiyle hazırladık MHPde sağolsunlar destek veriyor. Sürece ciddi bir destek verileceğine inanıyorum. CHP'den de destek verecek arkadaşlar var'' dedi.  
  'Başbakanın çıkışı demokratik değil'  
'2013'E GİRDİĞİMİZDE GENEL KURUL'DA TARTIŞILACAK'  
Önümüzdeki hafta Meclis'te 10 günlük yoğun bütçe görüşmeleri olduğunu ifade eden AK Partili Saral, ''Bütçe görüşmelerinden sonra büyük ihtimalle Meclis'e gelebilir. Ayın 20'sinde bütçe görüşmeleri bitiyor. Kesintisiz çalışacağımız için 20'sinden sonra sanırım yılbaşına kadar 10 günlük bir tatil süreci olacak. Allah nasip ederse Ocak'ta gündemde olacağını düşünüyorum. 2013'e girdiğimiz ilk zaman dilimi içerisinde genel kurulumuz açıldığında, Meclis'teki arkadaşlarımıza sunulmak üzere genel kurulda müzakere edilecek. Ve TBMM çatısı altındaki arkadaşlara yakışır bu yasa teklifi kabul edilecek. RTÜK de buna ciddi derece itibar edecek'' şeklinde konuştu.  
Saral, ''Bundan sonra arkadaşlarımız Türk toplumunun aile yapısına uygun, gençlerimizi, çocuklarımızı rencide etmeyecek, bizim dilimizde zıvanadan çıkarmayacak bir yapıda dizi yapacaklar. Artık bu tarz dizileri bin düşünüp bir yapacaklar'' şeklinde konuştu.  
    Erdoğan: O dizideki gibi Kanuni tanımadık  RTÜK Başkanından Muhteşem Yüzyıl için ilginç tespit  'Muhteşem Yüzyıl'ı gündeme alma talebi yok  
    Başbakanın canını sıkma suçu olur  'Başbakan'ın ecdadıysa bizim dedemiz'  Valide Sultan'dan Başbakan'a cevap  
  
  
 