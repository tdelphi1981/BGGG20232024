Eşini ve babasını dolandıran kadın gözaltında
ADAPAZARI'nda iç giyim, mutfak eşyası, kozmetik ve aksesuar ürünlerini katalogdan satmak için pazarlama zinciri kuran 33 yaşındaki T.B., eşi ve babasının da aralarında bulunduğu 70 kişiyi 1.5 milyon lira dolandırdığı iddiasıyla gözaltına alındı. T.B.'nin aldığı tehditler nedeniyle koruma talebi için polis merkezine gittiği, hakkında şikayet bulunduğu anlaşılınca gözaltına alındığı belirtildi. 'Dolandırıcılık' suçlamasıyla mahkemeye çıkaılan T.B., adli kontrol şartıyla serbest bırakıldı.
Adapazarı'na yaşayan 11 yıllık evli T.B. bir yıl önce iç giyim, mutfak eşyası, kozmetik ve aksesuar ürünlerini katalogdan satarak para kazanmak için bir firmanın pazarlama zincirine katıldı. Genç kadın, iddiaya göre eşi Hüseyin ve babasının yakın arkadaşlarını da pazarlama zincirine dahil etti ve bu kişilerden 'kar payı vereceği' vaadiyle paralar topladı. Ancak bir süre sonra satışlar istendiği gibi gitmeyince, pazarlama zincirine dahil olanlar paralarını istedi. T.B.'den paralarını alamayınca da savcılığa suç duyurusunda bulundu. 

T.B.'nin 11 yıllık eşi Hüseyin B., arkadaşlarının da kendisinden habersiz eşi tarafından tarafından pazarlama zincirine dahil edildiğini öğrenince eşiyle tartıştı. T.B. bu gelişmeler ve gelen tepki ve tehditler nedeniyle evi terk etti. 

KORUMA İSTEMEK İÇİN GİTTİ, GÖZALTINA ALINDI

Polis merkezine giderek tehdit edildiğini belirten ve koruma talebinde bulunan T.B., Cumhuriyet Savcılığı'nda hakkında şikayet olduğu belirlenince, gözaltına alındı.


Yapılan soruşturmada aralarında eşi ve babasının da bulunduğu 70 kişinin şikayette bulunduğu belirlenen T.B. 'nitelikli dolandırıcılık' suçlamasıyla sevk edildiği mahkemede adli kontrol şartıyla serbest bırakıldı.