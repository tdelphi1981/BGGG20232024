Siirt'te kardeş aileler buluştu
Siirt Emniyet Müdürlüğü'nce yürütülen Kardeş Aile Projesi kapsamında belirlenen kardeş aileler bir araya geldi.
Siirt Emniyet Müdürlüğü'nce yürütülen Kardeş Aile Projesi kapsamında belirlenen kardeş aileler bir araya geldi.

Bir düğün salonunda düzenlenen buluşmada, aileler bir arada yemek yeme fırsatı buldu. Vali Ahmet Aydın, yemekte yaptığı açıklamada, yürüttükleri proje ile amaçlarının kardeşlik duygularını pekiştirmek ve kaynaşmayı sağlamak olduğunu söyledi. 

İldeki tüm üst düzey yönetici ve işadamlarının bu projeye gönüllü olarak katıldığını belirten Aydın, "Gerçekten çok güzel bir duygu. Böyle bir projeyi hayata geçirdiğimiz için çok mutluyum. Emeği geçen bütün arkadaşlarımı kutluyorum." dedi.

Müftü Faruk Arvas da dua okudu ve İslamiyet'te kardeşliğin önemi üzerine konuşma yaptı.

Kızılay Şube Başkanı Yener Tanık, yemeğe katılan ailelerin çocuklarına 100 kumbara dağıttı.