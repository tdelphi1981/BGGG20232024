Kültür Bakanı: Emek Sineması yıkılmıyor, restore ediliyor
Kültür ve Turizm Bakanı Ömer Çelik, emek sinemasının orjinali bozulmadan aynı binanın üst katına taşındığını söyledi.
Bakan Çelik, 21 Martta Pekinde açılışı gerçekleşecek 2013 Çinde Türk Yılı etkinliklikleri öncesi basın açıklaması yaptı. 

Basın mensuplarının sorularını da cevaplayan Çelik, Emek Sineması ile ilgili, "Sinemanın yıkılması söz konusu değil. Bu konuda hassasiyet gösteren vatandaşlarımızı ve aydınlarımızı takdirle karşılıyorum. Ancak sinemayı yok etmek diye bir şey yok. 

Başka sinema salonlarının yapılmasından da söz ediliyor. Emek sineması orijinal haliyle yukarı katlara taşınıyor. Biz emek sinemasının içini güçlendiriyoruz. Bu yüzden emek sineması yıkılıyor, yok ediliyor tabirlerini doğru bulmuyorum." dedi.

Çinde Türk Yılı etkinlikleriyle alakalı Bakan Ömer Çelik, "Bütün dönemleri kapsayan 122 eser sergilenecek. Sergilerden, sinema haftalarına kadar tüm ortak alanları kapsayacak şekilde Türkiye kendini gösterecek. Pekinde Saraydan Kız Kaçırma gösterisi olacak. Şhangayda Anadolu Uygarlıkları isimli sergi olacak." bilgisini verdi.

Çin Halk Cumhuriyeti Ankara Büyükelçisi Gong Xiaosheng de, bu tür etkinliklerle Türkiye ve Çin arasındaki kültürel ilişkilerin ilerleyeceğine dikkat çekti. Etkinlikle birlikte Çinden gelecek olan turist sayısında bir artış beklentisinde olduklarını dile getiren Bakan Çelik ise Çinden gelen turistlerin Türkiyede kendi kültürlerini tamamlayan bir kültürle karşılaşacaklarını ifade etti. 

Çelik toplantının sonunda Çin Büyükelçisi'ne üzerine İstanbul silüeti çizilmiş, yaprakları Çin ve Türk bayrağı şeklindeki nane figürlü bir tablo hediye etti.