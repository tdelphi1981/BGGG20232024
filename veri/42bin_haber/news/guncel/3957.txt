DHKP-C operasyonuna ilk tepki CHP'den
CHP Genel Başkanı Kemal Kılıçdaroğlu'nun ardından parti yöneticileri de terör örgütü DHKP-C'ye yönelik operasyonları itibarsızlaştırmak için harekete geçti. Kılıçdaroğlu, 9 avukatın tutuklandığı DHKP-C operasyonunun ardından, bu avukatlara yönelik suçlamaları yok sayarak "Hükümet söz geçiremediği avukatları susturmaya çalışılıyor" demişti. Kılıçdaroğlu'nun DHKP-C zanlılarına kayıtsız desteği üzerine Başbakan Tayyip Erdoğan "CHP lideri yakında DHKP-C nerede gidip üye olacağım diyebilir" diyerek tepki göstermişti. Bu sabah başlayan DHKP-C operasyona ilk itiraz yine CHP'den geldi. CHP Genel Başkan Yardımcısı Sezgin Tanrıkulu, terör örgütü DHKP/C'ye yönelik operasyon kapsamında arama yapılan KESK Genel Merkezi'ne giderek yetkililerden bilgi aldıktan sonra hükümeti suçladı. Bir yıldan fazla zamandır KESK'e karşı hükümetin yürüttüğü bir itibarsız hale getirme, faaliyetlerini kriminal hale getirme operasyonu yapıldığını ileri süren CHP'li Tanrıkulu, "KESK'i bütün kamuoyu nezdinde suç örgütleriyle veya diğer örgütlerle yan yana duran ve bunların şemsiyesi olan bir örgüt, bir sendika gibi gösterme çabası var. Bugün yapılan da bu. Başka bir şey değil" iddiasında bulundu.