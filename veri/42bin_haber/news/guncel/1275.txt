Şırnak'ta PKK/KCK operasyonunda 16 gözaltı
Şırnak merkezde PKK/KCK terör örgütünün gençlik yapılanmasına yönelik yapılan operasyonda 16 kişi gözaltına alındı.
Şırnak Emniyet Müdürlüğü ekipleri, dün gece il merkezinde PKK/KCK gençlik yapılanmasına yönelik operasyon gerçekleştirdi. Operasyonda aralarında üniversite öğrencilerinin de bulunduğu 16 kişi gözaltına alındı. Gözaltına alınan şahısların Şırnak Emniyet Müdürlüğü'nde sorguları devam ediyor.