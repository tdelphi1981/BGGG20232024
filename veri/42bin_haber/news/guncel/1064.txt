Rus savaş gemileri Çanakkale Boğazı'ndan geçti
Rusya'nın Suriye'deki vatandaşlarının tahliyesine yardımcı olmak için gönderdiği iki savaş gemisi, Çanakkale Boğazı'ndan geçerek Ege Denizi'ne açıldı
Novorosiysk Limanı'ndan hareket eden "Azov" ve "Nikolay Filcenkov" adlı çıkarma gemileri, saat 12.00 sularında boğaza ulaştı. Önce Azov, 10 dakika sonra Nikolay Filcenkov geçti. Savaş gemilerine, Sahil Güvenlik botları eşlik etti. Suriye'nin Tartus Limanı'na gidecek olan gemilerin, oradaki Rusya vatandaşlarının tahliyesi sırasında güvenlik tedbiri alacağı bildirildi.