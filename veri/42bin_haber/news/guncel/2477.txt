Diyarbakır'da otomobili taradılar: 1 ölü
DİYARBAKIR'ın Çermik İlçesi'nde, dün akşam saatlerinde park halindeki bir otomobilin otomatik silahlarla taranması sonucu 50 yaşındaki Nevzat Karakaya ile 24 yaşındaki Deniz Avcı öldü, 25 yaşındaki Mehmet Yıldız yaralandı.
Çermik İlçesi'ndeki tarihi Haburman Köprüsü yolunda park halindeki bir otomobil, dün saat 21.00 sıralarında kimliği belirsiz kişilerin silahlı saldırısına uğradı. Otomatik silahlarla taranan araç içerisinde bulunan Nevzat Karakaya, Deniz Avcı ve Mehmet Yıldız ağır yaralandı. Yaralılardan Nevzat Karakaya ve Deniz Avcı, kaldırıldıkları Çermik Devlet Hastanesi'nde yaşamını yitirdi. Ağır yaralı Mehmet Yıldız ise yapılan ilk müdahalenin ardından Diyarbakır Eğitim ve Araştırma Hastanesi'ne sevk edilerek yoğun bakıma alındı. Saldırıyı kimlerin hangi amaçla yaptığı bilinmezken, olayla ilgili soruşturma sürüyor.