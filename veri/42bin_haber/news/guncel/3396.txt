Okul müdürü'nden ilginç intihar girişimi
Sivas'ın Koyulhisar İlçesi'nde eşiyle sorunlar bulunan ilkokul müdürü olarak görev yapan 37 yaşındaki S.K., gece yatarken intihar amacıyla evindeki mutfak tüpünü açarak uyudu. Sabah erken saatlerde uyanan S.K. lambayı açınca patlama oldu. Ağır yaralanan S.K. tedavi altına alındı.
Koyulhisar İlçesi Aşağıkale Mahallesi'nde oturan Çamlıyaka İlkokulu Müdürü evli ve 1 çocuk sahibi Serkan Kaya iddiaya göre, kendi gibi öğretmen olan eşi N.K. ile arasında sorunlar bulununca bunalıma girdi. 4 aydır eşinden ayrı yaşadığı belirtilen S.K. gece yatmadan önce kullandığı mutfak tüpünü açarak salonda uykuya daldı. 

Sabah erken saatlerde uyanan Kaya odanın lambasını açınca evde büyük bir patlama meydana geldi. Patlamanın etkisiyle yanarak ağır yaralanan S.K. sesi duyan komşularının ihbarı üzerine gelen ambulansla ilçedeki devlet hastanesine götürüldü. Buradaki ilk müdahalenin ardından Sivas'a sevk edilen S.K. Numune Hastanesi yanık ünitesinde tedaviye alındı. Hayati tehlikesi bulunan S.K. daha sonra Sivas Nuri Demirağ Havalimanı'na inen ambulans uçak ile Ankara'ya sevk edildi. İlkokul Müdürü S.K.'nın daha önce de farklı tarihlerde 2 kez intihar girişiminde bulunduğu belirtildi.