Edebi alkol davasında son
Bazı hatlarda alkollü içkiyi kaldırması nedeniyle eleştirilen THY, edebiyatçı Buket Uzunerin açtığı içki sansürü davasını da kaybetti. Mahkeme edebiyatçının yazısının içkiyle alakalı bölümünü makaslayan havayolu şirketinin dergisi Skylifeın o sayısının imha edilmesine karar verdi. Kararı Yargıtay da onadı.
TÜRK Hava Yollarının uçaklarda dağıttığı dergisi Skylifeın Haziran 2009 sayısı için Anadolu Yakasında Bir İstanbul Klasiği: Moda başlık bir yazı hazırlayan edebiyatçı Buket Uzuner, dergiyi eline alındığında büyük şaşkınlık yaşadı. Moda semtini anlatan yazısının İBBnin Moda iskelesindeki kafeye alkol yasağı koymasını eleştirdiği bölümünün yayımlanmadığını gören Uzuner dergiye e-posta atıp Neden yazımı sansürlediniz diye sordu. Aldığı yanıt ise Alkolle ilgili oldu. Bunun üzerine Ankara Fikri ve Sınai Haklar Hukuk Mahkemesine başvuran Uzunerin avukatı Abdullah Egeli, THY AŞ aleyhine dava açtı.  
THYDEN İMAJ SAVUNMASI 
Avukat Egeli, yayının durdurulmasını, derginin toplatılarak imhasını, yazının tamamının yeni sayıda yayımlanmasını ve 2 lira manevi tazminat ödenmesini istedi. THY avukatları, 1983ten beri yayımlanan SKYLIFEın politik tartışmalara girmediği, makalenin çıkartılan bölümünün ülke imajına zarar verebileceği iddiasıyla davanın reddini istedi. Eski Rum meyhanesi Koço restoranla ilgili bölümün de reklam gerekçesiyle çıkartıldığı savunuldu. 
YAZAR MEŞHUR, ESER EDEBİ 
Mahkeme Buket Uzunerin meşhur bir yazar olduğunu vurgulayarak, sansürlenen makalesi için FSEK uyarınca edebi eser mahiyetinde olduğu konusunda bir şüphe bulunmamaktadır tespiti yaptı. Eser üzerinde her türlü tasarrufun yazara ait olduğunu ve izin alınması gerektiğini vurgulayan mahkeme davayı kabul etti. Kararda, Davalı tarafın, davacıya ait eserden doğan manevi hakkının ihlaline yönelik tecavüzünün menine denildi.  
TOPLATILIP, İMHASINA... 
Sansürlü yazının bulunduğu Haziran 2009 sayısının toplatılarak imhasına, THY internet sitesinden çıkartılmasına, 2 lira manevi tazminat ile 3 bin lira avukatlık ücretinin tahsiline, yazının tamamının karar kesinleştikten sonraki 3 ay içinde SKYLIFEta yayımlanmasına karar verdi. THYnin temyiz istemi ve karar düzeltme başvurusu Yargıtay 11. Hukuk Dairesi tarafından reddedildi ve karar kesinleşti. Yazının tamamı icra yoluyla dergide yayımlanacak. 
SANSÜRLENEN BÖLÜM 
ANADOLU Yakasında Bir İstanbul Klasiği: Moda başlıklı yazının sansürlenen bölümü şöyle: Bir Modalı olarak, İstanbulun daima gurur duyduğum binlerce yıllık hoşgörü iklimine hiç ama hiç yakışmayacak biçimde, bu muhteşem iskeledeki kafede İstanbul Büyükşehir Belediyesinin bir yıldır alkollü içki yasağı uyguladığını üzülerek belirtmek isterim. Yemek içmekten söz edilince, Modayla adı özdeşleşen Koço Restoranı mutlaka anmak gerekir. Çünkü Koçosuz Moda eksik kalır...