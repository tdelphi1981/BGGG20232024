İddiacı katil
Karabağlarda taksiciyi öldürüp kaçan şüpheli, takside unuttuğu İddaa kuponu sayesinde yakalandı.
İZMİR, Karabağlarda 2 Kasım Cuma günü 23.30 sıralarında, yolda kanlar içinde bulunan taksi şoförü emekli astsubay Ethem Köse (60) cinayeti çözüldü. Önce Kösenin kaçırılan taksisi 1.5 kilometre uzaklıkta bulundu. Üzerinden 125 TL para, 2 cep telefonu çıkan Ethem Kösenin taksisinde, İddaa kuponu tespit edildi. Soruşturmayı, İddaa kuponunun yatırıldığı Balçovada sürdüren polis, Kösenin çalıştığı taksi durağında bulunan arkadaşlarının verdiği bilgiler sonrasında, son müşteri aldığı nokta saptandı. 
TAKSİMETRE KAVGASIYDI 
Çevredeki 100 kameraya ait görüntüler izlendi. Görüntülerde bulunan kişinin 5 yıl önce esrar kullanmaktan gözaltına alınan Mustafa Kahraman (22) olduğu saptandı ve operasyon başlatıldı. Yakınına ait emlak ofisinde çalışan Kahraman, para almak için Alsancaktaki bir arkadaşına giderken yakalandı. Taksi sürücüsüyle ücret yüzünden tartıştığını ve onu bıçakladığını söyleyen genç tutuklandı.