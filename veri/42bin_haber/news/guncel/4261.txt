TBMM'de küfürlü kavga
TBMM Genel Kurulu dün küfürlü diyaloglara sahne oldu. CHP Tunceli Milletvekili Kamer Genç'in ağır sözleri karşısında yazmanlar ve vekiller şaştı kaldı. Herkesin donup kaldığı o anlar yazmanların yüz ifadelerinden de anlaşılıyordu.
Meclis Genel Kurulunda özel hastane yatırımlarıyla ilgili yasanın görüşmeleri İstiklal Mahkemesi kavgasına dönüştü. CHP Tunceli Milletvekili Kamer Gençin, Her p.. olmayan insan muhakkak bir milliyeti vardır. Benim milliyetimi ezmeye çalışan ayakları, sahibinin, onun bir yerine s..... sözlerine AK Partililer tepki gösterdi. 
Meclisteki gerilim CHP Afyonkarahisar Milletvekili Ahmet Toptaşın Ulusal Kurtuluş Savaşımızın kahramanlarından dediği Afyonkarahisar Mebusu Ali Çetinkayanın vefatının yıldönümü dolayısıyla yaptığı konuşmayla başladı. Ak Parti Düzce Milletvekili İbrahim Korkmaz ise Çetinkaya için katil diye bağırdı. 
KAMER GENÇ'İN SÖZLERİ HERKESİ ŞOKE ETTİ / Foto Galeri 
HAYSİYETSİZDİR
AK Parti Adıyaman Milletvekili Muhammed Murtaza Yetiş de Kendisi hukukçu değildir, İskilipli Atıf Hocanın da katillerindendir dedi. MHP Manisa Milletvekili Erkan Akçay da Ali Çetinkayaya çatanın ruh halinden şüphe etmek lazım. Ali Çetinkayaya laf söyleyen haysiyetsizdir bir kere dedi. AK Parti Adıyaman Milletvekili Mehmet Metiner ise CHPlilere Kendi celladınıza aşıksınız, bu utanç size yeter. Kel Alilerin düzeni bitti diye seslendi. 
UTANMA İÇİN İNSANDA YÜZ OLMASI LAZIM
Bunun üzerine kürsüye gelen CHP Tunceli Milletvekili Kamer Genç, Metineri hedef alarak Emine Erdoğanın ayakları altında sürünerek elini öpmek için, kendini affettirmek için nasıl kılıklara girdiğini siz biliyorsunuz. Utanma için insanda yüz olması lazım dedi.  
Genç, daha sonra Tayyip Erdoğan Ben bütün milliyetleri ayak altına aldım diyor. Her onurlu adam, her p.. olmayan insan muhakkak bir milliyeti vardır. Bana göre, p.. olmayan herkesin bir milliyeti vardır. Milliyet, benim şerefim ve haysiyetimdir. Benim milliyetimi ezmeye çalışan ayakları, sahibinin, onun bir yerine s.... diye konuştu. 
ÇUKURDAN DAHA AŞAĞI
Bunun üzerine kürsüye gelen AK Parti Grup Başkanvekili Ayşenur Bahçekapılı Genel Başkanımız için bir insan olarak benim telaffuz edemeyeceğim sataşmada bulunmuştur. Benim kadın olarak buna cevap vermeye terbiyem müsait değil diyerek sözü AK Parti Isparta Milletvekili Recep Özele bıraktı.  
Özel de Böyle bir konuşmayı bu kürsüde yapan bir milletvekiliyle bu çatı altında aynı havayı solumaktan utanıyor, hicap duyuyoruz. Şimdi, Başbakanımıza söylemiş olduğun o lafı, o bir yerlere bir şey yapmayı aynısını, yüz mislini sana iade ediyorum. Bu arkadaşımız çukurdan daha aşağıda bir varlık dedi. 

 