Sierra nöbetine devam
FOTOĞRAF çekmek için geldiği İstanbulda 21 Ocakta kaybolan ve cesedi 2 Şubat Cumartesi günü Sarayburnu surlarında bulunan 2 çocuk annesi Sarai Sierranın öldürüldüğü dehlizde, polisin nöbeti devam ediyor.
Cesedin bulunduğu günden bu yana 22 gündür, 24 saat nöbet tutan polisler, bölgeye kimseyi yaklaştırmıyor. Surların fotoğrafını çekmek isteyen yerli ve yabancı turistleri bölgeden uzak tutan polis, sokakta yaşayan evsizleri de surların içine almıyor. Cinayetin şüphelisinin bulunana kadar Sarai Sierranın cesedinin bulunduğu bölgede bekleyişlerini sürdüreceklerini söyleyen bir emniyet yetkilisi, Cinayetin şüphelisi yakalandığı takdirde bölgeye getirilerek yerinde tekrar inceleme yapılacak. Var olan delillerin bozulmaması için alan korumaya alındı dedi.  
 