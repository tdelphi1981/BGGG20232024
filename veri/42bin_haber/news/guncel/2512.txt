İtibarsızlaştırma operasyonu
Eskişehir polisi Kentsel Gelişim İhalesine ilişkin 2 yıldır sürdürdükleri soruşturma kapsamında dün sabaha karşı belediyenin bazı birimlerde görevli 23 kişiyi evlerinde gözaltına aldı.
Gözaltına alınanlar arasında Eskişehir Büyükşehir Belediyesi eski Genel Sekreteri Erdin Erol, Genel Sekreter Yardımcısı Gürsel Tuna ve belediyeye ait şirketlerinden sorumlu Oruçhan Tansel de bulunuyor. İfadeleri alınan 5 kişi ilerleyen saatlerde serbest bırakıldı. Eskişehir Cumhuriyet Başsavcılığından yapılan açıklamada, Porsuk Çayı nda yapılan düzenlemeler ve Masal Dünyası yapımında ihaleye fesat karıştırıldığı yönünde gelen şikayet 
üzerine soruşturma başlatıldığı belirtildi. Eskişehir Büyükşehir Belediye Başkanı Yılmaz Büyükerşen ise operasyonu Seçim arife-
sinde itibarsızlaştırma olarak niteledi. Büyükerşen, kendisinin ifadeye çağrılmadığını belirterek şöyle konuştu: Yaptığımız işlerin hepsi Sayıştayın denetiminden geçiyor. 2002den bu yana bize yönelik sistemli soruşturmalar yapılıyor. Her seçim arifesinde de bu tür şeylerle karşılaşıyoruz. Bunlar seçim arifesinde belediyemizi itibarsızlaştırma çabalarıdır. Çalışanlarımız evlerinden gözaltına alınmadan önce bazı basın kuruluşlarına da haber verildiği duyumunu aldık. İnşallah bu süreç Türkiyenin aydınlığa çıkacağı günlerle son bulacaktır. Büyükerşen, basın mensuplarının yanında kendisini kameraya çeken sivil polislere de tepki gösterdi.