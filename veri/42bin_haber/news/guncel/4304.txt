Bebeğinin öldüğü psikolog eşliğinde söylenecek
Esenyurt'ta eşi tarafından bıçaklanan ve 5 aylık hamile olan Zehra Muhammed'in sağlık durumu iyiye gidiyor. Doktorların, Muhammed'e bebeğinin ölüm haberini vermediği öğrenildi.
Ardıçlı Mahallesi yaşanan olayda Abdullah Albukhari, birlikte yaşadığı 5 aylık hamile olan Zehra Muhammed'i bıçakla ağır yaraladı. Bağcılar Devlet Hastanesi yoğun bakım ünitesine kaldırılan Muhammed, doktorların çabası sonucu hayata döndürüldü. Muhammed'in karın bölgesinden aldığı bıçak darbeleri sonucu zarar gören bebeği ise ölü doğdu. Kadın doğum, plastik ve genel cerrahi servislerinde müdahale edilen Muhammed'e bebeğinin ölüm haberi verilmedi. Doktorlar, genel cerrahi servisinde tedavisi devam eden Muhammed'e, kendine geldikten sonra psikolog eşliğinde bebeğinin öldüğü bilgisini vereceklerini kaydetti.