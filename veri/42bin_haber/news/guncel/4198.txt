Sevgilisine hediye için yüzük çalmış
KONYA'da müşteri olarak girdikleri bir kuyumcudan yüzük çalıp, yerine sahtesini koyan 28 yaşındaki Kamil D. ile 33 yaşındaki Yaşar B. polis tarafından yakalandı. Yaşar B. polise verdiği ilk ifadesinde, '14 Şubat sevgililer gününde sevgilime hediye alamadım. O yüzden yüzük çaldım' diye kendini savundu.
Dün merkez Meram ilçesi Tevfikiye Caddesi üzerindeki bir kuyumcuya gibi giren Kamil D. ve Yaşar B., yüzük almak istediklerini söyledi. İşyeri sahibi tarafından tezgaha bırakılan yüzüklere bakan 2 kişi, yaklaşık 400 lira değerindeki bir yüzüğü alıp, yerine sahtesini koydu. Ardından kuyumcudan çıkıp uzaklaştı. 

Durumu fark eden işyeri sahibinin polise haber vermesi üzerine, hırsızlıktan poliste kaydı bulunan Kamil D. ve Yaşar B. kısa sürede yakalandı. Şüphelilerden Yaşar B. polise verdiği ilk ifadesinde, '14 Şubat sevgililer gününde sevgilime hediye alamadım. O yüzden yüzük çaldım' dedi. 

Gözaltına alınan şüphelilerle ilgili soruşturma sürüyor.