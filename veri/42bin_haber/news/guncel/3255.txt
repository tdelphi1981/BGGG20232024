Kabataş İskelesi'nde korkunç kaza!
İstanbul Boğazı Kız Kulesi açıklarında koster Yeditepe isimli deniz otobüsüne arkadan çarptı. İlk belirlemelere göre kazada 1'i İDO personeli toplam 3 kişi yaralandı
İDOnun Bostancı-Kabataş seferini yapan Yeditepe adlı deniz otobüsüne Amur2521 adlı tanker saat 19.25 sularında arka sancak tarafından çarptı. 33 kişinin bulunduğu deniz otobüsünde ilk belirlemelere göre ikisi ağır 6 kişi yaralandı. .

Kabataş İskelesi'ne yanaştırılan deniz otobüsündeki yaralılar için bölgeye ambulanslar sevkedildi. Bazı yaralıların başının sargılı olduğu görüldü. Bazı yolcular ise üzerinde can yeleği bulunduğu halde iskeleye indiler. Yolculardan bazıları kaza sonrası geç tahliye edilmelerine tepki gösterdi.

Hasar oluşan deniz otobüsü kendi imkanlarıyla Kabataş İskelesine yanaştı. Kazada yaralanan 4 kişi de çevredeki hastanelere kaldırıldı. Gemide bulunan 33 kişinin tahliye edildiği bildirildi.

İstanbul Deniz Otobüsleri Gemi Operasyon Direktörü Kaptan Ufuk Tuğcu, kazada 4 yolcunun yaralandığını, yaralıların ambulanslarla hastaneye sevk edildiğini bildirdi.
Bostancı-Kabataş seferini yapan deniz otobüsüne Volga tipi bir geminin arkadan çarpması nedeniyle bir kaza yaşandığını aktaran Tuğcu, deniz otobüsünde 33 yolcu bulunduğunu bildirdi.




Kız Kulesi açıklarında meydana gelen kazada, inceleme amacıyla yük gemisinin demirletildiğini kaydeden Tuğcu, detaylı inceleme yapıldıktan sonra kazanın sebebi hakkında detaylı bilgi verileceğini açıkladı. Tuğcu ayrıca, kazanın deniz otobüsüne arkadan çarptığını hatırlatarak, Volga tipi gemi, gemimize sancak kıç omuzluktan çarptı dedi.



İŞTE GEMİNİN HASAR ALDIĞI YER