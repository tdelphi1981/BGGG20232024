DHKP-C operasyonunda 21 tutuklama talebi
İstanbul'da terör örgütü DHKP/C'ye yönelik operasyonlarda adliyeye sevk edilen ve savcılık sorguları biten 24 şüpheliden 21'i tutuklanma istemiyle nöbetçi hakimliğe sevk edildi. Şüphelilerden 3'ü ise serbest bırakıldı.
Gözaltında tutuldukları İstanbul Terörle Mücadele Şube Müdürlüğü ekiplerince Çağlayan'daki İstanbul Adalet Sarayı'na getirilen 24 şüphelinin, TMK 10. madde ile görevli İstanbul Cumhuriyet Başsavcıvekilliği'nce ifadeleri alındı.

Savcılık, 21 şüpheliyi tutuklanmaları istemiyle TMK 10. madde ile yetkili nöbetçi hakimliğe sevk etti.

Şüphelilerden 3'ü ise serbest bırakıldı.