Seyir halindeki otobüs şoförüne uçan tekme
İstanbul Anadolu yakasında seyir halindeki halk otobüsünün şoförü, dikiz aynasını kapatmaması yönünde uyardığı yolcudan uçan tekme yedi. Otobüste bulunan yaklaşık 150 kişi, şoförün manevrasıyla kazaya kurban gitmekten kurtuldu. Öfkeli yolcu ise diğer yolcular ve şoför tarafından yakalanıp polise teslim edildi.
Otobüsteki güvenlik kameralarına yansıyan görüntülerde, bir yolcu otobüse bindikten sonra dikiz aynasının görüş alanını kapatıyor. Otobüs şoförü ise aynayı göremeyince yolcuyu çekilmesi için uyarıyor. Yolcu "Sinirliyim. Benimle uğraşma!" diye tepki gösteriyor. Bir süre sonra yolcu yeniden dikiz aynasının önüne geçiyor. Otobüs şoförünün uyarısı üzerine öfkelenen sürücü, tutacaklardan tutunarak şoföre uçan tekme atıyor. 

Tıka basa dolu olan otobüsün şoförü aldığı darbeyle bir an direksiyon hakimiyetini kaybediyor ancak kısa sürede toparlanıp otobüsü durduruyor. Yolcu ile şoför arasında başlayan arbedeye diğer yolcular da karışıyor. Öfkeli yolcu, birkaç kişinin çabasıyla yakalanıp polise teslim ediliyor.