Soğutmada
Başta dağdaki teröristlerle kucaklaşan BDPliler olmak üzere dokunulmazlık dosyaları ve anadilde savunma hakkı tasarısı için AK Parti bekletme kararı aldı. Kürt sorununda atılacak adımlar ve BDPnin tavrı, bu iki konunun geleceğini belirleyecek.
Ak Partinin önceki gün yapılan MYK toplantısında, ilginç kararlar alındı. MYKda, TBMMnin yeni dönemde öncelik vereceği çalışmalar değerlendirilirken, başta dağdaki teröristlerle kucaklaşan BDPliler olmak üzere tüm dokunulmazlık dosyalarının incelenmesi için başlatılacak süreç gündeme geldi. TBMM Adalet ve Anayasa Karma Komisyonunun istendiği zaman başlatabileceği çalışma konusunda acele edilmemesi kararlaştırıldı. Daha önceki açıklamalarda, dokunulmazlık dosyalarının değerlendirme çalışmalarının ocak ayında başlayacağı belirtilmişti. 
OCAK AYI İÇİN ÜÇ KONU 
Meclisin ocak ayı gündemi belirlenirken, bütçe görüşmeleri nedeniyle ertelenen Anadilde Savunma Tasarısına da listede yer verilmedi. Kürt sorununun çözümüyle doğrudan ilişkili olan iki önemli konunun bir süre bekletilmesi kararı parti kurmayları tarafından, şimdilik mayalanmaya bırakıldı sözleriyle değerlendirildi. Parti kurmaylarına göre, Kürt sorununda atılacak adımlar ve BDPnin tavrı, bu iki konunun geleceğini belirleyecek. Sorunun çözümünde olumlu havanın oluşması durumunda, Anadilde Savunma Tasarısı ve 4. Yargı Paketi öncelik alacak. Aksi durumda bekletme devam edecek. 
4. PAKETTEKİ SIKINTI 
4. Yargı Paketi de iki kez Bakanlar Kurulu, bir kez de partinin MKYK gündemine geldi. Çok tartışılan paketin meclis gündemine taşınması da aynı nedenlerle zaman alacak. 4. Yargı Paketinde yer alan öldürme ve yaralama olaylarında kamu görevlilerinin izin alınmadan soruşturulabilmesi, terör örgütü üyesi olmamakla birlikte örgüt adına faaliyet gösterenlere verilen cezalarda yaşanan sıkıntıları ortadan kaldırmak için düşünülen terör suçlarına şiddet kriterinin getirilmesi ve TCKnın 301inci maddesinden dava açılmasında adalet bakanının izninin kaldırılması maddelerinin tasarıdan çıkartılabileceği tartışılıyor.
 
Devlet aklı 
AK Parti Grup Başkanvekili Mahir Ünal, daha önceki açıklamalarında dokunulmazlıkların kaldırılması konusunda acele edilmediğine vurgu yaparak, devlet aklının kullanıldığını dile getirmişti. Ünal, Eğer duygusal davranılsaydı, devlet aklıyla hareket edilmeseydi ve ani refleksler verilseyde BDPnin eski devletle ilişki kurma pozisyonunu destekleyici bir argüman olacaktı. Birilerinin bunun üzerinden bir istismar, mağduriyet oluşturmasına zemin hazırlamamak gerekir demişti.  
 