Denizli'de trafik kazası: 1 ölü, 4 yaralı
Denizli'de meydana gelen trafik kazasında 1 kişi öldü, 4 kişi yaralandı.
Tuncer Ergüven (69) yönetimindeki 53 FC 030 plakalı otomobil, Bozkurt ilçesine bağlı Alikurt Köyü Başçeşme mevkisinde sürücüsünün direksiyon hakimiyetini kaybetmesi sonucu karşı şeride geçerek Hasan Şahin (37) idaresindeki 35 UFL 40 plakalı minibüsle çarpıştı.

Kazada, her iki aracın sürücüsü ile otomobildeki Ali Rıza Çiçekoğlu (53), minibüste yolcu olarak bulunan Mesut Ülker (40) ve Ayşe Ülker (38) yaralandı.

Yaralılardan Hasan Şahin, Mesut Ülker ve Ayşe Ülker Servergazi Devlet Hastanesi'ne, Tuncer Ergüven Çardak Devlet Hastanesi'ne, Ali Rıza Çiçekoğlu Denizli Devlet Hastanesi'ne kaldırıldı.

Otomobil sürücüsü Tuncer Ergüven, Çardak Devlet Hastanesi'ndeki müdahaleye rağmen kurtarılamadı. Yaralıların tedavisinin sürdüğü bildirildi.