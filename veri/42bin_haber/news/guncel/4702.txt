Kleopatra'nın kardeşi Efes'te
Arkeolog Thuer, Kleopatranın öldürttüğü kardeşi 4. Arsinöenin mezarının Efeste olduğunu iddia etti. Ancak DNA testlerinin kesin sonuç vermemesi nedeniyle Thuer'e karşı çıkanlar da var.
Avusturya Bilimler Akademisinden arkeolog Dr. Hilke Thuer, Kleopatranın öldürttüğü kız kardeşi Prenses Dördüncü Arsinöenin mezarının İzmir Efes Harabeleri'nde olduğunu iddia etti. Ancak bu tezi arkeoloji dünyasında tartışmalara neden oldu. Çünkü Arsinöeye ait olduğu belirtilen kemiklerin çok fazla aşınmış olması nedeniyle DNA testlerinde kesin sonuç alınamadı. Charlotte News-Observera konuşan Dr. Thuer, DNA testi umduğumuz sonuçları vermedi dese de bugün Kuzey Carolinada bulunan Raleigh Tarih Müzesinde bulgularıyla ilgili bir konferans verecek. Arsinöe, Kleopatranın küçük kardeşiydi. Roma İmparatoru Jül Sezar, Kleopatraya destek verirken Arsinöe de Sezara ve Roma ordusuna direnen Mısır ordusuna katılmıştı. Roma savaşı kazanınca Arsinöe de esir alındı. Efeste sürgün hayatı yaşamasına izin verilen Arsinöeyi bir tehdit olarak gören Kleopatra, kız kardeşini MÖ 41 yılında öldürttü.

Kazılar 1904'te başladı 
1904 yılında Efeste kazılara başlayan arkeologlar 1926da bir genç kadına ait olduğu belirlenen kemikler buldu. Bulunan iskeletin kafatası İkinci Dünya Savaşı'nda kayboldu ancak geri kalan kısımları 1985'te lahit odasının iki farklı nişinde Dr. Thuer tarafından bulundu. Kemiklerin 15-16 yaşındaki bir kıza ait olduğunu gösteren adli tıp kanıtlarına da karşı çıkan Dr. Thuer, bunun bir tür akademik kıskançlık olduğunu ifade ediyor.