'Araç Suriye plakalı'
Başbakan Yardımcısı Atalay: Patlamayla ilgili soruşturma sürüyor.
 ARAÇTA 3 KİŞİ VAR
 
 Başbakan Yardımcısı Beşir Atalay, Suriye'ye insani yardımların da buradan gittiğini ifade etti. Orada yoğun bir ortam olduğuna dikkat çeken Atalay, "Araç Suriye plakalı. Geliyor, bir süre bekliyor. Araçta üç kişi var. Bu üç kişi araçtan ayrıldıktan sonra da 20 dakika sonra patlama meydana geliyor. Ağır yaralılar var. 13 ölü var; 3'ü de Türk. Elde görüntüler var. Emniyetin ve bakanlığın yaptığı soruşturma ve incelemeler devam ediyor. Üç bakan bölgede, bugün öğleden sonra gelecekler ve bir toplantı yapılacak. Bakanlarımızdan bilgi alacağız." dedi. 
 
 İMRALI SÜRECİ
 İmralı görüşmeleriyle ilgili bir soruya ise Atalay, sürecin sağlıklı olarak yürüdüğünü ifade etti. Titizlikle bu sürecin yürütüldüğünü belirten Atalay, önceden fazla bir yorum yapmadıklarını, olduktan sonra duyurduklarını kaydetti.
 Konunun üzerinde çok hassasiyetle durduklarının altını çizen Atalay, o konuda kararlı olduklarını söyledi. Çözüme doğru ellerinden geleni yapacaklarını anlatan Atalay, her kesimden de sürece büyük destek olduğunu hatırlattı. Geçen hafta bölgede olduğunu ve orada da o desteği gördüğünü dile getiren Atalay, sorunu çözerse AK Parti'nin çözeceğini kaydetti. 
  