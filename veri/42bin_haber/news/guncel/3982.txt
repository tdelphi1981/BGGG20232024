Devlet Bahçeli'nin ilginç klibi
Klasik otomobillere merakıyla bilinen MHP Genel Başkanı Devlet Bahçeli, iki hafta önce, Ankara yollarında gezdi. Eski model Volvo aracını kullanan Bahçeli'nin görüntüsü dün Youtube ve Facebook'a yüklendi. Görüntüde Bahçeli, siyah güneş gözlüğüyle otomobil kullanıyor.
Klipte Tayfur'un "Sanma Sana Dönerim" şarkısı yer alıyor. Kendisi gibi Adanalı olan Ferdi Tayfur, Bahçeli'nin en sevdiği sanatçılardan biri olarak biliniyor. "Dağ ne kadar yüce olsa da yol üstünden aşar" sözleriyle başlayan klipte Bahçeli önce aracın başında görünüyor. Daha sonra da araç içindeki yolculuğu görüntüye geliyor. Bahçeli bir ara yanındaki bir kişi ile de konuşuyor.