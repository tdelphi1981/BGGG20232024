Bir semt bekliyor
Samatyadaki Surp Kevork Ermeni Kilisesi Yönetim Kurulu Başkanı Yesayi Demir, Samatyadaki saldırılarla ilgili ilk kez konuştu. Tedirgin olduklarını söyleyen Yesayi Demir, Olaylar netlik kazanmadan Ermeni toplumuna yönelik bilinçli ve kasıtlı yapılmış olaylar olarak anlatılması da toplumumuzu olumsuz etkiliyor dedi. Demir ayrıca Samatya'da yaşanan olayların bir an önce aydınlatılmasını beklediklerini sözlerine ekledi.
İstanbulun ilk Ermeni Patrikhanesi olan Samatyadaki Surp Kevork Ermeni Kilisesinde yönetim kurulu toplantısı yapıldı. Toplantıdan sonra kurulu üyeleri, Fatih Belediye Başkanı Mustafa Demirle birlikte basın toplantısı düzenledi. Samatyada son iki aydır meydana gelen saldırıların Ermeni toplumunu tedirgin ettiğini anlatan Yesayi Demir şunları söyledi:     
Mağdurların benzer özellikler ve benzer yöntemlerle öldürülmüş-şiddete uğramış olmaları, fail veya faillerin hala yakalanamamış olması, olayların çok kısa süre içinde peş peşe meydana gelmesi hepimizi tedirgin etmektedir. Ayrıca olaylar netlik kazanmadan Ermeni toplumuna yönelik bilinçli ve kasıtlı yapılmış olaylar olarak anlatılması da toplumumuzu olumsuz yönte etkilemeye devam etmektedir. Bundan dolayı tüm kesimlerin gerekli hassasiyeti göstermesi de ayrıca önemlidir. 

  SAMATYA'YA FULL HD KORUMA  
NE OLURSA OLSUN BURADAYIZ 
Bizler Samatyada yıllardır barış ve huzur içerisinde yaşamaktayız. Bu olaylar tedirginliğimiz arttırmıştır. Burası bizim evimizdir. Ne olursa olsun burada hep birlikte barış, huzur ve sevgi içerisinde yaşamaya devam edeceğiz. Ayrıca bu yaşanan acı olayların toplumun büyük bir kısmı tarafından kınanması ve bizlere verilen destekler de umutlarımızı arttırmıştır. Ne amaçla işlenire işlensin en kutsal değer olan insan hayatına yönelik bu olayları ve yapanları kınıyoruz. Faillerin bir an önce yakalanı adalete teslim edilmesi toplumumuzu rahatlatacaktır.  
ERMENİLERE YÖNELİK DEĞİL 
Belediye Başkanı Mustafa Demir ise, Saldırıların Ermeni vatandaşlara yönelik değil, hırsızlık amacıyla yapıldığını düşünüyorum. Olayların bir an önce açığa çıkması hepimizi rahatlatır dedi. 

  BIRAKSINLAR ECELLE ÖLELİM
  SALDIRGAN BİR KİŞİ