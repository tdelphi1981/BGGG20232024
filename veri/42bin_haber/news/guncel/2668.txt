Sağlık Bakanlığı 400 yeni ambulans hizmete alacak
Sağlık Bakanı Mehmet Müezzinoğlu, 400 yeni ambulansın hizmete alınacağını açıkladı. Müezzinoğlu, 1 Şubat'ta İstanbul Beylizdüzü'nde düzenlenecek törenle hizmete alınacak ambulansların içinde hava, kara, paletli, helikopter, bot ve uçak ambulansların da bulunacağını söyledi.
Mehmet Müezzinoğlu, Edirne Valisi Hasan Duruer ve Trakya bölgesi sivil toplum kuruluşları başkanları ile bir araya geldi. Başkent Öğretmenevi'nde gerçekleştirilen törene bakan Müezzinoğlu'nun eşi Faize Müezzinoğlu da katıldı. 
Törende konuşan Bakan Müezzinoğlu, 1 Şubat Cuma günü önceki Sağlık Bakanı Recep Akdağ'ın planlamasını yaptığı ve Başbakan Recep Tayyip Erdoğan'ın katılacağı İstanbul Beylikdüzü'nde 400 ambulansın hizmete alım töreninin yapılacağını belirtti. 400 aracın içerisinde kara, paletli, helikopter, bot ve uçak ambulansın bulunduğunu belirten Müezzinoğlu, "Ülke içinde ülke dışında. Hastamız İngiltere'deki bir kliniğe gidecekse uçak ambulansla o hastamız o kliniğe gider. Babamın partisi diyerek bu işler olmuyor. Ben Atatürk'ün idaresi ve ilkesinde koşuyorum diyorsan o zaman gel." diye konuştu. 

Konuşmaların ardından Müezzinoğlu'na Trakya'dan getirilen bazı hediyeler takdim edildi.