Bugün hava nasıl olacak?
Kuzey, iç ve batı kesimlerde görülecek yağışların, Antalya çevrelerinde sabah saatlerinde kuvvetli (21-50 kg/m2) sağanak ve gök gürültülü sağanak şeklinde olacağı tahmin ediliyor. Hava sıcaklığı:

Hava sıcaklıklarının; kuzeybatı kesimlerde 1 ila 3 derece azalacağı, doğu bölgelerde 1 ila 3 derece artacağı tahmin ediliyor.

Rüzgar:

Genellikle güney ve güneybatı (Lodos), Marmara'da kuzey ve kuzeybatı yönlerden hafif, ara sıra orta kuvvette; İç Anadolu ile Orta ve Doğu Karadeniz'de kuvvetli (30-50 km/s) eseceği tahmin ediliyor.

UYARILAR

Kuvvetli yağış uyarısı:

Yağışların; Antalya çevrelerinde sabah saatlerinde kuvvetli (21-50 kg/m2) sağanak ve gök gürültülü sağanak şeklinde olması beklendiğinden, yaşanabilecek olumsuzluklara (sel, su baskını, ulaşımda aksamalar, vb.) karşı dikkatli ve tedbirli olunması gerekmektedir.

Kuvvetli lodos ve baca gazı zehirlenmeleri uyarısı:

Rüzgarın; İç Anadolu ile Orta ve Doğu Karadeniz'de güneyli yönlerden kuvvetli (30-50 km/s) esmesi beklendiğinden yaşanabilecek olumsuz şartlara karşı (soba ve doğalgaz kaynaklı baca gazı zehirlenmeleri, ulaşımda aksamalar vb.) dikkatli ve tedbirli olunması gerekmektedir.

Buzlanma ve don olayı uyarısı:

Ülkemizin iç kesimlerinde buzlanma ve don, doğu bölgelerinde kuvvetli buzlanma ve don olayı beklendiğinden yaşanabilecek olumsuzluklara karşı, başta sürücüler olmak üzere ilgililerin ve vatandaşların dikkatli ve tedbirli olması gerekmektedir.

Çığ uyarısı:

Doğu Karadeniz'in iç kesimleri ile Doğu Anadolu'da yoğun kar yağışı sonucu oluşan yüksek kar örtüsü nedeni ile yaşanabilecek muhtemel çığ tehlikesine karşı ilgililerin ve vatandaşların dikkatli ve tedbirli olması gerekmektedir.