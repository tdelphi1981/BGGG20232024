Erkek arkadaş evinde tecavüz şoku
Muğlanın Dalaman İlçesinde, bir kadının erkek arkadaşının evinde tecavüze uğradığını ileri sürmesi üzerine 4 kişi gözaltına alındı. Adliyeye sevkedilen şüphelilerden 2si tutuklandı.
İlçe merkezinde oturan S.D. (30), dün (Salı) kız arkadaşı 22 yaşındaki A.Y. ile birlikte oturmak için evine gitti. Eve giren A.Y., içeride S.D.nin arkadaşları M.D. (34), K.Ç. (30) ve M.C.S.nin (21) de bulunduğunu gördü. A.Y., iddiaya göre, önce erkek arkadaşı S.D.nin ardından diğer 3 kişinin tecavüzüne uğradı. Yaşadığı şokun ardından evden gönderilen A.Y., polis merkezine giderek 4 kişi hakkında şikayetçi oldu. 
 
Harekete geçen polis ekipleri 4 şüpheliyi yakaladı. Gözaltına alınan zanlıların ifadelerinde, S.D. ile kendi rızası ile cinsel ilişkiye girdiğini söyledikleri öğrenildi. Emniyetteki işlemlerinin ardından adliyeye sevk edilen şüphelilerden S.D. ve M.C.S. tutuklandı, K.Ç ve M.D ise tutuksuz yargılanmak üzere serbest bırakıldı.