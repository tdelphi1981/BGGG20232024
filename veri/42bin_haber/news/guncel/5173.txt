Ortağını 8 yerinden bıçakladı
KAYSERİ'de hayvancılık yapan 26 yaşındaki Hamit Cengiz, alacak nedeniyle birlikte iş yaptığı 49 yaşındaki Mustafa Tanrıöven'i 9 yerinden bıçakladı. Cengiz, ağır yaralanan Tanrıöven için polisi arayıp yardım istedi, ardından da teslim oldu.
Olay, dün saat 16.00 sıralarında Kocasinan ilçesi Yeşilmahalle Narin Sokak 10 numaralı evde meydana geldi. İddiaya göre Hamit Cengiz, 5 yıldır birlikte hayvancılık Mustafa Tanrıöven'den alacağını istemek içine vine gitti. Aralarında çıkan tartışmada Hamit Cengiz, yanındaki bıçağı Mustafa Tanrıöven'e saplamaya başladı. Ağır yaralanan Tanrıöven, odadaki kanepede yığılıp kaldı. Hamit Cengiz, 155 Polis İmdat hattını arayarak, "Mustafa Tanrıöven'i bıçakladım. Gelin ikimizi de alın" dedi. Cengiz, evin dışına çıkarak yolu tarif etti, ihbarı alan polis memurlarına olayda kullandığı bıçakla birlikte teslim oldu. Polisin çağırdığı ambulansla Kayseri Eğitim ve Araştırma Hastanesi'ne götürülen ağır yaralı Mustafa Tanrıöven'in 9 yerinden bıçaklandığı belirlendi. Ameliyata alınan Mustafa Tanrıöven'in hayati tehlikesinin devam ettiği bildirildi. Gözaltına alınan Hamit Cengiz, Yenişehir Polis Merkezi Amirliği'ne götürüldü. Polisin başlattığı soruşturma sürüyor.