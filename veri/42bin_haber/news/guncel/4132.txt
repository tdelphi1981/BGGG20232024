Fuhuş çetesinin kasası yakalandı
Adana'da fuhuş çetesinin kasası olmakla suçlandığı davada ceza alan bir kadın yakalandı.
Edinilen bilgiye göre, Konya'da 5 yıl önce kadınları zorla fuhşa zorladığı ileri sürülen bir çeteye operasyon düzenleyen polis, çete elebaşı Celal Akdemir ve çetenin kasası olmakla suçlanan "Çiçek" kod adlı Hülya Gediklioğlu'nun (49) da aralarında olduğu kişileri gözaltına aldı. 

Adana 8. Ağır Ceza Mahkemesi'nce yargılanan Gediklioğlu, davada 24 yıl 7 ay ceza aldı. Cezası kesinleştiği için hakkında yakalama kararı çıkarılan Hülya Gediklioğlu, gözaltına alındı. Gediklioğlu, Emniyet müdürlüğündeki ifadesinin ardından adli mercilere sevk edildi.