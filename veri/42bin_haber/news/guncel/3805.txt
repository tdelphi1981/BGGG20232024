Mermerden balık fosili çıktı
İstanbul'da 1 Milyon 200 bin yıllık olduğu iddia edilen 'balık fosili' bulundu. Mermerin içerisinde bulunan fosil, sahibi tarafından özenle saklanıyor.
Esenler'de yaklaşık 1 Milyon 200 bin yıllık olduğu iddia edilen 'balık fosili' bulundu. Geçimini mermercilikle sağlayan Mustafa Çalışkan, 1 yıl önce Bilecik'ten doğal mermer taşı getirtirdi. Aldığı mermerleri dükkana yerleştirmek için kolileri açan Mustafa Çalışkan, mermerin çerisinde fosil olduğunu fark etti. 

Balık fosilini fark ettiğinde ne yapacağını bilemediğini söyleyen Çalışkan, mermeri hemen İstanbul Üniversitesi Jeoloji Mühendisliği'nde incelettirdiğini söyledi. İncelemede mermerin 1 Milyon 200 bin yıllık olduğunun ifade edildiğini belirten Çalışkan, 'Mermeri üniversite istedi ama ben daha farklı düşündüğümden vermek istemedim. Benim paraya ihtiyacım var. Sonuçta soğuk taştan sıcak çorbasını çıkaran insanlarız. Sıkıntılarım da var. Eğer pazarını bulabilirsem değerlendirmeyi düşünüyorum' dedi. 

Çalışkan, 'Mermeri aldığım yeri aradığımda 'mermeri geri ver, ben sana bir kamyon taş yükletip gönderiyim' dedi. Ama ben kabul etmedim. İmkanlarım olsa gönlüm Koç, Sabancı Müzesi'nde durmasından yana ama imkanlarım el vermiyor' diye konuştu.

Balık fosiline ilgi duyanlara çağrıda bulunan Çalışkan, 'Bizim kapımız herkese açık. Gelsin baksınlar, bol bol fotoğraf çektirsinler. Hakkı ve değerini verirlerse satarım. Araştırdığım kadarıyla da yüz bin lira civarında da bir fiyatı var' dedi.

Öte yandan, daha önce de Avusturya, Çin ve İtalya'da "uçan balık fosili" bulunmuştu.