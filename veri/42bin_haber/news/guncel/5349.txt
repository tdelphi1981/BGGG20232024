Gölde mahsur kalan 5 balıkçıya kurtarma operasyonu
VAN'ın Erçek Beldesi'nde göle açılan 5 balıkçının teknesi dönüş yolunda moturu bozulunca göl ortasında kaldı. Uzun süre motoru tamir etmeye çalışan balıkçılar, sonuç alamayınca telefon ettikleri yakınlarından yardım istedi. Saatlerce göl ortasında sıfırın altında 20 dereceyi bulan soğukta mahsur kalan balıkçılar, Van İl Afet Acil Durum Müdürlüğü (AFAD) ekipleri tarafından kurtarıldı.
GÖLDE MAHSUR KALAN 5 BALIKÇI OPERASYONLA KURTARILDI

VAN'ın Erçek Beldesi'nde göle açılan 5 balıkçının teknesi dönüş yolunda moturu bozulunca göl ortasında kaldı. Uzun süre motoru tamir etmeye çalışan balıkçılar, sonuç alamayınca telefon ettikleri yakınlarından yardım istedi. Saatlerce göl ortasında sıfırın altında 20 dereceyi bulan soğukta mahsur kalan balıkçılar, Van İl Afet Acil Durum Müdürlüğü (AFAD) ekipleri tarafından kurtarıldı.


Van'a 30 kilometre uzaklıktaki Erçek Beldesi'nde balıkçı Kenan, Salih, Resul Gençer ile Adem ve Emin Çakır tekneyle ağlarını çekmek için Ercek Gölü'ne açıldı. Ağlarını gölden çektikten sonra dönüşe geçen 5 balıkçının teknesi akşam saatlerinde moturun bozulması sonucu göl ortasında kaldı. Uzun süre arızayı gidermeye çalışan balıkçılar başarılı olamayınca havanın da kararması üzerine cep telefonuyla ailelerine haber verdi. Aileler durumu Erçek Jandarma Karakolu ve AFAD'a bildirdi. 


Balıkçıların kurtarılması için Van AFAD'tan 5 kişilik Su altı Arama Kurtarma Ekibi Erçek Beldesi'ne gelerek kurtarma çalışması başlattı. Ekiplerin göle açılmak için yanlarında getirdiği zodyak bot göl kıyısına güçlükle ulaştırabildi. Erçek Belediyesi'nin iş makinesi yol açarak zodyak botu göle indirecek vincin kıyıya ulaşmasını sağladı. 


Zodyak botla göle açılan ekipler, balıkçıların yerini tespit etmek için göl üzerinde uzun süre araştırma yaptı. Göl ortasında soğuk havada mahsur kalan 5 balıkçı, 4 saat sonra kurtarılarak kıyıya çıkarıldı.