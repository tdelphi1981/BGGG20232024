Karaya vuran yavru yunus mumyalanacak
İstanbul'da Gürpınar sahiline ölü olarak karaya vuran yavru yunusun, Beylikdüzü Yeşilvadi'deki Türkiye Deniz Canlıları Müzesi'nde mumyalanacağı bildirildi.
Konuya ilişkin yapılan açıklamada, balıkçılar tarafından Gürpınar sahilinde bulunan yavru yunusun, Türkiye Deniz Canlıları Müzesi'ne götürüldüğü ifade edildi. Altı aylık olduğu tahmin edilen yavru yunusun bir gün önce ölmüş olabileceği ve dalgaların etkisiyle kıyıya sürüklendiği belirtilen açıklamada, Türkiye Deniz Canlıları Müzesi'ne götürülen yunusun mumyalanacağı kaydedildi.

Açıklamada görüşlerine yer verilen Türkiye Deniz Canlıları Müzesi'nin kurucusu Kenan Balcı, yunusun bir kaç aylık çalışma sonrasında mumyalanabileceğini belirtti.