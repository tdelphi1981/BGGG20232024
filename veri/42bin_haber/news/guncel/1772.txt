Halı sahanın çatısı çöktü
IĞDIR Valiliği Sosyal Destek Programı (SODES) tarafından yaptırılan hala sahanın çatısı çöktü.
'Sağlıklı yaşam için spor yapalım' projesi kapsamında SODES tarafından Melekli Belediyesinde 2011 yılında yaptırılan halı sahanın çatısı bilinmeyen bir nedenden dolayı çöktü. Çatı sabah erken saatlerde ortadan ikiye ayrılıp çökerken, halı sahada kimsenin olmaması muhtemel bir faciayı önledi. Halı sahada sürekli futbol karşılaşması yapanlar, çatının çöktüğünü görünce şaşırdıklarını söyledi. Vatandaşlar, "Yapılan spor salonunun çatısı yeterince sağlam değildi. Kar ya da rüzğar nedeniyle çökmüş olabilir. Top oynarken sesler duyuyorduk. İyi ki o sırada çökmemiş" dediler.