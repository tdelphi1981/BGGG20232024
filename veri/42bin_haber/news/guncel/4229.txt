Daha iyi bir memleket için 2 milyon TL
BAŞBAKAN Tayyip Erdoğanın eşi Emine Erdoğanın himayesinde, Milli Eğitim Bakanlığı ile Türkiye İş Kadınları Derneği (TİKAD) işbirliğinde ve Aile ve Sosyal Politikalar Bakanlığının katkılarıyla, Türkiye genelindeki Yatılı Bölge İlköğretim Okullarını kapsayan Bir Başkadır Benim Memleketim projesi başlatılıyor.
28 Şubat gecesi Çırağan Sarayında, da TİKAD Yönetim Kurulu Üyesi Hülya Avşarın da sahne alacağı konserle başlatılacak, Emine Erdoğanın desteğiyle hayata geçirilip, 492 YİBOyu daha etkin hale getirip öğrenci sayısını artırmayı amaçlayan proje, 2 milyon liraya mal olacak. Projenin ana hedeflerinden biri de kız çocuklarına pozitif ayrımcılık uygulayıp çocuk gelin olmalarını önlemek ve Güneydoğudaki çocukların teröre alet edilmesini ve dağa çıkmalarını önlemek. 
SORUNLAR TESPİT EDİLİYOR  
YİBOların belli başlı sorunları arasında, sağlık, beslenme, temizlik, ısınma yer alıyor. Bu proje ile Türkiyenin Doğu ve Güneydoğu Anadolu bölgesindeki  eğitimin niteliğinin artırılması, sağlık problemlerinin önüne geçilmesi ve temizlik personeli eksikliğinin giderilmesi gibi öncelikli sorunların çözümü hedefleniyor. Sosyal ve kültürel olarak (tiyatro, sinema, sergi vb.) gibi etkinlikler de proje kapsamında yer alıyor.  
HER İŞADAMI KENDİ MEMLEKETİNİ DESTEKLEYECEK 
BİR Başkadır Benim Memleketim projesi, kurulduğu ilk yıllarda sınavla öğrenci alan ve okulu olmayan kırsal kesimlere eğitim hizmeti götürmeyi amaçlayan öğrencilerin 7/24 okuduğu bu okulların önemini gündeme taşıyıp, kamuoyu oluşturmayı amaçlıyor. Projeyle, Türkiye genelindeki Yatılı İlköğretim Okullarının (YİBO) fiziksel koşullarının iyileştirilmesi hedefleniyor. Bu kapsamda her işadamı, kendi memleketindeki bir YİBOyu destekleyecek. 

 