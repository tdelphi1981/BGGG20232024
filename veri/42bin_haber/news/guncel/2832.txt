ABDye bomba
DHKP-Cli Ecevit Şanlı, Ankaradaki ABD Büyükelçiliği personel ve ziyaretçi giriş kapısında üzerindeki bombayı patlattı. Şanlı ile özel güvenlik elemanı Mustafa Akarsu öldü.
ABDNİN Ankara Büyükelçiliğinin bulunduğu Paris Caddesi dün saat 13.15 sıralarında büyük bir patlama sesiyle yankılandı. Elçilik personeli ve ziyaretçilerinin giriş yaptığı kapıda DHKP-Cli Ecevit Şanlı, üzerindeki bombayı ilk güvenlik girişinde patlattı. Saldırıda, canlı bomba ile birlikte özel güvenlik elemanı Mustafa Akarsu (47) hayatını kaybederken, eski NTV muhabiri Didem Tuncay (38) da yaralandı. Hafif yaralanan iki güvenlik elemanı ise ayakta tedavi edildi. İkinci bir saldırgan olabileceği şüphesiyle ekipler alarma geçirildi.  İlk tespitlere göre, gri montlu, kapüşonlu ve sırt çantalı bir erkek, elçiliğin iki Nolu kapısına geldi. İlk güvenlik kontrolündeki x-ray cihazının alarm vermesi üzerine panikleyen saldırgan, üzerindeki bombayı patlattı. Patlamanın şiddetiyle elçilik güvenlik girişinde büyük bir gedik açıldı, zırhlı camlar hasar görürken çevre binaların camları da kırıldı. Bombanın A-4 plastik patlayıcı olduğu, kesin tespitin kriminal inceleme sonucunda yapılacağı bildirildi. 
KIRMIZI ŞORTLU NİŞANCILAR GÖREV BAŞINDA / FOTO GALERİ 
    Olay yerinden ilk fotoğraflar  Patlamadan sonraki tüm görüntüler  Patlamanın olduğu kapının özelliği  
Ortalık bir anda cehennem yerine döndü. Ceset parçalarının, ağaçlar dahil etrafa dağıldığı görüldü. Elçilik önü ve etrafındaki yollar trafiğe kapatıldı, çok sayıda ambulans olay yerine geldi. Elçilik personeli, içerde güvenlikli odalarda toplandı ve kimsenin dışarı çıkmasına izin verilmedi.  
PATLAMA YERİ ABD TOPRAĞI 
İkinci bir patlama olabileceği şüphesiyle elçilik etrafındaki araçlar bölge dışına çıkarıldı.  Olay yeri inceleme ve bomba uzmanlarının yanı sıra çok sayıda polis, elçilik önüne geldi. Uzaktan kumanda ile yapılabilecek bir saldırıya karşı jammerlar devreye sokuldu. Polis, sokakta binaları tek tek dolaşarak bütün kamera kayıtlarını topladı, görgü tanıklarının ifadelerini aldı. 
Patlamanın meydana geldiği yer güvenlik nizamiyesi olsa da elçilik bünyesine dahil olduğu için Amerikan toprağı sayılıyor. Ankara Valisi Yüksel de bunu, Patlama ABD Büyükelçiliğinin kendi alanı içerisinde diyerek açıkladı. Olayı aydınlığa kavuşturmak için MİT ve elçilikteki FBI elemanlarının, ortak çalışma başlattıkları bildirildi. Üst düzey bir emniyet yetkilisi, ABD elçiliği de istihbaratlar çerçevesinde önceden uyarılmıştı. Biz dışarıdaki güvenlik önlemlerini artırmıştık dediler.  
Son görüntüde eli karnında  
PATLAMA üzerine olay yerine giden İçişleri Bakanı Muammer Güler, Güvenlik kamerası görüntülerini izleyebildiniz mi? sorusuna, Tam kapının ağzında güvenlik görevlisi onu karşılarken, maalesef hayatını kaybeden arkadaşımız, daha kapının ağzında elini karın bölgesine götürdüğü görüntüsü var. Tabii daha sonra görüntü kesiliyor. O tedbir içerisinde içeri girmesi mümkün gözükmüyor ama demek ki böylesine bir şeyi göze almış yanıtını verdi.  
Kimliği beninden tespit edildi   
Başbakan Erdoğan, saldırıyı gerçekleştiren Ecevit Şanlının kimliğinin kafatasındaki benden tespit edildiğini söyledi. Saldırının Suriye ile bağlantılı olduğunu düşünmediğini de belirten Erdoğan, Olay aslında net sayılabilecek bir yerde, DHKP-C, o kesin. DHKP-Cli olarak da böyle bir eylemi yapmasının ardında yatan gerçekler de bu DNA testiyle birlikte bunlar da çıkar dedi.
Bu arada Cumhurbaşkanı Abdullah Gül ve Başbakan Erdoğan, ABD Başkanı Barack Obamaya mesaj göndererek olaydan dolayı üzüntülerini ilettiler. 
Para bulunsa elçilik taşınacak   
ABD Dışişleri Bakanlığı Sözcüsü Victoria Nuland, Ankaradaki elçiliğin taşınması planlanan yerlerden biri olduğunu belirterek, Ankara gelecekte tamamen yeni bir elçilik binasına sahip olması düşünülen yerlerden biri. Eğer Bakanlık, Kongreden gerekli parayı alabilirse listede olacak görev yerlerinden biri. Bina, 1950lerde yapılmış diye konuştu. Nuland, mevcut bütçede ABD Dışişleri Bakanlığının yılda sadece üç yeri yenileme hakkı olduğunu ama talep karşılanırsa bu sayının yılda 10a çıkacağını ve Ankaranın da listede olacağını belirtti.