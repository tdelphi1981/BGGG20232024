Nişanlısından ayrıldı, intihar etti
Gaziantep'in İslahiye İlçesi'nde bir süre önce nişanlısından ayrıldığı öne sürülen 27 yaşındaki Ayşe Yağmur, ahırın tavanına bağladığı iple intihar etti.
Olay, İslahiye Boğaziçi Beldesi Esenler Mahallesi'nde dün akşam saatlerinde meydana geldi. 6 ay önce nişanlısından ayrılan Ayşe Yağmur, yalnız olduğu bir sırada evlerinin altındaki ahırın tavanına iple kendini astı. Eve gelip kızlarını arayan anne Emine ile baba Musa Yağmur, kızlarını ahırda tavana asılı halde buldu. Kızının asılı olduğu ipi kesen baba Musa Yağmur, daha sonra durumu jandarmaya ve sağlık ekiplerine bildirdi. Olay yerine gelen jandarma ekipleri ve sağlık ekipleri genç kızın öldüğünü belirledi. Ayşe Yağmur'un ayrıca bileklerinde de kesikler olduğu tespit edildi. Genç kızın cesedi otopsi için Gaziantep Adli Tıp Kurumu'na gönderildi.