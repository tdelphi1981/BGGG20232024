Şişli'de 'zehir' paniği
Şişli Halaskargazi Caddesi'nde bulunan Akın İş Merkezinde çok sayıda kişi zehirlendi.
 Olay saat 13.30 sıralarında meydana geldi. İddiaya göre iş merkezinde gıda laboratuarında bulunan çeşitli kimyasalların yer aldığı şişeler bilinmeyen bir sebeple kırıldı. Şişelerden çıkan gaz, havalandırma yoluyla tüm binaya yayıldı. İş yerindeki çalışanların rahatsız edici kokuyu hissetmeleri ve bazı çalışanların burnundan kan gelmesi üzerine olay yerine çok sayıda ambulans çağrıldı. Gazdan etkilenenlerle birlikte, bazı iş yeri çalışanları toplam 16 kişi herhangi bir olumsuzluğa karşı çevredeki hastanelere kaldırıldı. Olay yerine gelen itfaiye ekipleri de özel kıyafetlerini giyerek, binanın içinde zehirli gaz olup olmadığını inceledi. Yapılan incelemenin sonunda ciddi bir sorunla karşılaşılmadı. Polisin ve sağlık ekiplerinin çalışması devam ediyor.