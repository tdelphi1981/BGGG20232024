Havada bomba paniği
Onur Air'in Antalya - İstanbul seferini yapan uçağında bomba ihbarı yapıldı. Uçak Atatürk Havalimanı'na iner inmez özel harekat polisleri uçağa bindi.''Üzerimde bomba var'' diyen kişi gözaltına alındı.
OLAY YERİNDEN İLK FOTOĞRAFLAR 
Onur Aire ait Antalya-İstanbul seferini yapan uçakta bulunan bir yolcu saat 11.30 sıralarında  havadayken "üzerimde bomba var" diye bağırdı. Bunun üzerine uçağın kaptan pilotu durumu Atatürk Havalimanı Hava Trafik Kontrol Kulesine bildirdi ve motor test alanına indirilen uçaktaki yolcu gözaltına alındı. 
Uçağın çekildiği Atatürk Havalimanındaki motor test alanında güvenlik çemberi oluşturuldu. Daha sonra uçağa özel harekat polisleri de yönlendirildi.  Polisler tarafından uçaktan indirilen yolcu İbrahim Övünç, "PKKlılar açlık grevi yaparken konuşuyor, beni konuşturmuyarlar" dedi. Övünç polis tarafından gözaltına alınarak karakola götürüldü.Polisin yaptığı aramada Övünçün üzerinden patlayıcı madde çıkmadı.  
Olay yerine gelen İstanbul Emniyet Müdürü Hüseyin Çapkın, "Antalyadan binen bir yolcu. Akli dengesi  yerinde değil. Daha önce tedavi görmüş. Arkadaşlarımız kendisini ikna etti." diye konuştu.
 ÖZEL HAREKATÇILAR UÇAĞA BÖYLE GİRDİ 
        