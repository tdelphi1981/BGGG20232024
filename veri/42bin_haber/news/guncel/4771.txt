Üniversiteden girişimcilik eğitimi
Batman Üniversitesi ile KOSGEB arasında işbirliği protokolü imzalandı.
Batman Üniversitesinde 60 öğrencinin katılacağı uygulamalı girişimcilik eğitimi verilecek. Eğitimlerini tamamlayan kursiyerler KOSGEBden alacakları finansal destekle iş hayatına merhaba diyebilecek. 

Girişimcilik eğitimiyle ilgili protokol Batman Üniversitesi Rektörü Prof. Dr. Abdüsselam Uluçam ile KOSGEB Merkez Müdürü Evren Arıkan tarafından imzalandı.

Eğitim hakkında bilgi veren KOSGEB Merkez Müdürü Arıkan, Öğrencilerimizin alacakları uygulamalı girişimcilik eğitimi sonucunda kendilerine KOSGEB tarafından 30 bin TL hibe, 70 bin TL faizsiz kredi verilebilecek. Toplamda 100 bin TL kredi desteği alabilecek olan kursiyerler iş hayatına atılabilecek ve kendi iş yerlerini açabilecekler. dedi.

Rektör Prof. Dr. Uluçam ise Öğrencilerimiz için elimizden gelen bütün imkanları kullanıyoruz. 

Üniversitemizin KOSGEB ile imzaladığı uygulamalı girişimcilik eğitimi protokolü, kursiyerlerin daha sonra kendi iş yerlerini açabilmesi için büyük bir fırsat olacaktır. şeklinde konuştu.