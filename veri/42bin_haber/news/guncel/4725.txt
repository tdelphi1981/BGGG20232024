Önce tren, sonra okullar ayrılacak
Gençlik trenlerinde kız ve erkek öğrencilerin ayrılmasına yönelik sözleri nedeniyle CHPden, Gençlik ve Spor Bakanı Kılıça tepki yağdı.
CHPli Toprak, Sonraki adım okullarda kız ve erkekleri ayırmak derken, Serter, Adım adım, muhafazakâr uygulamalara sürükleniliyor diye tepki gösterdi. 
GENÇLİK ve Spor Bakanı Suat Kılıçın, Gençlik Trenlerinde kız-erkek ayrımını savunması ve Kompartımanlarda güvenliği sağlayamam sözleri tepki çekti. CHP Genel Başkan Yardımcısı Erdoğan Toprak, Bunun bir sonraki adımı okulları ayırmaktır, CHPli Nur Serter de, Türkiye adım adım son derece muhafazakâr ve dinci bir anlayışın uygulamalarına sürükleniyor değerlendirmesini yaptı. Eski Spor Bakanı da olan Toprak, Kılıçın açıklamalarını şöyle yorumladı:
Bunların hepsi eğitimle, kafa yapısı ile alakalı. Bunların çoğu birbirini kardeş gibi görür, dayanışma içerisinde olur. Bunun bir sonraki adımı okulları ayırmaktır. Kompartımanlarda güvenliği sağlayamam çok talihsiz bir kelime. Yaptıkları istatistiki açıklamalara güvenmiyorum. 
TRENİ BIRAK, FEDERASYONA BAK
Türkiye UEFA kriterlerine kademeli olarak geçişine imza atıyor. Şu anda Türkiyede birçok kulüp şampiyon dahi olsa Avrupa şampiyonasına gidemeyecek. Çünkü UEFA kriterlerini yerine getiremiyor. Bakanın buna el atması lazım. Treni bırak, federasyonun hali içler acısı. Treni bırak kardeşim. Federasyonların yerlerde sürünüyor. Sporun ruhu bitti.
CHP İstanbul Milletvekili Serter ise Bu AKPnin genel politikasının, yapmak istediklerinin ilk işareti diyerek şunları aktardı: MEBin 4+4+4 için çıkardığı kitapçıkta imkânların el verdiği takdirde okulları kız ve erkek olarak ayıracaklarını da yazıyordu. Zihniyet bu. Bunlar ilkokuldan başlayarak, kız ve erkek öğrenciyi aynı okulda okutmaya karşı bir zihniyet olmaları nedeniyle kompartımanda da bunu yapıyor. Okulda tahammülü yok karma eğitime. Türkiye adım adım son derece muhafazakâr ve dinci bir anlayışın uygulamalarına sürükleniyor. Bunların çok daha vahim bir duruma geldiğini yakında göreceğiz.