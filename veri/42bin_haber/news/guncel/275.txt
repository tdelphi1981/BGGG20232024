Türkiye savunma sanayi Çin ile yarışıyor
DefenseNews, Pakistan’da düzenlenen İDEAS2012 uluslararası savunma sanayi fuarında Türk ve Çin şirketleri arasındaki rekabete dikkat çekerken TAİ'nin Pakistan'a T-129 helikopterlerini satmak istediğine de vurgu yaptı.
 Pakistan’da düzenlenen İDEAS2012 uluslararası savunma sanayi fuarında Türk ve Çin şirketleri arasındaki “rekabet”e dikkat çekiliyor. DefenseNews, Türk ve Çin şirketlerinin siparişlerde yarıştığını belirtirken TAİ’nin Pakistan’a T-129 saldırı helikopteri satmaktan umutlu olduğunu yazdı. Buna karşın, fuarda şimdiye kadar Pakistan’ın siparişlerinde aslan payını Çin’in aldığı da belirtildi.
 DefenseNews, “Çin ve Türkiye, Pakistan’taki Silah Fuarında Satışlar İçin Aralarında Mücadele Ediyor” başlığı ile yayınladığı haberde Karaçi’de düzenlenen İDEAS2012 savunma sanayi fuarına, olumsuz finansal iklime rağmen uluslararası savunma şirketlerinin makul bir ilgi gösterdiklerini kaydetti. DN “Büyük İkili” alt başlığı altında Çin ve Türk savunma şirketleri hakkında şunları yazdı:
 “Ancak İDEAS2, Çin ile Türk savunma sanayi şirketleri arasındaki rekabet ile dikkat çekti. Yerel savunma şirketlerinden sonra Çin ve Türk şirketleri, çeşitli ülkeler arasında en büyük katılımı gösterdi.”
 Haberde Havelsan, Yonca Onuk ve TAI gibi Türk şirketlerinin Pakistan ordusuyla yeni sözleşme yapmayı umdukları kaydedilirken Havelsan ve Yonca Onuk’un, son yıllarda Pakistan deniz kuvvetlerinin modernizasyonunda önemli rol oynadıklarına dikkat çekildi.
 -“TAİ’NIN T-129 HELİKOPTERİ İÇİN PAKİSTAN VE GÜNEY KORE KİLİT HEDEF”-
 Bu arada, DefenseNews, TAI’nin Pakistan’a T-129 saldırı helikopterleri satmak istediğine de işaret ederken de şirketin, Pakistan’ın helikopteri alma niyeti konusundaki iyimserliğini yansıttı. 
 Haberde “Türk Savunma Bakanlığı, potansiyel yabancı müşterileri T-129’u almaya teşvik etmeye çok istekli ve Pakistan-Güney Kore kilit hedefler” yorumu da yapıldı.
 “Ancak İDEAS2012 fuarının ilk aşamasında Pakistan’ın şiparişlerinin çoğunu Çinliler almış gibi görünüyordu” diyen DefenseNews, bu bağlamda Çin’in Pakistan’dan dört savaş gemisi siparişini sağladığını kaydetti.
 ANKA
  