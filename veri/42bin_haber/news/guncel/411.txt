Yılmazdan şemsiye savunması
MİLLİ Savunma Bakanı İsmet Yılmaz, Piyade Uzman Çavuş Regaip Şahinin cenaze töreninde tabutunun, kola ve dondurma firması şemsiyelerinin altına konulmasıyla ilgili olarak, Valilik ve belediye yetkilileri tarafından ivedi tedbir alma gayretleri neticesinde söz konusu şemsiyelerin alana getirildiği tespit edilmiştir dedi. Hürriyet Dünyası 26 Temmuz'da gerçekleşen olayı "Şehit babasından sitem" başlığıyla manşetlerine taşımıştı.
MHP Balıkesir Milletvekili Ahmet Duran Bulutun konuyla ilgili önergesini yanıtlayan Yılmaz, özetle şunları söyledi: Şehit cenaze töreni icra edilen 1inci Motorize Piyade Tugay Komutanlığı tarafından törenin icrasına yönelik ilgili mülki makam ve yerel idare ile gerekli koordine yapılmıştır. Cenaze töreninin yapıldığı Hacı Bayram Camii avlusunda, mülki makam ve yerel idare tarafından gerekli düzenlemeler yapılmış ve törenin kısa süreceği öngörülerek, temel tedbirler dışında ilave bir tedbir alınmamıştır.    
  ŞEHİT BABASI SİTEM ETMİŞTİ  
Defin günü hava sıcaklığının yüksek olması ve aile yakınlarının sıcaklık konusunda yakınmalarından dolayı, valilik ve belediye yetkilileri tarafından ivedi tedbir alma gayretleri neticesinde söz konusu şemsiyelerin alana getirildiği tespit edilmiştir. Genelkurmay Başkanlığınca, bütün birlik, kurum ve karargahlarından, benzer konularda daha dikkatli olunması ve şehit cenaze törenlerinde mülki makamlarla yapılacak koordinelerde konuyla ilgili gerekli tedbirlerin önceden alınması hususunda özen gösterilmesi istenmiştir. 
 