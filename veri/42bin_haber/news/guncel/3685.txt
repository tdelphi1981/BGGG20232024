Twitter tarihinde bir ilk
Manken Nilay Dorsa'ya Twitter'dan tehdit ettiği gerekçesiyle yargılanan sanık 5 ay hapis ve bin 500 lira da para cezasına çarptırıldı. Bu karar Twitter davalarında verilen ilk hapis cezası olarak tarihe geçti.
İstanbul 18. Sulh Ceza Mahkemesi, bir ilke imza attı. Manken Nilay Dorsa'yı sosyal paylaşım sitesi Twitter üzerinden tehdit ettiği gerekçesiyle hakkında dava açılan ve bir önceki duruşmada 
hakkında yakalama emri çıkarılan Sercan Dinçşahin dünkü duruşmada hazır bulundu. Nilay Dorsa'nın avukatı suçun sabit olduğunu belirterek, sanık Dinçşahin'in cezalandırılmasını talep etti.
 
Pişmanım dedi ama kurtulamadı
 
Duruşmada son sözü sorulan sanık Sercan Dinçşahin, "Ben bir anlık kızgınlıkla tweet yazdım. Pişmanım, beraatimi istiyorum" dedi. Davayı karara bağlayan Hakim Cemil Gedikli, 'tehdit' eylemi sabit görülen sanık Sercan Dinçşahin'in 6 ay hapisle cezalandırılmasına hükmetti. Ceza yapılan indirimle 5 aya düşürüldü. Sanığa verilen bu cezanın açıklanmasının, 5 yıllık denetimli serbestlik süresi ve bir 
daha suç işlememe şartıyla geri bırakılmasına hükmeden Gedikli, sanığa bin 500 TL adli para cezası da verdi. Dorsa'nın avukatı sosyal medya da olsa insanların kimseye hakaret etme ve tehditte bulunma haklarının olmadığını belirterek, "Bugün verilen hapis cezası kararı, Twitter tarihinde bir ilk" dedi.