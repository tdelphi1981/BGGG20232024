Şanlıurfa'da 400 polisle operasyon: 58 gözaltı
Şanlıurfa'da, 400 polisin katılımıyla sabaha karşı düzenlenen operasyonunda, 58 kişi gözaltına alındı. Kent genelinde, huzur ve güvenliğin sağlanmasına yönelik çalışma yürüten Asayiş Şube Müdürlüğü ekipleri, 'hırsızlık, yaralama, dolandırıcılık, gasp ve uyuşturucu kullanma' gibi suçlardan aranan, haklarında yakalama kararı bulunan şüphelilerin yakalanması için 400 polisin katılımıyla 60 adrese eş zamanlı operasyon düzenlendi. 

Şafak vakti düzenlenen baskınlarda, polis, 14'ünün hakkında kesinleşmiş hapis cezası bulunan 58 şüpheliyi gözaltına aldı.

Şüpheliler, Şanlıurfa Eğitim ve Araştırma Hastanesi'nde sağlık kontrolünden geçirildikten sonra sorgulanmak üzere Asayiş Şube Müdürlüğü'ne götürüldü.