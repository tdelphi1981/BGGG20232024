Öcalana eş görüşü tartışması
KÜRTÇE savunma hakkı getiren yasa tasarısından iyi halli terör suçlusuna da ödül olarak cezaevinde nikahlı eşiyle görüşme sürprizi çıktı.
Terör suçlularına dönük sınırlama getirilmediği için ağırlaştırılmış müebbet mahkumu bölücübaşı Abdullah Öcalanın da eş görüşmesinden yararlanabileceği tartışması gündeme geldi. Adalet Bakanı Sadullah Ergin gazetecilerin Terör suçluları da aile görüşmesinden yararlanabilecek mi? sorusu üzerine Bu düzenleme ödül olarak getiriliyor. Nasıl uygulanacağı ikincil mevzuatla (yönetmelik) düzenlenecek dedi. Bakan Ergin, ağır bir hastalık veya sakatlık nedeniyle infaz ertelemesinden Balyoz hükümlüsü Ergin Saygunun da yararlanıp yararlanamayacağı sorusu üzerine, Adli Tıp rapor verecek. Bu rapor ışığında karar verilecek. Ben bu düzenlemelerden kimin yararlanıp kimin yararlanamayacağını tek tek bilemem ve değerlendiremem diye konuştu.

ÖCALANA EŞ GÖRÜŞÜ TARTIŞMASI

Erginin, bu hafta sonuna doğru komisyonda görüşülebileceğini belirttiği tasarıya göre, kapalı cezaevlerinde, evli hükümlüler, ödül olarak 3 ayda bir kez 24 saate kadar eşleriyle aile görüşmesi yapabilecekler. Başbakan Tayyip Erdoğan ağırlaştırılmış müebbet mahkumları için de aile görüşmesinin geçerli olabileceğini belirtmişti. Bunun üzerine Öcalana ve ağırlaştırılmış müebbetle yargılanan Ergenekon başta darbe davalarının tutukluları ile cezaevindeki Ergenekon tutuklusu milletvekillerine de aile görüşmesi izni gelebileceği belirtilmişti. 12 maddelik tasarıda terör suçlularına dönük bir istisna getirilmedi. Resmen boşanmayan Öcalan da disiplin cezası almaması halinde hala resmi nikahlı eşi Kesire Öcalanla talebi halinde ödül olarak İmralı Cezaevinde hazırlanacak odada 24 saat süreyle aile görüşmesi yapabilecek. Ancak, Öcalanın, Kenyada yakalandığı güne kadar süren kaçış döneminde yanında olan sevgilisi Ayfer Kaya ya da bir başka kadınla aile görüşmesi yapması mümkün olmayacak.

NASIL YAPILACAK

Aile görüşmesinden ancak Kurum içindeki veya dışındaki genel durumları, iyileştirme etkinliklerine ilgileri ve uyumları, kurum düzenine karşı tutumları, kendilerine verilen işlerdeki gayretleri gibi beklenen davranış ve tutumları gösteren hükümlüler, ödül olarak yararlanabilecek. Düzenlemede sadece bu iyi hal hükmü şart olarak koşuldu. Terör suçu ya da müebbet hapis cezasına mahkum edilen hükümlüler ile ilgili herhangi bir sınırlama getirilmedi. Bu sınırlamanın olmaması Öcalan ve diğer terör suçlularına da eş görüşünden yararlanabilmesinin önünü açtı. 

SEVGİLİYLE AİLE GÖRÜŞMESİ YOK

Tasarı sevgilileri, imam nikahlıları ve eşçinsel mahkumları ise kapsamıyor. Bu nedenle terör suçluları da diğer suçlular da imam nikahlı eşleri ya da sevgilileriyle aile görüşmesi yapamayacaklar.

GÖZLER MECLİSTE

TBMMde terör suçları yönünden bir sınırlama getirmemesi halinde, Öcalan gibi ağırlaştırılmış müebbet alan, terör mahkumlarına da cezaevinde eşle görüşme izni verilebilecek. PKKlılar başta terör mahkumları da resmi nikahlı eşleriyle talepleri halinde cezaevlerindeki özel hazırlanacak odalarda aile görüşmesi yapabilecekler. Naylon evlilikleri engellemek için yönetmeliğe altı ay ya da daha uzun bir süreden bu yana evli olma şartı konulacak.

KESİRE ÖCALAN KİMDİR 
Kesire (Yıldırım) Öcalan, (d. 21 Ekim 1951, Karakoçan, Elazığ) aslen Tunceli'lidir.

1970 yılında Elazığ Lisesi'nden mezun olduktan sonra Karakoçan'ın Yeniköy İlkokulu'nda öğretmenlik yaptı, 1974yılında da Ankara Gazi Üniversitesi Basın-Yayın Yüksek Okulu'nda eğitim gördü. Radyo-Televizyon bölümünü 1977 yılında bitirdi. 1971 yılında tanıştığı Abdullah Öcalan ile 1978 yılına kadar Bahçelievler, Ankara'da ikamet ettiler, daha sonra evlenip Diyarbakır'a geçtiler.

Kesire Yıldırım PKK'nın Bekaa Vadisi'nde yapılandığı dönemde Abdullah Öcalan'la anlaşmazlığa düşerek örgütten ayrıldı ve halen İskandinav ülkelerinde yaşıyor. 

 