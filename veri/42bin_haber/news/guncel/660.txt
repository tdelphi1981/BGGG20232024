Banka önünde ev nöbeti
Başbakanlık Toplu Konut İdaresi Başkanlığı'nın (TOKİ), Kayseri'de, başvuru önceliğine göre satacağı 5 konutu almak isteyen 3'ü kadın 5 kişi, 12 gün önceden banka önünde sıra beklemeye başladı. Türkiye 36 saat öncesinden kuyruğa girildiğini görmüştü ancak böylesini ilk defa gördü.
TOKİ, Melikgazi ilçesinde alt gelir grubunu kapsayan 5 adet konutu, kurasız başvuru önceliğine göre satacak.      
12 GÜN ÖNCEDEN SIRAYA GİRDİLER / FOTO GALERİ 

Türkiye Halk Bankası Kayseri Şubesi tarafından satışları gerçekleştirilecek konutlar için 12-31 Aralık tarihleri arasında başvuru yapılabilecek.

Konut sayısının sınırlı, talebin yüksek olması nedeniyle bazı vatandaşlar başvuru tarihinden 12 gün önce banka önünde beklemeye başladı.

Sıra bekleyenlerde Filiz Aras, AA muhabirine, TOKİ'nin yaklaşık 1 ay önce satışa çıkardığı konutlar için de banka önünde gece gündüz sıra beklediklerini ancak sadece 5 evin satılması nedeniyle ev alamadıklarını söyledi.

Bu ay satışa çıkarılan 5 konut için de 12 gün banka önünde bekleyeceklerini ifade eden Aras, Hava soğuk, bu nedenle zor oluyor. Pet şişelere sıcak su doldurarak ısınmaya çalışıyoruz. Yerimize birisini bulabilirsek geceleri nöbet değiştireceğiz, bulamazsak kalmaya devam edeceğiz. İnşallah diğer satış gibi olmaz, 5 evin tamamı da satılır dedi.

Tuğba Özbeyaz ise daha önceki satışlarda da banka önünde gece gündüz sıra beklediklerini dile getirerek, Daha önce de 10 konut satışa çıkardılar. Biz bu 10 kişinin içindeydik. O kadar bekledik ama 5 kişi aldı 5 kişi alamadan geri döndü. Bize öncelik tanınacağını söylediler ama sözlerini tutmadılar. Biz de hırslandık. 12 gün günceden buraya geldik. İnşallah evleri kimseye kaptırmayacağız diye konuştu.

Özbeyaz, dün saat 19.00'dan bu yana banka önünde beklediklerine dikkati çekerek, gece ateş yakarak, battaniyelere sarılarak ısınmaya çalıştıklarını anlattı.
Kızı için sıra bekleyen Zeynep Yıldırım da (55) yaşlı olduğu için banka önüne yatak getirdiğini, bu nedenle geceyi daha rahat geçirdiğini belirtti.
TOKİ'nin Melikgazi ilçesindeki 64,71 metrekare büyüklüğündeki konutları 47 bin 752 lira ile 58 bin 71 lira arasında satılacak.
Vatandaşlar konut fiyatının 4 bin lirasını peşin, kalanını ise 180 ay taksitle ödeyebilecek.