Vergi memurlarına başkandan darp iddiası
İzmirin Selçuk İlçesinin CHPli Belediye Başkanı Vefa Ülgür, belediyenin eski hal binalarındaki soğuk hava depolarına sevk irsaliyesi olmadan giriş çıkış yapıldığı yönündeki bir şikayet üzerine denetleme yapmaya gelen iki vergi memurunu darp ettiği öne sürüldü. Vergi memurları ve Başkan Ülgür birbirlerinden şikayetçi oldu. Başkan Ülgür, hakkındaki suçlamaların asılsız olduğunu öne sürdü.İzmir Vergi Dairesi Müdür Vekili Ali İhsan Örücü, Belediye Başkanı Vefa Ülgürün belediyenin soğuk hava depolarını kardeşlerine ve yandaşlarına tahsis ettiği, depolara giriş çıkışların irsaliyesinin olmadığı yönündeki şikayet üzerine, resmi görevli arkadaşlarının denetime gittiğini doğrulayıp, "Ancak, belediye başkanı görevli arkadaşlarımız müdahalede bulunmuştur. Bunun üzerine çıkan tartışmanın büyüyüp, arbede ve darp olayı yaşanması üzerine memurlarımız polise gidip, şikayetçi olmuştur" dedi. 

SUÇLAMALARI KABUL ETMEDİ 

Hakkındaki suçlamaları kabul etmeyen Selçuk Belediye Başkanı Vefa Ülgür, yaptığı yazı açıklamada, "İzmir gibi Türkiyenin büyük illerinden birinin Vergi Dairesi Müdürü ve Defterdar yardımcısı noktasında görev yapan arkadaşımızın 700-800 yıllık geleneği olan Vergi Dairesi kurumunun yöneticisi sorumluluğunda davranmadan basına açıklama yapması bizi üzmüştür. Bu sebeple Selçuk Vergi Dairesi Müdürünün beni ziyaret edip bilgi alması gerekirken dün olay cereyan ettiği andan beri kendisine ulaşamıyorum. Dün bu konuda sayın kaymakamımıza bilgi verdim. Bugün de meclis üyelerimle kurumu ziyaret ederek Vergi Dairesi Müdürümüz ile görüşmek istedik. Ancak müdür yardımcısı ile görüşebildik. Bu konu benimle bir denetim memuru arasında yaşanan şahsi bir olaymış gibi lanse ediliyor. Kamuoyuna iki kurum arasında yaşanmış bir sorun olarak yansımış olmasına rağmen Vergi Dairesi Müdürlüğümüz tarafından benden hiçbir şekilde bilgi istenmedi" dedi. 

CEVAP BEKLEYEN SORULAR 

Kendisinin 33 yıllık vergi mükellefi ve 3 dönemlik belediye başkanlığı 5 yıl il genel meclisi üyeliği ile yaklaşık 20 yıl kamu görevlisi geçmişi olduğuna dikkati çeken Başkan Ülgür, Vergi Dairesi yetkililerine şu soruları yöneltti: "Soğuk hava deposuna gelen vergi denetmenin belediyenin iş ve işlemlerini denetleme yetkisi var mıdır? Kendi görev tanımın dışındaki konulara girmiş midir, girmemiş midir? Bu konuda bir araştırmaları var mıdır? Kimlik bildirim kanunu çerçevesinde orada çalışanların kimliklerini alıkoyma yetkisi var mıdır? İhbarcı kimdir? İhbar yazılı mıdır? Ve neden denetim öğle saatlerinde gerçekleştirilmiştir? İhbarın gereği usullere uygun yapılmış mıdır? Alanda istenen bütün evraklar sağlandığı halde, polisin varlığına rağmen ilgili memur neden tutanağına alanda yeterli denetim yapma olanağının olmadığı notunu düşmüştür? Bu inceleme ve bu ihbar AKPli bir meclis üyesi tarafından mı yapılmıştır?"

Darp iddialarının, eksik bulamayınca usulsüz hareket ederek, kendini aklamak için oradaki insanların kimliklerine el koymak isteyen memura, vatandaşların karşı koyması ile işin dozunun artması ve ortalık gerilmesi sonucu ortaya çıktığını ifade eden Başkan Ülgür, "Sonra olay bize intikal etmiştir. Belediye başkanıyım. Belediyenin bir kurumunda bu işlerin yapılması beni ilgilendirir. Bu herhangi bir işyerinde değil belediyenin işletmesinde olmuş bir olaydır. Orada bu işe müdahale etmemden daha doğru bir şey olamaz. Ama darp iddialı tamamen asılsızdır. Her şey mevzuat çerçevesinde yapılmalı" dedi. 

Başkan Ülgür, bu olayın örtülmesine izin vermeyeceklerini, sonuna kadar takipçisi olacaklarını da söyledi.