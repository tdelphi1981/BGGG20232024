Prof.Dr. Öztürk: İşsizlik sadece Türkiye'nin değil dünyanın sorunu
Marmara Üniversitesi İngilizce İktisat Fakültesi Öğretim Üyesi Prof.Dr. İbrahim Öztürk, işsizliğin Türkiye'nin değil, bir dünya sorunu olduğunu söyledi.
İbrahim Öztürk, Antalya'nın Manavgat ilçesinde Manavgat Girişimci İşadamları Derneği (MAGİAD) tarafından düzenlenen 'Türkiye Ekonomisi Nereye Gidiyor' konulu bir konferans verdi. İşizliğin bir Türkiye sorunu olmadığını vurgulayan Öztürk, Avrupa ülkeleri ve Japonya'da işsizlik oranının yüzde 12 olduğunu, ülkede ise bu oranın yüzde 10 olduğunu söyledi. 2009 yılındaki dünyayı etkileyen ekonomik krizin halen devam ettiğini anlatan Öztürk, krizin ne zaman sona ereceğine dair bir takvimin olmadığını kaydetti. 

Türk işadamlarının kriz varsa, fırsata çekirmesini bilmesi gerektiğinin altını çizen Öztürk, dünya ekonomisinin 2012-2023 yılları arası ortalama büyüme hızının yüzde 4,1 olacağını, bu büyemenin dışına çıkan sadece 5 ülkenin olacağını söyledi. Öztürk, son 10 yıl içinde dünya ekonomisini şekillendirecek ülkeler hakkında şu bilgiyi verdi: "Ülkemizde ekomik büyüme son 10 yıl içinde iyi durumda. Önümüzdeki 10 yıl içinde dünya ekonomik büyüme oranı yüzde 4,1 seviyesi olacak. Bunun üstünde artış beklenmiyor. Yüzde 4,1 artışın üstüne çıkacak beş ülke öngörülüyor. Bu ülkeler ise Çin, Hindistan, Endonezya, Türkiye ve Şili. Son yıllarda Türkiye'nin bölgesinde ve dünyada yükselen yıldızı yatırımlar bakımından cazip hale geldi. Türkiye 75 milyon nüfusunun yanında bölgesel potansiyeli ile 300 ticari entegrasyona hükmettiği için Avrupa'daki işletmelerin daha etkin rekabet edebilmek için yatırımlarını ülkemize kaydırıyor." 

Önümüzdeki 10 yıl içinde enerji, çevre, biyoteknoloji, gıda, yeşil devrim ve nano devrim yatırımların ön plana çıkacağına dikkat çeken Öztürk, 2002-2013 yıllları arası Türk ekonomisinde en önemli iyileşmenin 20 yıldır kronik olan enflasyonun yüzde 70'den yüzde 6'ya düşmesi ile kişi başı milli gelirin 3 binden 10 bin dolara yükselmesi olduğunu kaydetti. 

BİR ÜLKE MARKA OLMADAN ŞİRKETLERİ MARKA OLMAZ

Ülkede işsizliğin önüne geçilmesi ve yatırımların artması için istihdam alanı oluşturmada 'adil rekabet ortamı' hazırlananmasının aciliyet arz ettiğini belirten Öztürk, adil rekabet ortamı oluşturulmadığı için küçük ve orta ölçekli işletmelerin vahşi kapitalizmin boyunduruğundan bir türlü kurtaramadığını söyledi.

İstikrarlı bir ekonomik büyüme için işadamlarının akıllarından enflasyon, devalüsyon, kayıt dışılık, ucuz emek, verimsizlik, kısa vadecilik, stokçuluk ve taklitçiliğin çıkarması gerektiğinin altını çizen Öztürk, bunlar işadamlarının gündeminden çıkmadığı için dünya markası bir ürünün ortaya konulmadığını kaydetti. Öztürk sözlerini şöyle tamamladı: "Her işadamı değişim gerekli; yeni ne sunabilirim olmalı. Kayıt dışılık, ucuz emek, verimsizlik, taklit ve kısa vadecilik olduğu sürece dünya markası çıkaramayız. Bir ülkede dünyada marka olmadığı sürece şirketleri de marka olmaz." 

Dünya nüfusunun süratle ihtiyarlaştığını belirten Öztürk, 2050 yılında Afrika ve Hindistan dışında dünyada genç nüfusa sahip ülke kalmayacağı, Türkiye'nin olgunlaşma seviyesinde ülke konumunda olacağını için Başbakan Recep Tayyip Erdoğan'ın en az üç çocuk sözünün anlam ifade ettiğini sözlerine ekledi.

Konferans sonunda Manavgat Kaymakamı Emir Osman Bulgurlu, İbrahim Öztürk'e plaket, MAGİAD Başkanı Hasan Tüter ise bir buket çiçek takdim etti.