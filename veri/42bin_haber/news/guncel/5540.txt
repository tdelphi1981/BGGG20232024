Gaziantep Büyükşehir Belediye Başkanı Güzelbey Muşta
Muş Belediyesini ziyaret eden Gaziantep Büyükşehir Belediye Başkanı Asım Güzelbey, terör örgütü PKK elinde bulunan kamu görevlilerinin teslim edilmesinin çok önemli olduğunu söyledi.
Muş Alparslan Üniversitesi (MŞÜ) tarafından Türkiye Buluşmaları kapsamında düzenlenecek '21. Yüzyılda Yerel Yönetimler ve Belediyecilik' konulu konferansa konuşmacı olarak katılmak üzere Muşa gelen Güzelbey, Muş Belediyesini ziyaret etti. 

Vali Ali Çınar ve MŞÜ Rektör Vekili Prof. Dr. Osman Özcan ile birlikte Muş Belediyesine gelen Asım Güzelbey, Belediye Başkanı Necmettin Dedeye, meşhur Antep Baklavası hediye etti. Daha sonra geziyle ilgili bir konuşma yapan Güzelbey, 1971 yılında tıp fakültesi öğrencisiyken Muşa geldiğini ve o günle bugün arasında çok fark olduğunu söyledi. 

Muş Valisi Ali Çınarın, yakın dostu olduğunu ifade eden Güzelbey, Muş Alparslan Üniversitesinin davetlisi olarak Muşa gelmekten büyük mutluluk duyuyorum. 

Yıllarca Gaziantepte kaymakamlık görevi yapan Sayın Valimiz Ali Çınar, benim yakın dostumdur. Aynı şekilde belediye başkanımız da Türkiyenin popüler belediye başkanlarından birisi. Onların olduğu şehre gelmek bizim için büyük bir gurur vesilesi. 

1971 yılında tıp fakültesi öğrencisiyken bir Doğu gezisi sırasında Muşa gelmiştim. O günlerden bu günlere çok şeyin değiştiğini gördüm. Son derece temiz ve düzenli bir şehir olmuş. dedi.

Bir gazetecinin, tutsak kamu görevlilerinin teslim edilmesi süreciyle ilgili sorusunu cevaplandıran Güzelbey, şöyle konuştu: Ülkemizin huzur, birlik ve barışa ihtiyacı olduğu bugünlerde, bu atılan adımın son derece önemli olduğunu düşünüyorum. 

Sayın Başbakanımız, gecesini gündüzüne katarak ülkemizin kalkınması için büyük bir çaba gösteriyor. Kalkınmanın olmazsa olmazı ise ülkedeki huzur, güven ve barış ortamıdır. Bunun sağlanması halinde Türkiyenin önü açık olacaktır ve Türkiyeyi kimse tutamayacaktır.

Belediye Başkanı Necmettin Dede ise Güzelbeyin ziyaretinin kendisini çok mutlu ettiğini söyledi. 

Güzelbeyin, konferansta bilgi ve birikimlerini katılımcılara aktaracağını ifade eden Dede, Biz de Sayın Başkanımızın engin tecrübelerinden faydalanma fırsatı elde edeceğiz. Sayın Başkanımız, gerçekten çok başarılı bir belediye başkanımızdır. Bu başarısını Muştaki katılımcılara da aktaracaktır. diye konuştu.

Muştan önce Gaziantepin Şahinbey İlçe Kaymakamlığı görevini yürüten Vali Ali Çınar da Asım Güzelbeyin çok başarılı bir belediye başkanı olduğunu belirtti. Çınar, şöyle konuştu: Sayın başkanımızın yaptığı en dikkat çekici olan tekel depolarını müze yapmasıdır. 

Orada sergilediği eserlerle vatandaşlarımıza ışık olacaktır. Kendileriyle çalışma fırsatım oldu. Gerçekten çok başarılı bir başkanımız. Konferansta Sayın Başkanımızın tecrübelerinden katılımcılar da faydalanacaktır.

Daha sonra Belediye Şeref Defterini imzalayan Güzelbeye, Belediye Başkanı Necmettin Dede tarafından ziyaret anısına plaket takdim edildi.