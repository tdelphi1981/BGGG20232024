Sarai başka bir dehlizde öldürüldü
Cankurtaranda tarihi surlarda cesedi bulunan ABDli fotoğrafçı Sarai Sierranın, cesedinin bulunduğu dehlizden 100 metre mesafedeki başka bir dehlizde öldürüldüğü kesinleşti.
Yapılan luminal incelemede Sarainin kan izi bulunan dehlizden cesedin taşınarak bulunduğu dehlize taşındığı ve gizlendiği belirlendi. Bu dehlizde bulunan kan izlerinin yanı sıra, cinayet aleti olarak değerlendirilen kanlı taşında bulunduğu belirtildi. 

Sarai Sierra cinayeti ile ilgili polis, şu ana kadar 30 olağan şüphelinin kan örneğini aldı. Surlarda yaşadığı ancak olaydan önce ya da sonra ortadan kayboldukları belirlenen 10 kişinin de arandığı belirtildi. DNA örnekleri ve ifadeleri alınan 30 kişinin Saraiyi daha önce hiç görmediklerini söyledikleri belirtildi. Polis, surlarda kaldığını belirlediği 10 kişiyi bulmak için çalışma yürüttüğü, farklı illerde bulunan adreslerinde de arama yapıldığı ancak şu ana kadar bu kişilerin izine rastlanmadığı ifade edildi. Basında katil zanlısı olarak yer alan Laz Ziya adlı kişinin de diğer aranan kişiler gibi olağan şüpheli olduğu, bu kişilerin kan örnekleri ve ifadelerinin alınması için arandıkları belirtildi. 

İfadeleri alınan kişilerin surlarda yaşayan farklı isimler verdikleri, bu isimlerinde araştırıldığı kaydedildi. İfadeleri alınan ve aranan kişilerin arasında uyuşturucu, hırsızlıktan sabıkalı ve tinercilerin bulunduğu belirtildi. Üst düzey bir emniyet yetkilisi, Basında adı geçen kişi gibi aradığımız diğer kişilerde zaman zaman bu surlarda kalmış. Bizim amacımız bu kişileri de alarak ifadelerini ve kan örneklerini almak. Sarainin üzerinde çıkan DNA örnekleri ile karşılaştırmak. Şu an için olağan şüpheli kapsamı dışında değerlendirilebilecek bir kişi listede yok dedi. Yetkililer, surlar bölgesinde olayla ilgili olabilecek materyallerin toplanmasının devam ettiği, bu materyaller üzerindeki DNA incelemesinin devam ettiği belirtildi. Yetkililer, Sarai Sierranın, fotoğraf çekmek amaçlı surlara girdiği, katiliyle burada karşılaştığı değerlendiriliyor. 

SAFRANBOLU'DA ARAMA 
Öte yandan Sarai Sierra'nın katil zanlısı olduğu iddia edilen bir kişi, Karabük'ün Safranbolu ilçesindeki bir adreste arandı. Karabük Emniyet Müdürlüğü yetkilililerinden edinilen bilgiye göre, İstanbul'da kaybolduktan bir süre sonra cesedi bulunan ABD'li Sarai Sierra'nın katil zanlısı olduğu iddia edilen Karabük'ün Yenice ilçesi nüfusuna kayıtlı Z.T. isimli şüpheli, İstanbul'dan gelen özel bir ekip tarafından Safranbolu ilçesinde akrabalarına ait bir adreste arandı. Sierra'nın cesedinin bulunduğu Sarayburnu sur kalıntıları bölgesine kağıt toplayarak hayatını kazandığı iddia edilen zanlının bu adreste bulunamadığı öğrenildi. AA 


  
 