Fırtına, 20 tonluk tabelayı kökünden söktü
Burdur'da gece başlayan fırtına tabelalara zarar verdi. Yeni Sanayi Sitesi'nin yaklaşık 20 tonluk tabelasını devirdi.
Sanayi esnafının reklamlarının bulunduğu ve araçların altından geçtiği tabela rüzgarın etkisiyle sanayi iç kısmına doğru yattı. Sanayinin griş yolu ise trafiğe kapandı. Tabelanın rüzgarda sanayi içine doğru göçtüğünü belirten Küçük Sanayi Sitesi Yapı Kooperatifi Başkanı Yücel Dilekçi, "Allah'tan herhangi bir vukuat olmamış, biz ona dua ediyoruz. Şu anda gerekli işlemleri yaptık. Biraz sonra kaldıracağız." dedi. 

 Sanayiye gelen araç sürücüleri ise şaşkına döndü. Tekrar geri dönen sürücüler, Et-Balık Camisi'nin oradan giriş yaptı. Sanayi esnafı ise tekrar tabelanın dikilmesini istedi.