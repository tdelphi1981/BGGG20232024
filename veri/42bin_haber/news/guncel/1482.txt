1 milyon dolar bulunamazsa ölecek
Tekirdağlı 23 yaşındaki Refiye Yılmaz, milyonda bir görülen Gardner Sendromu hastalığının pençesinde, yaşam savaşı veriyor.
Tedavi olmazsa 6 aylık ömür kalan Refiyenin yaşaması için Amerikada ameliyat olması gerekiyor. Tedavi için 1 milyon dolar paraya ihtiyaç duyulan Refiye için başlatılan yardım kampanyasında sadece 300 TL toplanabildi.

Tekirdağ'da yaşayan Refiye Yılmaz, 7 yıl önce yakalandığı Gardner Sendromu hastalığına karşı yaşam mücadelesi veriyor. Babasının genlerinde pasif (taşıyıcı) olan hastalığın kendisinde aktif hale gelmesiyle 16 yaşında kalın bağırsağı alınan genç kızın yaşabilmesi için şimdi de ince bağırsak nakli olması gerekiyor. Refiye'nin Amerika Miami Hastanesi'nde yapılacak nakille sağlığına tamamen kavuşabilmesi için 1 Milyon Dolar gerekiyor.

Yaşadıklarını ilk kez Refiye Yılmaz ise Sağlık Bakanlığı'na sesini duyurmak istiyor. Tüm ümidiyle sağlığına kavuşacağı günü bekleyen Yılmaz, tek isteğinin bir gün normal insanlar gibi her istediğini yiyebilmek olduğunu söylüyor. Bir yıldan bu yana sadece özel mamayla beslenen Refiye, ekmek başta olmak üzere normal bir insanın tüketebildiği hiç bir gıdayı tüketemiyor.

6 AYLIK ÖMRÜ KALDI

Tedavi olmazsa 6 aylık ömrünün kaldığını gözyaşları içinde ifade eden Yılmaz, Hastalımı öğrendikten çok kısa süre sonra geçirdiğim ameliyatla kalın bağırsağım tamamen alındı. Şuanda 22 santimlik bir metal pipetle yaşıyorum. Acilen ince bağırsak nakli olmam gerekiyor. Bu gerçekleşirse sağlığıma kavuşacağım. dedi.

1 KUTULU İLACI 3 BİN TL

Çapa Tıp Fakültesi Hastanesi'ndeki kontrollerinin devam ettiğini bildiren Yılmaz, 1 ay süreyle kullandığı 1 kutu ilacın fiyatının ise 3 bin TL olduğunu söyledi. İlacın, Türkiye'de literatürde yer almadığını bu yüzden de Türkiye'de bulunmadığını anlatan Yılmaz, kendisi için hayati önem taşıyan bu ilacın İstanbul'da bir milletvekili aracılığıyla getirtilebildiğini söyledi.

AİLESİ ZOR DURUMDA

Babasının emekli olduğunu ancak tedavi masraflarını karşılayabilmek için annesinin ve babasının çalıştığını ifade eden Yılmaz, Ailemin benim tedavim için çektikleri banka kredisinin taksitlerini ödemelerine yardım etmek için ben de bir markette çalışıyorum. Zaten benim hastalığım da burada arkadaşlarım tarafından öğrenilince kamuoyuna duyuruldu. Sürekli üşüdüğümü ve halsiz olduğumu gören arkadaşlarım bunun sebebini sorunca hastalığımı onlara anlattım. Benim için sosyal medyada destek sayfası oluşturdular. Bu sayede kamuoyunun belli bir kitlesine ulaştık. Herkes elinden geleni yapmaya çalışıyor sağolsun" şeklinde konuştu.

HUKUK FAKÜLTESİNİ KAZANDI GİDEMEDİ

Hastalıkla mücadele eden Refiye Yılmaz, öte yandan 7 yıl önce girdiği üniversite sınavlarında Marmara Üniversitesi Hukuk Fakültesi'ni kazandığını, ancak maddi imkansızlıklar ve hastalığı nedeniyle okula gidemediğini açıkladı.

 SAYIN BAŞBAKANIM SESİMİ DUYUN

Ölmek üzere olduğunu söyleyen Yılmaz, Ameliyat olmazsam yaşamıma devam edemeyeceğim. Sayın başbakanıma ve eşine sesleniyorum. Sizde bir baba ve annesiniz. Evladınızın bir tırnağına bir şey geldiğinde canınız nasıl acıyorsa beni de öyle düşünün. Benim annemin canı o kadar çok yanıyor ki buradan bana yardım etmenizi istiyorum. dedi.

SADECE 300 TL YARDIM TOPLANDI

Yılmaz, Tekirdağ Valiliği tarafından Halkbank Tekirdağ Şubesi nezdinde yardım kampanyası için hesap açıldığını belirtti. Hesapta ise bir hafta içinde 300 TL biriktirildiği öğrenildi.

Valiliğin, kampanya hesaplarını yönetmek ve düzenlemek üzere görevlendirdiği Selime Günder Yazıcı, Sevilay Bozdoğan ve Filiz Koyuncu isimlerine yapılacak bağışların tedavi giderlerinde kullanılmasının amaçlandığını anımsatan Yılmaz, büyük umutlarla hayırsever vatandaşlardan gelecek yardımları bekliyor.

Yardımsever vatandaşlar, Valilik tarafından Halk Bankası Tekirdağ Şubesi'nde Refiye Yılmaz için açılan hesaba 3 ay süreyle bağışta bulunabilecek.

Selime Günder Yazıcı, Sevilay Bozdoğan veya Filiz Koyuncu adına Müşteri No : 10291531 I-Ban : TR54 - 0001 - 2009 - 3040 - 0001 - 0362 - 91