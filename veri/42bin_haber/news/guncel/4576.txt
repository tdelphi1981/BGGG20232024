İtalya'dan ithal edilen saman üreticilere dağıtıldı
Saman dağıtımı Tarım Kredi Kooperatifi Kütahya Bölge Birliği Müdür Yardımcısı Taner Ezgü ve Sandıklı Tarım Kredi Kooperatifi Müdürü Recep Uğur tarafından yapıldı.
Afyonkarahisar'ın Sandıklı ilçesinde İtalya'dan ithal edilen samanlar ilçedeki hayvan üreticilerine kilogramı 50 kuruştan dağıtıldı. Saman dağıtımı Tarım Kredi Kooperatifi Kütahya Bölge Birliği Müdür Yardımcısı Taner Ezgü ve Sandıklı Tarım Kredi Kooperatifi Müdürü Recep Uğur tarafından yapıldı.

Kütahya Bölge Birliği Müdür Yardımcısı Ezgü, ithal samanlar hakkında yaptığı açıklamada, "Ülkemizde kuraklıktan dolayı saman konusunda sıkıntılar doğdu. Hayvan üreticileri yemlerin yanında da kaba yem olarak tabir ettiğimiz samanlara da ihtiyaç duydukları için Gıda Tarım ve Hayvancılık Bakanlığı ile Türkiye Tarım Kredi Kooperatifleri Birliği ithal saman talebinde bulundu." dedi. 

Ezgü, sadece Kütahya'da 2800 ton ithal samana ihtiyaç olduğunu açıkladı.