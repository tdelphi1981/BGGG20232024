Vatana ihanet
Medyaya yansıyan İmralı tutanaklarını Rezalet olarak niteleyen MHP Genel Başkanı Bahçeli, İmralı canisi ile örgütü arasındaki diyaloglar, AKP-BDP müttefikliğiyle yayılmaya çalışılmaktadır. Başbakan Erdoğanın Türk milletini bitirmek için uyguladığı politikalar, açık bir şekilde vatana ihanettir dedi.
MHP Genel Başkanı Devlet Bahçeli, İmralı ile yapılan görüşmeler çerçevesinde Başbakan Tayyip Erdoğana Uyguladığı politikalar, hangi seviyeden ele alınırsa alınsın açık bir şekilde vatana ihanet suçu oluşturmaktadır tepkisini gösterdi. Bahçeli, İmralı canisiyle yapılan pazarlıklar ve yaşanan mektup rezaleti başlığıyla yaptığı yazılı açıklamada şunları kaydetti:
İHANET HER YERİ KAPLADI
Başbakan, ülkemizi bölünme kuyusunun içine atmak için her çirkefliği göze almıştır. İmralı canisi tarafından yazılan mektuplar her şeyin önüne geçmiş, kuryeler telaş ve heyecanla mesajları muhataplarına taşımaya başlamıştır. İmralıdan yazılan mektupların Başbakan tarafından paraf edilerek, çürümüş BDPli milletvekilleri tarafından Kandile götürülmesi sözün bitişine ve ihanetin artık her yeri kapladığına kanıt sayılmalıdır. İmralı canisi ile örgütü arasındaki diyaloglar, AKP-BDP müttefikliğiyle heyecanla yayılmaya ve yaygınlaştırılmaya çalışılmaktadır. Başbakan Erdoğanın Türk milletini bitirmek, Türkiyeyi çökertmek için uyguladığı politikalar, hangi seviyeden ele alınırsa alınsın açık bir şekilde vatana ihanet suçu oluşturmaktadır.
SAVCILAR NASIL SUSKUN
Bunlar oluyorken, Cumhuriyet savcılarının suskun kalması anlaşılır ve kabul edilir gibi değildir. Türk ordusunun peşine düşen ve adeta PKKyı memnun etmek ve süreç isimli çöküşü güçlendirmek için gün aşırı tutuklamalar yapan savcılar ve hâkimler Türkiyenin imhaya doğru gittiğini görmezden gelmektedirler. 
BEDELİNİ ÖDEYECEKLER
İmralı canisinin elinde oyuncağa dönüşen, köle gibi peşinden sürüklenen ve kanlı emellerinden çözüm uman Başbakan ve partisi yaptıklarının, açtıkları derin yaranın bedelini mutlaka ödeyecektir. Türkiye sahipsiz, çaresiz ve kadersiz değildir. Türk milleti hainlerin terörü meşrulaştıracakları bedevi kabilelerden müteşekkil çöl topluluğu hiç değildir. Başbakanın İmralıya ikidebir tekmil veren, durum raporu sunan bir bedbahtlığa düşmesi Türk milletinin başına gelebilecek en vahim musibetlerden birisidir.                                        
 