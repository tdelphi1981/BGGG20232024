Fenerbahçe - BATE Borisov
UEFA Avrupa Ligi ikinci tur rövanş maçında Fenerbahçe, Belarus'un BATE Borisov takımıyla İstanbul'da karşılaşacak. 
UEFA Avrupa Ligi'nde mücadele eden temsilcimiz Fenerbahçe, 0-0 biten 2. Tur ilk maçının rövanşında bu akşam Belarus'un BATE Borisov takımı ile karşılaşacak. 
Fenerbahçe Şükrü Saracoğlu Stadı'nda oynanacak ve saat 22.05'te başlayacak karşılaşmayı Fransa Futbol Federasyonu'ndan Antony Gautier yönetecek. 

Gautier'in yardımcılıklarını Cyril Gringore ve Fredji Harchay yapacak. Philippe Jeanne'nin dördüncü hakem olarak görev alacağı karşılaşmanın ilave yardımcı hakemleri ise Laurent Duhamel ve Olivier Thual.