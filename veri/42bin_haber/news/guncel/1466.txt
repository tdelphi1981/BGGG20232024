Rusya'da yanardağ 40 yıl sonra faliyete geçti
Rusya'nın doğusundaki Plosky Tolbachik Yanardağı'nın havaya kül ile gaz püskürttüğü ve bir lav gölü oluşturduğu bildirildi.
Rusya'da Plosky Tolbachik Yanardağı, lav, gaz ve kül püskürtüyor

Rus Bilim Akademisi'nden jeoloji uzmanı Gennady Karpov, Kamchatka Yarımadası üzerinde yer alan yanardağın 200 metre yüksekliğe kadar lav fırlattığını söyledi.

Karpov, yanardağın daha önce hiç lav gölü oluşturmadığını belirtti.

En yakın yerleşim birimine yüzlerce kilometre uzaklıkta bulunan yanardağ, 40 yıldan uzun bir sürenin ardından kasım ayında faaliyete geçmişti.

Karpov, yanardağdaki faaliyetin bölgedeki uçuş düzenini etkilemediğini sözlerine ekledi.