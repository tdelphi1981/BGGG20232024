'Morali son derece yerinde'
Ankara TMK 10la yetkili Cumhuriyet Savcılığı'nca yürütülen 28 Şubat soruşturması kapsamında şüpheli olarak ifadesi alınacak olan eski Genelkurmay Başkanı İsmail Hakkı Karadayı Çağlayandaki İstanbul Adalet Sarayında sağlık kontrolünden geçirildi. 10 gün önce Ankara Cumhuriyet Başsavcılığı'na, gerekirse müvekkili Karadayı'nın ifade verebileceği yönünde dilekçeyle başvuru yaptığını belirten avukatı Erol Yılmaz Aras, Kendisi ile telefonda görüşme imkanım oldu. İfadesinin alınmasını zaten bekliyordu. Ancak, bu şekilde polislerin gelip kendisini alması nedeniyle üzgün. Onun dışında morali son derece yerinde dedi.
Polis marifeti ile getirilmesine talimatının verilmesinin ardından emniyet mensupları Karadayıyı Ankaraya götürmek üzere sabah saatlerinde Fenerbahçe Orduevine gittiler.  
ADLİYEDE 20 DAKİKA KALDI 
Fenerbahçe Orduevinden alınan Karadayı saat 11.10 sıralarında Çağlayandaki İstanbul Adalet Sarayına getirilerek sağlık kontrolünden geçirildi. Korumaları ile adliyeye getirilen Karadayının bulunduğu araca 3 araç daha eşlik etti. Adliyenin -4üncü katında bulunan otoparktan adliye binasına alınan Karadayı -3üncü kattaki Adli Tabipliğe götürüldü. Adli tabipliğe çıkarken başında fötr şapka, boynunda sarı ekoseli atkı ve siyah palto giyen elleri cebinde olan Karadayının sakin olduğu gözlendi.  Adliyede yaklaşık 20 dakika kalan Karadayı 11.30 sıralarında bu kez -7de bulunan otoparktan çıkartıldı.  Atatürk Havalimanına götürülen Karadayı, THYnin 13.00deki Ankara uçağında rezervasyon olmasına rağmen 12.00de uçağa yetişince bu uçakla Ankaraya götürüldü. 
SAĞLIK KONTROLÜ İÇİN ADLİYEDE BÖYLE GÖRÜNTÜLENDİ / Foto Galeri 
ARAMA VE GÖZALTI KARARI YOK 
Karadayının avukatı Erol Yılmaz Aras ise müvekkilinin hakkında gözaltı ve arama kararı bulunmadığını belirerek emniyet mensuplarının iki araç ile orduevine gitmesine tepki gösterdi. Karadayının soruşturma kapsamında şüpheli olarak ifadesinin alınması çağrı yapıldığını belirten avukat Aras,  emniyet görevlilerinin iki polis aracı ile gözaltı kararı varmış gibi Karadayıyı almaya gitmesini eleştirerek, bu durumu hukuksuz olduğunu savundu.