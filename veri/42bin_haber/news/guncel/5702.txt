Mehmed Niyazi Özdemir'in yaşamı belgesel oldu
Hayatını Türkiye ve Almanya kütüphanelerinde geçiren Mehmed Niyazi Özdemir'in yaşamı, TRT tarafından belgeselleştirildi.
Konuya ilişkin yazılı açıklamaya göre, 'Kitapla Bir Ömür: Mehmed Niyazi' başlıklı 50 dakikalık belgeselde Mehmed Niyazi'yi yakından tanıyan üç kuşaktan kişilerle görüşüldü.
Belgeselde, 1960'lardan itibaren Türkiye'de yaşanan siyasi-sosyal değişim ve dönüşüm çerçevesinde üniversite gençliği ve onlar içinde Mehmed Niyazi'nin öğrenci liderliğine yürüyüşü, sağ muhafazakar kesiminde ciddi yayıncılık 
faaliyetine duyulan ihtiyaç ve bu yönde Mehmed Niyazi'nin faaliyetleri, Almanya'da akademik çalışma ve Batıyı tanıması, Almanya kütüphanelerinden Türkiye kütüphanelerine dönüşü ve tarihi romanlarla yeniden topluma hatırlatmayı misyon edinmesi ele alındı.'Kitapla Bir Ömür: Mehmed Niyazi' belgeselinin galası, 15 Mart Cuma günü saat 19.00'da Çamlıca'daki Kalem Eğitim Kurumları'nda yapılacak. Belgesel, 17 Mart Pazar saat 13.30'da TRT 1'de, 12.00'da ve 22.00'da TRT Belgesel'de gösterilecek. Belgeselin yapımcılığını ve yönetmenliğini Erdoğan Şentürk, 
danışmanlığını Doç. Dr. Ali Satan ve Doç.Dr.Okan Yeşilot yaptı.