Taksimde şüpheli çanta paniği
Beyoğlu'unda çöp tenekesinin yanına bırakılan şüpheli çanta, polisi alarma geçirdi. Bomba İmha Uzmanının kontrollü şekilde patlattığı çantadan kıyafet çıktı.
Mete Caddesi Atatürk Kültür Merkezi binası önünde 23.00 sıralarında çöp tenekesinin yanına bırakılan sırt çantası, polis ekiplerini alarma geçirdi. Şüpheli çantayı fark eden polis ekipleri, caddeyi yaya ve araç trafiğine kapattı. Olay yerine bomba uzmanı ekipleri sevk edildi.

Bir süre sonra olay yerine gelen ve özel giysilerini giyen bomba imha uzmanı polis, çantayı fünye ile patlattı. Büyük bir gürültüyle patlayan sırt çantasının içerisinden kadın kıyafeti çıktı.