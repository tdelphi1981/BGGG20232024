İzmir'de karbonmonoksit zehirlenmesi: 2 ölü
Bornova ilçesinde, sobadan sızan karbonmonoksit gazından zehirlenen yaşlı kadın ve oğlu hayatını kaybetti.
Rafet Paşa Mahallesi 5070 Sokak'taki bir apartmanın 3. katında yaşayan Huriye Yayla (71) ile oğlu Kerim Yayla'dan (50) haber alamayan yakınları, durumu polise haber verdi.

Polis eşliğinde, çilingirin kapısını açtığı dairede Huriye ve Kerim Yayla'nın cansız bedenleri bulundu.

Sobadan sızan karbonmonoksit gazından zehirlendiği tespit edilen Huriye ve Kerim Yayla'nın cenazeleri, otopsi için İzmir Adli Tıp Kurumu'na gönderildi.