Piknik yapmak için dağa çıkan gençler mahsur kaldı
Manisa'da, piknik için çıktıkları Spil Dağı'nda mahsur kalan Şerafettin Sencer (23), Muhsin Sencer (22), Seyfettin Ilgaz (23) ve Ahmet Saruca (23) yaklaşık 3 saatlik bir çalışmanın ardından kurtarıldı.
Balkaya ile Güvercinlik Mevkii'leri arasında bulunan gençlerin, sağlık durumunun iyi olduğu kaydedildi. 4 kişi kontrol amaçlı Manisa Devlet Hastanesi'ne götürüldü. Manisa İl Afet ve Acil Durum Müdürü Bekir Şen, "4 kişilik ekibimizin yaklaşık 3 saatlik çalışması sonucunda 4 genç kurtarıldı. Gençlerin sağlık durumları iyi. Kontrol amaçlı hastanye gönderdik" dedi.