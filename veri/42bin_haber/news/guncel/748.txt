Sivas'ta trafik kazası: 7 yaralı
Şarkışla ilçesinde meydana gelen trafik kazasında biri çocuk 7 kişi yaralandı.
Emlak Karacaören köyünden Şarkışla istikametine giden İsmet Bektürk'ün (46) kullandığı 58 M 9653 plakalı minibüs, Bozkurt köyü yakınlarında gizli buzlanma nedeniyle kontrolden çıkarak devrildi.

Kazada sürücü Bektürk ile araçta bulunan Mustafa Özyüce (60), Nazmiye Bektürk (37), Güzel Bektürk (54), Nisa Bektürk (7), Mustafa Yüce (58) ve Kamil Calp (22) yaralandı.

İlçe Jandarma Komutanlığı ekiplerince araçtan çıkarılan yaralılar, yoldan geçen araçlarla Şarkışla Devlet Hastanesi'ne kaldırıldı.

Nazmiye, Güzel ve Nisa Bektürk ile Mustafa Özyüce, burada yapılan ilk müdahalenin ardından Cumhuriyet Üniversitesi Tıp Fakültesi Araştırma ve Uygulama Hastanesi'ne sevk edildi.

Diğer yaralıların tedavisi ise Şarkışla'da devam ediyor.