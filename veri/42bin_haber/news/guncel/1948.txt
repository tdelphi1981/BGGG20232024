Arkadaşları Hrant Dink'i unutmadı
Gazeteci Hrant Dink, öldürülüşünün 6. yılında, 'Buradayız Ahparig' (Buradayız Kardeşim) adıyla düzenlenen etkinliklerle anılıyor. 'Hrant'ın Arkadaşları' adalet taleplerini yüksek sesle haykırmak için Şişli Meydanı'ndan Agos gazetesinin önüne yürüyüş yapıyor.
 Hrant Dink'in Şişli'de yayın yönetmenliğini yaptığı Agos gazetesinin önünde öldürülmesinin üzerinden 6 yıl geçti.

Cinayetin işlendiği ilk günden itibaren Hrant Dink'i unutturmayan, görülen her mahkemede adliye önünde 'Hrant İçin Adalet İçin' pankartıyla eylemler düzenleyen ve her yıl 19 Ocak'ta Agos gazetesinin önünde bir araya gelen 'Hrant'ın Arkadaşları' bu yıl da bir dizi anma etkinliği düzenliyor.

'Hrant'ın Arkadaşları' adalet taleplerini yüksek sesle haykırmak için Şişli Meydanı'ndan Agos gazetesinin önüne yürüyüş yapıyor.

Agos gazetesinin önünde Ermenice ve Türkçe şarkılar çalınıyor.