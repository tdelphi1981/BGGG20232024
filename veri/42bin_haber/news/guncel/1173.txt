Geride Ayşenur'un melek kanatları kaldı
12 yaşındayken İzmir'in ilk kadın futbol takımı olan Elit Spor'a transfer olan ve takımında çeşitli başarılara imza atan Ayşenur Yanık, İzmir - Aydın otoyolunda meydana gelen trafik kazasında hayatını kaybetti. 1.37 promil alkollü olarak direksiyonun başına geçen ve Ayşenur Yanıkın ölümüne, 4 kişinin de yaralanmasına neden olan sürücü Ali Turan ise 18 ay hapis cezasına çarptırıldı.İlkokul yıllarından beri futbola merak sarıp sokak aralarında erkek arkadaşlarıyla top peşinde koşan Ayşenur Yanık, 12 yaşındayken İzmirin ilk kadın futbol takımı olan Elit Spora katıldı. Ardından da kendisini geliştirip takımın kalesini korumaya başladı. Ayşenur, futbol takımındaki başarısının yanı sıra sevecenliğiyle de bayan futbolcu arkadaşlarının sevgilisi oldu. Takım arkadaşlarının Ayşe kuşu lakabını taktıkları Ayşenur Yanık, ailesinin geçimine katkıda bulunmak için de tanıtımlarda görev almaya başladı. 2009 yılının Ağustos ayında Kuşadasında gidip hem çalışan, hem de tatil yapan Ayşenur, bir süre sonra arkadaşlarıyla İzmire dönmek için yola çıktı.

GERİDE MELEK KANATLARI KALDI / FOTO GALERİ

1.37 PROMİL ALKOLLÜ SÜRÜCÜ KAZA YAPTI

Ayşenurun mutlu hayatı Kuşadasından dönüş yolunda acı bitti. İzmir- Aydın otoyolunun Buca kavşağında meydana gelen trafik kazasında, barmenlik yapan 33 yaşındaki Ali Turan 1.37 promil alkollü olarak direksiyonuna geçtiği ve aşırı hız yaptığı 35 AJ 3476 plakalı otomobilin direksiyon kontrolünü yitirdi. Hızla bariyerlere çarpan otomobil daha sonra savrularak ormanlık alana girdi. Kazada otomobilde bulunan Ayşenur Yanık öldü, sürücü Ali Turan ile Hülya Gülhan, Cenk Yıldız, İlke Taşçılar ve Onur Deveci yaralandı.

AĞABEYE ŞİİR

Ayşenurdan geriye İzmirin deniz kenarında çekilen ve melek kanatları montajlanmış fotoğrafı ile ağabeyi için yazdığı, Dün küçücük ellerimizle birbirimize kenetlendik/ Küçük umutlarımızla büyüdük el ele/ Bugün büyüdük umutlarımız ve hayallerimiz de büyüdü/ Canım abim benim, yokluğunla ben bir hiçim/ Bize hayat veren ailemizle ne kadar zorluklarla da büyüsek/ BiZ kardeşiz, unutma ki ölsek de birlikteyiz/ İyi ki varsın canım abim, her şeyim şiiri kaldı.

SİGORTA 14 BİN LİRA DEĞER BİÇTİ

Türkiyenin önde gelen kadın futbolcularından birisi olmanın hayalini kurduğu sırada trafik canavarının kurbanı olan Ayşenur Yanık için, sigorta şirketinin sadece 14 bin lira değer biçmesi aileyi üzüntüye boğdu. 

Bu sırada tedavisinin ardından 45 gün tutuklu kaldıktan sonra serbest bırakılan sürücü Ali Turan hakkında, 9uncu Asliye Ceza Mahkemesinde, Taksirli olarak ölüme sebebiyet vermek suçundan dava açıldı. Yaklaşık 3 yıl süren yargılama sonrasında sürücü Ali Turan 18 ay hapis cezasına çarptırıldı. 

Sürücünün aldığı cezayı az bularak ikinci kez yıkılan ve eşi Hülya Yanık ile yaşadıklarına isyan eden baba Zeki Yanık, "Yargı, hukuk kızımın hesabını soramadı. Bizi acımızla baş başa bıraktı. Kararın Yargıtaydan bozularak dönmesi geriye kalan umudumuz oldu" dedi.