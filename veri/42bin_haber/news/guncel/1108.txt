18 değil 11 kişi gözaltına alındı
Adana Emniyet Müdürlüğü Güvenlik Şube Müdürlüğü yetkilileri, ODTÜ'deki olayları protesto ettikleri için bu sabah gözaltına alınan kişi sayısının 18 değil, 11 kişi olduğunu bildirdi.
19 Aralık günü Adana Büyükşehir Belediyesi önünde toplanıp, AK Parti İl Başkanlığı'na yürümek isteyen grubun, 'dağılın' uyarısında bulunan polise saldırdığı ileri sürüldü. Çıkan olaylarda 2 polis memurunun yaralanmasına neden olduğu iddiasıyla 11 kişi hakkında soruşturma başlatıldığı kaydedildi. 1'i kadın 11 kişinin gözaltına alındığı ve 2'sininin Cumhuriyet Savcısı'nın talimatiyle serbest bırakıldığı, işlemlerin ardından 9'unun ise adliyeye sevk edildiği belirtildi.