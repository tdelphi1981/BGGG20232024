Van'da kaçakçılık operasyonu: 21 gözaltı
VAN İl Jandarma Komutanlığı ekipleri tarafından gerçekleştirilen operasyonlarda, 58 bin 990 paket kaçak sigara ile 24 bin 581 litre kaçak mazot ele geçirildi. Olaylarla ilgili 21 kişi gözaltına alındı.
Alınan istihbaratlar doğrultusunda jandarma tarafından il merkezi, Başkale, Çaldıran, Erciş, Gevaş ve Muradiye ilçelerinde kaçakçılara yönelik operasyonlar gerçekleştirildi. Bazı araç, ev ve işyerlerinde yapılan aramalarda 58 bin 990 paket kaçak sigara ve 24 bin 581 litre mazot ele geçirildi. Kaçakçılık olaylarıyla ilgili 21 kişi gözaltına alındı. Soruşturma sürüyor.