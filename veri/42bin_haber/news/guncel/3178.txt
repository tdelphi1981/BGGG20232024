Adli Tıp: Ergin Saygun'un cezası ertelensin
Balyoz Davası'nda 18 yıl hapisle cezalandırılan ve bu sabah ameliyata alınan emekli Orgeneral Ergin Saygun hakkında Adli Tıp "cezaevinde kalamaz" yönünde görüş bildirdi, mahkemenin kararı bekleniyor.
 Balyoz Planı davasında yargılanan ve 18 yıl hapis cezasına çarptırılan emekli Orgeneral Ergin Saygun hakkında Adli Tıp "cezaevinde kalamaz" yönünde görüş bildirdi, mahkemenin kararı bekleniyor. Saygun, bu sabah açık kalp ameliyatına alınmıştı.

Balyoz Davası kapsamında yargılanan Eski 1. Ordu Komutanı emekli Orgeneral Ergin Saygun hakkında İstanbul 10. Ağır Ceza Mahkemesi 18 yıl hapis cezası vermişti.

365 sanığın yargılandığı davada 330 sanık ceza almış, 34 sanık beraat etmişti.

Yaklaşık 7.5 aydır Mehmet Akif Ersoy Hastanesi'nde bulunan Saygun'un, sabah saat 08.00'de başlayan açık kalp ameliyatı ise devam ediyor.

SAYGUN'DAN SİTEM MEKTUBU
Ergin Saygun'un kızı Ece Saygun, acil taze kan ihtiyacı nedeniyle sosyal paylaşım sitesi twitter üzerinden çağrıda bulundu. Ece Saygun, babasının bir de mektubunu paylaştı.

Ergin Saygun, "Sevgili dostlar, iyi insanlar" diye başlayan mektubunda hastanenin kapakçık sorunları nedeniyle "hastanede kalması uygun değildir, enfeksiyon kapabilir" şeklinde rapor verdiğini ancak mahkemenin raporu dikkate almayarak tutuksuz yargılamayı kabul etmediğini yazdı.

ERGİN SAYGUN'UN EŞİ : ÇOK ÜZGÜNÜZ

Ergin Saygun'un eşi Nermin Saygun: "Çok üzgünüz" ,"Bütün kıymetli insanları bu şekle sokarlarsa bu ülkemiz batar. Arkadaşlarım da var yanımda. Hepsinin eşleri hiç yoktan onun bunun eline düştüler. Onun için günah bu ülkeye günah"

Mehmet Akif Ersoy Kalp ve Damar Hastalıkları Hastanesi'nde açık kalp ameliyatına alınan Balyoz Davası'nın sanığı emekli Orgeneral Ergin Saygun'un eşi Nermin Saygun gazetecilerin sorularını yanıtladı. Nermin Saygun "Çok üzgünüz. Başka hiçbir şey söyleyemem. Bütün kıymetli insanları bu şekle sokarlarsa bu ülkemiz batar. Arkadaşlarım da var yanımda. Hepsinin eşleri hiç yoktan onun bunun eline düştüler. Onun için günah bu ülkeye günah. Ben yoksa ne olacak eşim ölürde kalkar da kızım da çocuğumda hepimizin olacağı bu. Ama ülkelerimiz böyle değil. Ülkeye sahip çıkmamız lazım " dedi.

"ONLARIN RAPORU FALAN BAŞKA YERDEN KUMANDALI"

"Hastane bir ay önce bir rapor yazdı. Ona da bir cevap gelmedi. Aslında alın buradan diyordu rapor değil mi?" şeklindeki soru üzerine Nermin Saygun, "Onların raporu falan başka yerden kumandalı. Onu çok iyi biliyorum ben. Çok iyi biliyorum" ifadelerini kullandı. Öte yandan Balyoz Davası'nda yargılanan sanıkların eşleri de Ergin Saygun'un ameliyat olduğu Mehmet Akif Ersoy Kalp ve Damar Hastalıkları Hastanesi'ne geldi.