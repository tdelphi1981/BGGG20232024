Ağrı'da silahlı saldırı: 1 ölü
Ağrı'nın Doğubayazıt ilçesinde silahlı saldırıya uğrayan kişi, hayatını kaybetti.
İshakpaşa Mahallesi Iğdır Caddesi üzerinde alışveriş yapan Ahmet Barik (47) kimliği henüz belirlenemeyen kişi ya da kişilerce silahlı saldırıya uğradı.

Olay yerinde yaşamını yitiren 7 çocuk babası Barik'in cenazesi, otopsi yapılmak üzere Doğubayazıt Devlet Hastanesi morguna kaldırıldı.

Yapılan ilk incelemede Barik'in vücuduna 3 mermi isabet ettiği tespit edildi.

Olayla ilgili başlatılan soruşturma sürdürülüyor.