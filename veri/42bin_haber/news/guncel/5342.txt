Pazar keyfine yağmur engeli
Marmara'nın doğusu, Ege, Batı Akdeniz, İç Anadolu'nun batısı ile Balıkesir, Adana, Osmaniye, Hatay'ın kıyı ilçeleri, Kırşehir, Nevşehir, Niğde, Aksaray, Kayseri ve Yozgat çevrelerinin aralıklı yağmurlu ve sağanak yağışlı geçecek.
Meteoroloji Genel Müdürlüğü'nce yapılan son değerlendirmelere göre, Marmara'nın doğusu, Ege, Batı Akdeniz, İç Anadolu'nun batısı ile Balıkesir, Adana, Osmaniye, Hatay'ın kıyı ilçeleri, Kırşehir, Nevşehir, Niğde, Aksaray, Kayseri ve Yozgat çevrelerinin aralıklı yağmur ve sağanak yağışlı geçeceği tahmin ediliyor.

Hava sıcaklığının kuzey ve batı bölgelerde 2 ila 4 derece artarak, mevsim normallerinin üzerinde seyredeceği tahmin edilirken, rüzgar ise genellikle güney ve güneybatı yönlerden hafif ara sıra orta, Kıyı Ege ve Marmara'nın batısında kuvvetli olarak eseceği tahmin ediliyor.

BUZLANMA VE DON OLAYI

Meteoroloji, sabah ve gece saatlerinde Doğu Karadeniz'in iç kesimleri ile Doğu Anadolu'nun kuzey ve doğusunda buzlanma ve don olayı beklendiğinden yaşanabilecek olumsuzluklara karşı vatandaşların dikkatli ve tedbirli olmaları gerektiğini duyurdu.

ÇIĞ TEHLİKESİ

Meteoroloji ayrıca, Doğu Karadeniz'in iç kesimleri ile Doğu Anadolu'nun kuzey ve doğusunda muhtemel çığ tehlikesine karşı da vatandaşları dikkatli olmaları yönünde uyardı.

BAZI İLLERDE HAVA DURUMU

İSTANBUL: Parçalı ve çok bulutlu, akşam saatlerine kadar hafif olmak üzere aralıklı sağanak yağışlı. (16)

ANKARA: Çok bulutlu, , aralıklı hafif yağmurlu. (14)

İZMİR: Çok bulutlu, akşam saatlerine kadar hafif olmak üzere yağmur ve sağanak yağışlı. (18)

ADANA: Parçalı ve çok bulutlu, öğle saatlerinden sonra yağmur ve sağanak yağışlı. (18)

ANTALYA: Parçalı ve çok bulutlu, öğle saatlerinden sonra hafif yağmur ve sağanak yağışlı. (18)

SAMSUN: Parçalı ve çok bulutlu. (19)

ERZURUM: Parçalı bulutlu. (1)

VAN: Parçalı ve az bulutlu. (4)

DİYARBAKIR: Parçalı ve az bulutlu. (15)

BÖLGELERDE HAVA DURUMU

MARMARA: Parçalı ve çok bulutlu, doğusu ile Balıkesir çevrelerinin akşam saatlerine kadar yağmur ve sağanak yağışlı geçeceği tahmin ediliyor.

EGE: Parçalı ve çok bulutlu, bölge genelinin akşam saatlerine kadar hafif olmak üzere yağmur ve sağanak yağışlı geçeceği tahmin ediliyor.

AKDENİZ: Parçalı ve çok bulutlu, Batı Akdeniz ile Adana, Osmaniye ve Hatay'ın batı kıyı ilçelerinin yağmur ve sağanak yağışlı geçeceği tahmin ediliyor.

İÇ ANADOLU: Parçalı ve çok bulutlu, batısı ile Kırşehir, Nevşehir, Niğde, Aksaray, Kayseri ve Yozgat çevrelerinin aralıklı hafif yağmurlu geçeceği tahmin ediliyor.

BATI KARADENİZ: Parçalı ve çok bulutlu, sabah saatlerinde Bolu, Karabük ve Kastamonu çevrelerinin hafif yağmurlu, öğle saatlerinden itibaren bölge genelinin yağmurlu geçeceği tahmin ediliyor.

ORTA VE DOĞU KARADENİZ: Parçalı ve çok bulutlu, öğle saatlerinden sonra Çorum ve Amasya çevrelerinin hafif yağmurlu geçeceği tahmin ediliyor.

DOĞU ANADOLU: Parçalı ve az bulutlu geçeceği tahmin ediliyor. Sabah saatlerinde bölgenin kuzey ve doğusunda buzlanma ve don olayı ile birlikte yer yer sis bekleniyor.

GÜNEYDOĞU ANADOLU: Az bulutlu, zamanla batısının parçalı ve yer yer çok bulutlu geçeceği tahmin ediliyor. Sabah saatlerinde Batman çevrelerinde yer yer sis öngörülüyor.