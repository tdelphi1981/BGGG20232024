Son durağı Slovakya
Başbakan Tayyip Erdoğan, Avrupa turunun son durağı Slovakya'da. Erdoğan bugün Slovakya başbakanı ve cumhurbaşkanı ile görüşecek. 
Erdoğan'ı, havaalanında Slovakya Dışişleri Bakan Yardımcısı, Slovakya'nın Ankara Büyükelçisi ve Türkiye'nin Bratislava Büyükelçisi karşıladı. Başbakan'ı otel girişinde de ellerinde Türk bayraklarıyla bir grup gurbetçi bekliyordu. Erdoğan, gurbetçi ailelerle fotoğraf çektirdi. 
Başbakan Erdoğan'ın programı yoğun 
Başbakan bugün Slovakya Başbakanı, Cumhurbaşkanı ve Meclis Başkanı ile ikili görüşmelerde bulunacak. Heyetlerarası görüşmelerin ardından Slovak mevkidaşı ile ortak basın toplantısı düzenleyecek. 
Başbakan Türkiye Slovakya İş Forumu'na katılacak. Temaslarının ardından da Türkiye'ye dönecek.