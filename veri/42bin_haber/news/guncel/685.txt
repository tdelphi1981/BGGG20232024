Muhsin Yazıcıoğlu kazasında önemli gelişme
Eski BBP Genel Başkanı merhum Muhsin Yazıcıoğlu ile 5 kişinin hayatını kaybettiği helikopter kazasına ilişkin soruşturmayı yürüten Malatya Cumhuriyet Başsavcıvekilliği, kazada hayatını kaybeden gazeteci İsmail Güneş'in çantasında inceleme yaptırdı.
Alınan bilgiye göre, helikopter kazasına ilişkin, 'pilotun karbonmonoksit gazından zehirlendiği ve bu gazın helikopterde bulunan gazeteci İsmail Güneş'in çantasındaki jelden çıktığı' iddialarını araştıran savcılık, Güneş'in kaza sonrası yanında bulunan çantasını istedi.

Ailesi tarafından gönderilen çanta üzerinde uzman ekiplere inceleme yaptıran Terörle Mücadele Kanunu 10. Maddesi ile görevli Malatya Cumhuriyet Başsavcıvekilliği, iddiaları doğrular yönde bir bulguya rastlanmadığını raporlaştırarak soruşturma dosyasına ekledi.