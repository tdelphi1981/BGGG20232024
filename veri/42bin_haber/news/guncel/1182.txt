Askerlere zırhlı sevkiyat
PKK saldırılarına karşı askerler zırhlı araçlarla sevk ediliyor.
 Elazığ'daki Kabul Toplanma Merkezinden Bingöl ve Muş illerine karayolu ile sevk edilen askeri konvoyun 18 Eylül 2012 tarihinde Bingöl Kardeşler köyü mevkiinde PKK'lıların saldırısına uğrayıp 9 askerin şehit olması 70 askerin yaralanmasından sonra artık askerler sivil araçlar yerine zırhlı kirpi araçları ile birliklerine sevk edilmeye başlandı.
 Elazığ 8.Kolordu Komutanlığı, Kabul ve Toplanma Merkezinden çevre illerdeki birliklerine gönderilen askerler, sivil otobüsler yerine zırhlı kirpi araçları ve yine zırhlı araç eskortluğundan gönderilmeye başlandı. Elazığ KTM'de toplanan askerler, yılın ilk nakillerine zırhlı araçlarla gerçekleştirdi. Elazığ'dan Bingöl ve Tunceli'deki birliklerine gönderilen askerler zırhlı araçlarla bu kentlere gönderilmeye başlandı.