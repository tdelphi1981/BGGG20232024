İnternet kafeler kitaplara darbe indirdi
Gelişen teknolojiyle beraber hemen her cadde ve sokakta açılan internet kafeler kütüphanelere olan ilgiyi azaltıyor.
Sivas'ın Gemerek ilçesindeki kütüphanede 2012 yılı verilerine göre 19 bin 946 adet kitap mevcut. Ancak ilçe kütüphanesine kayıtlı sadece 758 okur bulunuyor. Ayrıca 2012 yılında kütüphaneden 10 bin 984 kişi yararlanmış ve 3 bin 214 adet kitap ödünç verilmiş. 

Konu ile ilgili bilgi veren kütüphane yetkilileri, "Kütüphanemizi genellikle öğrenciler ziyaret ediyor. Kütüphanemizi ziyaret eden kişilerin yaş grubu ve ortalamalarını incelediğimizde genellikle öğrencilerin ödev veya araştırma yapmak için geldiklerini görüyoruz. Son 5 yılın verilerini incelediğimizde okur sayısında ciddi düşüşler görülmekte. Bunun başlıca nedeni teknolojinin gelişmesi, internetin yaygınlaşması olsa da toplum olarak okumaya yabancıyız." dedi.

Çocukların her gün kitaptan biraz daha uzaklaştığını belirten kütüphane görevlileri, kitaplara ve okumaya olan ilginin artması için öncelikle ailelerin bilinçlendirilmesi gerektiğini söyledi.