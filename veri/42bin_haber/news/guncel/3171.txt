Ersöze ömür boyu tedavi raporu
Ergenekon davası sanığı Levent Ersöze ömür boyu tedavi görmesi yönünde sağlık kurulu raporu verildi. İstanbul Tıp Fakültesi Sağlık Kurulu Başkanlığı tarafından hazırlanan raporda, Hastanın, kronik sorunları sebebiyle takip ve tedavisi ömür boyu sürecektir denildi.
Son.tvnin haberine göre; Ergenekon davası sanığı emekli Tuğgeneral Levent Ersöz hakkında ömür boyu tedavi görmesi gerektiği yönünde rapor hazırlandı. İstanbul Tıp Fakültesi Sağlık Kurulu Başkanlığı tarafından düzenlenen raporda Ersözün hastaneden çıkmasının mümkün olmadığı, kronik şikâyetlerinin zaman zaman alevlenme göstermesi sebebiyle tam teşekküllü hastanede kalması gerektiği belirtildi.

Dokuz ayrı dalda uzman öğretim üyesinin oy birliği ile imzaladığı Sağlık Kurulu Raporu, İstanbul Tıp Sağlık Uygulama ve Araştırma Merkezi Başhekimliğinin Sağlık Kurulundan Levent Ersöze konulan teşhis ve tedavinin ne aşamada olduğu, tedavisinin ne kadar süreceği, hastanede yatarak tedavisinin zorunlu olup olmadığı ve tedavisine cezaevi ya da hastane mahkûm koğuşunda devam edilip edilemeyeceği yönünde görüş istemesi üzerine hazırlandı.

ENFEKSİYONLAR NÜKSEDİYOR

Raporda Levent Ersözün Gastroenteroloji, Kardiyoloji, Üroloji, Endokrinoloji, İnöroloji ve Enfeksiyon hastalıkları bölümü tarafından takip edildiği kaydedildi. Hastanın, İstanbul Tıp Fakültesinde kaldığı 3 yıllık süreçte en önemli sorununun enfeksiyonların tekrar tekrar ortaya çıkması olduğu belirtilen raporda bu durumun hastanın yaşamını tehdit ettiği belirtildi. Hastanın giderek daha düşkün hale geldiği kaydedilen raporda hastanın bundan sonraki durumunun da yatağa bağımlı ve bakıma muhtaç olarak devam edeceği kaydedildi. Arada gelişebilecek enfeksiyonlar ve diğer komplikasyonlar nedeniyle bazen hayati de olabilecek tehlikeler ortaya çıkabileceği vurgulandı.

TAKİBİ ÖMÜR BOYU SÜRECEK

Hastanın kronik sorunları nedeniyle takip ve tedavisi ömür boyu süreceği belirtilen raporda Mevcut şikâyetlerin zaman zaman alevlenme göstermesi nedeniyle tam teşekküllü hastane gereksiniminin ortadan kalkması mümkün değildir denildi. Ersözün cezaevine ya da mahkum koğuşuna gönderilmesine de karşı çıkılan raporda, Hastanın temiz, refakatçi eşliğinde, gerektiğinde müdahale edilebilecek bir sağlık ekibine ve laboratuvara kolay erişebileceği, TAK uygulaması için uygun kişisel hijyenik ortamın sağlandığı ve geceleri tansiyon düşmelerini takip edecek tansiyon ve nabız izleyen monitör bulunduğu bir ortamın sağlandığı mekanda yaşamını sürdürebileceği belirtildi.

Aynı kurul, daha önce de Levent Ersözün Silivriye ifade vermeye sağlık görevlileri eşliğinde sadece akülü tekerlekli sandalye ile gidebileceği yönünde rapor vermişti. Levent Ersöz 2010 yılında tedavi gördüğü İstanbul Üniversitesi Çapa Tıp Fakültesi Hastanesindeki odasından Ergenekon yargılamasını yapan heyete telekonferans yöntemiyle ifade vermişti.

İŞTE ÜNİVERSİTENİN VERDİĞİ O RAPOR: