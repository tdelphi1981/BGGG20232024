İstanbulun can simidi yüzen ambulanslar
Kışın nüfusu 14 bin, yaz aylarında ise 200 bini aşan Adaların imdadına deniz ambulansları yetişti. Acil servis niteliğindeki ambulanslar başta İstanbul kıyıları olmak üzere yabancı bandıralı gemilerin sağlık denetimlerinde de başrolü oynuyor.

İstanbulun acil hizmetlerinden belki en çok mahrum kalan Adalar halkı, artık bu ambulanslar sayesinde rahat bir nefes alıyor. Çünkü en ufak bir sağlık probleminde, Büyükadada demirli bot ambulans ile sadece 15 dakika içinde hasta kıyıya ulaştırılıyor. Üstelik dönüşümlü nöbetle 24 saat hizmet veren ambulanstaki sağlık ekibinin içinde paramedik veya acil tıp teknisyeninin yanısıra doktor da mutlaka bulunduruluyor.
Yirmi ayda 1024 vaka
İstanbul İl Sağlık Müdürü Prof. Dr. Ali İhsan Dokucu, sahiller ve adaları kıyıya bağlayan can simidi deniz ambulanslarında, ilk kez STAR GAZETESİ için objektiflerin karşısına geçti. İki deniz ambulansı, hizmete girdiği Haziran 2011 tarihinden bu yana tam 1024 acil vakayı kıyıya ulaştırdı. Hudut Sahilleri Genel Müdürlüğüne ait diğer iki deniz ambulansı ise daha çok gemi kazaları veya Boğaz ve gemilerdeki sağlık denetimleri için kullanılıyor. Prof. Dr. Dokucu, Üç yıl önce bölgedeki sorunlar içinde sağlık birinci sıradaydı. Şu an 9. sıraya düştü diye konuşuyor.
Adalar halkı rahat nefes aldı
İstanbul Adalarındaki sağlık hizmetlerinin genellikle kışa göre planlandığını anlatan Prof. Dr. Dokucu, Haziran 2011de Hudut Sahilleri Genel Müdürlüğü ile işbirliği yapıp Adalara tam donanımlı deniz ambulanslarından birini bu hizmet için ayırdık. Hemen her hava koşulunda hizmet verebilecek şekilde hastalarımız yılın neredeyse 365 günü acil hizmeti alabiliyor artık. Diğer deniz ambulansı ise Sarıyerde demirli. Çıkılamaz denen havalarda bile ekiplerimiz hastaları kıyıya ulaştırmak için uğraşıyor diyor.
En çok kaza faytondan
Adalarda helikopter pistine de ihtiyaç olduğunu anlatan Prof. Dr. Dokucu, 112 İstasyonumuzun hemen yanına bir pist yeri istedik belediyeden ama henüz orası esnafın alanında olduğu için pek uygun hale gelemiyor. Yine de artık Adalarda yaşayan hiçbir vatandaşım, ağır hastam vardı, hastaneye götüremedim diyemez şeklinde konuştu.
Küçük sağlık hizmetleri için ayrı ünite
Adalarda mesai saatleri dışındaki bazı sağlık hizmetleri için ayrı bir üniteye ihtiyaç olduğuna da vurgu yapan Prof. Dr. Dokucu, müjdeyi veriyor ve bunun için de planlamalara başlandığını söylüyor. Dokucu, Vaka acil değil ama yapılması gereken iğnesi var mesela. Ya da serum takılacak. Ya da başka bir küçük girişim. Bu insanların 24 saat hizmet alabilecekleri bir ünite kuracağız. Ada halkının, bundan böyle kış şartları da dahil küçük sağlık sorunları için yani basit sebeplerle kıyıya gitmesine gerek kalmayacak diyerek sözlerini noktalıyor.