Boğaz'da lüks tekne yandı: 2 ölü
Beşiktaş'taki yat limanına bağlı bir teknede çıkan yangında, 1'i kadın 2 kişi hayatını kaybetti.
Arnavutköy'deki yat limanında bağlı bulunan 'Black See' isimli teknenin arka bölümünde henüz belirlenemeyen bir nedenle yangın çıktı.

Durumun bildirilmesi üzerine olay yerine gelen itfaiye ekiplerinin müdahale ettiği yangın, kontrol altına alınarak söndürüldü.

Yangında, teknede bulunan Ali Aydın Arpacı (26) ile Merve Günay (20) hayatını kaybetti.

Polis ekiplerinin olay yerindeki incelemesinin ardından, tekneden çıkarılan cesetler, otopsi için Adli Tıp Kurumu'na gönderildi.

Olaya ilişkin soruşturma sürdürülüyor.

Alevler kameraya yansıdı

Arnavutköy İskelesi yakınında demirli bulunan lüks yatta çıkan yangın, bir vatandaşın cep telefonu kamerası tarafından saniye saniye kaydedildi.