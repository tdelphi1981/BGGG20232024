Kırık kemikler artık yapıştırılacak
Kemik kırığında haftalarca alçıda kalma derdine son. İsveçli bilim adamları kemik kırıklarını 2-3 günde kaynaştıracak süper yapıştırıcı geliştirdi.
İSVEÇ Kraliyet Teknoloji Enstitüsü'nde geliştirilen yapıştırıcı sayesinde, kırıklar lokal anesteziyle onarılacak ve hasta 2-3 gün içinde normal yaşamına dönebilecek.14 yıllık bir çalışmansın eseri olarak icat edilen süper yapıştırıcının, kemik kaynadıktan sonra eriyerek kendini yok ettiği kaydedildi. Yapıştırıcı sayesinde kemikleri birleştirmek için kullanılan metal plakların da tarihe karışacağını belirten bilim adamları, bulunan yapıştırıcının toksiloji test sonuçlarının olumlu çıkması neticesinde hayvanlar üzerinde denenmeye başlanacağını kaydetti.