Batıda sıcaklık azalıyor
Ülkemizin büyük bir bölümünde görülecek yağışların sabah saatlerinde Ege Bölgesi ile Orta ve doğu Karadeniz kıyılarında, zamanla iç ve doğu bölgelerde aralıklarla devam edeceği tahmin ediliyor. 
Öğle saatlerinden sonra İzmir'in güney kıyıları ile Aydın ve Muğla'nın kıyı kesimlerinde yerel olarak kuvvetli olması beklenen yağışların genellikle yağmur ve sağanak, Akdeniz kıyılarında yer yer gök gürültülü sağanak, akşam ve gece saatlerinde İç Anadolu'nun kuzeydoğusu, Doğu Karadeniz'in iç kesimleri ve Doğu Anadolu'da karla karışık yağmur ve kar şeklinde olması bekleniyor. 
HAVA SICAKLIĞI: Kuzey ve batı bölgelerde 2 ila 4 derece azalacağı, diğer yerlerde önemli bir değişikliğin olmayacağı, ülke genelinde mevsim normalleri civarında seyredeceği tahmin ediliyor. 
RÜZGAR: Genellikle kuzeyli yönlerden hafif ara sıra orta kuvvette, Marmara ve Kıyı Ege'de kuzey ve kuzeydoğu, Doğu Akdeniz kıyılarında güney ve güneybatı yönlerden kuvvetlice (30-50 km/saat) esmesi bekleniyor. 
UYARILAR 
KUVVETLİ YAĞIŞ UYARISI: Ege bölgesinde aralıklarla görülecek yağışların öğle saatlerinden sonra İzmir'in güney kıyıları ile Aydın ve Muğla'nın kıyı kesimlerinde yerel olarak kuvvetli olması beklendiğinden yaşanabilecek olumsuz şartlara ( yerel su baskını, yıldırım, yağış anında kuvvetli rüzgar, ulaşımda aksamalar vb. ) karşı dikkatli ve tedbirli olunması gerekmektedir. 
ÇIĞ TEHLİKESİ UYARISI: Doğu Karadeniz'in iç kesimleri ile Doğu Anadolu'nun doğusunda muhtemel çığ tehlikesine karşı ilgililerin ve vatandaşların dikkatli ve tedbirli olmaları gerekmektedir. 
BUZLANMA VE DON OLAYI UYARISI: Sabah ve gece saatlerinde doğu kesimlerde buzlanma ve don olayı ile birlikte yer yer sis beklendiğinden yaşanabilecek olumsuzluklara ( ulaşımda aksamalar vb. ) karşı ilgililerin ve vatandaşların dikkatli ve tedbirli olmaları gerekmektedir.