Emniyet müdüründen kaçaklara VIP rehberlik
İstanbulda çökertilen insan taciri çetesinin kaçaklara verdiği VIP hizmet kare kare görüntülendi. Tutuklu çete üyesi emekli emniyet müdürü Tunanın kaçakların her anında yanında bulunduğu tespit edildi.

Emekli Emniyet Müdürü Turan Tuna ile emekli Albay M. Ali Yıldırımın adının karıştığı insan kaçakçılığı operasyonunda polis ilginç detaylara ulaştı. Emekli Albay Yıldırım liderliğindeki çetenin yurt dışına kaçırdığı insanlara Tuna aracılığıyla verdiği VIP hizmet kare kare teknik takibe takıldı. İstanbul Emniyet Müdürlüğünün 2000li yıllarda kamuoyu önündeki yüzü olan Turan Tunanın tutuklandığı soruşturma Kasım 2012de bir şikayet sonucu ortaya çıktı. Turizm firmalarından yurt dışı bileti alan iki güvenlik firması paraları ödemeyince olay polise yansıdı.Harekete geçen mali polis emekli Albay Mehmet Ali Yıldırımın sahibi olduğu güvenlik firmasının bazı şahısları sahte evraklarla yurt dışına çıkardığını belirledi.
Emniyet kimliğini kullandı
Kaçakları takibe alan polis çok yakından tanıdığı bir isimle karşılaştı. Bir dönem İstanbulda Güvenlik Şube, Çevik Kuvvet Müdürlüğü yapan, 2001de emniyetin sözcüsü olan, 2008 yılında da emekli olan Tunanın sahte evrakla vize alan kişilere gidecekleri ülkelere kadar eşlik ettiği tespit edildi. Kaçakları kendi otomobiliyle havalimanına götüren Tunanın kontrol noktalarından rahatça geçtiği öğrenildi.
Kaçak başına 8 bin dolar
TUNANIN bugüne kadar 54 kişiyi yurt dışına çıkardığı, kaçaklardan 8 bin dolar para aldığı tespit edildi. Sahte belgelerle vize müracaatında bulunan kişilere pahalı kıyafetler giydirildiği, kuaföre bile götürüldükleri öğrenildi. Kaçaklar vize için gittiklerinde şebekenin talimatıyla yetkililere Yurtdışına tatile gidiyorum, Ağabeyimin yanına gidiyorum, Tatil için gidiyorum gibi cevaplar veriyordu.