Sayısal Loto çekiliş sonuçları
6 bilen 1 kişi, 1 milyon 544 bin 109 lira ikramiye kazandı.
Milli Piyango İdaresi'nce düzenlenen şans oyununun 848. hafta çekilişinde, şanslı numaralar 7, 15, 16, 18, 31 ve 41 olarak belirlendi.

Sayısal Loto'nun bu haftaki çekilişinde 6 bilen 1 kişi, 1 milyon 544 bin 109 lira 5 kuruş ikramiye aldı.

Milli Piyango İdaresi'nden yapılan açıklamaya göre, bu haftaki çekilişte 5 bilen 251 kişi 2 bin 590 lira 85'er kuruş, 4 bilen 14 bin 22 kişi 35 lira 25'er kuruş ve 3 bilen 272 bin 224 kişi 5 lira 5'er kuruş ikramiye kazandı.

Çekilişte, 4 milyon 63 bin 419 lira 10 kuruş ikramiye dağıtıldı.

Büyük ikramiyeyi kazanan talihlinin, kuponunu Ankara-Çankaya'dan yatırdığı belirtildi.

Hasılattan Türkiye'nin tanıtımı, Çocuk Esirgeme Kurumu, Olimpiyat Oyunları, Savunma Sanayi ile Yüksek Öğrenim Kredi ve Yurtlar Kurumu'na 2 milyon 438 bin 51 lira 47 kuruş, KDV olarak 1 milyon 615 bin 878 lira 50 kuruş, Şans Oyunları Vergisi olarak da 902 bin 982 lira 3 kuruş aktarılacak.