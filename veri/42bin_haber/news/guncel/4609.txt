Fahri imama grup seks suçlaması
BURSA Emniyet Müdürlüğü ekipleri fahri imamlık yaptığı ileri sürülen 41 yaşındaki Vahit K.'yi zorla grup seks yaptığı iddiasıyla gözaltına aldı.
Bursa Emniyet Müdürlüğü'ne şikayette bulunan bir kadın, camide fahri imamlık yaptığını söylediği Vahit K.'dan şikayetçi oldu. 20 yaşındaki D.R. şikayetinde "Beni evine çağıran Canan A., istemediğim halde bana Vahit K. ile birlikte kendisinin de katıldığı grup seks yaptırdı. Daha sonra şikayetçi olacağımı söyleyince bana 400 lira para verdi. Her ikisinden de şikayetçiyim" dedi.

Polis önce fuhuş suçundan kaydı bulunan Canan A.'yı, ardından Diyanet İşleri Başkanlığı'na bağlı olamayan bir camide fahri imamlık yaptığı ileri sürülen Vahit K.'yi gözaltına aldı. Sorgularının ardından Canan A., 'fuhşa yer temin etmek', Vahit K. ise 'cinsel saldırı' suçlamalarıyla adliyeye sevk edildi. Suçlamaları kabul etmeyen Canan A. ve Vahit K. tutuksuz yargılanmak üzere serbest bırakıldı.