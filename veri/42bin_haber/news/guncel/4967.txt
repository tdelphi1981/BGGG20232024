"Dedikoduya dayalı bir politika istemiyoruz"
Başbakan Tayyip Erdoğan Yunan devlet televizyonuna konuştu. Yunanistan Başbakanı Antonis Samaras'la görüşmesi öncesi Erdoğan, "iki ülke arasındaki ilişkilerde dedikoduya dayalı bir politika benimsemek istemiyoruz" dedi. 
Erdoğan, Yunanistan Basbakanı Antonis Samaras ile bugün İstanbul'da biraraya gelecek. Masada turizm, enerji, telekominikasyon ve iki ülke ilişkileri olacak. 
Erdoğan görüşme öncesi verdiği röportajda, iki ülke arasındaki stratejik işbirliğine farklı bir boyut kazandırmak istediklerini söyledi. "İki ülke arasında dedikoduya dayalı bir politika istemiyoruz" dedi. 
Başbakan ayrıca iki ülke de nato üyesi olduğu için bu kapsamda gelecekte nasıl adımlar atılacağı konusunu da görüşeceklerini kaydetti. 
Bugünkü görüşmelerin Türk-Yunan ilişkileri açısından oldukça önemli olduğunu söyleyen Erdoğan'ın açıklamalarının tamamı bugün yayınlanacak.