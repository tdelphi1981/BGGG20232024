Zeynep artık hava kuvvetlerinin kızı
Önceki gün herkesin gözlerini yaşlarla dolduran bir trafik kazası yaşandı. Uçuruma düşen otomobilde anne ve babasını kaybeden 1 yaşındaki Elif Zeynep, mucize eseri hayatta kaldı. Kazadan 26 saat sonra bulunan bebeği parkasıyla saran babasının komutanı Binbaşı Erdim Zeren yaşananları anlattı. Bu arada Genelkurmay Başkanı'nın özel talimatı ile Zeynep bebeğin tedavisi için Dalaman Askeri Havalimanına özel askeri ambulans uçak gönderildi. Burada kendisini bekleyen askeri ambulans uçaktaki asker hemşire Canan Bilgine teslim edildi. Hemşire Bilgin, minik Elif Zeynep hakkında bilgi aldıktan sonra, içinde binbaşı rütbesindeki askeri doktorlar Tolga Yavuz ve Hakan Dedenin de bulunduğu ambulans uçak saat 11.40ta Dalamandan havalandı. Elif Zeynep bebeğin dayısı Bilal Albayrak ile halası Cansu Birdane de aynı uçakla Ankaraya giderken, Muğlada görevli bir çok subay da havalimanına gelip minik Elif Zeynepi yolcu etti.
Minik Elif Zeynepin o korku dolu bakışları yüreğimize çöktü. Bir mucizeden kurtulmuştu... Datçada babası Ahmet Murat Birdanenin birliğinden pazar 13.00 sıralarında yola çıkmışlardı. Annesi Mehtap Birdanenin Kırıkkaledeki amcasının cenazesine gidiyorlardı. Yollar keskin virajdı. Uçurumdu, dardı...   
26 SAAT SONRA SAĞ BULUNDU / FOTO GALERİ   

AİLE HAVA RADARI ARADI  

Saat 14.00 sıralarında her şey bitti. Sanki zaman durdu, film koptu... İşte tam o an ne oldu kimse bilmiyor. Birdane çiftinden saatlerce kimse haber alamadı. Telefonla aradılar, yanıt alamadılar. Aileye ulaşamayan yakınları hemen Datçadaki Hava Radar Mevzi Komutanlığına durumu bildirdi. Arama çalışmaları başladı. Önce anne ve babanın cesedine ulaşıldı. Elif  Zeynepin ise ağlama sesi duyuldu. Aracın bulunduğu yere 50 metre uzaktaydı. Babasının komutanı Binbaşı Erdim Zeren, parkasını çıkarıp hemen Elif Zeynepe sardı. Korku dolu bakışları zihinlere kazınan minik kız, hastaneye kaldırıldı. Onun aç susuz, gecenin ve vahşi doğanın ortasında geçirdiği 26 saat sonrası kurtuluşu mucize olarak kayıtlara geçti.  
ZEYNEP ELİF'İ DAYISI TESLİM ALDI / FOTO GALERİ

ZEYNEP BİZLERE EMANET

Minik Elif  Zeynepin tedavisi Marmaris Devlet Hastanesinde sürüyor. Sağlığı çok iyi. Başında ise babasının silah arkadaşları bekliyor. Bu mucize kurtuluşun ayrıntılarını öğrenmek için telefonla ulaştığımız ve Elif Zeynepe parkasını saran Binbaşı Erdim Zeren, Zeynep artık bu birliğin kızı. Sadece bizim değil tüm Hava Kuvvetlerinin kızı. Bizlere emanet. Aile gelip teslim alacak ancak biz de okulunu bitirene, gelin olana kadar takip edeceğiz dedi. 

50 METRE EMEKLEMİŞ  

Zeren, Birdane çiftinin ölüm yolculuğunu da şu sözlerle anlattı: Burası küçük bir birlik. Hepimiz yıllardır aile gibiyiz. Ahmet Murat Birdane 2005ten bu yana hava savunma sistemimizde görev yapıyor. Elif Zeynep kızımız, Mehtap Hanım da kardeşimiz gibiydi. Dört yıllık evliydiler. Kendisi yıllık izindeydi. Eşinin amcasının vefatını duyunca yola çıktılar. Birlikten yolcu ettik, vedalaştık. Akşam haber alamayınca aramaya başladık. 14.00 sularında jandarmadan anne babaya ulaşıldığı ancak bebeğin orada olmadığı haberini aldık. Biz de birlikten yola çıktık. Vardıktan beş dakika sonra, araca 50 metre uzakta Elif Zeynepi bulduk. Yeni yürümeye başladığı için biraz da emekleyerek arabanın bulunduğu noktadan uzaklaşmış. Korkunç bir kazaydı. Bu kazadan kurtulmasının yanında bu vahşi doğada o kadar uzun yaşaması bir mucize. Domuzların bulunduğu bir bölge. Öğrendiğimiz kadarıyla yağmurun olması kokunun yayılmasını önlemiş... Bulduğumuzda Elif Zeynep çok üşümüştü hemen parkama sardık.  MİNİK ELİF BÖYLE KURTARILDI 
 SAĞLIĞI ÇOK İYİ

 Marmaris Devlet Hastanesi yetkilileri,  Elif Zeynepin sağlık durumunun iyiye gittiğini söyledi ve şu bilgileri verdi: Karaciğer enzimleri yüksek. Düşürülmeye çalışılıyor. Bir de kanda enfeksiyon var. Birkaç gün içinde taburcu edilip ailesine teslim edilecek. 
ONU DOĞA KORUDU

Kazanın olduğu pazar günü saat 13.30da Balıkaşıran Mevkisinde şiddetli yağmur etkiliydi. 70 metrelik uçuruma yuvarlanan otomobilin camından fırlayan minik Elif Zeynep, çalıların içine  düşerek yaralanmadı. Ancak kazanın olduğu yer yaban domuzlarının görüldüğü bölgeydi.  Devam eden şiddetli yağmur Elif Zeynepin kokusunun yayılmasına engel olarak onu korudu.   
Hava Astsubay Murat Birdane ve eşi Mehtap Birdane için Ankara Karşıyaka Mezarlık Camisinde, ikindi vakti cenaze namazı kılındı. Murat Birdanenin naaşı askerler tarafından, eşinin naaşı da yakınları tarafından cenaze arabalarına taşındı. Çiftin cenazeleri daha sonra Karşıyaka Mezarlığında defnedildi. Cenazeye ailelerinin ve yakınlarının yanı sıra garnizonda görevli subay ve astsubaylar da katıldı. 
MUCİZE BEBEK, ASKERİ UÇAKLA GATAYA GÖTÜRÜLDÜ 
Elif Zeynep Birdane, Genelkurmay Başkanı Orgeneral Necdet Özelin talimatı üzerine, Ankaradaki Gülhane Askeri Tıp Akademisine (GATA) sevk edildi. Elif Zeynep Birdaneye dayısı Bilal Albayrak ile halası Cansu Birdane eşlik ederken, her iki ailenin de minik Elif Zeynepin velayeti ile ilgili henüz Datça ya da Marmaris savcılıklarına başvuruda bulunmadığı öğrenildi. 
ORGENERAL ÖZEL DEVREYE GİRDİ 
Marmaris Devlet Hastanesinde gözetim altında tutulan minik Elif Zeynepin, GATAya sevk edilmesini isteyen Genelkurmay Başkanı Necdet Özel, dün Muğla Alay Komutanlığına talimat verdi. Marmaris Devlet Hastanesindeki hazırlıklar tamamlanırken, minik Elif Zeynepin, halası Cansu Birdane ile dayısı Bilal Albayrak da ilçeye geldi.  
Bugün saat 10.00 sıralarında, dayısı Bilal Albayrakın kucağında hastaneden çıkan Elif Zeynep bebek, daha sonra askeri ambulansla Dalaman Havalimanına hareket etti. Minik bebeğin son derece sağlıklı olduğu dikkat çekti. Jandarma ekibi de ambulansa eşlik etti. Minik Elif Zeynep, Dalaman Havalimanında bekletilen askeri uçakla, Ankaraya götürüldü. 
VELAYETİN KİMDE OLACAĞINA HAKİM KARAR VERECEK 
İzmir Barosu Başkanı Sema Pektaş, öksüz ve yetim kalan Elif Zeynep Birdanenin velayetinin kimde olacağına hakimin karar verebileceğini söyledi. 
Başkan Pektaş, "Elif Zeynep bebeğin velayetini, geride kalan birinci dereceden yakınları isterse ona verilir. Eğer istenmezse devlet korumasına alınır. Ancak hem babanın hem de annenin yakınları velayeti isterse, bu durumda çocuğun kime verileceğini hakim belirler. Bunda da çocuğa kimin daha iyi şartlarda bakabileceği gibi konular göz önünde bulunduruluyor. Bu konuda, çocuk kesin olarak annenin ya da babanın yakınına verilir diye bir hüküm söz konusu değil" dedi.