Pistorius'un kardeşi de hakim karşısına çıkacak
Kız arkadaşı Reeva Steenkamp'ı öldürmekle suçlandığı davada kefaletle serbest bırakılan ampute atlet Oscar Pistorius'un erkek kardeşi Carl'ın, 2010'da karıştığı bir trafik kazası nedeniyle yargılanacağı belirtildi.
Kız arkadaşı Reeva Steenkamp'ı öldürmekle suçlandığı davada kefaletle serbest bırakılan ampute atlet Oscar Pistorius'un erkek kardeşi Carl'ın, 2010'da karıştığı bir trafik kazası nedeniyle yargılanacağı belirtildi. Pistorius Ailesi'nin avukatı Kenny Oldwage, kız arkadaşı Reeva Steenkamp'ı kasıtlı olarak öldürmekle suçlanan ve iki gün önce kefaletle serbest bırakılan ampute atlet Oscar Pistorius'un erkek kardeşi Carl'ın, 2010 yılında aracıyla motosikletli bir kadına çarparak,ölümüne neden olduğu kaza yüzünden yargılanacağını doğruladı. Güney Afrika Cumhuriyeti basını ise Carl'ın, kardeşi Oscar'ın kefaletle serbest bırakıldığı Cuma günkü duruşmadan bir gün önce kendi duruşması için mahkeme salonunda olması gerektiğini bildirerek, mahkemenin Mart ayında görüleceği bilgisini verdi.