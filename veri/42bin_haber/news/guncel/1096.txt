Töre kurbanı Haticenin cenazesini kadınlar kaldırdı
DİYARBAKIRda 2 kuzeninin tecavüzüne uğradıktan sonra 4 aylık hamile olduğu ortaya çıkınca aile meclisinin kararıyla öldürülen ve cesedi Batman Çayında bulunan Hatice D.nin cesedi 11 gün sonra kimse sahip çıkmayınca Batman Devlet Hastanesinin morgunda bekletiliyordu. 15 yaşındaki Hatice D.nin cesedi adı açıklanmayan bir amcası tarafından alındı. Cenaze polis nezaretinde ambulansla Diyarbakıra götürüldü.
CENAZESİNİ 20 KADIN KALDIRDI  
Haticenin cenazesi akşam saatlerinde Diyarbakıra ulaştırıldı. Amcası, yeğeninin cenazesini toprağa verilmek üzere Yeniköy Mezarlığındaki camiye bıraktıktan sonra ayrıldı. Haticenin cenazesi kadınlar tarafından kaldırıldı. Diyarbakır Sosyal Hizmetler İl Müdürü Oktay Taş ile il müdürlüğü yetkilileri ile kentteki kadın derneklerine üye yaklaşık 20 kadın, Haticenin cenaze namazını kıldı.  
  Kara haber Batman Çayı'ndan çıktı  
CESET TORBASIYLA GÖMÜLDÜ 
Cenaze, namazın ardından omuzlarda taşınarak kepçeyle açılan mezara götürüldü. Çocuk yaştaki Hatice, burada kadınların gözyaşları arasında toprağa verildi. Haticenin ceset torbasıyla gömülmesi ise dikkat çekti.  
Batman Çayında bulunan 15 yaşındaki Hatice D.nin töre cinayetine kurban gittiği ortaya çıkmıştı. İstemediği bir kişiyle zorla evlendirilen Hatice, bir yıl evli kaldıktan sonra şiddetli geçimsizlik gerekçesiyle eşinden ayrılarak ailesinin yanına dönmüştü.  
Haticenin, burada kuzenleri S.D. ve Ö.D.nin tecavüzüne uğradığı ve hamile kaldığının anlaşılması üzerine aile büyüklerinin aldığı kararla öldürüldüğü öne sürülmüştü. Olayın ardından Haticenin dedesi R.D., amcaları H.D. ve E.D. tutuklandı. Kuzenler S.D. ve Ö.D.nin yakalanması için polis çalışmalarını sürdürüyor.