Mersinde iş yerine atılan bomba
Mersin'de terör örgütü yandaşları tarafından bir iş yerine parça tesirli el yapımı bomba atıldı.
Saldırganlar olay yerinde 'Sinop ve Samsun'daki ırkçı saldırıları kınıyoruz' yazılı pankart bıraktı. 

Terör örgütü yandaşları, merkez Akdeniz ilçesi Kurdali Mahallesi Çiftçiler Caddesi üzerindeki beyaz et satan bir iş yerine içi metal parçalar ve bilye ile güçlendirilmiş el yapımı patlayıcı ile saldırı düzenledi.

Patlama nedeniyle vatandaşlar büyük panik yaşarken iş yerinin camı kırılıp duvarında hasar oluştu. Saldırının ardından olay yerine çok sayıda polis ekibi sevk edildi. Zırhlı polis araçları da bölgede araştırma yaptı. 

Patlamanın olduğu yerde bırakılan pankartın şüphe uyandırması üzerine bomba imha uzmanları tarafından inceleme yapıldı. Kancalı iple çekilen pankartta 'Sinop ve Samsun'daki ırkçı saldırıları kınıyoruz' yazılı olduğu görüldü. Pankart, detaylı inceleme için Emniyet Müdürlüğü'ne götürüldü.

CİHAN