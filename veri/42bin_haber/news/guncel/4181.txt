Sanctuarynin kaderi PS oyuncularının elinde
Sanctuarynin kaderi dünyanın dört bir yanındaki PlayStation oyuncularının elinde olacak.
Blizzard Entertainment, Inc. bugün ödüllü aksiyon rol yapma serisinin en yeni oyunu olan Diablo® IIIün Sony PlayStation®3 bilgisayar eğlence sistemi için geliştirilmekte olduğunu duyurdu. Firma bugün ayrıca oyunu Sonynin yeni nesil bilgisayar eğlence sistemi PlayStation®4e uyarlama planlarını da teyit etti.

Diablo IIIün PC versiyonu ile aynı deneyimi yaşatmak üzere tasarlanan PS3/PS4 versiyonu Paragon level sistemi, değiştirilebilir Monster Power ayarı, Brawling ve yeni Legendary eşyaları gibi tüm güncellemeleri bünyesinde barındıracak. Blizzard, Sanctuary dünyasındaki görev ve savaşların PlayStation platformlarında son derece rahat biçimde gerçekleştirebilmesi için yepyeni bir kullanıcı arayüzü, yenilikçi kontrol şeması ve yeni dinamik kamera perspektifi tasarlıyor. Oyuncular tek kişilik modda hikayeyi oynayabilecek, ya da isterlerse dört kişilik online ve yerel işbirliği modlarında iblis kesmenin ve ganimet toplamanın paha biçilmez zevkini arkadaşlarıyla paylaşabilecekler.

Blizzard ayrıca bugün Diablo IIIün PS3 versiyonunun 22-24 Mart tarihlerinde Boston Kongre ve Fuar Merkezinde düzenlenecek olan PAX Eastte gösterileceğini de duyurdu. Katılımcılar ellerine kumandayı alarak dünyada Diablo IIIün özel tasarımlı yeni arayüzünü tecrübe edecek ilk kişilerden olacaklar.

Diablo III, PlayStationda harika görünüyor ve oynanıyor, diyor Blizzard Entertainment kurucu ortağı ve CEOsu Mike Morhaime. Aslına sadık bir Diablo oyun deneyimi sunabilmek için PlayStation versiyonu üzerinde gerçekten çok çalıştık ve sonuçtan son derece memnunuz. PAX Eastte oyuncuları oyunumuzla buluşturmak için sabırsızlanıyoruz.

Diablo III, destansı Diablo hikayesini devam ettiriyor ve oyuncuları beş kahraman karakterden biri ile barbarian, witch doctor, wizard, monk veya demon hunter  Sanctuary dünyasını Burning Hellsin yozlaşmış güçlerinden kurtarmak için tehlikeli bir göreve gönderiyor. Oyuncular zengin ve bol detaylı ortamlarda maceralara atılıp yaratık sürüleriyle ve zorlu baş düşmanlarla karşılaşacak, tecrübe kazanıp yeteneklerini geliştirecek, inanılmaz güçlere sahip eşyalar toplayacak ve kendilerine savaşta katılacak veya farklı şekillerde yardımcı olacak önemli karakterlerle tanışacaklar. Diablo III Windows® ve Macintosh® PC için 15 Mayıs 2012de piyasaya çıkmış ve 24 saat içinde tüm zamanların en hızlı satan PC oyunu olmuştu. 31 Aralık 2012 itibariyle Diablo III dünya çapında 12 milyonun üzerinde satışa ulaştı.*

Diablo III hakkında daha fazla bilgi almak için lütfen http://www.diablo3.com adresindeki resmi web sayfasını ziyaret edin. Blizzardın oyunun PlayStation versiyonları hakkındaki diğer planları, geliştirme aşaması ilerledikçe web sayfası üzerinden duyurulacak.