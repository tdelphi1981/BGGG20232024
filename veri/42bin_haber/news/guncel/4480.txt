'Niye bakıyorsun?' diyeni bıçakladı
KONYA'da 16 yaşındaki M.P., yolda yürürken kendisine 'Niye bakıyorsun ?' dediğini öne sürdüğü 25 yaşındaki Halil İbrahim Gümüş'ü bıçakladı. Bacağından yaralanan Gümüş, hastanede tedavi altına alındı.
Olay, dün saat 22.30 sıralarında merkez Karatay İlçesi Aslanlı Kışla Caddesi'nde meydana geldi. M.P., yolda yürürken iddiaya göre karşıdan gelen Halil İbrahim Gümüş, 'Niye bakıyorsun' dedi. İkili arasında çıkan tartışma kavgaya dönüştü. M.P., Gümüş'ü, sol bacağından bıçakladı. Kanlar içinde kalan Gümüş, ambulansla Meram Tıp Fakültesi'ne kaldırıldı. Kaçan M.P., kısa sürede polis tarafından yakalanarak gözaltına alındı. 

Olayla ilgili soruşturma sürüyor.