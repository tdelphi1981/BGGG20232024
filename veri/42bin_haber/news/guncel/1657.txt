Ambulansa gaz bombası atıldı
Artvinin Hopa ilçesinde Başbakan Tayyip Erdoğanın, 2011 yılındaki mitingi öncesi ve sonrasında çıkan olaylara karıştıkları iddiasıyla haklarında dava açılan 51 sanık ile daha önce yargılanmaya başlanan 9 sanığın dosyalarının birleştirildiği Hopa olayları davasının önceki gün başlayan duruşması sürüyor.Hopa Asliye Ceza Mahkemesindeki duruşmaya tutuksuz yargılanan 25 sanık ile avukatları katıldı. Hopa olayları sırasında hayatını kaybeden emekli öğretmen Metin Lokumcunun amcasının oğlu Osman Lokumcu da duruşmada savunmasını yaptı ve şunları söyledi:  Olaylarda kalabalığa müdahale eden polis orantısız güç kullandı. Göz yaşartıcı gazlarla, su sıkarak müdahalede bulundu. Bu sırada Metin Lokumcu rahatsızlanınca onu ambulansa koyduk. Olay sonrası Metin Lokumcunun bulunduğu ambulansın kapısı açıkken polisler ambulansın altına gaz bombası attı. Ambulansa savaşta bile düşman kurşun sıkmaz.
 
 