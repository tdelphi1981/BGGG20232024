Yol verme tartışması kanlı bitti!
ATATÜRK Havalimanı otopark araç çıkışı noktasında yol verme tartışması kanlı bitti. Tartışma sonucu Gökhan Bayram (30) kimliği belirsiz kişi tarafından bacağından bıçaklandı.
Atatürk Havalimanı otoparkı araç çıkış noktasında akşam 19.30 sıralarında, araç sürücüleri arasında yol verme yüzünden tartışma yaşandı. Sözlü başlayan tartışmanın büyümesi üzerine taraflardan biri bıçağını çekerek, havalimanına yolcusunu uğurlamak için geldiği öğrenilen Gökhan Bayram'ı bacağından bıçakladı. Bayram'ı bıçaklayan şahıs olay yerinden arabasıyla kaçarak izini kaybettirdi. Yaralı Gökhan Bayram ise olay yerine gelen bir ambulansla hastaneye kaldırıldı. Polis ekipleri kaçan şahısın yakalanması için çalışmalarına başladı.