Kantin masrafı 300 lira
İmralıda toplam 700 jandarma komando tarafından korunan Abdullah Öcalanın cezaevindeki aylık şahsi harcamasının 300 TL olduğu avukatı tarafından açıklandı.
Abdullah Öcalan İmralıdaki 14 yılını tamamladı. Yalnızlıktan sıkıldığını belirten Öcalan için, 2009 yılında 5 milyon dolar harcanarak yaptırılan Yüksek Güvenlikli F Tipi Cezaevine PKKlı Bayram Kaymaz, Cumali Karsu, Şeyhmuz Poyraz, Hasbi Aydemir ve TİKKOcu Hakkı Alkan gönderildi. Öcalan 11.81 metrekare olan koğuşunda tek başına kalıyor. Avluları ortak olan üç mahkum için yaptırılan ve Öcalanın kaldığı bölümün karşısındaki koğuşlar ise boş tutuluyor. Her gün saat 06.00da kalkıp saat 22.00de yatan Öcalanın sağlığına dikkat ettiği belirtildi. Beyazlaşan sakalını uzatan ve Stalin tipi diye adlandırılan pos bıyık bırakan Abdullah Öcalanın doktorlara yakındığı en büyük sorunlardan biri nefes almakta zorlanması ve rahat uyuyamaması. Prostat başlangıcı tanısı da konulan Abdullah Öcalanın bir başka sorunu ise bahar alerjisi. Öcalan İmralıda 2300e yakın kitap ve dergi okudu. Cezaevinde yemek seçmediği ve kendisine verilen tüm yiyecekleri yediği belirtilen Öcalanın Avukatı Rezan Sanca, kendileri tarafından Öcalanın cezaevindeki hesabına her ay 300 TL para yatırıldığını, bu para ile kendisine verilen gazetelerin ücretini ödeyip, kantinden bazı yiyecek gibi ihtiyaçlarını karşıladığını belirtti. Avukat Rezan Sanca, bu rakama TV ve özel eşyaların dahil olmadığını söyledi.