Bir inşaatta erkek cesedi bulundu
Çanakkale'de bir inşaatta erkek cesedi bulundu.
Alınan bilgiye göre, Cevat Paşa Mahallesi Mehmet Akif Ersoy Sokak'taki 4 katlı inşaata gelen bir kişi, asansör boşluğunda bir ceset olduğunu fark etti. Polise bilgi verilmesi üzerine olay yerine gelen ekipler bölgede inceleme yaptı.

Cumhuriyet savcısının talimatıyla asansör boşluğundaki su boşaltılarak ceset bulunduğu yerden çıkarıldı. 28-30 yaşlarda bir erkek şahısa ait olduğu belirtilen ceset, kimlik ve kesin ölüm nedeninin belirlenmesi için Çanakkale Devlet Hastanesi morguna kaldırıldı.

Olayla ilgili soruşturma başlatıldı.