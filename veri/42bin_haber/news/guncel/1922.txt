Cüppeliye vaaz verdiren imam ceza aldı
Diyanetin, Darbeleri Araştırma Komisyonuna gönderdiği gizli 28 Şubat raporundan, Cüppeli Ahmet lakaplı Ahmet Mahmut Ünlüye camide vaaz verdirdiği için ceza alan bir imam hakkında bilgi notu çıktı.
DİYANET İşleri Başkanlığının Meclis Darbeleri Araştırma Komisyonuna gizli kaşesiyle gönderdiği 28 Şubat raporundan, Cüppeli Ahmet olarak tanınan Ahmet Mahmut Ünlüye vaaz verdirdiği için cezalandırılan bir imama ilişkin bilgi notu da yer aldı. Raporun, dönemin Başbakanı Necmettin Erbakanın 14 Martta bütün kurumlara gönderdiği, 28 Şubat MGKsında alınan irtica ile etkin bir şekilde mücadele edilmesi kararı doğrultusunda alınması gereken önlemlere ilişkin yazısı üzerine hazırlandığı belirtildi.
ÖRGÜT ÜYELİĞİNDEN 393 PERSONELE CEZA
Raporda, Hizbullah, PKK, Vasat, İBDA-C, Hizbuttahrir gibi terör örgütlerine üyelikleri nedeniyle 393 personele cezai işlem uygulandığı bilgisi verildi. Bunlardan birinin Hizbuttahrir, 199unun Hizbullah, 3ünün İBDA-C, 20sinin Vasat örgütü üyeliği, 148ine de irtica suçlamasıyla ceza uygulandı.
Rapora göre, 22 Diyanet personeline de PKK üyeliğinden ceza verildi. Meslekten çıkarılma cezası uygulanan personel sayısı 128 oldu. İmamlığa yakışmayan davranışta bulundukları, görevin gerektirdiği hassasiyeti göstermedikleri gerekçesiyle kınama ve uyarı gibi cezalar verilen personel arasında, görevli olduğu camide Cüppeli Ahmet lakaplı Ahmet Mahmut Ünlüye vaaz verdiren bir imama ilişkin kayıt da raporda yer aldı. Raporda, Mayıs 2000 itibariyle Türkiyede Diyanetin denetiminde faaliyet gösteren 3 bin 228 yasal kuran kursu, 74 bin 356 cami, 66 bin imam ve müezzin olduğu bilgisine de yer verildi. 
İRTİCA İLE MÜCADELE İÇİN DİYAM KURULDU
Raporda, irtica ile mücadele amacıyla kurumun yeni bir konsept içerisinde yapılanmasına yönelik Diyanet Araştırma Merkezi (DİYAM) oluşturulduğu da belirtildi. Darbeleri Araştırma Komisyonunun raporda, DİYAMda emekli Tümgeneral ve Tuğgeneral ile Albay rütbesinde askerlerin görev aldığı bilgisi yer alırken, Tümgeneral Yaşar Karagöz ile Diyanet İşleri Başkanlığında Başdanışman olarak görev yapan Kurmay Albay Oğuz Kalelioğlunun adları verilmişti. 
Günler öncesinden odağa oturtuldu
İÇİŞLERİ Bakanlığı da Emniyet İstihbaratın Sivas olaylarına ilişkin raporunu komisyona gönderdi. Raporda, Aziz Nesin ve çok sayıda aydının katıldığı etkinliklerin, önceden izni alınıp ilan edilen bir program olduğu vurgulandı. Rapora göre, günler öncesinden, Aziz Nesin odağa oturtuldu, aleyhte yayınlar başladı. Olay günü toplanan kalabalığın dağıtılması için dönemin Belediye Başkanı Temel Karamollaoğlu ve BBP İl Başkanı konuşma yaptı ancak konuşmalar etkili olmadı. 
ASKER YARDIMA GELMEDİ
İlçelerden kent merkezine 400 polisin takviyesi alındı. İki araç, benzin depoları boşaltılarak, devrilmeye çalışıldı. Daha sonra Madımak Otelinin önüne, ellerinde bidon bulunan kişiler geldi ve otelin perdelerini tutuşturdu. Yangın kontrolden çıktı. Otelden çıkarılan Aziz Nesini, hakkında açılan dava nedeniyle yıllarca kaçak yaşadıktan sonra ölen Belediye Meclis Üyesi Cafer Erçakmak yumrukladı. Nesini Erçakmakın elinden polisler aldı. Komşu birliklerin de teyakkuzda olmasına karşın asker yardıma gelmedi. 
 