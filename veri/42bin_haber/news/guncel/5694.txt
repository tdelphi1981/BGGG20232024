8'i de ailesine kavuştu, gözyaşları sel oldu
PKK'nın çeşitli tarihlerde kaçırdığı 8 kamu görevlisi dün aralarında BDP'lilerin de olduğu bir heyete dün teslim edildi. Aylar sonra özgürlüklerine kavuşan bir kaymakam adayı, bir polis, bir astsubay, iki uzman çavuş ve 3 er ailelerine kavuştu, hasret giderdi. Kavuşma anında gözyaşları sel oldu. Aralarında 1,5 yaşındaki kızını hiç görmeyen de vardı, PKK'nın elindeyken annesi ölen ve acı haberi yeni öğrenen de, sevdiklerinin en mutlu günlerini kaçıranlar da vardı, yıllardır görmedikleri çocuklarını karşılarında görünce şaşıranlar da...
  TERÖRİSTİN ELİNİ SIKMADILAR  
UZMAN ÇAVUŞ ZİHNİ KOÇ, 21 AY SONRA EVİNE DÖNDÜ, ANNESİNİN ÖLÜM HABERİYLE YIKILDI  
Diyarbakır'ın Lice İlçesinde yol kesen PKKlıların kaçırdığı 36 yaşındaki Piyade Uzman Çavuş Zihni Koç, serbest bırakılmasının ardından babasının evine döndü. Annesi Gülsüm Koçun kalp krizinden öldüğünü yeni öğrenen Koç, oğlu Alican Koçun balkona astığı Türk Bayrağını öptü. 
Zihni Koç, PKK tarafından Kuzey Irakta 7 görevli ile birlikte serbest bırakıldığı sırada PKKlı grubun lideri 'Baver Dersim' kod adlı Süleyman Şahinin uzattığı eli sıkmayarak havada bırakmıştı.  
  UZMAN ÇAVUŞ ZİHNİ KOÇ / AMASYA 
21 ay sonra evine döndü, annesinin ölüm haberiyle yıkıldı, Türk Bayrağı'nı öptü  
MELİS BABASINA KAVUŞTU 
Diyarbakır'ın Lice İlçesi'nde yaklaşık iki yıl önce PKKlılar tarafından kaçırılan ve dün serbest bırakılan Astsubay Başçavuş Abdullah Söpçeler, Kırklareli'nde baba evine gitti. 20 aydır ''Baban çalışıyor, para kazanmaya gitti'' denilen 4,5 yaşındaki Melis de babasının döneceğini duyunca en güzel kıyafetini giydi, babasını bekledi. 
  ASTSUBAY BAŞÇAVUŞ ABDULLAH SÖPÇELER / KIRKLARELİ 
Melis en güzel kıyafetini giydi, 20 ay sonra ilk kez göreceği babasını bekledi  
POLİS MEMURU ÖZGEN ALKIŞLARLA KARŞILANDI 
PKKnın serbest bıraktığı memurlar arasında bulunan polis memuru Nadir Özgen, Söke'de ailesi, yakınları ve komşuları tarafından alkışlarla karşılandı. ''19 ay uzak kaldım. Özgürlüğün kıymetini öğrendim'' diyen Özgen, en çok da annesinin yemeklerini özlediğini söyledi.  
  POLİS NADİR ÖZGEN / İZMİR-SÖKE 
Alkışlarla karşılandı  
KAYMAKAM ADAYI BABA EVİNDE 
Terör örgütünce serbest bırakılan kamu görevlilerinden kaymakam Adayı Kenan Erenoğlu, evine geldi.Erenoğlu, Esenboğa Havaalimanı'ndan ailesi, akrabaları ve arkadaşlarının yanı sıra çok sayıda vatandaşla geldiği mahallesinde, dualarla ve sevinç gösterileriyle karşılandı. Kurban kesilmesinin ardından Erenoğlu, anne ve babasıyla evine çıktı.  
Kenan Erenoğlu, uzun süredir ayrı kaldığı evine ve sevdiklerine kavuşmanın sevincini yaşadığını ifade ederek, Çok mutluyuz, hep beraberiz. Çok teşekkür ediyoruz, halkımızın gösterdiği ilgiye. Akrabalarıma ve sevdiklerime kavuştum. Yürekler hep beraber atmış, bunu burada görüyorum. Her şey çok güzel dedi. 
  KAYMAKAM ADAYI KENAN ERENOĞLU / ANKARA 
Dönüşü için kurban kestiler  
ER REŞAT ÇEÇAN'IN EVİNDE GÖZYAŞLARI SEL OLDU 
Kendisinden 8 ayı aşkın süredir haber alınamayan ve bir kardeşi de PKK terör örgütünün dağ kadrosunda bulunduğu öğrenilen askerlerden Reşat Çeçan, Şanlıurfa'da Tugay Komutanlığındaki işlemlerinin ardından annesi Fatma ve babası Cemal Çeçanın da bulunduğu minibüs ile oturdukları Eyyüpkent Mahallesindeki evine geldi. Burada bekleyen Çeçanın yakınları minibüsün mahalleye girmesiyle birlikte zılgıt çekmeye başladı. Alkış ve zılgıtlar eşliğinde minibüsten inen Reşat Çeçan, yakınlarıyla sarılarak hasret giderdi. Yakınlarının kucakladığı Reşat Çeçanın kurtulmasına sevinen annesi, teyzesi, dedesi ve kız kardeşleri uzun süre gözyaşı döktü. 
  ER REŞAT ÇEÇAN / ŞANLIURFA 
Gözyaşları sel oldu  
ER HADİ İZLİ ZILGITLARLA KARŞILANDI 
PKK tarafından kaçırılan askerlerde Hadi İzli de serbest bırakılmasının ardından saat 23.00 sıralarında memleketi Viranşehirin Yaban Köyüne ulaştı. İlçe girişinde kendisini bekleyen Viranşehir Kaymakamı Muhammet Lütfü Kotanın makam aracı ile köyüne gelen Hadi İzli, burada zılgıt çeken yakınları tarafından alkışlarla karşılandı. Bu sırada askerin yakını olan çok sayıda kadının gözyaşlarına hakim olamayarak ağladığı görüldü. Köy meydanında uzun süre yakınlarıyla sarılarak hasret giden İzli, daha sonra omuzlara alınarak Kaymakam Kotan ve yakınlarıyla birlikte evlerine girerek sohbet etti.  
  ER HADİ İZLİ / ŞANLIURFA - VİRANŞEHİR 
Zılgıtlarla karşılandı, omuzlara alındı  
1,5 YAŞINDAKİ KIZINI İLK KEZ GÖRDÜ 
Terör örgütünce Kuzey Irakta serbest bırakılanlar arasında bulunan 24 yaşındaki Uzman Çavuş Kemal Ekinci, Gaziantepteki ailesine kavuştu. Ekinci, Diyarbakırdan beraber geldiği babası Ömer, annesi Nezihe, eşi Dilek ve hiç görmediği 1,5 yaşındaki kızı Bahar ile hasret giderdi.  
  UZMAN ÇAVUŞ KEMAL EKİNCİ / GAZİANTEP 
1,5 yaşındaki kızını ilk kez gördü  
AİLESİYLE HASRET GİDERDİ 
Terör örgütü tarafından kaçırıldıktan sonra Irak'a giden heyet tarafından teslim alınarak Türkiye'ye getirilen 8 kamu görevlisinden Mardinli er Ramazan Başaran, Derik ilçesine bağlı Derinsu köyündeki baba ocağına ulaştı. 
Kaymakam Demirci ve Binbaşı Saygılı ile konvoy eşliğinde köye gelen er Başaran için evinin önünde kurban kesildi.
Başaran, kendisini evde bekleyen aile fertlerine tek tek sarılarak hasret giderdi. 
Biraz yol yorgunluğu olduğunu belirten Başaran, Aileme kavuştuğum için çok mutluyum. Hasret gideriyorum. Çok güzel bir duygu anlatılamaz ancak yaşanır diye konuştu. 
  ER RAMAZAN BAŞARAN / MARDİN 
AİLESİNE SARILDI, HASRET GİDERDİ  

 
Başbakan Erdoğan'DAN TELEFON 
Bu arada Başbakan Erdoğan, serbest bırakılan 8 kamu görevlisi ve ailelerini arayarak geçmiş olsun dileklerini iletti. 
 