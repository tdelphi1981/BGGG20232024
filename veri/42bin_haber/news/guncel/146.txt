Tunceli'de mayın patladı
Ovacık ilçesinde jandarma karakoluna erzak taşıyan sivil aracın geçişi sırasında meydana gelen patlamada, pikapta bulunan diğer kişinin de yaşamını yitirdiği belirlendi.
 Patlamanın ardından güvenlik güçlerince olay yerinde yapılan incelemede, pikapta bulunan Süleyman İşcan'ın da cesedine ulaşıldı. Patlamada yaşamını yitiren İşcan ve Taner Tokmak'ın cenazeleri, otopsi için Malatya Adli Tıp Kurumu'na gönderildi.
 Tunceli-Ovacık kara yolunun 35. kilometresindeki Aşağı Torunoba Jandarma Karakolu'na erzak bırakan sivil araç dönüşe geçtikten kısa bir süre sonra patlama meydana gelmişti. Pikapta bulunan iki kişiden Taner Tokmak'ın cesedine ulaşılmış, Süleyman İşcan'ı ise arama çalışması başlatılmıştı.
 AA