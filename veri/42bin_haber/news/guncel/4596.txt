Fazla kıvırma belinde hasar olur
CHP Genel Başkanı Kemal Kılıçdaroğlu, Başbakan Tayyip Erdoğanın Her türlüsünü ayaklarımın altına alıyorum sözleriyle başlattığı Milliyetçilik tartışmasıyla ilgili Başbakan, partisinin grup toplantısındaki konuşmasının yaklaşık 1 saatlik bölümünü milliyetçilik kavramına ayırdı. Çünkü öyle bir laf ettik ki nasıl kurtaracak, nasıl kıvıracak onun çabası içinde. Kabahati biliyor, özrünü de biliyor. Aman fazla kıvırma belinde hasar oluşursa kabahatlisi ben değilim dedi.
Kılıçdaroğlu, grup toplantısında özetle şunları söyledi:  
HALK YARALANDI 
- Bizim insanımız sağduyusu güçlüdür. Erdoğanın bir saat kendi grubunda kıvırarak, Acaba ben bunu nasıl düzeltirim demesinin nedeni de budur. Halk, Başbakanın söyleminden yara almıştır, kendi milletini aşağılayan bir başbakan kimliği ortaya çıkmıştır, kendi milletini aşağılayan bir başbakan, kendi bayrağını aşağılamıştır; bu algı çıkmıştır ortaya.  
- Bir insan milliyetinden hiç utanmaz. İnsanlar, kendi kimliğini, rengini, anne, baba ve kardeşini seçme, belirleme özgürlüğüne sahip değil ki. O nedenle kişiler ailesiyle, milletiyle ve inancıyla gurur duyar. Gidin köyün kahvesinde oturan vatandaşa, Sen milliyetçilikten ne anlıyorsun? diye sorun, Vatanımı, milletimi, bayrağımı seviyorum. Milliyetçilikten anladığım budur benim der. O ne anlıyorsa milliyetçilikten CHPnin genel başkanı olarak ben de aynı şeyleri anlıyorum.  
- AKP hükümetinin Recep Tayyip Erdoğanın devirdiği çamları düzeltme görevi var. Bir şey söyler, hemen bir sözcü kalkar, Efendim o onu demek istemiyor, aslında şunu demek istiyor derdi. Defalarca böyle ek açıklamalar yapıldı. Dahası alay konusu olmaya başladı. Geldiğimiz noktada, Efendim Sayın Başbakanımız öyle değil, böyle demek istiyor. Ama kimse düzeltmiyor artık. Çünkü öyle bir laf etti ki düzeltilecek bir tarafı yok bu lafın. Başı da belli, sonu da belli. Neresini düzelteceksiniz?  
ÖZÜR DİLEYECEKSİN 
- Kendi milletini aşağılayan bir başbakan kimliği ortaya çıktı. Ben her türlü milliyetçiliği ayaklarımın altına alıyorum diyorsan orada dur, sen onu söyleyemezsin. Açık yüreklilikle bu milletten özür dileyeceksin. Şimdi kendisini kurtarmak için antropolojiyle ilgili dergiler gösteriyor, elli dereden su getiriyor. Geçmiş olsun. Antropoloji bölümü var, haberi var mı yok mu bilmiyorum, eline dergi tutuşturmuşlar, dergiden söz ediyor. Bırak dergiyi, Dil Tarih Coğrafya Fakültesi orada, bölümü var bunun.  
- Neymiş kapsayıcı milliyetçilikten söz ediyor. Sevsinler senin yeni milliyetçilik anlayışını. Rizede bunu söyle dedim. Rizede de aynı şeyleri söyleyeceğim demiş. Sen Rizede eğilip, bükülmeden, kıvırmadan şu lafı edeceksin: Ey Rizeliler, ben her türlü milliyetçiliği, ayaklarımın altına aldım, çiğnedim. Rizeliler seni dinler, kararını verirler.   
Tutsaklar var önemli cümle 
BDP milletvekilleri, Abdullah Öcalan ile görüşmelerinin ardından PKKnın elinde tutsaklar varsa, devletin de elinde tutsaklar var açıklaması yaptı. Önemli bir cümle... Ancak Erdoğanın bu önemli cümlenin ayırımına varmaması mümkün değil. Varmamışsa zaten Başbakanlığı şaibeli olur. PKKnın elindeki tutsakları biliyoruz. Sayın Başbakana açıkça soruyorum; Türkiye Cumhuriyeti hapishanelerinde tutsaklar var mı yok mu, kim bunlar?