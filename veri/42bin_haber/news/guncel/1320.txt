Bıçak zoruyla tecavüze 15 yıl hapis
Erzurumda baldızına boğazına bıçak dayayarak tehditle tecavüz etmekten tutuksuz yargılanan şahıs, 15 yıl hapis cezasına çarptırıldı.
İddiaya göre, 5 Aralık 2007 günü Palandöken semtinde oturan ablası H.T.yi ziyarete giden 16 yaşındaki A.A., kapı zilini çaldığında eniştesi Musa K. (38) tarafından karşılanarak içeri alındı. Musa K., evde kimsenin olmamasından faydalanarak baldızı A.Anın boğazına ekmek bıçağını dayayıp yere yatırdıktan sonra tecavüz etti.

Tecavüz olayını öldürülme korkusu yüzünden ailesine anlatamayan A.A.nın 2008 yılı Nisan ayında hamile olduğu ortaya çıktı. Bunun üzerine genç kız, ailesine Eniştem tecavüz etti itirafında bulundu. Ailenin şikayeti üzerine gözaltına alınan ve tutuksuz yargılanmak üzere serbest bırakılan Musa K. hakkında Erzurum 1. Ağır Ceza Mahkemesinde 10-15 yıl arasında hapis cezası istemi ile dava açıldı.

Suçlamaları sorgulamada kabul etmeyen Musa K., Tecavüz etmedim, bana iftira atıyor. Ben evde kanepede uyuduğum sırada gözlerimi açtığımda baldızımın yanımda yattığını görünce kendisine sinirlenerek yanımdan uzaklaştırdım. Suçsuzum, iftira atıyor dedi.

Mahkeme heyeti, tutuksuz yargılanan sanığı nitelikli cinsel istismar ve hürriyeti tehdit suçlarından 15 yıl hapis cezasına çarptırdı. Mahkeme, Musa K. hakkında yakalama kararı vererek, hakkında gıyabi tevkif müzekkeresi çıkardı.