Kanatlı Denizatı bana patladı
Ankaralı antikacı Oğuz Güler, Uşak Müzesinden kaçırılan Kanatlı Denizatı Broşunun nerede olduğu konusunda 2008de ihbarda bulundu. Bu bilgi karşılığında teşvik ödülü beklerken sanık durumuna düşen Güler Benimle uğraşacaklarına kaçıranları bulmak için çalışsalardı, bu kadar geç kalmazlardı dedi.
ANKARA, Kuğulu Pasajında antikacılık yapan Oğuz Güler, Uşak Arkeoloji Müzesinden çalınan Karun Hazineleri koleksiyonun en değerli parçası Lidya Kralı Krezüse ait Kanatlı Denizatı Broşunun 2nci kez çalınmasıyla ilgili 7 Kasım 2008de bakanlığa başvurdu. İhbarı için kamuoyunu teşvik amaçlı ödül talep etti. Bakanlık 5 gün sonra 12 Kasım 2008de Emniyet Genel Müdürlüğü Kaçakçılık ve Organize Suçlarla Mücadele Daire Başkanlığına yazı yazarak, Güleri ihbar etti. 
BİLDİRMEYEN CEZALANDIRILIR
Yazıda, Gülerin Kanatlı Denizatı Broşunun yurtdışında olduğunu duyduğunu, konuya ilişkin haberi ulaştıranların ve kendisinin teşvik edilmesi amaçlı ikramiye verilmesi halinde, ivedilikle eserin bulunmasını sağlayacağını ilettiği belirtildi. TCK 284/2 maddesine göre, İşlenmiş bir suça ilişkin delil ve eserlerin başkaları tarafından saklandığı yeri bildiği halde yetkili makamlara bildirmeyen kimsenin cezalandırılacağı vurgulanan yazıda Adı geçen şahısla ilgili gerekli araştırmaların yapılarak takibe alınması istendi.

KOLEKSİYON İZNİ  İPTAL EDİLDİ
Emniyet ise 30 Kasım 2008deki yanıt yazısında Gülerin koleksiyon izin belgesinin iptal edildiğini, ön inceleme sonunda durumun değerlendirilerek, adli makamlardan alınacak talimata göre tahkikat yapılması gerektiği bildirdi. Bakanlık 12 Kasım 2008de Güler hakkında suç duyurusunda bulundu. Güler, bu suç duyurusu üzerine önce 20 Ocak 2009da poliste, ardından savcılıkta sorgulandı ve hakkında 2009 Şubatta takipsizlik kararı verildi.

BENİMLE UĞRAŞACAKLARINA...
Güler, yaşananlar yüzünden eserin Türkiyeye getirilmesinin geciktiğini, Bakanlığa tekrar şikâyette bulunduğu belirterek, şunları söyledi: 5 yıl önce yaptığım ihbarın doğru olduğu, eserin Almanyada ele geçirilmesiyle ortaya çıktı. Ama bana suçlu muamelesi yapıldı. Yasa gereği kaçakçılıkta ihbar ödülü kesin vardır ve hak etmek için dilekçe sırasında bunu belirtmek gerekiyor. Bakanlık bana ikramiye talebiniz değerlendiriliyor diye oyalama yazısı yazarken, suç duyurusunda bulunup takibe aldırdı. Telefonum dinlendi. Ben ihbarı yaparken, ödülün teşvik edici bir örnek olmasını istedim. Ama personelinin sahte evrak üretmesi konusunda bakanlıkla sürtüşmemiz olduğundan, polis ve savcı önüne çıktım, 4 aylık gecikme, 5 yıla mâl oldu. Eseri çalanın müdürleri olduğu belliyken beni azmettirici  yerine koydular. Geciktirenleri ve sahte evrak üretenleri şikâyet ettim. Haklarında hiçbir işlem yapılmadı. Kamuda hiçbir suçun karşılığı yok, bakalım bu işi nasıl örtbas edecekler. 
2550 yıllık hazine 
NEW YORK Metropolitan Müze-sinden Türkiyenin ısrarlı mücadelesiyle 1993te Türkiyeye getirilen Karun Hazinelerinin en önemli parçalarından Kanatlı Denizatı Broşu, 2005te Uşak Arkeoloji Müzesinden çalınmıştı. Yargıtayca onanan davada, dönemin müze müdürü Kazım Akbıyıkoğlu, 17.5, 2 müze görevlisi de 11er yıl 3er ay hapisle cezalandırıldı. Lidya Kralı Krezüs, Tevrat ve İncilde Karah, Anadoluda Karun diye biliniyor. Krezüs (Kroisos), MÖ 560-546 arasında krallığı yönetti. Döneme ait hazine, Uşakın Güre beldesindeki Tekin Köyünden 1965-1968 arasında çıkarıldıktan sonra yurt dışına kaçırıldı.  
 