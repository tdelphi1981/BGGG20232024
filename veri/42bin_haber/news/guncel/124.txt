Hakkari'de patlama
Hakkari'de, polis kontrol noktasına yakın yerdeki patlamada 9 yaşındaki bir çocuk yaralandı.
 Alınan bilgiye göre, Hakkari'nin Berçelan mahallesinde, özel hareket polisinin bulunduğu kontrol noktasına yaklaşık 100 metre uzaklıkta, bir patlama meydana geldi.
 Patlamada, 9 yaşında bir çocuk yaralandı. Yaralı çocuk ambulansla Hakkari Devlet Hastanesi'ne kaldırılarak tedavi altına alındı.
 Patlamaya ilişkin bir kişinin gözaltına alındığı öğrenildi. Patlamanın ardından yolu trafiğe kapatan güvenlik güçleri, olay yerinde geniş kapsamlı inceleme başlattı.
 AA