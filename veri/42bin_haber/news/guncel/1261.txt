Hozat fişleri şifreli
İçişleri Bakanlığı, Tunceli'nin Hozat ilçesindeki fişleme iddialarıyla ilgili raporunu tamamladı. Rapora göre fişlemelerin bulunduğu biyografi kayıtları, şifrelenmiş.
 MECLİS İnsan Haklarını İnceleme Komisyonu bünyesinde kurulan Hozat Alt Komisyonu, AKP'li Mehmet Metiner başkanlığında toplandı. Toplantıda İçişleri Bakanlığı müfettişlerince hazırlanan rapor ele alındı. Raporda şu noktalar öne çıktı: 
 * HOZAT'TA 'biyografi kaydı' adı altında yapılan 'fişleme' 2007'nin Eylül ayında tutulmaya başlandı, son 'oynama' 21 Nisan 2012'de yapıldı. 
 * FİŞLER üzerindeki bütün değişiklik mesai saatleri içinde yapıldı. Bin 24 GB'lık harici hard diskin 375 GB'lık kısmı dolu. Ancak söz konusu 375 GB'ın ne kadarının fişleme notu olduğu TÜBİTAK incelemesinde açığa çıkartılacak. Kayıtlara şifre ile giriliyor. Şifrelerin içeriği ve kimde bulunduğu raporda kayıtlı.
 - 10 kişinin fişi bulundu, ancak 350 kişinin fişinin olduğu iddiasının incelenmeli. Fişlemeler bir word dosyası içinde fotoğraflı bir formdan oluşuyor. 
 - İSMİ geçenlerden Bıra Karadaş isimli vatandaşa ait fişlemede 'amirlik' ifadesi geçiyor. Ancak bundan Hozat Emniyeti'ne bağlanması doğru olmaz. 
 - FİŞLEME kurumsal değil bireysel. Volkan YANARDAĞ / ANKARA