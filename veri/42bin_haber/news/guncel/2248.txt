Gaziantep'te uyuşturucu operasyonu: 6 gözaltı
Gaziantep'te polis tarafından yapılan iki ayrı uyuşturucu operasyonunda 6 kişi gözaltına alındı. Operasyonlarda 330 kilogram esrar ele geçirildi.
İl Emniyet Müdürlüğü ekiplerinin İslahiye ilçesinde yaptığı ilk operasyonda bir evde çuvallar içine saklanmış 117 kilogram 697 gram kubar esrar ile 124 şişe kaçak içki bulundu. Olayla ilgili M.E. ve K.Ş. gözaltına alındı. 

İl merkezinde gerçekleştirilen diğer operasyonda ise 212 kilogram 350 gram esrar ele geçirildi. Olayla ilgili 4 şüpheli gözaltına alındı.

İki olayda toplam 330 kilogram esrar ele geçirilirken gözaltına alınan 6 şüphelinin sorgularının devam ettiği öğrenildi.