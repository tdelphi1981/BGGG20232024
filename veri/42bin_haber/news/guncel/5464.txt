Malatya'da trafik kazası: 4 yaralı
Malatya'nın Darende ilçesindeki trafik kazasında 4 kişi yaralandı.
Alınan bilgiye göre, Doğan Laçin (54) idaresindeki 44 AT 891 plakalı otomobil, Kayseri-Malatya Karayolu Akçatoprak mevkisinde kontrolden çıktı. Şarampole düşen otomobil, elektrik direğine çarparak durdu.

Kazada, otomobildeki Fatma (52), Jale (26), Nuray (18) ve Hülya Laçin (22) yaralandı.

Sağlık ekiplerince Darende Hulusi Efendi Devlet Hastanesi'ne kaldırılan yaralılar, ilk müdahalenin ardından Malatya'daki hastanelere sevk edildi.

Araçtakilerin, Eskişehir'de bir yakınlarının düğünden döndükleri öğrenildi.