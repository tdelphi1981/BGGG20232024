Din adamları Ahmedinecad'a ateş püskürdü
İran Cumhurbaşkanı Ahmedinecad'ın geçtiğimiz salı günü hayatını kaybeden Venezuela lideri Hugo Chavez için yazdığı mektup ortalığı karıştırdı. Ahmedinecad, Chavez'in Hz. İsa ile birlikte yeniden geri geleceğini yazınca, Tahran'daki din adamları Cumhurbaşkanı'na ateş püskürdü. 
Tahran'da cuma namazını kıldıran ve Ayetullah Ali Hamaney'e yakınlığıyla bilinen İmam Ahmed Hatemi, İran Cumhurbaşkanının Hugo Chavez ile ilgili sarfettiği sözler ile çok ileri gittiğini söyledi. 
Ülkedeki diğer bazı ileri gelen din adamları da Ahmedinecad'ın sözlerinin, "Şiiliğe ters", "kanunen ve dinen yanlış" olduğunu söyledi. 
Mahmud Ahmedinecad, Chavez'in hayatını kaybetmesi üzerine yazdığı mektupta, "Hiç şüphem yoktur ki, İsa Mesih ile birlikte geri gelecektir" ifadesini kullandı. 
Şii inancına göre de 12. İmam'ın kıyamete doğru yeryüzüne ineceğine inanılıyor.