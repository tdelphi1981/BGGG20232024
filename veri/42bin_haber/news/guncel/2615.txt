Ergenekon hâkimlerine tazminata ret

ERGENEKON ve Balyoz davasında tutuklu yargılanan bazı sanıkların davalara bakan ağır ceza mahkemesi hâkimleri hakkında açtığı tazminat davaları reddedildi. Yargıtay 4üncü Hukuk Dairesi heyeti, dünkü duruşmada hâkimler Hüsnü Çalmuk, Hasan Hüseyin Özese, Sedat Sami Haşıloğlu, Vedat Yılmaz Abdurrahman-oğlu, Mehmet Karababa, Ali Efendi Peksak, Davut Bedir, Rüstem Eryılmaz, Mehmet Erdoğan, İdris Asan, Metin Özçelik hakkında Hukuk Genel Kurulunun bozma kararına uyulmasına oy birliğiyle karar verdi. Böylece açılan tazminat davaları dava ön şartının yokluğu nedeniyle oybirliğiyle reddedildi. Davacıların karara itiraz hakkı bulunuyor. İtirazı Yargıtay Hukuk Genel Kurulu görüşecek.