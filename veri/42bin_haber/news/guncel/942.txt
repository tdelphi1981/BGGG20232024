Ankara Ticaret Odası'nda yangın
Ankara Ticaret Odasının (ATO) ticaret sicil kayıtlarının bulunduğu arşiv bölümünde yangın çıktı. Evrak kısmında çıkan ve kısa sürede büyüyen yangının yüzde 70'i bilgisayara aktarılan ticari sicil kayıtlarına büyük zarar vermiş olabileceğinden endişe ediliyor.
Ankara Ticaret Odası'nın ticari sicil kayıtlarının saklandığı arşiv bölümünde yangın çıktı. Yangın sırasında içeride kimsenin olmadığını belirten yetkililer, evrak bölümünde çıkan yangının kısa sürede büyüdüğünü ancak diğer bölümlere sıçramadan müdahale edildiğini söyledi.  

ATO Başkanı Salih Bezci, yangının dün gece saat 21.30 sıralarında arşiv bölümünde başladığını söyledi. Arşiv bölümünde ticari sicil dosyaları olduğunu ve yangının çıkış nedeninin henüz belirlenemediğini belirten Bezci, Güvenlik güçleri ve itfaiye ekiplerince gereken önlemler alındı. En önemli konu can güvenliği. Personelimize bir şey olmadı dedi.   
Arşiv bölümünün kendileri için önem taşıdığını belirten Bezci, Tarama sistemine geçmiştik, yaklaşık yüzde 70ini tarayıp bilgisayar ortamına aktarmıştık. İnşallah kalan evraklara da bir şey olmaz diye konuştu. Yangın 2 saatte kontrol altına alınırken, yoğun dumandan etkilenenler için ayran dağıtıldı. ANKARA TİCARET ODASINDA YANGIN