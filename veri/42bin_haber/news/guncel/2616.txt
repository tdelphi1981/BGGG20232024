Mahkemeden Kürtçe savunma tercümanı
DİYARBAKIR 8inci Ağır Ceza Mahkemesi, anadilde savunma hakkının tanındığı yasa tasarısının TBMMde kabul edilmesinin ardından Kürtçe savunma istemini kabul ederek tercüman atadı. Polise taş atmak yargılanan Dicle Üniversitesi Elektrik ve Elektronik Mühendisliği 3üncü sınıf öğrencisi Tekin Taşkının Kürtçe savunma yapmak istemesi üzerine, avukatı, TBMMden geçen yasa henüz Cumhurbaşkanınca onaylanmamış olsa bile müvekkiline tercüman atanmasını istedi. Bunun üzerine mahkeme, Henüz yasa Cumhurbaşkanlığı makamında onaylanmamış olsa dahi TBMM tarafından yasal düzenlemenin onaya sunulduğu ve sanığın kendi tercümanını hazır bulundurduğu görülmekle hazır bulunan tercüman atanarak kabulüne oybirliğiyle karar verildi diye kararını açıkladı. Mahkeme kararını açıkladıktan sonra duruşma salonuna alınan tercüman Serdar Opçine yemin ettirildi. Tercüman aracılığı ile Kürtçe ifade veren sanık Tekin Taşkın, öğrenci olduğunu ve örgütle bağlantısı olmadığını belirtti.