İETT, 350 yeni otobüs daha alıyor
İstanbul Büyükşehir Belediyesi'nin toplu taşımada en genç şirketi olan İstanbul Otobüs İşletmeleri A.Ş. dördüncü otobüs ihalesine çıkıyor.
İstanbul'un 3 bölgesinde, daha önce ihalesi yapılmış olan 600 otobüse ek olarak, 350 yeni otobüs İstanbul Otobüs İşletmeleri A.Ş. filosuna katılıyor.

Alçak tabanlı, engelli kolaylıklı ve çevre dostu Euro 5 standartlarında motorlar ile teçhiz edilmiş olan yeni otobüsler; İstanbulluların hizmetine sunulacaktır. Daha önce yapılan üç ihale ile hizmete sunulan otobüsler hem işleticiler hem de yolcular için İstanbul genelinde toplu taşımada bir çığır açtı.

İstanbul Büyükşehir Belediyesi tamamı yerli üretim otobüslerle halka en kaliteli hizmeti vermek yolunda adımlarına bir yenisini ekliyor.

Toplu taşıma alanındaki tüm modernizasyon ve konforun, ulaşımdaki adresi olmayı ve liderliğini sürekli hale getirmeyi hedefleyen İstanbul Otobüs İşletmeleri A.Ş. son teknoloji ile donanmış filosu ve yüksek standartlardaki kalite anlayışı ile İstanbul halkının daha güvenli, rahat ve ekonomik standartlarda seyahat etmesini amaçlamaktadır.