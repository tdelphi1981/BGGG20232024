Egemen Bağış'tan Rum Kesimi'nin yeni liderine tavsiyeler
Avrupa Birliği (AB) Bakanı ve Başmüzakereci Egemen Bağış, KKTC Meclisi AB Uyum Komisyonu üyeleri Özdil Naim, Hasan Taçoy, Teberrüken Uluçay ile KKTC Başbakanlık AB Dairesi Başkanı Erhan Erçini kabul etti.
Avrupa Birliği (AB) Bakanı ve Başmüzakereci Egemen Bağış, Kıbrıs Rum Kesiminin yeri lideri Nikos Anastasiyadis'e tavsiyelerde bulundu. Bağış, Anastasiyadisin seçilmiş cumhurbaşkanı değil, seçilmiş toplum lideri olduğunu söyledi. 

Avrupa Birliği (AB) Bakanı ve Başmüzakereci Egemen Bağış, KKTC Meclisi AB Uyum Komisyonu üyeleri Özdil Naim, Hasan Taçoy, Teberrüken Uluçay ile KKTC Başbakanlık AB Dairesi Başkanı Erhan Erçini kabul etti. 

Ziyarette gündeme ilişkin açıklamalarda bulunan Bakan Bağış, özellikle Güney Kıbrıs Rum Kesiminin yeni lideri Nikos Anastasiyadis ile ilgili düşüncelerini dile getirdi. Kıbrısta önemli gelişmeler olduğunu vurgulayan Bağış, dün iktidar partisinin genel başkanını yeniden seçtiğini ve güneyde yeni bir toplum lideri göreve geldiğini belirtti. Sayın Anastasiyadisi herkesin vurguladığı gibi seçilmiş bir cumhurbaşkanı değil, seçilmiş bir toplum lider olarak değerlendirdiğinin altını çizen Bağış, Gönül isterdi adada bir gün siyasi eşitliğe dayalı kalıcı çözüm olsun. O zaman Birleşik Kıbrıs Devletinin ortak cumhurbaşkanı olmasını temenni ederiz. Ama şuan itibariyle orada seçilmiş bir toplum lideri vardı. Sayın Anastasiyadise en önemli ve en büyük tavsiyem bugüne kadar kendisi çözümden yana bir tavır sergilediği için Güney Kıbrıs Rum Yönetimi kendisini seçti. Vatandaşları kendisine güvendi. Bundan sonra da kendisini çözümden uzaklaştıranlara karşı dik durması lazım. Bizim en önemli öğüdümüz Kendi Ununu kendin öğüt olacaktır. Kendi doğrularıyla, Sayın Başbakan Küçük ve Cumhurbaşkanı Eroğlu ile bir an evvel diyaloga girerek ortak noktada çözüm üretirlerse Türkiye olarak her türlü desteği vermeye hazırız. dedi.

Kıbrıs Rum Kesiminin yeni lideri göreve gelmesinden sonra çözüm için belirlenen bir süre olup olmadığına yönelik soruyu cevaplandıran Egemen Bağış, Kıbrısta çözümün süresini, çözümün yöntemlerini ve çözümün içeriğini Türkiyenin değil KKTC ile Kıbrıs Rum Yönetiminin seçilmiş liderleri belirlemesi gerektiğini savundu. Kıbrısta ki yönetimlerin yapacağı her türlü uzlaşıyı destekleyeceklerini ifade eden Bağış, "Ama kapsamlı ve kalıcı çözüm bulunana kadar da ara çözümler noktasında Türkiye olarak yardımcı olmaya hazırız. Kıbrıs Rum Yönetimi AB ülkelerinin havayollarının Ercan Havalimanına inmesine izin verdiği gün biz hava sahamızı ve deniz limanlarımızı Kıbrıs Rum Yönetimi uçak ve gemilerine açmaya hazırız. Hodri meydan. Mademki bir ekonomik kriz yaşıyorlar Güney Kıbrısın ekonomisine faydalı olacak bu teklifi değerlendirmeye Sayın Anastasiyadisi davet ediyorum. Sayın İrsen Küçük ve Sayın Eroğlu ile Türkiyeye gelmek isterlerse ağırlamaktan büyük memnuniyet duyacağımı daha önce söyledim. Boğazda balıklar benden. şeklinde konuştu. 

AB SÜRECİNDE FRANSA İLE ALMANYAYI AYNI KEFEYE KOYMAYIZ

Almanya Başbakanı Angela Merkelin Türkiyenin AB ile ilgili müzakerelerde oluşturduğu sorun olmadığını belirten Bağış, sözlerini şöyle tamamladı: Merkelin sonuç ile ilgili farklı düşünceleri olabilir. Farklı düşünceleri İngilterenin son dönemlerdeki tutumlarıyla değişme sinyalleri vermeye başladı. Sürecin kendisine yönelik bir engellemesi bulunmadı. Fransa, Türkiyenin AB ile müzakerelerinde 5 faslı engellerken, Almanya hiçbir faslı engellemediği gibi kendi dönem başkanlığında Türkiye ile 3 faslı aynı anda açtı. Biz Almanya ile Fransayı aynı kefeye koyamayız. Merkelin Avrupanın en güçlü liderlerinden birisi olduğu bir gerçektir. Kendisinin bu süreçte vereceği pozitif sinyallerle diğer Avrupa ülkeleri ve Türkiye kamuoyu üzerinde pozitif etkisi olacaktır. Burada vereceği mesajlarda buna yönelik olacaktır. 

KKTC Milletvekili Hasan Toçay ise 2004 yılında yapılan referandum sonrası AB tarafından verilen sözlerin hale yerine gelmediğini belirterek, buna rağmen KKTC'nin dünyaya entegre olabilmek, hem de AB ile uyum içerisinde bulunmak birçok yasayı ve ilgili konuyu gerçekleştirmeye çalıştıklarını kaydetti.