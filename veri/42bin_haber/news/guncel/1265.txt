Kürtaj değil cinayet çetesi
İnönü Üniversitesi Doğum Ana Bilim Dalı Başkanı Prof. Önder Ç, Başhekim Şeyma H. ve iki hastane çalışanı sahte raporla kürtaj suçundan tutuklandı. Sağlık Bakanlığı ve YÖK çifte soruşturma başlattı.

Malatyada kürtaj sırasında hayatını kaybeden bir kadının ölümünü araştıran polis, teknik takip sonucu Doğum Uzmanı Başhekim Doç.Dr. Şeyma Hnin yasal kürtaj süresini geçiren kadınları İnönü Üniversitesi Turgut Özal Tıp Merkezi Kadın Hastalıkları ve Doğum Ana Bilim Dalı Başkanı Prof. Dr. Önder Çye yönlendirdiğini belirledi. Operasyon için düğmeyen basan polis, 10 haftalık yasal sınırı aşan hamilelikleri sahte raporla sonlandırdıkları iddiasıyla Prof. Dr. Önder Ç. ve özel bir hastanenin başhekimi Doç. Dr. Şeyma H. ve iki hastane çalışanı gözaltına aldı. Savcılık sorgularının ardından mahkemeye çıkarılan Prof. Önder Ç. Başhekim Doç.Dr. Şeyma H. ile iki hastane çalışanı tutuklanarak cezaevine gönderildi.
Meslekten men edilebilirler
İnönü Üniversitesi Tıp Fakültesinde ortaya çıkan kürtaj cinayeti, Ankarayı da harekete geçirdi. Sağlık Bakanlığı ve YÖK çete hakkında anında soruşturma başlattı. YÖK Başkanı Gökhan Çetinsaya, üniversiteye talimat vererek konu ile ilgili üniversitenin soruşturma yaparak rapor hazırlamasını istedi. Hazırlanan rapor kapsamında YÖK üniversiteye denetmen göndererek durumu yerinde tespit edecek. Sağlık Bakanlığı da kendi yönünden inceleme yapıp rapor hazırlayacak. Soruşturma çerçevesinde çete üyesi olarak tespit edilen kişiler adli soruşturmanın ardından idari soruşturma için YÖKe sevk edilecek. Soruşturma sonrası hazırlanacak rapor doğrultusunda YÖK Denetleme Kurulu heyeti devreye girecek. YÖK ayrıca, tespit edilen kişiler hakkında idari ceza hükümlerini uygulayacak. Sağlık Bakanlığı da doktor ve hastane çalışanlarına meslekten men cezası verebilecek.
YAPAN DA YAPTIRAN DA SUÇLU
Geçtiğimiz aylarda Başbakan Recep Tayyip Erdoğanın Her kürtaj bir Uluderedir sözleri üzerine Sağlık Bakanlığı kürtaj yasasını yeniden düzenlemişti. Kürtaj düzenlemesini içeren Üreme Sağlığı Yasa Taslağına göre gebelik süresi 10 haftadan fazla olan kadının çocuğunu isteyerek düşürmesi halinde verilen ceza
1 yıldan 3 yıla çıkarılması öngörülüyor. Yasa çerçevesinde hüküm verildiği takdirde kürtaj olayına karıştığı iddia edilen 8 kadına da hapis cezası verilebilecek.