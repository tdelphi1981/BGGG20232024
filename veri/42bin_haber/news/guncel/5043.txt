Balyozda 66666 tesadüfmüş
Temyizdeki Balyoz Davasına verilen 9-2013/66666 numaralı tebliğname numarası avukatlardan Ebcet hesabına göre 66 Allah sözcüğü anlamına geliyor. Bizim işi Allaha havale etmişler diye tepkisi alırken, Yargıtay Cumhuriyet Başsavcılığı kaynakları, Tamamen tesadüf dediler.
Başsavcılık kaynakları Hürriyet dünyasına, Dosyalar sırasına göre numara alıyor. Çok sanıklı güncel dosyalara daha akılda kalan numaralar verilebiliyor. Bu numara o gün Balyoz Planı Davasına verilmiş. Tamamen tesadüf, denk gelmiş dediler.    
1045 KLASÖRLÜK DOSYA
Aralarında emekli Oramiral Özden Örnek ile emekli orgeneraller İbrahim Fırtına ve Çetin Doğanın da bulunduğu 365 sanıklı 1045 klasörlük Balyoz Planı davası özel bir araçla eskortlar eşliğinde İstanbuldan Yargıtay Cumhuriyet Başsavcılığına gönderilmişti.  
ŞİFRELİ ODADA İNCELEME
Başsavcılık, savcıların görev yaptığı kat dışında bu tip kapsamlı dosyaların  inceleneceği özel bir oda oluşturmuştu. Kapısında herhangi bir isim yazmayan bu odaya alarm ve şifreli kilit sistemi kuruldu. Oda kapısını açmak için belirlenen şifrenin beş saniyede doğru girilmesi şart. Aksi halde alarm devreye giriyor ve idare katında belirlenen birkaç kişinin cep telefonuna anında uyarı mesajı gönderiliyor. 
ÜÇ SAVCI GÖREVLENDİRİLDİ
Kamuoyunun dikkatle izlediği Balyoz davasının temyiz incelemesiyle ilgili olarak üç savcı görevlendirildi. Bu üç savcı kapsamlı davaların temyiz incelemesinin daha güvenli hazırlanması için oluşturulan Kozmik Odada çalışmalarına iki gün  önce başladı. Savcılar ilk aşamada hangi sanıklar yönünden temyiz istendiği, temyiz başvurularının süresinde yapılıp yapılmadığını inceliyor. Ardından, temyiz dilekçeleri ışığında dosyanın usul ve esasına ilişkin onama ya da bozma istemli tebliğnamesini tamamlayacak. 
BALYOZ DOSYASINA ÖNCELİK 
Başsavcılık, davada tutuklu sanıklar olduğu için dosyaya öncelik verdi. Savcılar, hazırladıkları tebliğnameyi temyiz incelemesini yapacak Yargıtay 9. Ceza Dairesine gönderecek. Başsavcılığın tebliğnamesinin bağlayıcı niteliği bulunmuyor. Daire, tebliğname geldikten sonra dosyayı temyiz incelemesine alacak. Balyoz Davasının duruşmalı görülmesi istendiği için Daire, duruşma isteyen sanıklar yönünden duruşma yaparak karar verecek. 
KİM NE CEZA ALMIŞTI
İstanbul 10. Ağır Ceza Mahkemesi, 21 Eylül 2012de verdiği kararla eski Hava Kuvvetleri Komutanı emekli Orgeneral Halil İbrahim Fırtına, eski Deniz Kuvvetleri Komutanı emekli Oramiral Özden Örnek ve eski 1. Ordu Komutanı emekli Orgeneral Çetin Doğanı Türkiye Cumhuriyeti icra vekilleri heyetini, cebren ıskat veya vazife görmekten cebren men etmek suçundan 20şer yıl hapis cezasına çarptırmıştı. Çok sayıda muvazzaf ve emekli generalin aralarında olduğu 78 sanık 18er, 214 sanık 16şar yıla mahkum edilmişti.