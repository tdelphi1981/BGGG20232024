Şapka kanununa elveda
Sivil anayasada Genelkurmay'ın Milli Savunma Bakanlığı'na bağlanması ve MGK'nın anayasal kuruluş olmaktan çıkarılmasının ardından önümüzdeki günlerde komisyona iletilecek anayasanın "diğer hükümler" bölümünde yer alan "devrim kanunları" konusunda da radikal adımlar atılması bekleniyor.
Anayasanın "diğer hükümler" başlığına ilişkin çalışmasını sürdüren AK Parti, "devrim kanunları"nın kaldırılmasını teklif edecek. Devrim kanunları arasında "bazı kisvelerin giyilemeyeceğine dair kanun", "Türkiye'de bulunan Türklerin ve yabancıların, yabancı memleketlerin siyaset, askerlik ve milis teşekkülleri ile münasebetli kıyafet ve alametlerini ve levazımını taşımaları yasak" olmasına ilişkin kanun, "Şapka iktisası ile ilgili kanun" yer alıyor. BDP'nin devrim kanunlarının anayasadan ayıklanmasına sıcak bakması beklenirken, MHP ve CHP'nin çalışmaları ise henüz netleşmedi.