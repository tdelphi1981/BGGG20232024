Kartepe Otel bölgesinde kaza: 15 yaralı
KOCAELİ' Kartepe İlçesi'nde aynı adla anılar ve 1650 metrelik zirvesiyle bölgenin en yüksek kesimi olan Kartepe'de kayak pistlerinin de bulunduğu otel bölgesinden inmekte olan servis otobüsü kayarak devrildi. Buradaki otelin gündüz çalışan personeli olduğu anlaşılan 48 kişiden 15'i yaralandı.
Kaza saat 19.00 sıralarında meydana geldi. Bu akşam saatlerinde yoğun kar yağışının da başladığı Kartepe'nin zirvesindeki Green Park Resort Otel'de gündüz çalışan personel, Halis Ekinci yönetimindeki 41 R 8102 plakalı servis otobüsüne bindi. Daha önce de kazaların meydana geldiği, otelin yaklaşık 5 kilometre aşağısında bulunan Sisli Vadi mevkiinde otobüs kayarak yan yattı. Bir süre sürüklenen otobüste bulunan sürücü ile birlikte 48 kişiden 15'i yaralandı.

Kazanın haber verilmesi üzerine olay yerine çok sayıda ambulans sevkedilmesine rağmen, deniz seviyesinden yaklaşık 20 kilometre mesafedeki kaza yerine kar kalınlığının sürekli artması nedeniyle ulaşılamadı. Bunun üzerine yaralılar, olay yerine ulaşan zincirli diğer araçlar tarafından alınarak aşağıda bekleyen ambulansalara konulup hastanelere sevkedildi. 

YARALILARIN DURUMLARI İYİ

Kartepe Otel'in personelini taşıyan 15 kişinin yaralandığı kazada yaralılar Kocaeli Devlet, Seka Devlet ve Kocaeli Üniversitesi Umutttepe Tıp Fakültesi'nde tedavi altına alındılar. Hastane yetkilileri yaralıların sağlık durumlarının iyi olduğunu belirttiler. Yaralılardan 12 kişinin isimleri şöyle:

Ümit Tuna, Hatice Demir, Güngör Önder, Emine Çapın, Vahide Tem, Fatih Bağbir, Selim Kaya, Fırat Ömürtaş, Gökhan Eryiğit, Mehmet Gündüzalp, Nurşah Taşçı, Murat Öziş.