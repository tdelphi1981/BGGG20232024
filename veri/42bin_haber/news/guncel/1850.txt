İstanbul'daki altın yüklü uçak sonunda gitti
GÜNLERDİR kamuoyunu meşgul eden ve içindeki 1,5 ton altınla Atatürk Havalimanı apronu'nda 18 gündür bekleyen kargo uçağı, gerekli evrakların gümrüğe teslim edilmesinin ardından sabaha karşı Dubai'ye gitti.
İstanbul Atatürk Havalimanı'na 18 gün önce yakıt ikmali ve personel değişimi için inen ve içinde 1,5 ton altın bulunan ULS Kargo uçağı ile ilgili krizin çözümlendiği ve altının sahipleri dün Gümrük Müdürlüğü tarafından istenen " Özet Beyan" adı verilen beyannameyi yetkililere verdi. Özel beyanın verilmesinin ardından altın yüklü kargo uçağı, saat 03.50'de Dubai seferini yapmak üzere Atatürk Havalimanı'ndan havalandı.