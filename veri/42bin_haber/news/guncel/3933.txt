Görüşmelerde kriz olmamalı
BDP Genel Başkanı Selahattin Demirtaş, İmralıya yapacak ziyaretin hükümetin yaklaşımı nedeniyle gecikmiş bir ziyaret olacağını ifade ederek, Biz sabırlı davranıyoruz, sürecin ilerlemesi için metanetli davranıyoruz diye konuştu.Diyarbakır 6. Ağır Ceza Mahkemesinde dün görülen KCK duruşmasını Bağlar Belediye Başkanı Yüksel Baranla izleyen Demirtaş, şunları söyledi: İmralı görüşmelerinde kriz olmamalıdır. Bundan sonra da süreç ilerleyecekse, Sayın Öcalanın ailesi, avukatları ve siyasetçileri ile görüşmesi rutin hale dönüşmelidir. Milletvekili olarak istediğim cezaevine gidebiliyorsam, İmralı Cezaevi de hukuki olarak aynı ise Başbakanın, bakanın iznine krizlere tabi olmaması lazımdır. Uzun yıllardır siyaset içinde bulunan Demirtaş ve BDP Grup Başkanvekili Pervin Buldan, adaya giderlerse Öcalanla tanışacaklar. Görüşmede, Öcalan ve BDP heyetinin yanı sıra MİT görevlileri de yer alacak, gerektiğinde süreçle ilgili bilgi verecek. 