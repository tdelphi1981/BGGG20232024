Tek motorlu uçak düştü: 1 ölü
MERSİN'in Tarsus İlçesi'nde tek motorlu uçak, boş araziye düştü.
Mersin'in Tarsus İlçesi'ne bağlı Camilimanda Köyü yakınlarındaki bir portakal bahçesine düşen uçağın pilotu Murat Can öldü, soyadı öğrenilemeyen Seyit adlı öğrenci pilot ise yaralı kurtuldu. Yaralı öğrenci pilot Tarsus Devlet Hastanesi'nde tedaviye alındı.

CESSNA 172 tipi eğitim uçağının Türk Hava Kurumu'na ait olduğu, Adana Havaalanı'ndan eğitim için havalandığı bildirildi.