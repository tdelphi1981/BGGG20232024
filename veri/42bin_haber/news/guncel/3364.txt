Tüm yurtta yağış var!
Edirne çevreleri dışında tüm yurdun yağışlı geçeceği tahmin ediliyor. Sabah saatlerinden itibaren Hatay, Osmaniye ve Adana'nın güney ve doğu ilçeleri (Ceyhan, Yumurtalık ve Karataş) ile Tunceli, Muş, Elazığ, Bitlis, Siirt ve Batman'ın kuzeyinde kuvvetli olacağı tahmin ediliyor.

Yağışların genellikle yağmur ve sağanak, Marmara'nın güneydoğusu, İç Ege, Batı Karadeniz'in iç kesimleri, İç Anadolu'nun kuzeyi, Doğu Anadolu'nun kuzey ve doğusu ile Isparta, Burdur, Gümüşhane ve Bayburt çevrelerinde karla karışık yağmur ve yer yer kar şeklinde olması bekleniyor. 

HAVA SICAKLIĞI: Güney, iç ve batı bölgelerde 2 ile 4 derece azalacağı tahmin ediliyor.

RÜZGAR: Ülkemiz genelinde güney ve güneybatı (lodos), zamanla Marmara'nın kuzeyi ve Güney Ege kıyılarında kuzey ve kuzeybatı yönlerden hafif arasıra orta kuvvette, Güney Ege kıyıları, Batı Akdeniz'in batı kıyıları ile Doğu Akdeniz kıyıları ve İç Anadolu'nun doğusunda yer yer kuvvetli olarak (30-60 Km/S) esmesi bekleniyor.

UYARILAR

KUVVETLİ YAĞIŞ UYARISI: Yağışların; sabah saatlerinden itibaren Hatay, Osmaniye ve Adana'nın güney ve doğu ilçeleri (Ceyhan, Yumurtalık ve Karataş) ile Tunceli, Muş, Elazığ, Bitlis, Siirt ve Batman'ın kuzeyinde kuvvetli olması beklendiğinden yaşanabilecek olumsuzluklara karşı (ani sel, su baskını, yıldırım, ulaşımda aksamalar, heyelan, vb.) ilgililerin ve vatandaşların dikkatli ve tedbirli olması gerekmektedir.

BUZLANMA VE DON OLAYI UYARISI: Bu sabah ve gece saatlerinde, iç ve doğu kesimlerde yer yer buzlanma ve don olayı beklendiğinden oluşabilecek olumsuzluklara (ulaşımda aksamalar, vb.) karşı ilgililerin ve vatandaşların dikkatli ve tedbirli olmaları gerekmektedir.