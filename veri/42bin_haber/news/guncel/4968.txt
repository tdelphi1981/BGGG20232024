Ordu'da korkunç kaza: 3 ölü 2 yaralı
Ordu'da meydana gelen trafik kazasında 3 kişi öldü 2 kişi ağır yaralandı. Cesetler, itfaiye ekiplerince yaklaşık 1 saatte araçlardan çıkarılarak morga kaldırıldı.
Olay saat 20.00 sularında Samsun istikametine giden Mustafa Aktaş idaresindeki 52 FD 247 plakalı otomobil, Kumbaşı Mahallesi Bülent Ecevit Bulvarı'nda aşırı hız sonucu kontrolden çıkarak karşı şeride geçti. Bu sırada Ordu yönüne devam eden Nedim Gürer'in kullandığı 52 AZ 621 plakalı otomobille kafa kafaya çarpıştı. Kazada araçlarda bulunan Büşra Çağla Tezcan (18), Nurhan Gürel (35) ve Cemalettin Karakayalı (29) hayatını kaybetti. Ağır yaralılar Nedim Gürel (35) ve Mustafa Aktaş (28) olay yerine gelen itfaiye ekiplerinin yoğun gayretleriyle sıkıştıkları yerden çıkarılarak hastaneye kaldırıldı.

Kaza sonrası Ordu - Samsun karayolu zaman zaman trafiğe kapatılırken, geçişler polis ekiplerinin kontrolünde sağlandı. Olayla ilgili soruşturma sürüyor.