Meteoroloji'den Doğu Anadolu için uyarı!
Doğu Anadolu'nun güney kesimlerinde sıcaklıkların artması dolayısıyla kar erimelerine bağlı olarak çığ, sel, su baskını ve heyelan uyarısı yapıldı.
Meteoroloji 12. Bölge Müdürlüğü'nden yapılan yazılı açıklamada, Doğu Anadolu Bölgesi'ndeki kar örtüsünün hava sıcaklıklarının artmasına bağlı olarak eridiği belirtildi.

Erzurum, Erzincan, Kars, Ağrı ve Ardahan başta olmak üzere Doğu Anadolu Bölgesi'nin güneyinde hızlı bir biçimde kar erimelerinin beklendiği ifade edilen açıklamada, vatandaşlar, 4-10 Şubat tarihleri arasında meydana gelebilecek çığ, sel, su baskını ve heyelanlara karşı dikkatli ve tedbirli olmaları konusunda uyarıldı.