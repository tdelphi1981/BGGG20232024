Terfi ettiremedi 'tanık'lığa geldi
Darbe sanığı paşaları YAŞ'ta terfi ettiremeyince istifa eden 2 emekli Orgeneral, Silivri'ye aynı komutanlar için tanıklık yapmaya geldi.
İlker Başbuğ'un avukatı İlkay Sezer'in bugün emri vaki yaparak tanık olarak dinlenmeleri için Silivri'deki duruma salonuna getirdiği iki isim dikkat çekti. Tanık olarak ifade vermek için duruşma salonuna gelen eski Genelkurmay Başkanı emekli Orgeneral Işık Koşener, Ergenekon ve Balyoz gibi darbe davalarında tutuklu yargılanan isimleri terfi ettiremeyince istifa etmişti. 

1 YIL GENELKURMAY BAŞKANLIĞI YAPTI
1 yıl Genelkurmay Başkanlığı yapan Işık Koşaner 2011 yılı YAŞ toplantısı öncesinde görev süresinin bitmesine 1 yıl varken istifa etmişti. Koşaner'le birlikte YAŞ toplantısının ardından yaş haddinden emekli olacak olan dönemin Kara Kuvvetleri Komutanı Erdal Ceylanoğlu, Deniz Kuvvetleri Komutanı Eşref Uğur Yiğit ve Hava Kuvvetleri Komutanı Hasan Aksay da erken emeklilik dilekçesi vermişti. 

DARBE SANIKLARINI TERFİ KRİZİ

Komutanların istifasının perde arkası kısa sürede aydınlanmıştı. Koşaner ve diğer komutanlar Ergenekon ve Balyoz gibi darbe davalarında sanık durumunda bulunan komutanları terfi ettirmek istemiş ancak Başbakan Recep Tayyip Erdoğan ve Cumhurbaşkanı Abdullah Gül bu talepleri kesin bir dille geri çevirmişti. Darbe davası sanıklarını terf ettiremeyen Koşaner ve diğer komutanların mahalle baskısı sonucu istifa ve erken emeklilik istedikleri ortaya çıkmıştı. 

IŞIK, IĞSIZ İÇİN İSTİFA ETMİŞTİ

Ergenekon'da tanıklık için Silivri'ye giden eski Jandarma Genel Komutanı emekli Orgeneral Atilla Işık ise 2010 yılığ YAŞ toplantısı öncesinde sürpriz şekilde emekliliğini istemişti. İlker Başbuğ Genelkurmay Başkanlığı döneminde 2010 Ağustos YAŞ'ında o dönem Ergenekon davasında şüpheli konumunda bulunan Orgeneral Hasan Iğsız'ı Kara Kuvvetleri Komutanı olarak atamak istemiş, ancak Başbakan Erdoğan ve Cumhurbaşkanı Abdullah Gül buna karşı çıkmıştı. Erdoğan ve Gül'ün Kara Kuvvetleri Komutanlığı'na getirmek istediği Atilla Işık, sürriz bir kararla emekliliğini isteyerek Başbuğ'un elini kuvvetlendirmek istemişti. Ancak Erdoğan ve Gül bunu kabul etmemiş ve yaş haddinden emekliliğine 1 ylıl kalan Erdal Ceylanoğlu Kara Kuvvetleri Komutanı olmuştu.