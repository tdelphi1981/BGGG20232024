Nusaybin'de KCK operasyonu: 7 kişi tutuklandı
Mardin'in Nusaybin ilçesinde, terör örgütü KCK'ya yönelik polis tarafından düzenlenen operasyonda, gözaltına alınan 9 kişiden 7'si tutuklandı.
Mardin Emniyet Müdürlüğü'ne bağlı Terörle Mücadele Şubesi ekipleri, Nusaybin ilçesinde KCK'ya yönelik eş zamanlı baskınlar düzenledi. Operasyonda, terör örgütü KCK talimatları doğrultusunda Nusaybin ilçesinde düzenlenen yasadışı gösterilere katılarak bu eylemleri organize eden ve bu eylemler esnasında olaylara müdahale eden polislere karşı molotof kokteylli, havai fişekli, ses bombalı ve taşlı saldırılarda bulundukları tespit edilen toplam 9 kişi yakalanarak gözaltına alındı. Gözaltına alınan 9 kişiden 7'si tutuklanarak cezaevine gönderildi. 2 kişi ise tutuksuz yargılanmak üzere serbest bırakıldı.