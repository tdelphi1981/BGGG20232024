Açlık grevleri eylemine 30 tutuklama
Pamukkale Üniversitesinde (PAÜ) cezaevlerindeki açlık grevlerine destek olmak amacıyla düzenlenen eylemde gözaltına alınan ve mahkemece serbest bırakılan 30 öğrenci hakkında tutuklama kararı çıkarıldı. Denizli Cumhuriyet Başsavcılığı'nın itirazını değerlendiren üst mahkeme, serbest bırakılan 30 öğrenci hakkında tutuklama kararı verdi.

Kararın ardından 9 öğrencinin tutuklandığı, 21'inin ise arandığı bildirildi.

PAÜ Eğitim Fakültesi önünde 2 Kasım Cuma günü eylem yapan öğrencilere polis müdahale etmiş, 91 kişi gözaltına alınmıştı.

Şüphelilerden 58'i emniyette ifadelerinin alınmasının ardından, 3'ü savcılıkça, 30'u ise çıkarıldıkları mahkemece serbest bırakılmıştı.