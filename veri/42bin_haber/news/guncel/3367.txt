Yaşlı kadın evinde ölü bulundu
Gaziantep'in İslahiye ilçesinde, iki gündür haber alınamayan 78 yaşındaki kadın, yalnız yaşadığı evde ölü bulundu.
Pınarbaşı Mahallesi'nde yalnız yaşayan Halime Akar'dan (78) iki gündür haber alamayan yakınları evine gitti. Kapı açılmayınca merdiven yardımıyla pencereden evi kontrol eden yakınları, yaşlı kadını hareketsiz yatarken gördü ve kapıyı kırarak içeri girdi.

Oğlu ve damadı tarafından ölü bulunan Halime Akar'ın cesedi, polisin incelemesinin ardından İslahiye Devlet Hastanesi morguna, daha sonra otopsi için Gaziantep Adli Tıp Kurumu'na götürüldü.

Sağlık ekipleri, 6 çocuğu olduğu öğrenilen Halime Akar'ın olayı duyarak fenalık geçiren yakınlarına müdahale etti.