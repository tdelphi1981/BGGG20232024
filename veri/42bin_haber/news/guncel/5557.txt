MEB'den 'YÖK Kanun Taslağı Önerisi' haberlerine yalanlama
Milli Eğitim Bakanlığı (MEB), Yükseköğretim Kurulu (YÖK) tarafından hazırlanan Yükseköğretim Kanunu Taslağı Önerisi sonrasında yapılan bazı fakültelerin veya programların sürelerinin 2, 3, 4, 5 ve 6 yıl olarak değiştirildiği bildirildi.
Meslek yüksekokullarının üniversitelerle bağının koparılarak Milli Eğitim Bakanlığı'na bağlanacağı, Bakanlıkta bir komisyon kurularak taslak üzerinde çalışıldığı vb. yönünde yer alan haberlerin gerçekle hiçbir ilgisinin bulunmadığını açıkladı.

 MEB'den yapılan yazılı açıklamada, Son dönemde Yükseköğretim Kurulu (YÖK) tarafından hazırlanarak Bakanlığımıza gönderilen Yükseköğretim Kanunu Taslağı Önerisine ilişkin Milli Eğitim Bakanı ve Milli Eğitim Bakanlığı'nı da ilgilendiren ve kamuoyunda yanlış bilgilenmeye neden olabilecek bazı haber ve yorumlar üzerine açıklama yapılmasına gerek görülmüştür. denildi.

 Açıklamada, şu ifadelere yer verildi: Yükseköğretim Kurulu Başkanlığı'nın 28 Aralık 2012 tarihli yazısı ekinde, Yükseköğretim Genel Kurulu'nun 26-27 Aralık 2012 tarihli toplantısında kabul edilen Yükseköğretim Kanunu Taslağı önerisi, herhangi bir madde eklenmesi, çıkarılması, değiştirilmesi vb. yönlerinde Bakanlığımızca herhangi bir çalışma yapılmaksızın, Sayın Bakanımızın taslakla ilgili genel değerlendirmelerini içeren bir üst yazı ekinde değerlendirilmek üzere Başbakanlığa arz edilmiştir. 

Bu nedenle bazı basın yayın organlarında Sayın Bakanımıza veya Milli Eğitim Bakanlığı'na atfen yer alan Milli Eğitim Bakanlığı'nda yapılan çalışmalarda bazı fakültelerin veya programların sürelerinin 2, 3, 4, 5 ve 6 yıl olarak değiştirildiği, meslek yüksekokullarının üniversitelerle bağının koparılarak Milli Eğitim Bakanlığına bağlanacağı, Bakanlıkta bir komisyon kurularak taslak üzerinde çalışıldığı vb. yönünde yer alan haberlerin gerçekle hiçbir ilgisi bulunmamaktadır.

 Dolayısıyla kamuoyunda yer alan ve Milli Eğitim Bakanlığı'nın görüşleri olduğu ifade edilen haberlerin gerçeği yansıtmadığı vurgulanarak, konuyla ilgili gelişmeler olduğunda ve çalışmalar somutlaştıkça kamuoyuyla gerekli bilgilerin paylaşılacağı belirtildi.