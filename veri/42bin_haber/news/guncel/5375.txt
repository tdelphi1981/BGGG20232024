THY'nin kabin amiri odasında ölü bulundu
Türk Hava Yolları'nın (THY) kabin amiri Sema Müstecaplıoğlu, Osaka'da konakladığı otelde geçirdiği kalp krizi sonucu hayatını kaybetti.
THY'nin Osaka-İstanbul seferini gerçekleştirecek uçağın uçuş ekibinden 45 yaşındaki tecrübeli kabin amiri Sema Müstecaplıoğlu'nun Osaka'da konakladıkları otelde geçirdiği kalp krizi sonucu hayata veda ettiği öğrenildi. Hastaneye kaldırılan Müstecaplıoğlu'na otopsi yapıldı. Cenazenin yarın Türkiye'ye getirilmesi bekleniyor. 

6 Ağustos 1968 doğumlu olan THY Kabin Amiri Sema Müstecaplıoğlu, evli ve bir çocuk annesiydi. Müstecaplıoğlu, 1990 yılında THY'de çalışmaya başlamıştı ve yaklaşık 3 yıldan beri de Kabin Eğitim Şefi olarak görev yapıyordu.