250 bin liralık çalıntı malzemeyi polise satmaya kalkınca...
KOCAELİ'nin Darıca İlçesi'nde bir depodan yaklaşık 250 bin TL değerinde inşaat ve mutfak malzemeleri çalan 3 kişiden 2'si, çaldıkları malzemeleri polise satmaya kalkınca yakalandı.
Darıca Emniyet Müdürlüğü ekipleri Sırasöğütler Mahallesi 1642/2 sokakta bulunan A.K.'ye ait depoya giren 3 kişi, piyasa değerinin yaklaşık 250 bin TL olduğu belirtilen ithal malı İtalyan tarzı muftak lavobaları, davlumbaz ve diğer bina donanım malzemelerini çaldı. Hırsızlıkla ilgili araştırma yapan polis ekipleri, bunları çaldığından şüphelenilen Y.M. ve Y.A. ile alıcı gibi davranarak temasa geçti. Zanlılar çalıntı malları satabileceklerini belirtince, buluşma yerine geldiklerinde kıskıvrak yakalandı. Polis malzemeleri de sakladıkları yerde bulurken, olayla ilgili 1 kişinin de arandığı belirtildi.