PKK okullara saldırdı olay müdür isyan etti
PKK, dün de Diyarbakır bir İdil'de 9 okula eşzamanlı ses bombası ve molotoflu saldırılar düzenledi. Diyarbakır Şehitlik Lisesi'nde molotoflardan 2 öğretmen ve 3 öğrenci yaralandı. Okula gelen Diyarbakır Emniyet Müdürü Recep Güven, 'Şu çocukları terörist haline getirenlerden nefret ediyoruz, nasıl yaparlar bunu' diye tepki gösterdi
 Selim YALÇIN
 Öcalan'ın Suriye'den çıkarılışının yıldönümü nedeniyle PKK yandaşları dün sabah Diyarbakır'a 1, Şırnak'ın İdil İlçesi'nde 8 okula molotof ve el yapımı patlayıcılarla saldırdı. Eşzamanlı saldırılarda Diyarbakır'da 1 öğrenci, 2 öğretmen, İdil'de ise 2 öğrenci yaralandı. Öğrencilerin ders başı yaptığı saatlerde yaşanan saldırılar nedeniyle öğrenciler ve öğretmenler büyük panik yaşadı. 
 
 YÜZLERİ MASKELİYDİ  
 Diyarbakır'ın Yenişehir İlçesi'ndeki Şehitlik Lisesi'ne saat 08.30'da gelen yüzleri maskeli 10 kişi, ellerindeki el yapımı ses bombası ve motolofkokteyllerini okulun idare ve öğretmenler odasına attı. Odalarda çıkan yangın, öğretmen ve görevlilerce büyümeden söndürüldü. Öğrencilerin teneffüs saatinde meydana gelen saldırıda öğretmenler Gülay Binay, Yusuf Karataş ile 12'inci sınıf öğrencisi Nejat Oruç  yaralandı. Polis, okuldaki güvenlik kameralarının kayıtlarını incelemeye aldı. 
 Şırnak'ın İdil İlçesi'nde ise yine dün sabah PKK'lılarca Bener Cordan, Atatürk, Fatih, Cumhuriyet ve Anafartalar ilköğretim okulları ile İdil Lisesi, Çok Programlı Lise, Endüstri Meslek Lisesi'ne taş, molotof ve havai fişeklerle saldırı düzenlendi. O sırada bahçede bulunan öğrenci ve öğretmenler panikle kaçışırken, okullarda hasar oluştu. Saldırılarda Cumhuriyet ve Fatih İlköğretim Okulu'nda 2 öğrenci kollarına isabet eden molotoflardan yaralanarak İdil Devlet Hastanesi'ne kaldırıldı.
 Terör örgütü PKK, dün de Diyarbakır ve Şırnak'taki okulları hedef aldı. Eğitim sürdüğü sırada sınıflara molotofkokteyli ve el yapımı ses bombaları atan örgüt üyeleri sloganlar atarak kaçtı. 9 okula yapılan saldırılarda 2 öğretmen ve 3 öğrenciyaralandı. Diyarbakır, Şırnak, Batman, Hakkari il merkezleri ve ilçelerinde olaylar nedeniyle esnaf kepenk kapattı.
 İŞTE BENİM AĞLADIĞIM BU!
 SALDIRI düzenlenen okulda incelemelerde bulunan Diyarbakır Emniyet Müdürü Recep Güven olaya tepki gösterdi. 'Ölen teröriste ağlamıyorsanız insan değilsiniz' sözüyle Türkiye'nin gündemine oturan Güven burada da benzer bir açıklama yaparak 'Öğretmenini yakacak kadar bir çocuğu kinlendirenlerden nefret ediyorum. Şu çocukları bu kadar terörist haline getirenlerden nefret ediyoruz, ağladığım konu da bu zaten. Yani bir çocuk öğretmenini nasıl yakmaya kalkar? Bu çocukları bu hale nasıl getirirler? Şu çocukların hallerine baksınlar, ne diyeyim ben bunlara, bunların insanlığa faydası olur mu?'' diye konuştu.
 Diyarbakır'da el yapımı 40 patlayıcı ele geçirildi
 POLİS Diyarbakır'ın Bağlar İlçesi Muradiye Mahallesi'nde takibe aldığı 2 kişiyi 131. Sokak'ta yakaladı. Şüphelilerin sırt çantalarında yapılan aramalarda 40 adet atılmaya hazır el yapımı patlayıcı ele geçirildi. Şüpheliler gözaltına alınırken, el yapımı patlayıcılar incelenmek üzere Emniyet Müdürlüğü Terörle Mücadele Şubesi'ne götürüldü. Öte yandan, Bağlar, Sur, Yenişehir ve Kayapınar ilçelerinde dükkanlar açılmadı. AA
  