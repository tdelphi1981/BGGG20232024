'En önemli 3 adam benimle birlikte'
ABD Dışişleri Bakanı John Kerry, dün akşam Cumhurbaşkanı Gül'ü ziyaret etti. Ziyarette Gül, konuk bakana bir fotoğraf gösterdi. Kerry de duygulandı ve Cumhurbaşkanı'ndan üzerine bir şeyler yazarak imzalamasını rica etti. Gül konuğunu kırmadı ve Başkan Obama yönetiminin en önemli üç adamı benimle birlikte yazarak fotoğrafı imzaladı ve Kerry'ye verdi.
Cumhurbaşkanı Abdullah Gül, Türkiye'de temaslarda bulunan ABD Dışişleri Bakanı John Kerry ve beraberindekileri kabul etti.
Çankaya Köşkü'ndeki basına kapalı kabul, 50 dakika sürdü.
Kabulde, Dışişleri Bakanı Ahmet Davutoğlu, Dışişleri Bakanlığı Müsteşarı Feridun Sinirlioğlu, Türkiye'nin Washington Büyükelçisi Namık Tan, ABD'nin Ankara Büyükelçisi Francis Ricciardone ve diğer ilgililer bulundu.
Kabulün başlangıcında Cumhurbaşkanı Gül, Kerry'ye, şimdi ABD Başkan Yardımcısı olan Joe Biden, ABD'nin yeni Savunma Bakanı Chuck Hagel ve Kerry'nin, senatörlükleri sırasında Ankara'ya 22 Şubat 2008'de yaptıkları ziyarette çekilen fotoğrafı gösterdi.Cumhurbaşkanı Gül, kabulün aynı salonda yapıldığını ancak salonun yenilendiğini belirtti.
Kerry, Bu, çok güzel. Bize hitaben bir şeyler yazar mısınız? 'En önemli üç adam' diye yazar mısınız? dedi.
Cumhurbaşkanı Gül de Başkan Obama yönetiminin en önemli üç adamı benimle birlikte yazarak fotoğrafı imzaladı ve Kerry'ye verdi.
Teşekkür eden Kerry, O günkü toplantıyı hatırlıyorum. Afganistan'dan buraya gelmiştim diye konuştu. 
İŞTE GÜL'ÜN İMZALADIĞI O FOTOĞRAF