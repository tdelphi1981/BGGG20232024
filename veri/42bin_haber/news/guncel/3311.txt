Başbakan'dan Ergin Saygun'a ziyaret
Başbakan Recep Tayyip Erdoğan, ameliyat olan emekli Orgeneral Ergin Saygun'u, Mehmet Akif Ersoy Hastanesi'nde ziyaret etti.
Başbakan Erdoğan, yoğun bakımda tedavileri devam eden sanatçı Müslüm Gürses ile İhlas Holding Yönetim Kurulu Başkanı Enver Ören'i Şişli'deki Memorial Hastanesi'nde ziyaret ettikten sonra Halkalı'daki Mehmet Akif Ersoy Hastanesi'ne geçti.

Erdoğan, burada, 'Balyoz Planı' davasında 18 yıl hapis cezasına çarptırılan, ancak sağlık sorunları nedeniyle tahliyesine karar verilen ve önceki gün de kalp ameliyatı geçiren emekli Orgeneral Ergin Saygun'u ziyaret etti.

Yaklaşık 15 dakika süren ziyaretin sonunda Başbakan Erdoğan, Saygun'un doktorlarından sağlık durumuna ilişkin bilgi aldı.

Ziyarette, Saygun'un kızı Ece Saygun da bulundu.