Sihirli değnek beklemeyin+
ADALET Bakanı Sadullah Ergin, dün Samanyolu TVde katıldığı programda BDPlilerin ikinci İmralı ziyareti öncesinde sürece ilişkin önemli açıklamalarda bulundu.
 Bir sonuç alınıncaya kadar bu temaslar sürecek diyen Ergin, özetle şunları söyledi: Kimse buradan sihirli bir değnek beklemesin, bu bir süreçtir. BDP milletvekillerinin gidiş gelişiyle de yürüyen bir süreç değil. Olayın bir ucunda da devletin istihbarat kurumu var, onun da belli temasları var. İsimlerin tespiti BDP tarafından yapılmıştır. Burada Ak Partinin hassasiyeti, yürütülmekte olan bu sürecin sonuç alıcı bir şekilde devam etmesi açısındandı.   
MESAJLARI TAŞIYANLAR KATKI SAĞLASIN 
Burada gidenin kimliğinden çok, sonuç önemli. Bu arada gidiş geliş yapacak, mesajları getirip götürecek, muhataplar arasında taşıyacak olan kişilerin de bu sürece katkı sunması, bu sürecin doğası gereği böyle bir beklenti var. Bu açıdan bu katkıyı sunabilecek isimlerden olması tercihiydi hükümetin. Netice itibariyle BDPnin gönderdiği son isimler bu anlamda pozitif olarak algılandı ve gerekli girişimler başladı. Bir sonuç alınıncaya kadar bu temaslar sürecektir. Sonuca pozitif katkı sunacak bütün enstrümanlar kullanılabilecektir, kullanılmalıdır. Bunların yapılmaması görevi ihmaldir. Bizi sonuca götürecek bütün yöntem ve araçlara müracaat etmek milletin emanetini üzerinde taşıyan, sorumluluk gerektiren makamlarda oturanların görevidir. 
SOMUT HADİSEYE BAKMADIK 
(4. yargı paketi) Biz hazırlıkları yaparken, hiçbir somut hadiseye bakarak çalışmadık. Doğru kriterleri; cebir, şiddet, tehdit içermeyen, bunları teşvik etmeyen, bunları övmeyen ifadenin, düşüncenin, bunların paylaşılmasının suç oluşturmaması ilkesini koyuyoruz. KCK tutuklularının önemli bir kısmı, terör örgütü üyesi olmaktan, TCK 314ten suçlanmaktadır. Terörle Mücadele Kanununun 6 ve 7. maddelerinden suçlanıyorlarsa bu kısımdan istifade edebilirler. Örgüt üyesi olmaktan istifade edemezler, çünkü bu paket içerisinde örgüt üyeliğine ilişkin bir düzenleme yok. Falanca örgüt, filanca örgüt yararlanacak gibi bir yola çıkış nedenimiz, böyle somut bir tespitimiz yok. Eğer örgüt üyeliği suçlaması yoksa, yazdığı bir yazıdan dolayı, yazdığı bu yazıda cebir, tehdit, şiddet ya da bunları öven ifadeler yoksa; yazı yazdığı, bir söz söylediği için tutuklanan gazeteci varsa bunlar istifade edebilir. 
EŞ GÖRÜŞMESİ 1 NİSANDA 
Ergin, 1 Nisan tarihi itibariyle 370 cezaevinde aile görüşü uygulamasını başlatacaklarını belirtti. Evli olan hükümlü ve tutuklular eğer iyi halli iseler eş görüşünden istifade edebilecek.     

 