Çorum'da kaza: 1 ölü
ÇORUM'un Sungurlu İlçesi'nde, aynı yönde seyreden iki otomobilin çarpışması sonucu meydana gelen trafik kazasında 1 kişi öldü, 6 kişi de yaralandı.
Kaza, bugün öğle saatlerinde Sungurlu İlçesi Ankara- Samsun karayolu karakol kavşağında meydana geldi. Uğur Özkul (46) yönetimindeki 34 HE 2226 plakalı otomobil, sürücüsünün direksiyon kontrolünü yitirmesi sonucu polis memuru Bekir Ateş (43) yönetimindeki 06 ZCA 33 plakalı otomobile arkadan çarptı. Kazada Özkul ve Ateş ile birlikte Nezaket Ateş (68), Necati Taha Ateş (12), Ayşe Ateş (37) ve Ahmet Şamil Ateş (7), adı öğrenilemeyen bir çocuk yaralandı. Yaralılar, olay yerine çağrılan ambulanslarla Sungurlu Devlet Hastanesi'ne kaldırıldı, buradaki ilk müdahale sonrası yaralılar Hitit Üniversitesi Çorum Eğitim ve Araştırma Hastanesi'ne sevk edildi. Yaralılardan durumu ağır olan Nezaket Ateş, doktorların tüm müdahalelerine rağmen kurtarılamadı. Kazayla ilgili başlatılan soruşturmanın devam ettiği belirtildi.