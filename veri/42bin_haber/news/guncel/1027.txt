Etüte diye gitti, iple boğdular
Konyanın Akşehir İlçesinde geçen cuma gününden itibaren kayıp olarak aranırken, dün akşam iple boğularak öldürmüş olarak bulunan 13 yaşındaki Hatice Çiftçinin cenazesi, bugün gözyaşları arasında toprağa verildi. Sınıf arkadaşları ise Çiftçinin boş kalan sırasına çiçek ve resmini bıraktı.
Akşehirde oturan Yıldırım Orta Okulu 8inci sınıf öğrencisi Hatice Çiftçi, geçen 21 Aralık Cuma günü akşam saatlerinde kurs için gittiği etüt merkezinden çıktıktan sonra kendisinden bir daha haber alınamadı.

Pide ustası Kayhan ve eşi Pakize Çiftçi, kızlarının akşam eve dönmemesi üzerine polis merkezine gidip kayıp başvurusunda bulundu. Polis, yaptığı araştırmada Çiftçinin yolda kaçırıldığı bilgisine ulaştı. En son tek başına mobesse kayıtlarında görüntüleri olduğu belirtilen Hatice Çiftçinin, dün akşam kent merkezine yaklaşık 8 kilometre uzaklıktaki meyve bahçeleri yakınında, 55 yaşındaki çiftçi Ramazan Balcı tarafından cesedi bulundu. Kayıp olarak aradıkları kızlarının öldürüldüğünü öğrenen Kayhan ve Pakize çiftçi ise sinir krizi geçirdi.

İple boğularak öldürüldüğü saptanan, tecavüze uğramış olabileceği de ileri sürülen Hatice Çiftçinin cenazesi bugün İmaret Camiinde kılınan cenaze namazının ardından Nasreddin Hoca Mezarlığına defnedildi. Cenaze törenine ailesi ve yakınlarının yanı sırada sınıf arkadaşları ve İlçe Milli Eğitim Müdürü Murat Yiğit de katıldı. Sınıf arkadaşları küçük kızın mezarını sulayıp, çiçek bıraktı.

SIRASI BOŞ KALDI

Yıldırım Orta Okulunu 8inci sınıf öğrencisi Hatice Çiftçinin okulunda da sınıf arkadaşları boş kalan sırasına, fotoğrafını ve çiçek bıraktı. Sınıf arkadaşlarından Serkan Dursun, Arkadaşıma yapılan bu olay başka öğrencilere ve çocuklara yapılmasın. Arkadaşımıza çok üzüldük dedi.

Çiftçinin sosyal paylaşım sitesindeki sayfasında ise Belki de hiç gerçekleşmeyecek hayallerim var benim, Hayal kurmak güzel de ya sonrası... gibi yazıları paylaşması dikkat çekti. Akşehir Cumhuriyet Savcılığı, Hatice Çiftçinin öldürülmesiyle ilgili soruşturma başlattı.