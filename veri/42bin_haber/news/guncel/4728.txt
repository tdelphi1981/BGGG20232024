Eskortlu 6 tahliye
İzmir Cumhuriyet Başsavcılığınca yürütülen, gizli bilgi ve belge bulundurma soruşturması kapsamında açılan davada, aralarında şizofreni tedavisinde dünyaca ünlü Prof.Dr. Tabip Albay Tayfur Uzbarın da bulunduğu 5i muvazzaf asker, 1i eskort olduğu iddia edilen kadın, toplam 6 kişi tahliye edildi.
12nci Ağır Ceza Mahkemesi, avukatların tutukluluk hallerine yapılan itirazları dosya üzerinden değerlendirdi. TCK 220/2. maddesi uyarınca örgüt üyesi olmak suçlamasıyla yargılanan ve haklarında 1-3 yıl arası hapis cezası istenen Albay Ahmet Gençer Kıvrakdal, Kurmay Albay İlkay Altındağ, Prof.Dr. Albay İsmail Tayfun Uzbay, Tabip Albay Temuçin Şenkul, Londra Askeri Ateşesi Kurmay Albay Zeki Aşım ve eskort olduğu iddia edilen kadınlardan Serap Alagözün tahliyesine karar verdi. 
TUTUKLU SAYISI 79 
Tahliye edilen 6 kişinin Suç işlemek amacıyla kurulan örgüte üye olmak, devletin güvenliğine ilişkin gizli belgeleri temin etme suçlarından 1.5 yıl ile 6 yıl arasında hapis cezası ile cezalandırılmaları isteniyor. Daha önce de sivil vatandaşlar Mustafa Yıldız, Birol Sam ile Deniz Yüzbaşı Özgür İkiz, tahliye edilmişti. Davada bugüne kadar 9 kişi tahliye edilirken, tutuklu sanık sayısı 79a düştü. Terörle Mücadele Kanunu (TMK) 10uncu maddesiyle görevli Savcı Zafer Kılınçın hazırladığı iddianamede, 88i tutuklu 357 sanık hakkında 2 yıl ile ömür boyu hapis arasında değişen cezalar istemiyle 12nci Ağır Ceza Mahkemesinde dava açılmıştı. İddianamede adı geçen 831 mağdurdan, aralarında devlet memuru, asker ve MİT mensuplarının da bulunduğu çok sayıda kişinin, suç örgütü tarafından fişlendiği iddia edilmişti. Çete lideri olduğu iddiasıyla suçlanan marina işletmecisi Bilgin Özkaynak ile üniversite öğrencisi Narin Korkmaz hakkında, suç işlemek amacıyla örgüt kurmak, kişisel verilerin kaydedilmesi, devletin güvenliğine ilişkin belgeleri temin etmek suçlarından ömür boyu ve 9ar yıl hapis cezası istenmişti. Deniz Kuvvetleri Komutanlığı Kurmay Başkanı Koramiral Veysel Kösele hakkında ise suç işlemek amacıyla kurulan örgüte üye olmak, yasaklanan bilgileri temin etmek suçlamasıyla 2 ila 6 yıl arası hapis istenmişti.