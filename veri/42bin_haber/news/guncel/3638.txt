Saniye saniye kaydettiler
IF Wedding Fashion İzmir- 7. Gelinlik, Damatlık ve Abiye Giyim Fuarına katılan firmalardan Fiddanın abiye kıyafetlerini tanıttığı defileyi izleyen Arap davetliler defilenin her anını baştan sonra cep telefonlarıyla kaydetti.
IF Wedding Fashion İzmir 7. Gelinlik, Damatlık ve Abiye Giyim Fuarı defilelerle devam ediyor. Abiye giyim firması Fidda, 2013 koleksiyonunu düzenlenen defile ile tanıttı. Konuklar arasında bulunan Arap davetliler defileyi podyumun hemen yanından, en ön sırada seyretti. 

DEFİLEDEN FOTOĞRAFLAR

Ünlü mankenler Tülin Şahin, Didem Soydan, Özge Ulusoy ve Uğurhan Akdeniz Ajans modellerinin yer aldığı defileyi Arap konuklar anbean, ellerindeki cep telefonlarıyla kaydetti. 30 parçadan oluşan koleksiyonda en iddialı elbiseyi ünlü model Didem Soydan giydi. Yarı açık siyah bir kıyafet ile podyuma çıkan Didem Soydan, büyük alkış aldı. 
 