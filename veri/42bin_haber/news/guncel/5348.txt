Sağlık Bakanı Müezzinoğlu: Bizden umut bekleyenler var
Uluslararası Anadolu Sağlık Federasyonu (USAF), 'Hayatın Olduğu Her Yerde' sloganı ile Tıp Bayramı Etkinliği düzenledi.
Etkinliğe katılan Çalışma ve Sosyal Güvenlik Bakanı Çelik, ay yıldızlı bayrağı sınırların dışında dalgalandırdığı için USAF'a teşekkür etti. 

Sağlık Bakanı Mehmet Müezzinoğlu ise "Bizden umut beklenilen bir medeniyetin mensubu olan bir milletten beklentisi olanlar için de bu akşamın umut taşıması gerektiğine inanıyorum." dedi. 

Uluslararası Anadolu Sağlık Federasyonu (USAF), Ankara Ticaret Odası (ATO) Kongre Merkezinde Tıp Bayramı Etkinliğini düzenledi. Etkinliğe, Başbakan Yardımcısı Bülent Arınç, Çalışma ve Sosyal Güvenlik Bakanı Faruk Çelik, Sağlık Bakanı Mehmet Müezzinoğlu, Türkiye Büyük Millet Meclisi (TBMM) Sağlık Aile, Çalışma ve Sosyal İşler Komisyonu Başkanı Necdet Ünüvar, Çalışma ve Sosyal Güvenlik Bakanlığı Müsteşarı Fatih Acar da katıldı. 

Çalışma ve Sosyal Güvenlik Bakanı Çelik, sağlık çalışanlarının dünya kadınlar gününü kutlayarak konuşmasına başladı. 

7 bine yakın sağlık gönüllüsünü ve 24 sağlık derneğini çatısında toplayan USAFı tebrik eden Çelik, dünyanın ve Türkiyenin önemli sorunlar yaşadığı bir dönemde önemli bir toplantı yapıldığına dikkat çekerek, sorunları dert eden yöneticiler gibi sorunları dert edinen sivil toplum örgütlerine de ihtiyaç olduğunu, bu anlamda USAFın sınırları aşan önemli bir sivil toplum örgütü olduğunu söyledi. 

Türkiyenin son 10 yılda önemli mesafeler katettiğini aktaran Çelik, artık Türkiyeden beklentilerin olduğuna değindi. Çelik, Gördük ki dünya dertlileri bizden medet bekliyor. Gördük ki Türkiye dünya beklentilerini karşılamada önemli mesafeler kat etmiş. Bunlar içeride istikrarlı dışarıda itibarlı ülke konumuna geldiği içindir. ifadelerini kullandı. 

Türkiyede sağlık ve sosyal alanda gerçekleşen dönüşümlere dikkat çeken Çelik, sosyal güvenlik sistemi reformu ile ayrımcılıkların ortadan kalktığını, yine hastanelerin birleştiğini, bütün eczanelerden ilaç alınabildiğini, Bağ-Kurluların prim borcu olmasına rağmen sağlıktan yararlanabildiğini ve en önemlisi de genel sağlık sigortasının olduğunu bildirdi. Bakan Çelik, sağlık konusunda Sağlık Bakanlığı ile birlikte bazı sorunlar üzerinde de çalışmalarına devam ettiklerini vurguladı. 

"DIŞARIDA AY YILDIZLI BAYRAĞI DALGALANDIRDIĞINIZ İÇİN TEŞEKKÜRLER"

Bakan Çelik, son olarak, Sınırlarımızın dışında Türkiyeyi temsil ettiğiniz için ay yıldızlı bayrağımızı dalgalandırdığınız için sizlere yürekten teşekkür ediyorum. diyerek sözlerine son verdi. 

Sağlık Bakanı Müezzinoğlu da, "Sizlerin en hayırlısı insana ve insanlara en faydalı olanınızdır, diyen bir medeniyetin temsilcileri ile bir arada olmaktan onur duyuyorum. dedi. Dünyanın dört bir tarafında gönüllü olarak hizmetlerini sürdürenlerden Allah razı olsun. diyen Müezzinoğlu, yapılanlara bakıldığında yapılacakların daha fazla olduğunu dile getirerek, bu sorumluluğu yapabilmeyi dua etti.

"ALLAH BEKLENTİLERİ KARŞILAMAYI NASİP ETSİN"

Bu akşam ki etkinlikte bir taraftan yapılanların mutluluğunu yaşarken diğer taraftan sorumlulukların yüreklerinin derinliklerinde hissedilmesi gerektiğini belirten Müezzinoğlu, yapılanların yarınlar için ayrı bir heyecan ayrı bir güç kaynağı olacağına olan inancını ifade etti. Müezzinoğlu, şöyle konuştu: Bizden umut beklenilen bir medeniyetin mensubu olan bir milletten beklentisi olanlar için de bu akşamın umut taşıması gerektiğini inanıyorum.

İnşallah bu anlamda bu salonda olanlar bu medeniyet değerleri ile sorumluluklarını olabildiğince yüreğimizin derinliklerinde hisseder bir şekilde inşallah daha fazlasını verebilmeyi rabbim bize nasip eylesin.

Mesleğin kutsal bir meslek olduğunu vurgulayan Müezzinoğlu, bir o kadar da mesleğin sorumluluğunun olduğunu kaydetti. Bu anlamda 10 yılda çok önemli çalışmalar yaptıklarını belirten Müezzinoğlu, burada sivil toplum örgütlerinin rolüne dikkat çekti. Müezzinoğlu, sağlıklı, başarılı bireylerin ve toplumların yetişmesi için sivil toplum örgütlerinin önemine de işaret ederek, başarılı medeniyet için USAFa başarılar diledi. 

USAF Genel Başkanı Ekrem Yeter, federasyonun hayatın her yerinde olduğunu, kendisine bağlı 24 sağlık derneği ile beraber dünyanın dört bir tarafında ihtiyacı olanların yardımına koştuğunu söyledi. Yine federasyon olarak seminerler vererek, binlerce genci bilgilendirdiklerini kaydeden Yeter, özellikle de salgın hastalıklarını yaşandığı ve binlerce insanın hayatını kaybettiği ülkelerde merkezler kurduklarını, ameliyatlar yaptıklarını ifade etti. 

"KARA KITANIN BAHTININ KARA OLMASINA GÖNLÜMÜZ RAZI DEĞİLDİR"

Bazı ülkelerde yeni projelerin devam ettiğini bildiren Yeter, İnsanların en hayırlısı insanlara yararlı olanlardır sözlerini dile getirerek, Afrikadaki çalışmalarına vurgu yaptı ve Kara kıtanın bahtının kara olmasına gönlümüz razı değildir dedi.