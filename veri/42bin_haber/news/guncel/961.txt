Bu sefer de eşyalar yer değiştiriyor
SİİRT'te 'doğa üstü güçler' tarafından evlerinde 4 ayda 300'e yakın çıkartıldığını, bu nedenle ateş yakamadıklarını söyleyen ve sıcak yemek yardımı almaya başlayan Toprak Ailesi, yangınların durduğunu ancak eşyanın yer değiştirmeye başladığını ileri sürdü.
Siirt Valisi Ahmet Aydın, aileye gerekli desteğin sağlandığını, psikolojik destek verildiğini söyledi.

Siirt'in merkez Evren Mahallesi'nde eşi, kızı ve annesiyle oturan Zeki Toprak'ın evinde çıktığı söylenen yangınlarla gilgili araştırma başlatıldı. Zeki Toprak iki gün önce yaptığı açıklamanın ardından ortalıkta gözükmezken bu kez eşi Gurbet Toprak açıklamalar yapmaya başladı. Gurbet Toprak, "2 gündür yangın çıkmıyor. Ancak, bu kez eşyalarımız yerinde oynuyor. Bazen de yer değiştiriyor. Yangınlar cinlerin işi. Biz bir odada otururken diğer orada da yangın çıkıyordu. Yangın çıkmaması için mutlaka odada birimiz oturması gerekiyor. İnşallah Allah bu yangınları söndürecek" dedi.


VALİ AYDIN: AİLEYE GEREKLİ DESTEK SAĞLANIYOR


Siirt Valisi Ahmet Aydın, olayın kendilerine intikal etmesinin ardından bir ay kadar önce aileyi evinde ziyaret ettiğini, ailenin temel ihtiyaçlarının karşılandığını söyledi. Toprak ailesine sosyal yardım kapsamında, ayni ve nakdi yardımlarda bulunulduğu ve ilk etapta 3 öğün sıcak yemek verildiğini belirten Aydın, ayrıca Aile ve Sosyal Politikalar Müdürlüğü tarafından da aileye psikolojik destek verildiğini ve nakdi yardımlarda bulunulduğunu açıkladı.