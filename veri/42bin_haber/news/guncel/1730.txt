Pariste Öldürülen 3 Pkklı Kadının Cenazesi Diyarbakırda
Paris'te öldürülen PKKlı Sakine Cansız, Fidan Doğan ve Leyla Söylemezin cenazelerini taşıyan uçak, Diyarbakır Havaalanına iniş yaptı.
Fransa'nın başkenti Paris'te öldürülen 3 PKK'lının cenazeleri bugün Türk Hava Yolları'nın uçağıyla Paris'ten İstanbul Atatürk Havalimanı'na getirildi. Cenazeler, İstanbul'da bir süre kaldıktan sonra THY'nin yolcu uçağı ile Diyarbakır'a gönderildi. İstanbul-Diyarbakır yolcu uçağı saat 20.45'te Diyarbakır Havalimanı'na indi.

Paris'te öldürülen PKK kurucularından Sakine Cansız, Kürdistan Ulusal Kongresi Paris temsilcisi Fidan Doğan ve Kürt aktivist Leyla Söylemez'in cenazeleri Diyarbakır'a indi. 3 PKK'lının cenazelerini taşıyan THY ait İstanbul-Diyarbakır seferini yapan yolcu uçağı 18.49'da Atatürk Havalimanı'ndan havalandı. Uçak saat 20.45'te Diyarbakır Havalanı'na iniş yaptı

Binlerce kişi, Diyarbakır Havalimanı'nın çıkışında karşıladıkları cenazeleri taşıyan ambulanslara Bağlar Hastanesi'ne kadar eşlik etti. Diyarbakır Büyükşehir Belediye Başkanı Osman Baydemir, beyaz bir fularla karşıladığı cenaze araçlarını yürüyerek takip etti. Yeşil örtüye sarılı tabutları taşıyan ambulanslara kadınların fotoğrafları asıldı.



Yarınki cenaze törenine kadar cenazeler hastanenin morgunda bekletilecek. Cenazeler 2 km mesafedeki hastaneye 2 saatte ulaşabildi. Kalabalık da gidere artarak 50 bine ulaştı. Hastanenin bayrak direğine PKK bayrağı asıldı.

SADECE BDP'LİLER ALINDI

Diyarbakır Havaalanı'nın dışında binlerce kişi Fransa'da öldürülen 3 PKK'lının cenazeyi karşıladı. Bu arada havaalanına BDP milletvekilleri, İl ve İlçe Başkan'ları dışında kimse alınmadı. Diyarbakır Havaalanı'na gele yolcuların araçları dahi içeri bırakılmadı, bavulları ellerinde taşıyarak havalanına giriş yaptılar.

16.30'DA İSTANBUL'A GELDİ

Fransa'da öldürülen üç kadın teröristin cenazesi saat 16.30 sıralarında İstanbul Atatürk Havalimanı'na indi. Cenazeleri karşılamaya yaklaşık bin kişi geldi. Polis, havalimanı içerisinde yoğun güvenlik önlemi alırken, Sakine Cansız'ın babası İsmail Cansız Kızım ölmedi, sizin yüreğinizde yaşıyor. Bu katliama hepimiz sessiz kalmayacağız dedi.

PKK'nın kurucu kadrosunda bulunan üst düzey yönetici Sakine Cansız ile Kürdistan Ulusal Kongresi Paris Temsilcisi Fidan Doğan ve Leyla Söylemez'in cenazeleri dün İstanbul'a geldi. Cenazelerin Diyarbakır'a gitmesinden hemen önce öldürülen PKK'lıların aileleri ile BDP'li milletvekilleri de havaalanındaydı. Polis havalimanı giriş ve çıkışlarında yoğun güvenlik önlemi aldı.

İç Hatlar Terminali önünde bekleyen yaklaşık bin BDP'li de uçağın piste iniş yapmasıyla Katiller halka hesap verecek ve Şehitler ölümsüzdür sloganları attı. BDP'li vekiller ile öldürülen kadınların yakınları terminal önünde bir dakikalık saygı duruşunda bulundu.

SESSİZ KALMAYACAĞIZ

Sakine Cansız'ın babası İsmail Cansız kızının ve arkadaşlarının öldürülmesine sessiz kalmayacaklarını belirterek Hepiniz benim çocuklarımsınız, kızım sizin kalbinizde yaşıyor. Hunharca yapılan bu katliama sessiz kalmayacağımıza ben de inanıyorum. Bu yaşımda elimden geleni yaparım ve canımı feda ederim dedi.

İsmail Cansız'ın konuşmasının ardından cenazelerin gideceği 18.45 Diyarbakır uçağıyla hareket edeceğini söyleyen BDP İstanbul Milletvekili Sebahat Tuncel, Eğer bu katliamı yapanlar çözüm sürecini engellemeye çalışıyorlarsa biz her zamankinden daha fazla Kürt sorunu çözümü için çalışacağız dedi.

HESABINI SORACAĞIZ

Diyarbakır'da yarın düzenlenecek cenaze törenine herkesi beklediklerini söyleyen Sebahat Tuncel şöyle konuştu: Bugün bir kez daha buradan hunharca alçakça katledilen arkadaşlarımızı, kendi topraklarına uğurluyoruz. Onlar dünyanın neresinde olursa olsunlar. Sakine Cansız bu direnişin, özgürlüğün adıdır. Onla hem kadın özgürlük mücadelesi hem de halkların eşitlik ve kardeşlik mücadelesine inanıyorlardı. Onların mücadelesi bizim mücadelemizdir. Onların bıraktığı bu görevi biz devralıyoruz. Katliamı yapanlar şunu unutmasınlar, bu katliamın hesabını soracağız. Bu katliama karşı vereceğimiz cevap her gün bu katliamın hesabını sormaktır. Bu ülkede gerçek anlamda barış isteyen, kardeşlik isteyen herkes Diyarbakır'da olacak. Dimdik ayaktayız.

Konuşmaların ardından BDP'li Aysel Tuğluk, Sebahat Tuncel ve üç PKK'lı kadının ailesi Diyarbakır'a hareket etmek için tekrar havalimanı içerisine girdi. Terminal önündeki kalabalık ise sessiz bir şekilde dağıldı.