Sakaryalı işadamı intihar etti
SAKARYA'nın Erenler İlçesi'nde, silo ve mısır kurutma tesisleri sahibi 50 yaşındaki Metin Göçen, fabrikasında şakağına dayadığı tabancayla yaşamına son verdi. 4 çocuk babası Göçen'in ailevi sorunlardan dolayı intihar etmiş olabileceği belirtiliyor.
Olay, dün Horozlar Mahallesi yakınlarındaki mısır kurutma tesislerinde meydana geldi. Yaklaşık 30 işçinin çalıştığı fabrikada Metin Göçen'in odasından silah sesi duyan çalışanlar, içeriye girdiklerinde işadamını masasında kanlar içerisinde buldu. Çalışanlar, hemen jandarmaya haber verdi.

Metin Göçen'in cesedi, Cumhuriyet Savcısı'nın incelemesinden sonra ailesine teslim edilirken, yıllık 1- 1.5 milyon liralık ciro yapan fabrikası olan işadamının ailevi nedenlerden dolayı bunalıma girerek intihar etmiş olabileceği belirtiliyor.