Amerika'da "Samatya" alarmı
İstanbul Samatya'da yaşlı Ermeni kadınlara karşı peşpeşe meydana gelen saldırılar, ABD'de yankı buldu. Saldırılar üzerine Amerika'daki Ermeni diasporasının gönderdiği mektup Washington yönetimini alarma geçirdi. Samatya'da 28 Aralık'ta Maritsa Küçük'ün öldürüldüğü cinayetin ardından Ermeni kadınlara yönelik saldırılar devam ettti. 

Konuyu hem Ermeni diasporasının hem de Amerikan yönetiminin gündemine taşıyacak ilk adım ise Uluslararası Af Örgütü'nden geldi. 
 
Küçük'ün öldürülmesinin ardından 4 Ocak'ta Uluslararası Af Örgütü'nden ilgili sivil toplum kuruluşlarına bir e-posta mesajı geldi. 

Bunun üzerine Amerika Ermeni Ulusal Komitesi, Amerikan Dışişleri Bakanlığı ile irtibata geçerek Samatya'daki olayların takip edilmesini istedi. 

Amerikan Dışişleri Bakanlığı, artan saldırıların iddia edildiği gibi Türkiye'de Ermenilere yönelik yeni bir nefret dalgasının habercisi olup olmadığı sorusunun yanıtını arıyor.