İhtiyatlı iyimserlik içindeyiz
Milletvekilleri Ahmet Türk ve Ayla Akatın İmralıya gitmesi Güneydoğuda yankı buldu.
Diyarbakır Baro Başkanı Tahir Elçi, İhtiyatlı bir iyimserlik içerisindeyiz derken, İHD Diyarbakır Şube Başkanı Raci Bilici, Sorunun diyalogla çözümü için önünün açılması önemli yorumu yaptı. 
BAŞBAKAN Tayyip Erdoğanın, Abdullah Öcalan ile görüşülebilir açıklamasının ardından, BDPli Ayla Akat Ata, DTK Eşbaşkanı, Milletvekili Ahmet Türk ile BDPnin Hukuk sorumlusu Meral Danış Beştaşın önceki gün Öcalan ile İmralı Adasında görüşmesi, Güneydoğuda İhtiyatlı iyimserlikle yankı buldu. Türk, dün sabah Van Milletvekili Aysel Tuğlukla Diyarbakıra geldi. Ahmet Türk, Öcalanla görüşmesine ilişkin BDP Genel Başkanı Selahattin Demirtaşa bilgi verdi. Türk, Büyükşehir Belediye Başkanı BDPli Osman Baydemiri de ziyaret ederek 1 saat görüştü. Baydemir, açıklama yapmazken ziyaret Öcalandan Baydemire mesaj mı getirdi sorusunu gündeme getirdi. Abdullah Öcalan daha önce Silah miadını doldurmuştur diye açıklama yapan Baydemiri sert bir dile eleştirmişti. Tepkiler şöyle:
- BDP Genel Başkanı Selahattin Demirtaş Görüşme iyi geçti. Henüz hiçbir şey net değil, açıklama yapıp yapmayacağımız da belli değil.
- Diyarbakır Baro Başkanı Tahir Elçi Başlatılan bu diyalog ve müzakere sürecinin derinleşerek gelişmesi ve akamete uğramamasını dileriz. Hem kolluk güçlerinin, hem yargının ve bürokrasinin, bu sürece zarar veren uygulamalardan da kaçınması gerekir. İhtiyatlı bir iyimserlik içerisindeyiz. 
- DİTAM (Dicle Toplumsal araştırma Merkezi) Başkanı Mehmet Kaya Öcalanın Kürt siyasetinde lider ve devletin kontrolünde olması nedeniyle, provokasyonlara kapalı olması çok önemli fırsat. Provokasyon olmaması için öncelikle örgüt ateşkes ilan edebilir. KCK operasyonlarına son verilmeli, yargılamalar tutuksuz devam etmeli.  
- Eski HAK-Par Genel Başkanı Bayram Bozyel Hem sürecin şeffaf yürümesi hem de katılımcı olarak yürütülmesi önemli. Geçen dönemdeki tıkanma sonrası, şiddet aygıtları yıkıma neden oldu. Sadece şiddeti durdurmaya endekslenmeli. Kürt sorunu çözülmeli.
- İHD Diyarbakır Şube Başkanı Raci Bilici Çok önce olması gereken sürecin bugün olması önemlidir. Sorunun diyalog ve şiddet dışı çözümü için önünün açılması önemlidir. Umarım devamı gelir ve sonuç alınabilir.
- GÜNSİAD Başkanı Şahismail Bedirhanoğlu Bu meselenin savaşarak çözülmeyeceği belli, konuşarak sorunu çözmemiz lazım. Öcalan ile görüşülüyor olması önemlidir. Çözüme katkı sağlayacak.