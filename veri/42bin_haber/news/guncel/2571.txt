Turgut Özal'ın avukatı vefat etti
8. Cumhurbaşkanı Turgut Özal'ın da avukatlığını yapan Bilgin Yazıcıoğlu (76) vefat etti.
Yazıcıoğlu'nun kızı Hülya Metin, AA muhabirine, babasının Çankaya'daki evlerinde uykusunda vefat ettiğini bildirdi.

Metin, 'Babamda kalp yetmezliği vardı. Geçen 16 Haziran'da kalp kapakçığı ile üç damarı değişmişti. Bakıcı sabah ilacını vermeye gittiğinde ölü bulmuş' dedi.

Hülya Metin, cenazenin yarın, Kocatepe Camisi'nde öğle vakti kılınacak cenaze namazı sonrasında defnedileceğini kaydetti.

Merhum Cumhurbaşkanı Turgut Özal'ın avukatlığını yapan Yazıcıoğlu, Türk Hukukçular Birliği Genel Başkanlığı da yapmıştı.