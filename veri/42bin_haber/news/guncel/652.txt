Yarısı dışarıda kaldı
Boluda Ali Murat yönetimindeki tekstil ürünleri taşıyan yaklaşık 3 metre yüksekliğindeki kamyon, dün 08.30da, herhangi bir uyarıcı yazının olmadığı 2 metre 80 santim yüksekliğindeki altgeçitten geçmeye çalıştı.Aracın kasası geçidin tavanına çarparken, kasa kâğıt gibi yırtıldı. Tekstil ürünleri yola savrulurken, sürücü Ali Murat polisi arayarak yardım istedi. Yol trafiğe kapanırken, kamyonun geçide sıkışan kasası iş makinesiyle kaldırıldı. Yola saçılan poşetler dolusu tekstil ürünü yol kenarına alınırken, trafik ulaşıma tekrar açıldı. Alt geçidin tavanı ise zedelendi.