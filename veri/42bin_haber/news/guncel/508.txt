Avrupa'da sıtma paniği
Avrupa 1920lerden bu yana en büyük sıtma salgınının etkisi altında. Portekiz'de başlayan salgında şu ana kadar 1300 kişi tedavi altına alındı.
Avrupa 1920lerden bu yana en büyük sıtma salgınının etkisi altında. Aedes adlı sivrisineğin ısırığıyla insanlara geçen Dengue sıtmasının çıktığı yer ise Portekize bağlı Maderira adası. 
Avrupa Hastalık Önleme ve Kontrol Merkezi'nin (European Centre for Disease Prevention and Control  ECDC) verilerine göre uluslararası turizmin gözde merkezlerinden biri olan Madeira Adası'nda bin 300den fazla enfeksiyon kayıtlara geçti. Yapılan açıklamada, Dengue sıtmasının Avrupanın başka bölgelerinde, Madeira adasından ülkeleri İngiltere, İsveç ve Fransaya dönmüş olan 25 kişide de saptandığı belirtildi.

ECDC, Dengue sıtmasının son 20 ilâ 30 yılda dünya çapında ürkütücü boyutlarda yaygınlaşması ve Madeira Adası'na turistik gezilerin artması nedeniyle bunun dünya çapında kamu sağlığını etkileyecek büyük bir salgın olduğuna dikkat çekiliyor.

Henüz ölüm vakaları yok

İlgili sağlık makamları ekim ayından bu yana Madeira Adası'nda toplam bin 357 vaka tespit ettiler.

Bunların 669u laboratuvar incelemesiyle kesinlik kazandı, 688 vakanın ise büyük olasılıkla aynı kaynaklı olduğundan yola çıkılıyor. Ancak henüz ölüm vakalarına rastlanmadı.

Hastalığın belirtileri neler

Dengue sıtması, ateşle birlikte baş, kas ve eklem ağrısına, hatta iç kanamalara yol açan bir virüs hastalığı ve aşısı ya da belirli bir tedavisi bulunmuyor. Hastalık özellikle tropikal bölgelerde sivrisinek sokmasıyla bulaşıyor.

Dengue sıtması dört Dengue virüsünden biri tarafından enfekte olmuş Aedes sivrisineğinin ısırığıyla bulaşıyor. Enfeksiyondan 3 ilâ 14 gün sonra görülen hastalık belirtileri arasında şiddetli baş ağrısıyla seyreden yüksek ateş, gözün arka kısmında ağrı, kas ve eklem ağrıları ve ciltte döküntü yer almakta.

Koruyucu önlemler şart

ECDC, Madeira adası için seyahat kısıtlaması getirilmesini tavsiye etmiyor, ancak sivrisinek ısırıklarına karşı koruyucu önlemler alınmasını gerektiğini vurguluyor.

Dengue virüsü taşıyan sivrisineklerin gündüz aktif olduklarına dikkat çeken ECDC, koruma önlemlerinin hem gündüz hem de gece alınması gerektiğine de işaret ediyor.

"Aedes" sivrisineği

Bu arada havaalanları ve limanlarda da Dengue-sıtmasına karşı mücadele verilmesi gerektiği üzerinde duruluyor.

Nitekim Almanyanın Kuzey Ren Vestfalya Eyaletinin güneyinde ve Ren-Pfalz Eyaletinin de kuzeyinde, turistler aracılığıyla getirildiği tahmin edilen, "Aedes" adlı sivrisinek türüne rastlandığı bildirildi.

Ronaldo da yakalanmıştı

Geçen yıl futbolu bırakan Brezilyanın ünlü milli yıldızı Ronaldo da Brezilya'nın kuzeydoğusunda yaptığı tatil sırasında Dengue sıtmasına yakalanarak tedavi altına alınmıştı.

Dünya Sağlık Örgütünün tahminlerine göre dünya çapında her yıl 50 milyon kişi Dengue sıtmasına yakalanıyor ve 12 binden fazla kişi de hastalık nediniyle hayatını kaybediyor. Dengue sıtmasının henüz aşısı bulunamadı.