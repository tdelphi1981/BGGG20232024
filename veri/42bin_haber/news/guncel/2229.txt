30 lira için ölümü göze alıyorlar
Yoğun kar yağışının hüküm sürdüğü Muş'ta, işsiz gençler çok katlı apartmanların çatılarında biriken karı kişi başı 30 liraya temizliyor.
Kış mevsiminin yoğun kar yağışı alması sonucu çatılarda biriken kar, işsiz gençlere ekmek kapısı oldu. Çatılardaki karı küreklerle atan gençlerin tek güvencesi bellerine bağladıkları ip. Hayatlarını tehlikeye atarak çatılarda çalışan işçilerden evli ve 2 çocuk babası 28 yaşındaki Bekir Karadayı, "Apartman yöneticileri veya sahipleri ile kişi başı 30 liraya anlaşarak 4 arkadaş çatıda biriken tonlarca karı temizliyoruz. Zaman zaman ayağımız kayıyor ama belimize bağladığımız ip sayesinde hayata tutunuyoruz" diye konuştu.