Başbakan Erdoğan'ın güzergahında kaza
Üsküdar Kısıklı'da Başbakan Recep Tayyip Erdoğan'ın konvoyunun geçişinden yaklaşık 15 dakika önce meydana gelen trafik kazasında bir kişi yaralandı.
Altunizade'den Kısıklı istikametine giden 34 BAN 77 plakalı otomobil, Kısıklı Caddesi İSPARK helikopter pisti yanında kontrolden çıkarak elektrik direğine çarptı. Takla atan araç, yan yattı.

İstanbul'a gelen ve Üsküdar'daki konutuna geçmek üzere Atatürk Havalimanı'ndan çıkış yapan Başbakan Erdoğan'ın konvoyunun geçişinden yaklaşık 15 dakika önce meydana gelen kaza nedeniyle polis, ambulans, itfaiye, çekici ve belediyeye ait temizlik aracı olay yerine gönderildi.

Kimliği henüz öğrenilemeyen ve kazada hafif yaralanan sürücüye olay yerinde müdahale edildiği kaydedildi.

Kaza yapan otomobil, Başbakan Erdoğan'ın konvoyunun geçişinin ardından çekici yardımıyla kaldırıldı.