Kriz çözüldü, heyet ve PKK'lılar buluştu
PKKnın elindeki biri kaymakam sekiz kamu görevlisi BDP milletvekilleri ile İHD ile Mazlum-Der temsilcilerine, Irak Kürdistanının Türkiye sınırına 30 kilometre uzaklığındaki Amediye İlçesi yakınlarındaki Zap bölgesinde teslim edilecekti ancak son anda ilginç bir gelişme yaşandı. Teslim alacak heyet buluşma noktasına 100 metre kala geri döndü. 1 saat sonra kriz aşıldı. Teslim alacak heyet ile PKK'lılar bir araya geldi, şu anda görüşmeler sürüyor.
  Faruk BALIKÇI ve Okan KONURALP Amediye'den bildiriyorPKK'nın kaçırdığı kamu görevlilerini teslim alacak heyet geldi ancak teslim noktasına yaklaşık 100 metre kala araçları durdu. Araçlardan heyetin güvenliğini sağlayan KDP'ye mensup güvenlik güçleri indi.  
O sırada askerleri teslim edecek terör örgütü PKK'ya mensup isimler de heyeti karşılamak üzere bekliyordu. Ancak aniden KDP'li güvenlik güçlerinin uyarısıyla heyet yeniden arabalarına binerek teslim noktasından uzaklaştı.  
Bu gelişmeler yaşanırken PKK'lı grup arasında ''Basın mensuplarını gördükleri için gittiler anlaşılan'' konuşması oldu. O sırada heyette olan Diyarbakır İHD Başkanı Raci Bilici'ye telefonda Hürriyet ekibine, ''Önce ben de anlamadım. Ama anlaşılan basını görünce bizi oradan uzaklaştırdılar. Şu anda nereye gittiğimizi bilmiyoruz'' dedi. 
KRİZ ÇÖZÜLDÜ 
Saatler 10.30'u gösterdiğinde kriz de çözüldü. Kamu görevlilerini teslim alacak heyet geri döndü. 
1 saat süren krizden sonra sorun aşıldı. Krizin aşılması üzerine Zap kampına gelen heyeti kalabalık bir PKK'lı grubu karşıladı. Daha sonra terör örgütü PKK 
Ana Karargah Komitesi üyesi Süleyman Şahin, heyetle birlikte bir araya gelerek durum değerlendirmesi yaptı.  
TÜRKİYE'DEN GİDEN HEYET BULUŞMA NOKTASINDA... İŞTE O FOTOĞRAFLAR 
PKK'lıların yanı sıra KDP'ye bağlı güvenlik görevlileri de önlem aldı.
Teslimin yapılacağı noktanın 200 metre uzağında teslimin nasıl yapılacağına dair değerlendirme yapıldı. Medya mensupları da uzak bir noktada bekletiliyor. 
Yapılan değerlendirmenin ardından heyet, PKK'lılarla birlikte 8 kamu görevlisinin tutulduğu noktaya giti. Kısa bir süre sonra heyet kamu görevlilerini alarak teslimin resmen gerçekleştirileceği ve medyanın alana gelecek. 
HEYETTE KİMLER VAR?  

Kaçırılan kamu görevlilerinin teslim alınması için oluşturulan heyette, MAZLUMDER Genel Başkanı Ahmet Faruk Ünsal, Genel Başkan Yardımcısı Selahattin Çoban, İHD Genel Başkanı Öztürk Türkdoğan, Diyarbakır Şube Başkanı Raci Bilici, BDP Hakkari Milletvekili Adil Kurt ve Bitlis Milletvekili Hüsamettin Zenderlioğlu da bulunuyor. 
  TESLİM TEBELLÜĞ TUTANAĞI İLE  
  HABUR'DA GÜVENLİK ÖNLEMİ ALINDI, BEKLEYİŞ SÜRÜYOR  
  BDPDEN AÇIKLAMA 
SUÇLU ÇAYCI DEĞİLMİŞ  

 
 