Dünya kadınlar günü kadın raporu
Dünya 8 mart kadınlar günü'nü yaşarken bizler son 6 yıl içinde öldürülen kadın sayısını aratırdık.
Dünya 8 mart kadınlar günü'nü yaşarken bizler son 6 yıl içinde öldürülen kadın sayısını aratırdık.

İlginizi çekecek bilgi sahibi edebilecekbir haberin devamına göre:

Adana Kadın Danışma Merkezi Sığınmaevi (AKDAM) Başkanı Münire Dağ, Türkiyede 6 yılda 4 bin 90 kadının erkekler tarafından öldürüldüğünü söyledi. 

Adana-Osmaniye Tabip Odası tarafından Her şeye rağmen kadın olabilmek konulu panel düzenlendi. Adana Büyükşehir Belediyesi Tiyatro Salonunda panelin Moderatörlüğünü ÇÜ. Tıp Fakültesi Patoloji Ana Bilim Dalından Prof. Dr. Figen Doran yaptı. 

Panele konuşmacı olarak katılan AKDAM Başkanı Münire Dağ, şiddeti, güçlünün güçsüze uyguladığı eylem olarak tanımladı. Şiddet gören kadının yorgun, bitkin, korkak, ürkek, ve uykusuz olacağını aktaran Dağ, Kadın şiddet görüyorsa kendini değersiz hisseder. Şiddetin yeri, zamanı, adresi dozu olmaz. İlacı hiç olmaz. Şiddete uğramış kadına şu ilacı al, bir daha şiddet görmezsin diyemezsin. Şiddet uygulayan adama şu ilacı alırsan bir daha şiddet uygulamazsın denemez, çünkü şiddet bir hastalık değildir. Şiddet uygulayan babanın oğlu babayı model alırsa şiddet uygular. Şiddet gören kadının kızı da şiddet görür. Babadan göre göre olağan sanarak karşı koyamaz, itiraz demez. dedi. Kadınlara yönelik şiddetin bilançosunun oldukça kabarık olduğunu vurgulayan Münire Dağ, 2005-2011 Yılları arasında toplam 4 bin 90 kadın erkekler tarafından öldürüldü. Aynı sürede 3 bin 320 kadının tacize uğradığı yargıya intikal etti. Raporda tecavüz mağdurlarının yüzde 62si 18 yaşından küçük. Türkiyede hâlâ her gün 5 kadın öldürülmektedir. diye konuştu. 

KADIN HER İŞİ YAPAMAZ DENİLİYOR
ÇÜ Tıp Fakültesi Çocuk Hastalıkları Ana Bilim Dalı Öğretim Üyesi Prof. Dr. Neslihan Önenli Mungan, Danimarkada kadınların çalışma oranının yüzde 71 olduğunu, bu oranın Türkiyede yüzde 20lerde olduğunu ifade etti. Birleşmiş Milletlerin yaptığı bir çalışmada kadının topluma katılım endeksinde Türkiyenin 70 ülke arasında 66. Durumunda olduğunu vurgulayan Mungan, Kadınlarımız nüfuslarına orantısız bir şekilde toplumsal ve ekonomik yaşama katılmıyor. Yani kadın kenarda dursun, ev işlerinde, bağda, bahçede lazım olur deyip ikinci iş gücü olarak adlandırılıyorlar. Nedeni erkek egemen kültür, ataerkil düşünce kadınların eğitim ve mesleki eğitimlerinin kısıtlı olması, kadının fizyolojik farklılıkları, yasalardaki yetersizlikler ve yanlışlıklar. Kadın her işi yapamaz diyorlar. Kadın sağlık sektöründe, dokumada, hizmette, eğitimde çalışsın. Eğitimde de özellikle okul öncesi veya ilkokul döneminde çalışılsın deniliyor. Kadının kariyerinin önüne ket vuruluyor. Yani sen yöneten, karar alan olma. Sen yönetilen ve kararlara uyan ol deniliyor. şeklinde konuştu.

Konuşmaların ardından Adana-Osmaniye Tabip Odası Başkanı Dr. Ali İhsan Ökten panelistlere çiçek vererek teşekkür etti.