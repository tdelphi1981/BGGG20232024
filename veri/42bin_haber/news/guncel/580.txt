'Mesele bir zihniyet yargılaması'
AK Parti Genel Başkan Yardımcısı ve Parti Sözcüsü Hüseyin Çelik, Kenan Evren'in yargılanmasıyla ilgili, "Bakıyorum ki birileri 'Bu ihtiyarlardan ne istiyorsunuz' şeklinde vatandaşın merhamet duygularını galeyana getirmeye çalışanlar var" dedi. Meselenin intikam alma meselesi olmadığını söyleyen Çelik, "Mesele bir zihniyet yargılamasıdır. Bunun ibreti alem bir dava olmasıdır. Esas olan budur" diye konuştu.
 AK Parti Genel Başkan Yardımcısı ve Parti Sözcüsü Hüseyin Çelik, Kenan Evren'in yargılanmasıyla ilgili, "Bakıyorum ki birileri 'Bu ihtiyarlardan ne istiyorsunuz' şeklinde vatandaşın merhamet duygularını galeyana getirmeye çalışanlar var" dedi. Meselenin intikam alma meselesi olmadığını söyleyen Çelik, "Mesele bir zihniyet yargılamasıdır. Bunun ibreti alem bir dava olmasıdır. Esas olan budur" diye konuştu.
 Bugün Ankara'dan karayoluyla Çorum'a gelen AK Parti Genel Başkan Yardımcısı ve Parti Sözcüsü Hüseyin Çelik, AK parti il teşkilatı organizazyonuyla 'Türkiye'nin Batılılaşma Serüveni' konulu bir konferans verdi. Çelik, konferans öncesi basın mensuplarının sorularını yanıtladı. Kenan Evren'in yargılanmasıyla ilgili bir soruya cevap veren Hüseyin Çelik, şunları söyledi:
 "Bakıyorum ki birileri 'Bu ihtiyarlardan ne istiyorsunuz' şeklinde vatandaşın adeta merhamet duygularını galeyana getirmeye çalışanlar var. Bugüne kadar Türkiye'de yapılan bütün darbeler kamu vicdanında mahkeme edilmiştir. Kamu vicdanında mahkumiyet verilmiştir. Şu anda 12 Eylül'de yapılan halk oylamasında 12 Eylülcülerin yargılanmazlığı zırhlığı ortadan kaldırılmıştır. Başkaları başka türlü yargılar yaptılar. Başlamayan bir sürecin bitmesi söz konusu değildir. Türk mahkemeleri bu süreci başlattılar. Sayın Evren'in ve Şahinkaya'nın vermiş olduğu ifadeler bana kalırsa birer sahtekarlık gösterisidir. Milletle alay etmektir. Bu konuya bağımsız mahkemeler karar verecektir. Ama bu konuyu çok yadırgadığımızı ifade etmek istiyorum."
 Hüseyin Çelik, "Mesele intikam almak meselesi değil, bir zihniyet yargılamasıdır. Bunun ibreti alem bir dava olmasıdır. Esas olan budur. Tabi ki duruşma ertelenmiş ve farklı deliller toplanacaktır. Kararı bağımsız yargı verecektir. Zaten halkımız 12 Eylül'ü vicdanında yargılamıştır. Her eline silah alan güçlü değildir. Sayın Evren ve Şahinkaya'nın söylediği gibi 'Biz başardık ve kahramanı biliyorsunuz. Darbe teşebbüslerinde Talat Aydemir gibi başarısız olur asılırsınız. Ya da başarılı olur kendinizi Cumhurbaşkanı yaparsınız. Ben ikincisini yaptım' diyor. Ama bunu yapmış olması bunun meşruiyetini göstermez. Kuvvetli haklıdır diye bir kavram yoktur. Haklı kuvvetlidir. Eline her silahı alan ben buraya geldim oturdum, ben kurucu iktidarım diyemez" diye konuştu.
 DHA