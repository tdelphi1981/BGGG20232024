Başbakan Erdoğan'dan 'böcek' açıklaması
Başbakan Recep Tayyip Erdoğan, Tunus Başbakanı Hammadi El-Cibali ile ortak basın toplantısı düzenledi.
 Başbakan Erdoğan, dinleme cihazı ile ilgili sorulan bir soruya, "Böcek konusu artık devam ettirmeyelim. Şu anda 2'den 3'e çıkmış. Herhalde artarakda devam eder. Her ülkenin kendi içinde derin devleti vardır virüs gibidir uygun zamanda ortaya çıkar. Bu tür konularla mücadelemiz devam ediyor. Bunu tamamen sildik, bitirdik, yok ettik böyle bir iddianın içinde bulunmam mümkün değil. Çünkü dünyada hiçbir ülkenin, devletin, derin devleti kendi bünyesinde bitirdiğine, temizlediğine, bir siyasetçi olarak ben inanmıyorum" şeklinde cevap verdi.
 "BİR BAŞBAKAN OLARAK ONUN KARŞISINA DİKİLİRİM"
 "ÖDTÜ olayları konusunda üniversiteler bölündü mü? YÖK'ün devreye girmesi söz konunusu olacak mı?" sorusuna Başbakan Erdoğan şöyle yanıt verdi:
 Sizlerin vasıtasıyla bizleri izleyenlere bir konuyu tezekkür etmeye davet ediyorum. Demokrasilerde eleştirilerin olmasının en doğal hal olduğunu ifade ettim. Ama bir eleştiri gücünü şiddetten alıyorsa ben bir Başbakan olarak onun karşısına dikilirim. Bir rektör veya akademisyen elinde demir bilyeleri sapan ile polisine atan ve bunu atmayı öğretmeyi gerektirmez. Aynı şekilde okul kampüsü içinde araba lastiği yakmayı gerektirmez. Bir öğrenci ünivevrsite kampüsünü savaş alanına çeviriyorsa. Farklı üniversilerden gelenlerle birlikte bu eylemi gerçekleştiriyorsa, hiç kimse bunları samimi bir ortamda değerlendiremez. Bana göre bunu eleştirenle o mesleği bıraksınlar. Onlara katılarak şiddetten kuvvet alana insanlar olarak alanlara çıksınlar. Güvenlik güçleri görevini yapmıştır." dedi. DHA