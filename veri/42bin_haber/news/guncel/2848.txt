O ses benim ama cümleleri bilemiyorum
AK Parti Grup Başkanvekili Mustafa Elitaş, Kayserideki Şeker Fabrikası yolsuzluğu soruşturmasında dosyaya giren telefon görüşmesi nedeniyle CHP Kayseri Milletvekili Şevki Kulkuloğlu hakkında suç duyurusunda bulundu.
Elitaş, Kulkuloğlunun TBMMde açıkladığı tapelerle ilgili olarak O ses benim, ama cümleler benim mi bilmiyorum dedi. Mahkemenin dinleme kararının kendisiyle ilgili olmadığını belirten Elitaş, kaydın yasadışı yollarla elde edildiğini iddia ederek, Kulkuloğlu hakkında suç duyurusunda bulunduğunu söyledi. Kulkuloğu, Kayseri Şeker Fabrikasında yolsuzluk iddialarına ilişkin operasyonda takip edilen imam ile Elitaşın telefon görüşmesini Mecliste açıklayarak, Medya ve cemaat ile birlikte yargıya baskı kurarak, ortaklaşa nasıl bir kirli tezgahı planlama çalışması içerisinde olduklarını ortaya koyuyor demişti. Kulkuloğlunun dağıttığı tape tutanaklarında Elitaşın, Bu senin oraya gidip gelen arkadaş vardı Yıldırım Hakim. Yıldırım, yıldırım hızıylan durdurma kararı almış. Kardeşinin işi vardı iyi ki yaptırmamışık o zaman öyleyse bunun kardeşinin işini. La bizim Yıldırım, yani bize 
farklı konuşuyor kararları farklı çıkıyor. Bir de sor bakalım niye böyle karar verdin diye sözleri yer aldı. Daha sonra Elitaşı yeniden arayan imam Ali Çamlının Aradım Başkanım çağırdım o bahsettiğin arkadaşı. O diyor ki bak, iyice okusunlar benim ne yazdığımı ondan sonra bana söylesinler diyor. Anlamadıkları bir şey varsa yarın bana bir dilekçe versinler, eğer diyor bilmedikleri bir şey varsa açıklayım izah edeyim diyor sözleri tutanaklarda geçti.