Sierra cinayetinde flaş gelişme!
CANKURTARAN sahilinde cesedi bulunan Sarai Sierra cinayetiyle ilgili yapılan soruşturmada polisin bir numaralı zanlı olarak aradığı Ziya T.'nin Suriye'ye kaçtığı belirtildi. Hatay bölgesinde yoğunlaştırılan çalışmalarda polisin bugüne kadar herhangi bir ipucu ede edemediği öğrenildi.
Öte yandan bölgede savaşan muhalif gruplarla irtibata geçildiği, şüpheli Ziya T., hakkında bilgi verildiği, Suriye topraklarında öldürülmüş olma ihtimalinin de değerlendirildiği bildirildi.

EN SON OTOGAR GÜVENLİK KAMERALARINDA GÖRÜLDÜ

Amerikalı kadın Sarai Sierra cinayetiyle ilgili yapılan soruşturmada operasyonlar şüpheli Ziya T.'nin ailesine gittiğini söylediği Hatay'da yoğunlaştırıldı. İstanbul Emniyet Müdürlüğüne bağlı özel bir ekip tarafından bugüne kadar yapılan çalışmalarda Ziya T.'nin izi bulunamadı. Son olarak Hatay Otogarında otobüsten indikten sonra güvenlik kameralarına takılan Ziya T.'nin daha sonra ortadan kaybolduğu öğrenildi.

ASKER ARKADAŞI YOKMUŞ

Yetkililer kimliğinin belirlenmesinin ve Hatay'a kaçtığının tespitinin ardından bölgede yerel güvenlik güçleriyle birlikte yapılan çalışmalarda herhangi bir ipucu bulunamadığını belirttiler. Ziya T.'nin Ağabeyinin yanından ayrılırken "Asker arkadaşımın yanına gidiyorum" ifadesinin de araştırıldığını söyleyen yetkililer, şüphelinin bölgede asker arkadaşının olmadığını tespit edildiğini söylediler.

Polis şüphelinin yakalanma korkusu içinde bulunan Ziya T.'nin büyük olasılıkla Reyhanlı ilçesi yakınlarından kendi başına sınırdan yürüyerek Suriye topraklarına geçtiğini tahmin ettiklerini söylediler. Bölgedeki durumun oldukça karışık olduğu Ziya T.'nin bir yardım konvoyunun arasına karışarak sınırı geçmiş olabileceği belirtildi.

MUHALİF GRUPLARDA ARIYOR

Öte yandan cinayet zanlısı Ziya T.'nin Suriye topraklarında bulabilmek için Muhalif Grupların da uyarıldığı belirtildi. Şüphelinin Suriye topraklarında saklanabileceği muhtemelen yerlerin Muhalif gruplara bağlı elemanlar tarafından kontrol edildiği belirtildi. Öte yandan Ziya T.'nin bir yardım almadan geçtiği Suriye topraklarında öldürülmüş olabileceği ihtimali üzerinde de duruluyor.