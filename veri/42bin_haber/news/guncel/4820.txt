Minik Utku'ya gözyaşlarıyla mavi-lacivert uğurlama
ADANAda beynindeki tümörden kurtulmak için ameliyat edilen, ancak 9 gün sonra yaşam savaşını kaybeden 6 yaşındaki Ali Utku Yücel, bağışlanan kalp, karaciğer ve böbrekleri alındıktan sonra gözyaşları ile toprağa verildi. Utku sonsuzluğa uğurlandı ama kalbi Türkiye'nin yapay kalp cihazı bağlanmış en küçük hastası Melek Özcan'da atmaya devam edecek.
Adanademirsporun maçlarında Mavi-Lacivertli bayrağı elinden düşürmediği için Mavi Çocuk diye anılan minik Ali Utkuya son yolculuğunda Adana Demirsporun yöneticileri ve futbolcuları, Mavi Şimşekler taraftar grubu, Adanasporlu taraftarlar eşlik etti. 
UTKU GÖZYAŞLARIYLA UĞURLANDI

Babasıyla birlikte gittiği buz pateni pistinde düşen ve kontrol amaçlı götürüldüğü hastanede beyninde tümör olduğu saptanan Ali Utku, 19 Şubatta yapılan kritik ameliyatın ardından 9 günlük yaşam mücadelesini dün sabah yitirdi. 

Beyin ölümü gerçekleşen Ali Utkunun organlarını, babası Kemal Yücel ve boşandığı eşi Ali Utkunun annesi Nesli Bayram bağışladı. Dün gece yapılan operasyonda Ali Utkunun kalbi, karaciğeri ve böbrekleri alındı. Kalp, İzmir 9 Eylül Üniversitesi Hastanesinde yapay kalp takılan 2 yaşındaki Melek Özcana nakledilmek üzere götürüldü. Karaciğer, Çukurova Üniversitesi Tıp Fakültesi Balcalı Hastanesinde 1,5 yaşındaki Mustafa Hedefe, böbrekler ise Başkent Üniversitesi Adana Yüreğir Hastanesinde adı açıklanmayan bir çocuğa nakledildi.

GİYEMEDİĞİ FORMASI TABUTUNA ÖRTÜLDÜ

Operasyonun ardından Ali Utkunun cenazesi bugün tedavi gördüğü Acıbadem Adana Hastanesindeki morgdan alındı. Ali Utkunun tedavisi için öncülük eden Adana Valisi Hüseyin Avni Coş ve Adana Büyükşehir Belediye Başkan Vekili Zihni Aldırmaz, evlat acısı yaşayan anne ve babaya taziyede bulundu. Ali Utkunun tabutunun üzerine gönül verdiği, üzerinde adının yazdığı Adana Demirsporun forması örtüldü. Cenaze, kalabalık bir kortejle Buruk Mezarlığına götürüldü. Cenaze yıkanırken, acılı baba Kemal Yücel, oğlunun giyemediği formasını ve atkısını bağrına bastı. Mezarlığa gelen Adana Demirspor Başkanı Önder Serin, Mavi-Lacivertli takımın futbolcuları, Mavi Şimşekler taraftar grubu ve Adanasporlu taraftarlar baba Kemal Yücele başsağlığı dileklerini sundu.

SINIF ARKADAŞLARI FOTOĞRAFINI TAŞIDI

Ata İlkokulu 1-A sınıfı öğrencisi olan Ali Utkunun sınıf arkadaşları da aileleriyle birlikte mezarlığa geldi. Ellerinde Ali Utkunun büyük boy fotoğrafı ve çiçeklerle çocukları gören baba Kemal Yücel ve anne Nesli Bayram derin acı yaşadı. Bu sırada anne ve baba, oğullarının fotoğrafını öptü, okşadı. Öğrenci çocuklara da aynı şefkati gösterdi.

UTKUNUN 3 KARDEŞİ OLDU

Meslektaşlarının desteğiyle ayakta durabilen baba Kemal Yücel, oğlunun organlarıyla 3 çocuğun hayata tutunmasının tek tesellisi olduğunu söyledi.

Kemal Yücel, "Utkunun 3 kardeşi oldu. Benim de 4 çocuğum var artık. Onların yanına gideceğim, oğlum diye seveceğim hepsini. Kalbini alan çocuğun göğsüne başımı yaslayacağım. Oğlumun kalbini dinleyeceğim. Oğluma alamadığım oyuncakları onlara hediye edeceğim" dedi.

Mavi Çocuk Ali Utku, kılınan cenaze namazının ardından dualarla son yolculuğuna uğurlandı.

UTKU'NUN KALBİ MELEK'TE ATMAYA DEVAM EDİYOR 
Utku Yücel'in bağışlanan kalbi, Dokuz Eylül Üniversitesi (DEÜ) Tıp Fakültesi Hastanesi'nde gerçekleştirilen operasyonla Türkiye'nin yapay kalp cihazı bağlanmış en küçük hastası Melek Özcan'a nakledildi. 
DEÜ Tıp Fakültesi Kalp ve Damar Cerrahisi Anabilim Dalı Öğretim Üyesi Prof. Dr. Öztekin Oto, düzenlediği basın toplantısında, Yücel'in bağışlanan kalbinin, doğuştan kalp kası bozulması ve yetmezliği nedeniyle organ bekleyen 2,5 yaşındaki Melek Özcan'a başarılı bir operasyonla nakledildiğini söyledi. 
Melek Özcan'a iki yıl önce yapay kalp taktıklarını ifade eden Prof. Dr. Oto, Melek, 7 kilogram iken yapay kalp taktığımız hastaydı. Bu yapay kalple iki yıl yaşatabildik. Bu arada da organ bulunamadı maalesef. Adana'dan bulunan bu organla yapay kalbi çıkartıp, yerine yeni kalbi naklettik. Son derece güç bir ameliyattı ancak hiç sorunumuz olmadı dedi. 
Uyanık halde olan Özcan'ın, yapay solunum cihazından ayrıldığını ifade eden Prof. Dr. Oto, şöyle konuştu: 
Bundan sonra kalp nakli hastalarında olağan tedavi süreci olan enfeksiyon ve doku reddinin dengelenmesi için ilaçların ayarlanması süreci başlıyor. Hastamız gayet iyi durumda. Yaş itibarıyla Melek'e daha önceden yapay kalbin takılmış olması işi güçleştiriyordu. Normalde 7 kilogramken Avrupa'da da sayılı yapay kalp girişimlerinden birisiydi. Son iki yılda iki kere yapay kalbin dış cihazının ünitelerini pıhtı nedeniyle değiştirmek zorunda kalmıştık. Son günlerde de artık problem yaratma aşamasındaydı. Son raddede bu kalp bulundu diyebiliriz. Yaş itibarıyla çocuk 2 yıl içerisinde 7 kilodan 12 kiloya geldi. Melek, Türkiye'de yapay kalp takılan en küçük hastaydı. Melek'e nakil yapılalı henüz bir gün bile dolmadı ve yapay solunum aletinden ayrılmış durumda ve böbrek fonksiyonları gayet iyi. Nakil, 90 dakikada tamamlandı. Melek'i iyi bir yaşam kalitesi bekliyor. 
DEÜ Tıp Fakültesi Hastanesi Başhekimi Prof. Dr. Mehmet Refik Mas ise DEÜ Tıp Fakültesi Hastanesi'nin kalp nakli ruhsatının sağlık bakanlığı'nca askıya alındığını, ancak acil kalp nakli bekleyen iki vaka dolayısıyla sınırlı izne tabii olduklarını belirterek, Çok deneyimli bir ekibimizin bulunduğu göz önünde tutularak Sağlık Bakanlığı'nın konuyu yeniden değerlendirileceğini düşünüyorum dedi.