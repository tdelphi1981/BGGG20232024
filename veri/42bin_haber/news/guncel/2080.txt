İşte en çok kazandıran günübirlik işler...
Büyük bir bölümü sosyal güvence sağlamayan bazı mesleklerde günübirlik işler oldukça iyi kazandırıyor. Türkiye'de ücreti günübirlik veya haftalık olarak ödenen işlerin büyük bir bölümü sosyal güvence sağlamadığı için çok cazip görülmese de bazı mesleklerde bu tür işler oldukça iyi para kazandırıyor.

AA muhabirinin yaptığı araştırmaya göre, en çok kazandıran günlük işlerin başında ilk sırayı ses sanatçılığı alıyor. İkinci sırada mankenlik, üçüncü sırada düğün/doğum fotoğrafçılığı bulunurken, sosyete falcılığı ise listenin dördüncü sırasında kendine yer buluyor.

Ünlü bir ses sanatçısının konser ücreti 250 bin liraya, profesyonel bir mankenin defile ücreti ise 20 bin dolara kadar çıkıyor.