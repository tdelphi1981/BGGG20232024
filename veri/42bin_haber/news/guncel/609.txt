En uygunu Diyarbakır
NATOnun Patriot füzeleri için 2nci Taktik Hava Komutanlığının bulunduğu Diyarbakır en uygun kent olarak gösteriliyor. 2nci Ordu Komutanlığı ile Erhaç Üssü ve Kürecik radar sisteminin olması nedeniyle Malatya ve sınır şehri Şanlıurfa da gündemde.
TÜRKİYEnin, NATOdan gelecek Patriot füzelerinin konuşlandırılacağı şehir için en uygun alt yapıya sahip olması nedeniyle Diyarbakırı düşündüğü, ancak son kararın NATO ve Türk Genelkurmayından askeri uzmanların yapacağı ortak çalışma sonrası verileceği öğrenildi. 
KARMA HEYET 
Türkiyenin, Suriyeden gelebilecek füze saldırısına karşı savunma amaçlı NATOdan Patriot talebinde bulunması üzerine, 30 kişilik NATO keşif heyetinin bugün Ankarada olması bekleniyor. ABD, Almanya ve Hollandalı askeri uzmanlardan oluşan heyet, bir gün Ankarada kalacak. NATO heyeti, Genelkurmayda Türk askeri uzmanlarıyla biraraya gelecek, daha sonra da Güneydoğuya gidecek. Heyetin, Patriot füzelerinin yerleştirilmesi için öne çıkan Diyarbakır, Malatya ve Şanlıurfa kentlerinde arazide teknik çalışma yapması ve bölgede bir hafta kalması planlanıyor. Genelkurmay Başkanlığının Suriye sınırının uzunluğunu dikkate alarak yaptığı ön teknik çalışmada, 6 batarya Patriot füzesine ihtiyaç duyulabileceği belirtildi. Çalışmada, 2nci Taktik Hava Komutanlığının bulunduğu Diyarbakır en uygun kentler arasında gösterilirken, ikinci sırada 2nci Ordu Komutanlığı ile Erhaç Üssü ve Kürecik radar sisteminin olması nedeniyle Malatya geliyor. Arazi yapısı ve sınırdaş şehir olması nedeniyle Şanlıurfa da düşünülüyor. 
  Savaşa yol açar  
TÜRK İRTİBAT SUBAYI 
Patriotların konuşlanmasından sonra Suriyeden gelebilecek bir tehdide karşı füzeleri NATO şemsiyesi altında yabancı askeri uzmanlar devreye sokacak. Bu şemsiye altında Türk irtibat subayları da Genelkurmayla bağlantı için devrede olacak. Tehdit algılamada Kürecikteki radar sisteminden de yararlanılacak. Bir batarya için yaklaşık 40 uzman personele ihtiyaç duyulduğuna dikkat çeken askeri kaynaklar, bu durumda 6 Patriot bataryası için 250-300 kişilik askeri uzman ekibinin Türkiyeye gelmesinin beklendiğini söylediler. 
MUTABAKAT MUHTIRASI 
Gelecek yabancı askerler için tezkere gerekmezken, Türkiyede bulundukları süre için tabi olacakları hukuki durum, Genelkurmay Başkanlığı ile NATO arasında varılacak Mutabakat Muhtırası (MOU) ile belirlenecek. MOU daha sonra Bakanlar Kurulunca kabul edilecek.
 
 