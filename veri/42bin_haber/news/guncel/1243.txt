PKK'nın 'Amed sorumlusu' öldürüldü
DİYARBAKIR Valisi Mustafa Toprak, güvenlik güçlerinin Lice ve Hani ilçeleri kırsal kesimede düzenlediği operasyonda aralarında PKK'nın sözde Amad sorumlusu 'Numan' kod adlı Ertem Karabulut'un da aralarında bulunduğu 10 PKK'lının öldürüldüğünü söyledi.
 Diyarbakır Valisi Mustafa Toprak, kentte 3 Ocak 2008 günü PKK'lıların bombalı araçla yaptığı ve ölen 6'sı öğrenci 7 kişinin anma töreninde gazetecilere güvenlik güçlerinin 10 PKK'lının öldürüldüğü Lice ve Hani ilçeleri kırsalında yaptığı operasyonla ilgili açıklamada bulundu. Öldürülen 10 PKK'lı arasında 3 Ocak 2008 günü saldırının emrini veren örgütün sözde Amad sorumlusu Ertem Karabulut'un da bulunduğunu belirten Vali Toprak, 31 Aralık günü gerçekleştirilen operasyonun tamamlandığını söyledi. 10 PKK'lının etkisiz hale gtirildiğini ve şu anda öldürülenlerin kimlik çalışmalarının sürdüğünü belirten Toprak, şöyle dedi:
 "İlk gelen bilgiler çerçevesinde şunu ifade edebiliriz ki, bu operasyon başarılı şekilde sona ermiştir. Herhangi bir güvenlik kuvvetimizin kaybı ve yararlanması olmamıştır. Bölücü terör örgütü mensuplarından 10'u etkisiz hale getirilmiştir. Ve yapılan ilk incelemede öyle anlaşılıyor ki üzerlerindeki silahlar ve diğer takviye edici bilgiler çerçevesinde bölücü terör örgütünün Diyarbakır'daki yapılanmasının önemli noktasında olanlardan bir veya bir kaçının etkisiz hale getirildiği anlaşılıyor. Sizlerinde haberlerine konu olan bir kişi var. Aşağı yukarı o bilgi net olarak gözüküyor. Fakat onunla birlikte Diyarbakır'daki yönetim kadrosunda bir, iki kişinin de olduğu ve etkisiz hale getirildiğide anlaşılıyor. Detaylı kimlik tespitinden sonra daha net bir bilgi ifade etmek mümkün hale gelecek. Şunu ifade edebiliriz terör örgütünün Diyarbakır'daki yapılanmasına yön veren sözde önde gelen yöneticilerinden bir kaçının etkisiz hale getirildiği ve basına yansıyan şekliyle bir tanesinin de o kişi olduğu anlaşılıyor. Bu yapı Diyarbakır'daki tüm bombaları hazırlayan onu Diyarbakır'a ve farklı noktalara gönderen, yollara mayın döşeyen, değişik noktalara saldırı eylemlerin talimatını veren, gerçekleştiren bu yönde bunları teşvik eden ve okulların yakılmasına çocukların eylemlere yönlendirilmesine varacak kadar tüm olaylara zincirleme yapan planlayan ekibin olduğunu düşünüyoruz. Bu etkisiz hale getirilen ekibin ve başında da sözde yapılanmanın başı olduğu. Bunlar ifade ettiğimiz gibi yakın zamanda kimlik tespitlerinden sonra daha net bir şekilde ifade edilebilecek."
 Vali Toprak, sözlerini şöyle sürdürdü:
 "Sonuç olarak şunu ifade edebiliriz ki, Koşuyolu'ndaki patlama dahi,l 2008'deki dershane patlaması diye anılan 3 Ocak patlaması dahil olmak üzere tüm bu son yıllardaki acıların yaşatılmasına yön ve talimat veren ekip etkisiz hale getirilmiştir şeklide ifade edebiliriz. 2008'den sonra çok acılı dönemler yaşadık. Ama ondan öncesinde Narlı Üs Bölgesi'ne, Duru Jandarma Karakolu'na, Tepe Jandarma Karakolu'na ve ilçe baskınlarda dahil olmak üzere tüm bunların planlayıcısı olduğunu bir kez daha buradan ifade edebiliriz" dedi DHA