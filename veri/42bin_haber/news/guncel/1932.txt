Kaçakçı okul müdürü yakayı ele verdi
Okul müdürünün aracından 5 bin paket kaçak sigara çıktı
Aksaray'da polisin şüphe üzerine durdurduğu ilköğretim okulu müdürü M.K.'nın (50) minibüsünde zulalanmış halde 5 pin paket gümrük kaçağı sigara ele geçerildi. Müdür M.K. gözaltına alındı. 

Olay, saat 01.00 sıralarında meydana geldi. Aksaray - Adana karayolu üzerinde rutin yol kontrolleri yapan İl Emniyet Müdürlüğü Kaçakçılık ve Organize Suçlarla Mücadele (KOM) Şubesi ekipleri, şüphe üzerine Aksaray istikametine seyreden M.K. idaresindeki 27 J 9774 plakalı minibüsü durdurdu. Kilis'te bir ilköğretim okulu müdürü olan M.K.'nin tedirgin hal ve hareketlerinden şüphelenen KOM ekipleri, minibüsü aramaya başladı. Aracın her yerinden zulalar halinde kaçak sigara çıktı. Minibüsün altına, kapı boşluklarına, cam altlarına, kenarlarına ve tabanına yapılmış özel bölmelerde çeşitli markalarda toplam 5 bin paket gümrük kaçağı sigara ele geçirildi. 

Şaşkına dönen polis ekipleri, sigaraları zulalandığı yerlerden çıkartmak için yoğun çaba sarf etti. M.K. gözaltına alındı. Sigaralara ve minibüse el konuldu. Olayla ilgili soruşturma devam ediyor.