Sakarya'da 56 ton kaçak akaryakıt ele geçirildi
Sakarya'da polisin EPDK görevlileriyle birlikte yaptığı denetimde 56 ton 534 litre kaçak akaryakıt ele geçirildi.
Sakarya Emniyet Müdürlüğü Kaçakçılık ve Organize Suçlarla Mücadele Şube Müdürlüğü ekipleri ile EPDK görevlileri kentte akaryakıt kaçakçılığının önlenmesi amacıyla denetimler yaptı. Denetimlerde M.O. (42) isimli şahsın mesul müdürlüğünü yaptığı akaryakıt istasyonundan 56 ton 534 litre kaçak akaryakıt ele geçirildi. İstasyonda kumanda ile yönetilebilen akaryakıt tabancalarına bağlı 4 adet çekvalf sistemi de bulundu.

Akaryakıt istasyonu ile ilgili şahıslardan M.O. (42), Ş.T. (29) ve E.T. (22)'nin şüpheli olarak ifadeleri alındı.
Olayla ilgili soruşturma başlatıldı.