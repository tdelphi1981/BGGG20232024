Öğretmenlik 5 basamak
Milli Eğitim Bakanlığı (MEB), öğretmenlik mesleğine yeni model getiriyor. Öğretmenliği 5 kariyer basamağına bölecek modele son şeklini veren MEBnin çalışmasına göre, mesleğe stajyer öğretmenlikle başlanacak, Öğretmen, Uzman Öğretmen, Kıdemli Uzman Öğretmen ve Başöğretmen olmak üzere 5 basamağa ayrılacak. Her kademenin özlük hakkı da farklı olacak. Öğretmenlere Performans Sistemi anlamına da gelecek Kariyer Sisteminde, Maliye Bakanlığının bütçe onayını bekleyen MEB, yaklaşık 900 bin öğretmenin maaşlarını ve özlük haklarını yenileyecek. MEB, geçen yıl YÖK ve ÖSYM ile birlikte hazırlamaya başladığı öğretmen yetiştirme stratejisiyle de gelecek yıllarda öğretmen olmak isteyenlerin Eğitim fakültelerinde nasıl bir eğitim alacakları, fakülte bittikten sonra girecekleri sınav ve okullarda staj dönemlerini de yeniden düzenleyecek.