Fernandes ekstra çalışıyor
Beşiktaş'ta sakatlık nedeniyle bir süre takımdan ayrı kalan Portekizli futbolcu Manuel Fernandes, form tutmak için çalışmalarını sürdürüyor.
Ligde sezonun ikinci devresinin ilk haftasında İstanbul Büyükşehir Belediyespor karşısında ikinci yarıda oyuna dahil olan ancak hazır bir görüntü sergileyemeyen Fernandes, takım ile yaptığı çalışmaların yanı sıra tek başına da antrenman yapıyor.

Galatasaray ile hafta sonunda yapılacak derbi maç için hazır olmayı hedefleyen Portekizli futbolcu, takımın bu sabah yaptığı antrenmanın ardından akşam saatlerinde BJK İnönü Stadı'nda tek başına çalıştı.