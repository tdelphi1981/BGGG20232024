Çanakkale'de yol çöktü
Çanakkale'de, bir süre önce toprak kayması meydana gelen Çanakkale-İzmir karayolunun Erenköy beldesi bağlantı yolu çöktü.
Daha önce Çanakkale-İzmir karayolu olarak hizmet veren ve Çanakkale Viyadüğü'nün yapılmasının ardından Erenköy beldesine giriş yolu olarak kullanılan çift şeritli asfalt yol, 3 hafta önce meydana gelen toprak kaymasının ardından çöktü.
Sabah saatlerinde yolu kullanan vatandaşların fark etmesi üzerine durum jandarma, polis ve kara yolları ekiplerine bildirildi.
Olay yerine gelen ekipler, tek şeridi çöken yolu trafiğe kapatıp güvenliği sağladı.
Ekiplerin bulunduğu sırada da devam eden toprak kaymalarının yarattığı çatlaklar nedeniyle yolun bir bölümünün daha çökebileceğinin tahmin edildiği öğrenildi. 
İŞTE SÜRÜCÜLERİ KORKUTAN GÖRÜNTÜ / Foto Galeri