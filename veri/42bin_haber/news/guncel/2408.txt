Beton mikseri trafo binasına çarptı
İstanbul Maslak Ayazağa Yolu'nda, bir beton mikseri, yolun kayganlaşması sonucu yokuş aşağı kayarak, bir şirketin trafo merkezinin bulunduğu binaya çarptı. Bariyerleri devirdikten sonra şirket sahasını çevreleyen demir korkuluklu duvarı da yıkan beton mikseri, trafo merkezinin duvarına çarptı.

Trafo merkezinin duvarını da yıktıktan sonra durabilen mikser sürücüsü Musa Aydoğdu, kazadan yara almadan kurtulurken, "Araba kaydı. Yukarıdan aşağıya gelirken kaydı. Aşağıdan arabalar geliyordu. Onlardan kurtarırken göz göre göre girdik. Yapacak bişey yok" diye konuştu.

Olay yerine gelen sağlık ekipleri, sürücüyü her ihtimale karşı hastaneye götürdü.