Genelkurmay'dan 'Çerkez' sansürü
Atatürk'ü anlatmak için internet sitesi kuran ve burada Atatürk'ün yayınlanmamış birçok resmini yayınlayan Genelkurmay'ın, Atatürk'le Çerkez Ethem'i yan yana gösteren resmi çizdiği ortaya çıktı.
KURTULUŞ savaşı sırasında gösterdiği yararlılıkların ardından Ankara'nın bazı politikalarına itiraz ettiği için 'hain' ilan edilen Çerkez Ethem'e Genelkurmay'ın sansür uyguladığı ortaya çıktı. Genelkurmay Başkanlığı'nın Atatürk'ün hayatını anlatmak için kurduğu internet sitesinde Atatürk'ün yayınlanmamış birçok resmine yer verildi. 

Fotoğraflarda, 1905'ten 1938'e kadar Mustafa Kemal'in geçirdiği evreler yer alıyordu... Bu resimlerden birinde Atatürk Ankara Garı'nda yanında kalabalık bir heyetle görülüyor. Ancak Atatürk'ün hemen sağ yanında duran kişşinin yüzü bozulmuştu ve kim olduğu anlaşılamıyordu. Orjinal fotoğraf üzerinde oynandığını ve 'sansür' uygulandığını gazeteci-yazar Fuat Uğur deşifre etti.

Fotoğrafın orjinalini yayınlayan Uğur, Atatürk'ün hemen sol yanında duran kişinin Çerkez Ethem olduğunu ve Genelkurmay'ın fotoğrafta oynayarak Çerkez Ethem'in yüzünü bozduğunu ortaya çıkardı. Genelkurmay'ın bu sansür nedeniyle özür dilemesi gerektiğini ifade eden Uğur, Genelkurmay'ın sansüre tabi tuttuğu fotoğrafın Çerkes Ethem Kuvayı Seyyare askerleriyle birlikte Yozgat'taki Çapanoğlu isyanını bastırmak üzere Batı Cephesi'nden Ankara'ya geldiği zaman çekildiğini ifade etti.

İşte iki fotoğraf arasındaki 'sansür'ü gözler önüne seren büyük fark...