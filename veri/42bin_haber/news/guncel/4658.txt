450 kiloluk Kamyon konteynerın altında kaldı
Mobese kameraları tarafından kaydedilen kazada, yaralanan Burak Çıtak hastaneye kaldırılarak tedavi altına alındı.
Muğla'nın Fethiye ilçesinde bir markete ait malzeme kamyonundan yük indiren işçinin üzerine 450 kilo ağırlığındaki konteyner düştü. Mobese kameraları tarafından kaydedilen kazada, yaralanan Burak Çıtak hastaneye kaldırılarak tedavi altına alındı.

Bir alışveriş merkezine ait yük kamyonu ürün indirmek için Cumhuriyet Mahallesi Atatürk Caddesi üzerinde durdu. Burada çalışan Burak Çıtak, malzemeleri indirmeye başladı. Kamyonetin arka kısmında çalışan Çıtak, 450 kilo ağırlığındaki konteynırın devrilmemesi için eliyle destek verirken, konteynırın altındaki palet kaydı. Tüm gücüyle paleti durdurup konteynırın düşmesini engellemeye çalışan Çıtak'ın çabaları yetersiz kalınca, konteynır üzerine düştü. Mobese kameraları tarafından da kaydedilen kazayı gören vatandaşlar Çıtak'ın yardımına koştu. Güçlükle kaldırılan konteynerin altından ağır yaralı olarak çıkarılan Çıtak, ambulansla Fethiye Devlet Hastanesi'ne götürüldü. 

Vücudunda ezikler bulunan Burak Çıtak'ın hastanedeki tedavisi sürüyor