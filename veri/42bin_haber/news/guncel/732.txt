Acil boşanma
İşadamı eşinden şiddet gördüğü için koruma altına alınan AK Parti Ağrı Milletvekili Fatma Salman, İdris Kotandan duruşma tarihinden önce boşandı. Çocukların velayeti anneye verildi.
Ak Parti Ağrı Milletvekili Fatma Salman, işadamı İdris Kotandan anlaşmalı olarak boşandı. Duruşma günü daha ileri tarihte olmasına rağmen Fatma Salman Kotan, önceki gün davanın açıldığı Sincan 4üncü Aile Mahkemesine gitti. İdris Kotanın avukatı ve Fatma Salman Kotan, boşanmada kararlı olunduğu beyanı verdi.  
NAFAKA İSTEMEDİ 
Fatma Salman Kotan, velayetini istediği çocuklarının babalarıyla kuracakları görüşme düzenlerinin mahkemece belirlenmesini istedi, tedbir, iştirak ve yoksulluk nafakasıyla maddi ve manevi tazminat talebinde bulunmadı. Doğubeyazıttaki bir taşınmaz, Ağrı Tuğla ve Kireç Fabrikasında İdris Kotana ait şirket hisseleri üzerinde hak ve alacak talebinde de bulunmayan Fatma Salman Kotan, eski ortaklığından kaynaklanan bir borçtan mesul olmayacağına ilişkin protokoldeki maddenin de tasdik edilmesini istedi.  
VELAYET ANNEDE 
Hâkim Tuncay Öztürk, 22 Kasım 2012 tarihli boşanma protokolü ile karşılıklı anlaşmalarını içeren beyanlarını tasdik ederek tarafların boşanmalarına karar verdi. Çocukların velayeti anneye bırakılırken, İdris Kotanın, çocuklarıyla görüşme günleri de mahkemece belirlendi. 
Her şey bitti, hayat devam ediyor 
AK Parti Ağrı Milletvekili Fatma Salman, boşanma sonrası Meclise gelerek Genel Kurula katıldı. Kuliste büyük ilgiyle karşılanlanan Salman, geçmiş olsun diyen gazetecilerin soruları üzerine Her şey bitti. Boşandık, hayat devam ediyor. Ülkem ve kadınlar için ne gerekiyorsa onun için çalışacağım dedi. AK Partili kadın milletvekilleri Salmanı yalnız bırakmazken, erkek milletvekilleri de geçmiş olsun dileklerini iletip destek mesajları verdiler. AK Partililerin ardından Salmanın yanına ilk gelenler BDP Grup Başkanvekili Pervin Buldan ile BDP İstanbul Milletvekili Sebahat Tuncel oldu.  
TBMMde yoğun ilgi 
Hatırını soran milletvekillerine İyiyim deyip tebessüm eden Salman, moral bozukluğunu gizleyemedi. Yüzünün biraz şiş olması dikkati çeken Salmanın, sol gözünün altındaki morluğu makyajla kapatmaya çalışmış.