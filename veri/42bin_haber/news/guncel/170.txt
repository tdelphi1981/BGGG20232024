O silahlara soruşturma!
Gümrük ve Ticaret Bakanı Hayati Yazıcı, Yemen’de 3 bin silahla yakalanan geminin işleminin Mersin Limanı’nda yapıldığını belirterek, taşıyıcı Türk firmayla ilgili bir kırmızı hat kaydının bulunduğunu söyledi. Gümrükleme faaliyetleri açısından Bakanlık olarak soruşturma talimatı verdiklerini açıklayan Yazıcı, “Kusurlu olan var mı, yok mu ortaya çıkacak” dedi.
 Bakan Yazıcı, “Zafiyet var mı?” şeklindeki soru üzerine, “Bunun içinde silah varsa, buna rağmen kontrol de de görülmemişse herhalde zafiyet var. Ama bunun detayı ortaya çıkacak” dedi.
 Gümrük ve Ticaret Bakanı Hayati Yazıcı, Yemen’de 3 bin silahla yakalanan geminin işleminin Mersin Limanı’nda yapıldığını belirterek, taşıyıcı Türk firmayla ilgili bir kırmızı hat kaydının bulunduğunu söyledi. Gümrükleme faaliyetleri açısından Bakanlık olarak soruşturma talimatı verdiklerini açıklayan Yazıcı, “Kusurlu olan var mı, yok mu ortaya çıkacak” dedi.
 
 Gümrük ve Ticaret Bakanı Hayati Yazıcı, TBMM Plan ve Bütçe Komisyonu’nda Bakanlığı’nın 2013 Yılı Görüşmeleri sırasında verilen aranın ardından basın mensupların "Yemen’de Türk gemisinde yakalanan silahlarla" ilgili sorularını cevaplandırdı. Geminin Mersin Limanı’nda işleminin yapıldığını belirten Yazıcı, taşıyıcı firma ile ilgili bir kırmızı hat kaydı olduğunu vurguladı. Yazıcı, “Tabii, kim ne yapmış, fiziki arama mı yapılmış, X-Ray cihazına mı çekilmiş? O detaylar henüz bana gelmedi. Normal olarak silah şeklinde beyan edilerek, gönderisi yapılan bir dış ticaret faaliyeti değil. İçerisinde gıda var. Bisküvi ve benzerleri var. Beyanname bu şekilde” diye konuştu.
 -“SORUŞTURMA TALİMATI VERDİK”-
 Meşruiyeti açısından soruşturmayı Dışişleri Bakanlığı’nın yapacağını dile getiren Bakan Yazıcı, gümrükleme faaliyetleri açısından Bakanlık olarak soruşturma talimatı verdiklerini belirtti. Bakan Yazıcı, “Kusurlu olan var mı, yok mu ortaya çıkacak” dedi.
 -“İHRACAT BEYANNAMESİNDE GIDA MADDESİ YAZIYOR”-
 Silahların Türk yapımı olup olmadığının sorulması üzerine Yazıcı “Türk yapımı mı? Değil mi bir şey söyleyemem. Bunu söyleyebilmem için gümrük beyannamesinde beyan edilen normal bir ihracat işlemine tabii ürün olması lazım. Öyle değil. İhracat beyannamesinde gıda maddeleri, bisküviler var” dedi.
 -“TAŞIYICININ KIRMIZI HAT KAYDI VAR”- 
 Yemen hükümetinin açıklamaları üzerine bu soruşturmayı başlattıklarını açıklayan Yazıcı, “Olmuş olmamış, sayısı nedir? Bilmiyoruz. Bu ürünlerin içinde yer aldığı iddia edilen, taşımayla ilgili gümrük prosedürlerinden ben size bahsettim. Taşıyıcı Türk. Taşıyıcı ile kırmızı hat kaydı var. O kayıt çerçevesinde eşyaların kısmen kontrolü yapılmış. Kontrolü yapan memur belli. Ne olduğunu ortaya koymak için soruşturma talimatı verdim” diye konuştu.
 -“HERHALDE ZAAFİYET VAR”- 
 Bakan Yazıcı, “Zafiyet var mı?” şeklindeki soruyu “Bunun içinde silah varsa, buna rağmen kontrol de de görülmemişse herhalde zafiyet var. Ama bunun detayı ortaya çıkacak” diye yanıtladı.
 ANKA
  