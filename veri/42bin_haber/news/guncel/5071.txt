Birlikte öldüler birlikte gömüldüler
Adana'nın Ceyhan ilçesinde arazi anlaşmazlığı yüzünden çıkan silahlı kavgada hayatını kaybeden Mahmut Mazı, kendisine siper olmak isterken vurularak ölen oğlu oğlu İlker Mazı, şoför Yunus Yılmaz ile İsmail Tan ve oğlu Mehmet Tan gözyaşları arasında toprağa verildi.
Kayınbiraderi Mahmut Mazı'yı kaybeden Orman eski Bakanı Arif Sezer, Kan davası mı? Namus davası mı?, Vatan davası mı? Bir arazi için değer mi? Dün birbirlerini vuranlar şimdi yan yana yatıyorlar dedi.
 

Adana Adli Tıp Kurumu Morgu'nda yapılan otopsilerin ardından cenazeler ailelerine teslim edildi. Polis, ailelerin birbirlerine karşı saldırı yapabileceği düşüncesiyle çevrede geniş güvenlik önlemi aldı. Çatışmada AK parti İl Genel Meclis Üyesi olan kayınbiraderi Mahmut Mazı'yı kaybeden Orman eski Bakanı Arif Sezer, olayın çok acı olduğunu belirterek, Arazi için değer mi? Namus davası mı? Kan davası mı? Vatan davası mı? Dün birbirlerini vuranlar, öldürenler bugün yan yana yatıyor. Barış ve sevgi varken niye birbirimizi öldürüyoruz diye konuştu.
 

Çıkan çatışmada hayatını kaybeden Mahmut Mazı'nın oğlu İlker Mazı'nın nikâh şahitliğini yaptığı öğrenilen AK Parti Adana Milletvekili Fatoş Gürkan da Adli Tıp Kurumu'na gelerek her iki aileye başsağlığında bulundu. Gürkan, Hiçbir şey candan önemli değil. Bir tarla için değer mi? şeklinde konuştu Mahmut Mazı ile oğlu İlker Mazı'nın cenazeleri Kabasakal Mezarlığı'nda, Mahmut Mazı'nın şoförü Yunus Yılmaz ise Ceyhan'da toprağa verildi.
 

İlker Mazı'nın 5 aylık hamile eşi Şimal Mazı ile annesi Hatice Mazı cenazede gözyaşlarına boğuldu. Hatice Mazı ile gelini, cenaze namazının kılınmasını beklerken baygınlık geçirdi. Eşinin ve kayınbabasının fotoğraflarını yakasına yapıştırırken gözyaşlarına boğulan Şimal Mazı da, 4 ay sonra olsaydı da eşim çocuğunu görseydi dedi. İsmail Tan ve oğlu ise Azizli köyünde toprağa verilirken, jandarma cenaze kortejini adım adım takip edip, mezarlıkta geniş güvenlik önlemi aldı.