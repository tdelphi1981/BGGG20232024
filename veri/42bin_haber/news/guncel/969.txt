Yüksekova'da mayın patladı
Hakkari'nin Yüksekova İlçesi'nde operasyon sırasında, bastıkları mayının patlaması sonucu 3 asker yaralandı.
 Patlama, bugün akşam saatlerine doğru Yüksekova'ya 50 kilometre uzaklıkta bulunan Dağlıca bölgesinde meydana geldi.
 Askerler, PKK'nın kış üslenmelerini engellemek için bölgede operasyon yaptığı sırada bir asker, teröristlerce yerleştirilen mayına bastı. Meydana gelen patlamada, 3 asker yaralandı. Yaralı askerler helikopterle Van'a kaldırıldı. Konuyla ilgili yetkililer ise bir açıklama yapmadı.