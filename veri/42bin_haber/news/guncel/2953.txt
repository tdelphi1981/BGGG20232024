Türkiyeyi karpuz gibi bölüyorlar
CHP Grup Başkanvekili ve Yalova Milletvekili Muharrem İnce, Türkiyenin yol ayrımında olduğunu ve ayrışmanın eşiğine geldiğini anlatırken, Türkiyeyi karpuz gibi ikiye ayırıyor, bölüyor ve ayrıştırıyorlar dedi.Yalovanın Subaşı beldesinde partisinin örgüt toplantısına katılan CHP Grup Başkanvekili Muharrem İnce, toplantı öncesi partililere seslendi. Toplumun giderek kutuplaştığını ve insanların etnik kökenlerini sorgulayan başbakan ve iktidar ile karşı karşıya olduklarını öne süren İnce, şöyle konuştu: İnsanlar, sendikalar, bankalar, marketlerimiz ayrıştı. Bırakın tüm bunları camileri bile ayrıştırdılar; A tarikatı camisi, B tarikatı camisi diye. Toplumu, Türk, Kürt, laik anti laik, Alevi, Sünni diye ayrıştırdıkları yetmezmiş gibi, kadınlarımızı da başı açık- kapalı diye kutuplaştırdılar.