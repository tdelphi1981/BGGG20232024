Cinayet zanlısıyla ilgili flaş açıklama
FRANSAnın başkenti Pariste PKKlı 3 kadının öldürülmesiyle ilgili olarak tutuklanan Sivaslı 31 yaşındaki Ömer Güneyin doğduğu Polatlı Köyü, haberi büyük şaşkınlıkla karşıladı. Ömer Güneyin amcası Zekai Güney, "Benim yeğenim rahatsız, beyninde tümör var" dedi.
Ömer Güneyin Ankarada oturan amcası Zekai Güney, yeğeninin böyle bir olaya karışmayacağını savunurken, işlenen suçun Ömer Güneyin üzerine yıkılmak istendiğini ileri sürdü. Ömer Güneyin ailesinin de hedef haline geldiğini kaydeden Zekai Güney, "Ağabeyim ve yengemin can güvenliğinin Türk yetkililer tarafından sağlanmasını istiyorum" dedi.

Pariste 9 Ocakta PKKlı Sakine Cansız, Fidan Doğan ve Leyla Söylemezin öldürülmesiyle ilgili sürdürülen soruşturma kapsamında tutuklanan Ömer Güneyin Sivasın Şarkışla İlçesine bağlı Polatpaşa Köyünde dünyaya geldiği belirtildi. 4 Çocuklu İsmet ve Makbule Güney çiftinin tek erkek çocukları olan Ömer Güneyin küçük yaşlarda ailesi ile birlikte Fransaya taşındığı, o tarihten sonra da köye bir daha gelmediği, ancak ailesinin bir kaç yılda bir Türkiyeye gelip gittiği öğrenildi. Şarkışla İlçesinde elektrik kurumunda çalışırken yaklaşık 25 yıl önce Fransaya işçi olarak giden baba İsmet Güneyin bir kaç yıl sonra ailesini de götürdüğü öğrenildi.

CNN Türkte yayınlanan Tarafsız Bölge programına telefonla katılan Ömer Güneyin Ankarada oturan amcası Zekai Güney, Ahmet Hakanın sorularını yanıtladı. Ömer Güneyin 5 yaşından bu yana Fransada ailesiyle birlikte yaşadığını belirten Zekai Güney, yeğeninin havalimanında güvenlik görevlisi olarak çalıştığını ifade etti. Ömer Güney ile en son 2 yıl önce görüştüğünü dile getiren Amca Güney, yeğeninin rahatsızlığı nedeniyle bu yıl Türkiyeye gelmediğini söyledi. Aile olarak PKK terör örgütüne bir sempati duymadıklarını kaydeden Zekai Güney, yapılan suikastin Ömer Güneyin üzerine yıkılmak istendiğini savundu, "Bu suçlamaların hiçbirini ben amcası olarak kabul etmiyorum" dedi. Ağabeyine gün boyu telefonla ulaşamadığına dikkat çeken Zekai Güney, Ömer Güneyin ailesinin hedef haline geldiğini savunarak, "Ağabeyim ve yengemin can güvenliğinin Türk yetkililer tarafından sağlanmasını istiyorum" diedi.

"YEĞENİMİN BEYNİNDE TÜMÖR VAR"

Yeğeninin beyninde tümör olduğunu ve bu nedenle hafıza kaybı yaşadığını ileri süren Zekai Güney, "Benim yeğenim rahatsız, beyninde tümör var. Yeğenime bir saat önce ne yediğini sorarsanız hatırlayamaz. Hastane raporları var. Geçmişi incelenirse o tetkikler ortaya çıkar" diye konuştu.

KÖYÜN ADI KIBRIS KOMUTANINDAN GELİYOR

Şarkışla İlçe merkezine 11, Sivas kent merkezine ise 71 kilometre mesafede bulunan Ömer Güneyın dünyaya geldiği Polatpaşa Köyü olayın ardından büyük şaşkınlık yaşandı. Eski adı Tuzla olan köy daha sonra kendisi de aynı köyde doğan ve Kıbrıs Harekatında görev alan Korgenaral Osman Fazıl Polat Paşadan esinlenerek Polatpaşa olarak değiştirildi. Köy girişinde Osman Fazıl Polatın fotoğrafı da bulunuyor. 15 hane ve yaklaşık 50 nüfusun yaşadığı köyde katil zanlısı Ömer Güneyin tek yakını olarak babasının amcasının oğlu olan Orhan Güney yaşıyor.

KÖYLÜLER OKAY OLARAK TANIYOR

Fransada tutuklanan Güneyin köydeki tek akrabası olan babasının amcasının oğlu Ömer Güney, "Fransaya göç ettiklerinde oğulları çok küçüktü. Ben küçüklüğünü hatırlıyorum. O zaman ona Okay diye hitap ediyorlardı. Ben bile bugün isminin Ömer olduğunu bilmiyordum. Ankarada olan amcalarıyla görüşüyordum. Fransaya yerleştikten sonra çocuğu hiç görmedim. Olayı duyunca şaşkınlık yaşadık. Böyle bir yapıya sahip bir aile değildi" diye konuştu.

Köy Muhtarı Ahmet Öztürk, "Biz böyle bir olayı büyük bir şaşkınlık ile karşıladık. Biz bu işi o kişi yapmamıştır, bu işlere bulaşmamıştır diye düşünüyoruz. Son derece iyi bir aileye sahipti. Ben küçüklüğünü hatırlıyorum" diye konuştu. Köy sakinlerinden Abdullah Öztürk ise, ailenin köyden ayrıldıktan sonra Ömer ile hiç karşılaşmadığını söyledi.

ALMANYADAN EVLENDİ

Katil zanlısı Ömer Güneyin Fransada ailesi ile yaşarken, Almanyada oturan ve ismi öğrenilemeyen halasının kızı ile 4-5 yıl önce evlilik yaptığı ve bir süre Almanyada yaşadığı öğrenildi.

SİVASLI CİNDYNİN HEMŞEHRİSİ

Fransada cinayetlerle ilgili soruşturma kapsamında tutuklanan Ömer Güneyin ilginç bir özelliği de ortaya çıktı. Türkiyede Sivaslı Cindy olarak tanınan eski manken Tülin Şahinin de Şarkışlanın Polatpaşa Köyünden olduğu belirtildi. Köylüler, Tülin Şahinin ailesinin de yıllar önce Danimarkaya taşındığı bildirdi.

AİLESİ DE GÖZALTINDA

Bu arada Fransadaki soruşturma kapsamında Ömer güneyin anne ve babası ile yakınlarının da gözaltına alınarak ifadelerine başvurulduğu öğrenildi.