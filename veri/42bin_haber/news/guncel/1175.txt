Naylon çadır yandı 5 Suriyeli çocuk öldü
SURİYEnin İdlib kentine bağlı Atme Kasabasının kırsal alanında kurulan naylon çadırda piknik tüpün alev alması sonucu çıkan yangında yaralanan 6sı çocuk, 9 kişi, Hatayın Reyhanlı Devlet Hastanesine getirildi. Yaralılardan durumu ağır olan 5 çocuk kurtarılamadı.
Olay, dün saat 22.30 sıralarında Reyhanlı İlçesinin Bükülmez Köyünün tam karşısına düşen İdlibin Atme Kasabasının kırsal alanında meydana geldi. İddiaya göre, iç çatışmadan kaçarak ormanlık alanda kurdukları naylon çadırda yaşayan Suriyeli bir ailenin çadırında çay yapılan piknik tüpünün alev almasıyla yangın çıktı. Kısa sürede çadır alevler içinde kalırken, aile güçlükle kurtarıldı. Yaralılar yakınları tarafından önce Bükülmez Köyüne oradan da ambulanslarla Reyhanlı Devlet Hastanesine getirildi. Vücudunda ağır yanıklar olan 5 çocuk yapılan tüm müdahaleye karşın kurtarılamadı. 
hayatını kaybeden Reşide Haydar (15), Ali Haydar (6), Hibe Haydar (5), Ayşe Haydar (2) ve 6 aylık Fatma Haydarın cesetlerinin Suriyeye götürüleceği bildirildi. 
Ailenin 2 gün önce İdlibin Maarra Köyündeki evlerine uçaktan atılan bir bombanın isabet ettiği, bu nedenle kaçarak Türkiye sınırındaki Atme Kasabasına geldikleri bildirildi.  SURİYELİLERİN KAÇIŞI SÜRÜYOR 

SURİYE'Yİ TERK EDEN TÜRKİYE'YE GELİYOR  / FOTO GALERİ


 
 