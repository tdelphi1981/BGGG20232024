Barış olsun acım son olsun
Fransanın başkenti Paristeki Kürt Enformasyon Bürosunda 9 Ocakta silahlı saldırıda öldürülen PKKlı 3 kadın dün memleketlerinde toprağa verildi.
PKKnın kurucularından Sakine Cansız için memleketi Tuncelideki törende Zazaca ağıtlar yakıldı. Bağımsız Van Milletvekili Aysel Tuğluk, BDP milletvekilleri Nazmi Gür, Halil Aksoy, Bingöl Milletvekili İdris Baluken ile İstanbul Milletvekili Sebahat Tuncelin de katıldığı törende cenaze cemevine götürüldü. Cansızın cenazesi, Asri Mezarlıkta defnedildi. Kürdistan Ulusal Kongresi (KNK) Paris Temsilcisi Fidan Doğanın cenazesi ise 200 araçlık konvoy eşliğinde toprağa verileceği Kahramanmaraşın Nurhak ilçesinin Barış beldesindeki Cemevi ve Kültür Merkezine götürüldü. Cenaze törenine BDP Genel Başkan Yardımcısı Gültan Kışanak, BDPli milletvekilleri Nursel Aydoğan, Ayla Akat, Hasip Kaplan, İbrahim Binici, Diyarbakır Belediye Başkanı Osman Baydemir, ile Fidan Doğanın ailesi katıldı. Doğanın babası Hasan Doğan, Sayın Başbakana sesleniyorum. Bu annelerin gözyaşını dindir. Barış olsun benim acım son olsun dedi. Cenaze, Hançıplak mahalle mezarlığında toprağa verildi. Adananın Ceyhan ilçesine getirilen PKKnın gençlik hareketi üyesi Leyla Söylemezin cenazesi Mersin Güneykent Mezarlığında defnedildi. BDP Genel Başkanı Selahattin Demirtaş Biz barışa hazırız, Paristen bu yana cenazeyi sırtlarında taşıyan Kürt halkı artık barış istiyor. Kürt halkı bu kararlılığını bütün dünyaya gösterdi dedi. Konuşmanın ardından Demirtaş ile birlikte BDPliler beyaz barış güvercinleri uçurdu. DHA 
 