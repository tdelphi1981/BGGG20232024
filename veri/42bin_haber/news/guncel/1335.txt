Sınavda başörtü skandalı
Şanlıurfada dün yapılan Açık Öğretim Sınavında başörtü skandalı yaşandı.
Sınava başörtülü giren bir görevli öğretmen, 1 saat sınavda kaldıktan sonra sınav salonu Başkanı tarafından Kılık kıyafet yönetmeliği gerekçe gösterilerek sınavdan alınarak yerine başka öğretmen atadı.

Olay dün Şanlıurfanın GAP kız Anadolu meslek Lisesinde gerçekleşti. Sabah saat 10da ilk oturuma giren öğrencilerin sınav gözetmeni olarak gördükleri hoca 1 saat sonra değişti. Sebep ise kılık kıyafet yani başörtüsü olarak gösterildi. 

Kılık kıyafet kanuna göre sınavdan çıkarılan 17 yıllık öğretmen Melahat Erdem Öner ise sınav esnasında salon başkanın yanına geldiğini kılık kıyafet yönetmeliğine uymadığından dolayı sınavdan çıkması gerektiğini belirtti. 

Kendisinin başörtülü olmasından dolayı sınavdan çıkarıldığını belirten Melahat Hoca yerine gözetmen olarak gelen öğretmenin ise kılık kıyafet yönetmeliğine uymadığını başörtülü diye kendisini sınavdan çıkaranların top sakalı bir öğretmeni kendisinin yerine sınav gözetmeni olarak bıraktığını belirtti. 

Olayın skandal olduğunu ifade eden Melahat öğretmen ve eşi olaya isyan ederek, öğrenciler başörtülü olarak sınavlara girebiliyor. Fakat aynı durum öğretmenler için geçerli değil. Hakkımızı sonuna kadar arayacağız dediler. 

Bugün Açık öğretim sınavında yaşanan olayın 28 Şubat kalıntısı olarak tanımlayan Eğitim bir sen Şanlıurfa Şube Başkanı İbrahim Coşkun, demokrasinin her geçen gün düzeldiği bu ortamda yaşanan bu olayı kınıyoruz. Bu yapılan saygısızlık sadece Melahat öğretmene değil tüm öğretmnelere yapılmıştır. En kısa sürede bunu yapanların ortaya çıkarılarak gereken cezanın verilmesini istiyoruz. Dedi.