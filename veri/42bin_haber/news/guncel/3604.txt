Sevgililer Günü'nde eski eşe altı kurşun
SAMSUN'da Gürsel Bay, bir süre önce boşandığı 37 yaşındaki Yasemin Kadı'ya sokak ortasında tabanca ile 6 el ateş etti. Ağır yaralanan kadın çağrılan ambulansla hastaneye kaldırıldı.
Olay, Canik İlçesi Soğuksu Mahallesi Çevre Yolu'nda bugün meydana geldi. 2 çocuk annesi Yasemin Kadı bir süre önce 'Şiddetli geçimsizlik' nedeniyle eşi Gürsel B.'den ayrıldıktan sonra Y.B. ile birlikte yaşamaya başladı. Yasemin Kadı bugün sevgilisi olduğu öne sürülen Yunus Bahadır ile cadde üzerinde gezerken boşandığı eşi Gürsel B. tarafından silahlı saldırıya uğradı. Açılan ateş sonucu vücudu ve her 2 ayağına 6 mermi isabet eden kadın kanlar içinde yere düştü. Olayı görenler polise haber verdi. Durumu ağır olan Yasemin Kadı ambulansa alınarak Samsun Eğitim ve Araştırma Hastanesi'ne kaldırıldı. Durumunun ağır olduğu belirtildi. Polis olaydan sonra kaçan zanlının yakalanması için geniş çaplı soruşturma başlattı.