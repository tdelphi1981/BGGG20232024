Ampute atlet Pistorius gözaltında
Güney Afrikalı paralimpik sporcu Oscar Pistorius gözaltına alındı. Pistorius, evinde ölü bulunan kadınla ilgili olarak sorgulanıyor. 
Güney Afrika yerel basını ampute atlet Oscar Pistorius'un sevgilisini silahla vurarak öldürdüğünü iddia etti. 
Reuters haber ajansının Johannesburg’dan yayın yapan Talk Radio 702’dan aktardığına göre, olay Pistorius’un Pretoria’daki evinde yaşandı. Ünlü atletin kız arkadaşını kafasından ve kolundan vurarak öldürdüğü belirtildi.

Daha sonra ise 26 yaşında bir adamın olayla ilgili olarak tutuklandığı duyuruldu. 

Evde olay yerinde bir tabanca bulundu. Polis yetkilisi Katlego Mogale şüphelinin ismini açıklamadı ancak Pistorius 26 yaşında.

Haberde Pistorius’un kadını “hırsız zannederek yanlışlıkla vurmuş olabileceği” ifade edildi.