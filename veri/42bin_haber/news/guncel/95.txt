Lice'de mayın patlaması
Lice ilçesinde, görevden dönen güvenlik güçlerinin güzergahına yerleştirilen mayın, teröristlerce infilak ettirildi. Olayda can kaybı olmadı.
 Diyarbakır Valisi Mustafa Toprak, AA muhabirine yaptığı açıklamada, Lice-Diyarbakır karayolunun Lice-Hani yol ayrımı yakınlarına yerleştirilmiş patlayıcının, güvenlik güçlerinin Lice'nin Ergin köyünden dönüşü sırasında teröristlerce patlatıldığını bildirdi.
         
 Toprak, konvoydaki zırhlı bir aracın önünde meydana gelen patlamada can kaybı ya da yaralanan olmadığını kaydetti.
          
 AA
  