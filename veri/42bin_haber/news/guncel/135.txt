Talimatı Erdoğan mı verdi?
Ankara'da düzenlenmek istenen 29 Ekim kutlamarında polisin katılanlara biber gazı sıkmasının Başbakan Erdoğan'ı harekete geçirdiği iddia edildi.
 29 Ekim'i kutlamak için Ulus meydanına gelenlere ve Kılıçdaroğlu'na gaz sıkıldığı haberleri üzerine Başbakan Erdoğan, İçişleri Bakanı İdris Naim Şahin'i yanına çağırarak "Ulus'taki barikatları kaldırın" talimatı verdi. Bu talimat üzerine, Bakan Şahin'in gereğini yaptı ve Anıtkabir'e doğru yürüyüşe izin verildi.
 ANITKABİR'E YÜRÜYÜŞ
 Bu talimat üzerine binlerce kişi, sloganlar eşliğinde Anıtkabir’e doğru yürüyüşe geçti.
 Cumhuriyet Bulvarı'ndan yola çıkan kalabalık bir grup, Ankara Garı, Tandoğan Meydanı güzergahından Anıtkabir'e ulaştı. Türk bayrakları ve Atatürk posterleri taşıyan grup, Anıtkabir'e Aslanlı Yol'dan yürüyerek Anıtkabir avlusunda toplanıyor.
 Birinci Meclis önünde toplananların bir kısmı ise Ulus'tan Necatibey Caddesi üzerinden slogan atarak ve marş söyleyerek Anıtkabir'e yürüyor.
 BAKAN HAVADAN DENETLEDİ
 İçişleri Bakanı İdris Naim Şahin, Sikorsky tipi helikopterle Anıtkabir çevresinde yapılan yürüyüşü ve alınan önlemleri havadan denetledi.