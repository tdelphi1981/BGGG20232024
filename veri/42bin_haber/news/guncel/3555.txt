Hakkari'deki isyanda 1 mahkum firar etti
Hakkari Kapalı Ceza ve İnfaz Kurumunda dün akşam çıkan olaylar sırasında bir mahkumun firar ettiği belirlendi.
Alınan bilgiye göre, Kıran Mahallesi'ndeki Kapalı Ceza ve İnfaz Kurumu'nda dün akşam saatlerinde bir gardiyan ile mahkum arasında çıkan tartışmanın diğer koğuşlara yayılmasıyla başlayan olaylar sırasında, kargaşadan yararlanan bir tutuklunun firar ettiği ortaya çıktı.

Yargılaması sürdüğü öğrenilen tutuklunun yakalanması için çalışma başlatıldığı kaydedildi.

Cezaevindeki olaylar Cumhuriyet Başsavcısı Mehmet Kaya'nın mahkumlarla görüşmesiyle sonlanmış, bir gardiyan yaralanmıştı.