Peruğundan 1 kilo kokain çıktı
İstanbul Narkotik Suçlarla Mücadele Şube Müdürlüğü ekipleri bir istihbarat çalışmasında Nijerya'dan gelen bir kadının uyuşturucu kuryeliği yaptığını belirledi.
İstanbul Narkotik Suçlarla Mücadele Şube Müdürlüğü ekipleri bir istihbarat çalışmasında Nijerya'dan gelen bir kadının uyuşturucu kuryeliği yaptığını belirledi.

66 yaşındaki Nijerya uyruklu Jose O.'yu takibe alan polis, Nijeryalı kadını Fatih Laleli'deki bir otelde gözaltına aldı.

İstanbul Emniyet Müdürlüğü'ne getirilen kadının üst araması yapılırken, polis kadının başında peruk olduğunu fark etti. Önce bir polis memuru peruğu çıkarmak istedi. Ancak Jose O.'nun peruğu saçlarına iple tutturduğu tespit edildi. Durumdan şüphelenen ekipler, ipleri makasla kesti. Jose O.'nun başından çıkarılan peruğun içinde, 6 paket halinde 1 kilo 40 gram kokain ele geçirildi.

UYUŞTURUCUNUN BULUNMA ANLARI KAMERALARA DA YANSIDI

Polisin, Jose O.'yu aradığı anlar polis kamerasına da yansıdı. Görüntülerde, peruğun çıkarılması ve uyuşturucu bulunan uyuşturucu paketlerinin bulunması görülüyor.

TUTUKLANARAK CEZAEVİNE GÖNDERİLDİ

İstanbul Emniyet Müdürlüğü'ndeki işlemlerinin tamamlanan Jose O., Çağlayan'daki İstanbul Adliyesi'ne sevk edildi. Mahkemece tutuklanan Nijeryalı kadın, Bakırköy Kadın ve Çocuk Tutukevi'ne gönderildi.