Diyarbakır'da yol kenarında patlayıcı madde
Diyarbakır'ın Dicle ilçesi Kurşunlu köyünde, üzerinde 2 adet büyük boy mutfak tüpünden oluşan, elektrikli fünyeyle harekete geçirilen el yapımı patlayıcı bulundu.
 Bombanın, kara yolunda güvenli şekilde patlatılmasından sonra 7 metre çapında, 3 metre derinliğinde çukur oluştu.

Diyarbakır'ın Dicle ilçesi Kurşunlu köyü kara yolunda sabah saatlerinde meydana gelen olayda, şüpheli bir cismin parladığını fark eden çevre sakinleri, durumu emniyet güçlerine bildirdi. Olay yerine gelen güvenlik güçleri, çevrede geniş güvenlik önemi aldı. Yapılan inceleme sonrasında, söz konusu şüpheli cismin el yapımı patlayıcı olduğu tespit edildi.

Şüpheli cismin 2 adet büyük boy mutfak tüpü içerisine sıkıştırılmış, elektrikli fünye ile ateşleme düzenekli, kablo komutalı el yapımı patlayıcı olduğu anlaşıldı. Alınan tedbirin ardından patlayıcı, güvenlikli bir şekilde patlatıldı, kara yolu üzerinde 7 metre çapında, 3 metre derinliğinde çukur oluştuğu görüldü.