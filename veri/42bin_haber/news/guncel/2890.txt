Sarai Sierra'nın cesedi Sarayburnu'nda bulundu
Sarayburnu'nda surların dibinde bir ceset bulundu. Çok sayıda polis olay yerinde inceleme yaptı. Bulunan cesedin Sarai Sierra'ya ait olduğu belirlendi.
Fotoğraf çekmek amacıyla geldiği İstanbul'da kaybolan Amerikalı kadın turist Sarai Sierra'nın (33) cesedi surların dibinde bulundu. Fatih Cankurtaran'da surların dibinde bulunan kadın cesedinin Sarai Sierra'ya ait olduğu kesinleşti. 

21 Ocak'tan beri kendisinden haber alınamayan Sierra'nın bulunması için polis seferber olmuştu. Kayıp kadından en ufak bir haber alınamaması ölmüş olabileceği ihtimalini kuvvetlendirmiş, polis ekipleri bulunan her cesedi kayıp Sierra olabileceği şüphesiyle titizlikle incelemişti. Ceset üzerindeki inceleme sürüyor. Güvenlik kamera kayıtlarını inceleyen polis son olarak Sierra'nın Galata Köprüsü üzerindeki görüntülerine ulaşmış ve çalışmalarını bu bölgede yoğunlaştırmıştı.