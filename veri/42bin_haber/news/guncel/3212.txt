İran o aracın görüntülerini yayınladı
İran Amerika'ya ait bir insansız hava aracını düşürdüğünü iddia etmişti. Şimdi İran devlet televizyonu o insansız hava aracına ait olduğunu iddia ettiği bir görüntüyü yayınladı. 
Görüntülerde Afganistan'ın Kandahar kentindeki hava üssü olduğu iddia edilen bir havalimanı görülüyor. Ardından İran Devrim Muhafızları Hava Kuvvetleri generali Emir Ali Hacızade aracın CIA'ye ait olduğunu doğruluyor. 
İran aralık ayında CIA'ye ait insansız hava aracının İran hava sahasına girdiğini ve aracın teknik özelliklerini inceleyerek kendi aracını üretecek teknolojiyi elde ettiğini ileri sürmüştü. 
Amerika ise bu iddiayı hiç doğrulamadı. Yalnızca önce Afganistan-İran sınırında bir hava aracını kaybettiklerini belirtmiş , ardından aracın İran'ın nükleer üslerini gözlemlediğini kabul etmişti.