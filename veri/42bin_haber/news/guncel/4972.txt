Hindistan'da kaza: 12'si çocuk 13 kişi öldü
Hindistan'ın kuzeyinde bir öğrenci servisinin tuğla yüklü bir kamyonla çarpışması sonucu 12'si çocuk 13 kişi yaşamını yitirdi. Yetkililer, başkent Yeni Delhi'nin 400 kilometre kuzeyindeki Jalandhar kentinde meydana gelen kazada 7 çocuk ile servis şoförünün olay yerinde, 5 çocuğun ise, kaldırıldıkları hastanede öldüğünü açıkladı.

Polis, kazanın ardından kaçan kamyon şoförünü bulmak için operasyon başlattı.

Hindistan'da sürücülerin dikkatsizliği, kötü altyapı, aşırı kalabalık toplu taşıma araçları ve eski araçlar nedeniyle her yıl binlerce kaza meydana geliyor ve 110 binden fazla kişi yaşamını yitiriyor.