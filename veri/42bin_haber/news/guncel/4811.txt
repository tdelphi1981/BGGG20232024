İstihdam edilen engellilerin başarısı
Korkutta istihdam edilen engellilerin başarısı takdir toplamaya başladı.
İlçede bulunan engelli vatandaşların çeşitli kurumlarda istihdam edildiğini belirten Kaymakam Adnan Daldal, çalışamaz durumda olanlara ise çeşitli yardımlarda bulunduklarını söyledi.

Korkut Kız Yatılı Bölge Ortaokulu'nda istihdam edilen işitme engelli Edip Bilgin, Emrah Bilgin ve Harun Argunun iş temposu görenleri sevindirdi. Hizmet alımı ile istihdam edilen işitme engellilerin çok iyi derecede hizmet verdiği belirtildi. Yatılı kalan 500 öğrenciye en iyi şekilde yemek hizmeti verildiğini açıklayan Korkut Kız Yatılı Bölge Ortaokulu Müdürü Ömer Okyay, engelli personelin çok yetenekli olduğunu ve kaliteli bir iş gücü gösterdiğini söyledi. 

Okul bünyesinde yaklaşık 15 hizmetlinin ve bunlardan 3 tanesinin engelli olduğunu açıklayan Okyay, şunları söyledi: Okulumuz, çevre köylerden gelen 500 öğrencinin burada yatılı olarak barındığı bir okul. Okulumuzda, öğrencilerden ziyade 25 öğretmenimiz, yaklaşık 15 tane de hizmet alımından personelimiz var. Bu personelimiz arasında engeli olanlar da var. Bunları da burada istihdam ediyoruz. Bu personelimiz engelli olmasına rağmen çalışma ve uyum konusunda herhangi bir sıkıntı yaşamadılar. Uzun süredir burada çalışmaktalar.

ENGELLİ PERSONELİMİZLE HİÇBİR SIKINTI YAŞAMIYORUZ

Engelli bireylere fırsat verilmesi gerektiğini belirten Okul Müdürü Okyay, okul bünyesinde çalışan engelli personelden daha fazla memnun olduklarını kaydetti. Engelli bireylerin istihdam edilmesi gerektiğine inandığını vurgulayan Okyay, Diğer personelle işaretle veya hareketlerle anlaşabilmekteler. Yemek yapma konusunda çok iyiler, yani hemen hemen lokantalarda ve resturantlarda çıkan yemeklere eş değer yemekler çıkmaktadır. Ayrıca, öğrencilerimiz ve öğretmenlerimiz bu durumda çok memnunlar. Bu personeller de görevlerinde gayet başarılı. Biz de onların çalışmalarından memnunuz, kendilerine, herkesin önünde teşekkür ediyorum. Bölge halkı olarak diğer devlet dairelerine de bu tür personelleri çalıştırmasını tavsiye ederim. Çünkü çok çalışkanlar, çok gayretliler, çok başarılı çalışıyorlar. Herkese bir defa bile olsa fırsat verilmelidir. diye konuştu.

BİZ ONLARI ENGELLİ OLARAK GÖRMÜYORUZ

İşitme engelli arkadaşlarını hiçbir zaman engelli olarak görmediklerini belirten diğer personeller ise şunları ifade ettiler: Engelli arkadaşlarımla beraber burada çok güzel yemekler yapıyoruz. Elimizden geldikçe öğrencilerimize yardımcı olmaya çalışıyoruz. Evlerdeki ve lokantalardaki yemeklerin tadını vermeye çalışıyoruz. Genellikle el hareketleriyle anlaşıyoruz. 

Yatılı okulun gözdesi olan engelli personeller ise kendilerini istihdam eden okul idarecilerine ve yetkililere çok teşekkür ettiklerini, kendi ailelerine maddi katkıda bulunduklarından dolayı memnun olduklarını söylediler.