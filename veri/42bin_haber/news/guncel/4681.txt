Cinayet var, katil yok!
Adana'da 2008 yılında bir bankaya ait ATM'ye para koymak isterken soyguncuların silahlı saldırısında yaşamını yitiren 28 yaşındaki güvenlik görevlisi Ekrem Biçer'in dosyası faili meçhul kaldı. Adana 5'inci Ağır Ceza Mahkemesi'nde Nitelikli öldürme, yağma, öldürmeye teşebbüs suçundan yargılanan 15 sanık, suçların sabit olmaması gerekçesiyle beraat etti.
Olay, 17 Kasım 2008 günü merkez Çukurova ilçesi Turgut Özal Bulvarı üzerindeki bir bankaya ait ATM'nin önünde meydana geldi. Zırhlı araçla bankanın kasasına para yerleştirmeye gelen güvenlik görevlisi Ekrem Biçer ve arkadaşı şapkalı 3 soyguncunun silahlı saldırısına uğradı. Soyguncular engel olmaya çalışan Biçer vücuduna aldığı 7 kuruşunla hayatını kaybetti. Parayı alamayan saldırganlar, yoldan geçen bir aracı gasp ederek olay yerinden kaçtı. Savcı, Cinayet masası dedektiflerinin çalışması sonucu G.A., İ.A., C.E. M.A.B.E. ve S.T. gözaltına alındı ve tutuklandı. Soruşturma devam ederken 9 kişi daha gözaltına alındı ve C.E.nin dışındaki şüpheliler tutuksuz yargılanmak üzere serbest bırakılırken haklarında Nitelikli yağma, nitelikli öldürme suçlarından ömür boyu ve 15 yıla kadar hapis istemleri ile dava açıldı. Adana 5'inci Ağır Ceza Mahkemesi'nde görülen davada 2 kişi duruşmada tutuklandı ve 12 ay sonra tahliye edildi. Şüpheliler suçlamayı kabul etmezken, tanıklar da şüphelileri teşhis edemedi.

Acılı baba Zekeriya Biçer (75) oğlunun gündüz, Adana'nın en işlek bulvarında öldürüldüğünü yapanların en ağır şekilde cezalandırılmasını istedi. Yaklaşık 4 yıl süren yargılama sonucunda şüphelilerin suçları sabit olmadığı gerekçesiyle beraat kararı verildi. Mahkeme heyeti, faili meçhul kalan soygun cinayetinin yeniden araştırılması için dosyayı Adana Cumhuriyet Başsavcılığı'na gönderdi.