Nevşehirli işadamları Tanzanya'ya gezi düzenledi
Doğu Afrika kıtasının en önemli ülkelerinden biri olan Tanzanyaya, Nevşehir Genç Sanayici ve İşadamları Derneği (GESİAD) tarafından işadamlarına yönelik iş gezisi düzenlendi.
Geziye katılan işadamları gördükleri karşısında Afrika ile ilgili ön yargılarının tamamen yok olduğunu söyledi.

GESİAD organizesindeki 12 kişilik işadamı heyeti, 4 günlük Tanzanya seyahatinde gelişen Afrika ülkeleri ekonomisinde, Türk yatırımcılar için fırsatların neler olduğunun tespit etme imkanı buldu. 

45 milyon nüfusu ve Türkiye topraklarının 1,5 kat büyüklüğü olan Tanzanya, yeraltı zenginliği yüksek bir ülke konumunda bulunuyor. Fakat kendisi zenginliğini değerlendiremediği için halkın yüzde 80i fakirlik sınırının da altında yaşıyor. Ama yüzde 10u çok yüksek standartlarda bir yaşam sürüyor.

 Bir dizi ziyaret, inceleme, gezi ve iş görüşmesi için bu ülkeye giden heyet, başkent Dar'ülselam ve Zanzibar Adası'na geçti. Zanzibar Adası'nda açılan Feza Türk Okulu'nu ziyaret ederek Türk öğretmenlerle görüştü. 7 okulda bin 700 öğrenciye eğitim veren Feza Okulları, Tanzanyada en önemli eğitim kurumu konumunda bulunuyor. 12 kişilik grup, gezinin son gününde de Zanzibar kentindeki baharat bahçelerini gezdi.

 GESİAD Yönetim Kurulu Üyesi, işadamı Ali Ersan Erdoğan ise ülkede Türkiyenin Feza Okullarının temsili ile tanındığını ve büyük bir imaja sahip olunduğunu gördüğünü belirtti.

Erdoğan  Feza Okulları, Türkiyeyi temsil ediyor. Saygınlık ve itibar sağlamış. Referansınız Feza Okulları ise ve Türkseniz insanlar saygı gösteriyor. Bunu da iyi değerlendirilirse ticarette çok iyi sonuçlar olur. dedi.