Suriyeliler polisle çatıştı
TÜRKİYE'ye kaçak giriş yaparak, Hatay'daki bir evde kalan Suriyeli muhalif avukatı kaçırmak isteyen 4 Suriyeli polisle çatıştı. Yayladağı Sınır Kapısı yakınlarında Suriyelilerden 2'si yaralı, 2'si de kovalamaca sonucu yakalandı.
Hatay'daki bir evde kalan Suriyeli avukat, 38 yaşındaki Musa Erman, Suriye'den Türkiye'ye kaçak yollardan giriş yapan 4 Suriyeli tarafından kaçırılmak istendi. İddiaya göre, Suriye Devlet Başkanı Beşar Esad yanlısı olduğu öne sürülen Suriyeli 4 muhalif avukat Musa Erman'ı ellerini bağlayarak otomobile bindirdi. Erman'ın da içinde bulunduğu otomobille Yayladığı Sınır Kapısı'na doğru yola çıkan Suriyeliler, sınıra yakın bölgede araçtan inerek, ormanlık alana girdi. Şüpheli aracı takibe alan Hatay Emniyet Müdürlüğü ekipleri, 'Dur' çağrısı yaptı. Polisin çağrısına silahla ateş ederek karşılık veren Suriyeliler ile polis arasında çatışma çıktı. Çatışmada 2 Suriyeli yaralı ele geçirilirken, 2 Suriyeli ise kaçmaya çalıştı. Avukatı kaçırmak isteyenler, kısa kovalamacanın ardından yakalandı. Ambulanslarla Antakya Devlet Hastanesi'ne kaldırılan yaralılar tedavi altına alınırken, kaçırılmak istenen avukat Musa Erman, çatışmadan yara almadan kurtarıldı.

Avukat Erman'ın, Suriye'deki önemli davalarda avukatlık yaptığı ve muhaliflerin de önde gelen isimleri arasında yer aldığı öne sürüldü.

Hatay Valisi Celalettin Lekesiz, olayın tüm yönüyle araştırıldığını ve gözaltı sayısının artabileceğini belirtirken, Türkiye'deki bazı kişilerin de kaçırmayla bağlantısının olduğu yönünde tespit yapıldığı söyledi.