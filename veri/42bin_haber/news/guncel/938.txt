Yerli Dexter Kadıköy'de ortaya çıktı
İstanbul Kadıköydeki 5 yıldızlı bir otelde meydana gelen olay Dexter dizisini aratmadı. Otel, güle oynaya çıktıkları odalarında yüzüne biber gazı sıkıp, kendisini kelepçeleyen sevgilisinden kaçan L.Ynin Beni öldürecek imdat çığlıklarıyla inledi. Çantadan çıkanlar ise dehşet vericiydi.
Otel çalışanları genç kadını güçlükle sakinleştirirken, odadan çıkan bilgisayar uzmanı sevgilisi V.A. otele çağırılan polislere teslim edildi. Çantasından satır, bıçak, koli banda, çöp torbası çıkan V.A. sevk edildiği savcılık sorgusundan sonra nöbetçi mahkeme tarafından tutuklanırken; Evlenmeden önce beni sevdiğine ve aldatmayacağına emin olmak için korkutmak istedim dedi. 
SANA BİR SÜRPRİZ HAZIRLADIM  
Bilgisayar Uzmanı 30 yaşındaki V.A, bir şirkette müşteri temsilcisi olan bir yıllık sevgilisi 27 yaşındaki L.Yye sana bir sürpriz hazırladım diyerek Kadıköy, Bostancıdaki 5 yıldızlı bir otele götürdü. Geçtiğimiz Cumartesi günü saat 16.00 sıralarında 160 Euro (350 Lira) vererek çift kişilik bir oda kiralayan V.A ile L.Y güle oynaya odaya çıktı. Odaya yemek siparişi veren çiftin odasından saat 23.00 sıralarında  yükselen çığlıklar oteli ayağa kaldırdı.

 Dizi ilk olarak 1 Ekim 2006'da gösterilmeye başlandı. Hikayenin kahramanı Dexter Morgan, Miami Metro Polis Departmanı'nda kan sıçrama örnekleri analizcisi olarak çalışıyor ancak geceleri seri katile dönüşüyordu. Dexterın kurbanlarının şah damarına uyuşturucu verip ardından yatağa bağladıktan sonra titizlik ve gizlilikle cinayet işliyordu. Tüm dünyada geniş bir hayran kitlesine sahip olan Dexter dizisinin Türkiyede de binlerce izleyicisi bulunuyor. Elleri kelepçeli koridorlarda bağıran kadının yardımına ilk oteldeki belboylar koştu. Beni öldürecek, imdat diye çığlık atan kadını resepsiyona getiren otel görevlileri hemen polise haber verdi. Elleri kelepçeli L.Yyi resepsiyonda aralarına alarak aşağıya inen V.Adan uzak tuttuklarını ve birbirlerine yaklaşmalarına izin vermediklerini söyleyen otel yetkilisi kendilerinin de o an şaşkınlıklarını gizleyemediklerini belirterek şöyle konuştu: 
AİLESİ DE ÇOK ŞAŞIRDI 
Kadın tir tir titriyor, ağlıyordu. Çok korkmuştu. Biz de şaşırdık. Hemen polisi aradık. Daha sonra adam aşağıya indi ama çok sakindi. Kadına sürekli Gel, konuşacağız seninle diyordu ama elleri kelepçeli kadın ondan kaçıyordu. Biz de zaten yaklaşmalarına izin vermedik. Polisin içeride arama yapacağını düşünerek odayı kilitledik. Adam odaya girmek istedi, ona da müsaade etmedik. Hatta bize polisi aramamamız için baskı yaptı. Babam rütbeli polistir gibisinden laflar söyledi. Polisi ikinci defa aradık. Hemen polis geldi. Kadının kelepçesini polisler kendi anahtarları ile açtı. Adamı da gözaltına aldılar. Odadaki adamın çantasında ufak bir satır, bıçak, koli bandı ve çöp poşetleri olduğunu gördük. Daha sonra ifademizi verdik. Adamın ailesi de geldi ama onlar da olaydan dolayı çok şaşkındılar. Bize sürekli Nasıl olur, böyle bir çocuk değil bu gibi söylemlerde bulundular 
ALDATMAYACAĞINA EMİN OLMAK İSTEDİM  
Polisin odada yaptığı detaylı aramada çantasından satır, çöp poşeti, bıçak ve koli bandı ile biber gazı çıkan V.A çıkarıldığı nöbetçi mahkeme tarafından kasten adam öldürmeye teşebbüs iddiasıyla tutuklandı. L.Yden önce bir kadın tarafından evlilik aşamasında terk edildiği için psikolojik tedavi gören V.A, ifadesinde Amacım korkutmaktı. Daha önce başımdan talihsiz bir olay geçti, düğünümüz bozuldu. Bu nedenle güvenimi yitirdim. Aynı olay başıma gelmemesi için emin olmak istedim. Bu nedenle L.Yyi korkutarak beni aldatmayacağından emin olmaya çalıştım. Amacım öldürmek değildi. Beni gerçekten sevdiğine inandığımda da evlenmeye karar verecektim dedi. 
BİR ANDA GÖZLERİME BİBER GAZI SIKTI 
L.Y ise ifadesinde sevgilisinin terk edildiği için psikolojik tedavi gördüğünü belirterek Bana hiç şiddet uygulamazdı. O gün herhangi bir problem yoktu. Televizyon izledik. Sohbet ettik. Bir süre sonra beni, Bir sürprizim var diyerek, banyoya gönderdi. Daha sonra da geri geri gelmemi ve sürprizi bozmamamı söyledi. Geri geri yürürken bir anda gözlerime biber gazı sıktı. Kendimden geçtim. Bu sırada kollarımı arkadan kelepçeledi. Eğer bağırırsan seni öldürürüm diyerek tehdit etti. Bir yandan da koli bandını açıyordu. Beni yüzükoyun yatağa fırlattı. Telefonu çalınca konuşmak için banyoya girdi. Ben de bu sırada odadan kaçarak bağırmaya başladım diye konuştu.