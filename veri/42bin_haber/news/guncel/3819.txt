Bakanlıktan 'bedelli askerlik' açıklaması
Aile ve Sosyal Politikalar Bakanlığı, bedelli askerlik uygulaması kapsamında toplanan kaynağın ilgili yasal düzenleme kapsamında harcandığını bildirdi.
Bakanlıktan yapılan yazılı açıklamada, son günlerde bazı basın yayın organlarında bedeli askerlik uygulaması kapsamında toplanan kaynağın kullanımına ilişkin gerçek dışı yorum ve açıklamalar yer aldığı belirtildi.

Açıklamada, şunlar kaydedildi:

'Bedeli askerlik kapsamında toplanan kaynak Bakanlar Kurulu tarafından çıkarılan Askerlik Kanunu'nun Geçici 46. Maddesi Uyarınca Bedelli Askerlik Uygulaması Kapsamında Toplanan Kaynağın Kullanımı, Muhasebeleştirilmesi ve Özel Hesabın İşleyişine Dair Usul ve Esaslar doğrultusunda harcanmaktadır. Bununla birlikte yapılan harcamalar 5018 sayılı kanun ve 4734 sayılı Kamu İhale Kanunu kapsamında yürütülmekte olup, Sayıştay incelemesine tabidir.'