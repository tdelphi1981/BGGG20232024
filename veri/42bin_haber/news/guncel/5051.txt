Ece bebek ailesine geri verildi
ALMANYA'nın Gelsenkirchen kentinde 'kötü muamele' gerekçesiyle 30 Ocak'ta ailesinden alınan ve bakıcı aileye verilen 6 aylık Ece Kışla'nın mahkeme kararıyla ailesine teslim edildi.
Gelsenkirchen-Buer Aile Mahkemesi'nde dün görülen 3 saat süren duruşma sonunda, hakim kararı daha sonra yazılı olarak aileye ulaştıracaklarını bildirirken nihai karar açıklanıncaya kadar bebeğin bakıcı ailede kalmasına karar verdi. Duruşma sonunda kızına kavuşamayan anne Yasemin Kışla, gözyaşları arasında mahkemeden ayrıldı. Mahkemenin kararı yazılı olarak aileye ulaştı. Yazılı karar, avukatlar tarafından Kışla ailesine iletildi. Yazılı kararda "Alman Gençlik Dairesi (jugendamt) Ece bebeği, en erken şekilde ailesine teslim etmelidir" ibaresi görüdü. 

KARAR BÜYÜK SEVİNÇ YARATTI 

Sevindirici kararın aileye ulaşmasının ardından Ece Kışla'nın ailesi Ferhat ve Yasemin Kışla ve başından beri aileye büyük destek veren Zonguldaklılar Derneği Başkanı Erol Yukarıbaş ile birlikte Gelsenkirchen-Buer Gençlik Dairesi'ne koştular. Mesai bitimi gerekçesi ile gençlik dairesinin kapanması nedeniyle aile Ece bebeğe kavuşamadı. Ellerine mahkeme kararı ulaşan Kışla ailesinin bu sabah gençlik dairesinden Ece'yi teslim almayı gitti.

AİLEYE TESLİM EDİLDİ

Gelsenkirchen kentinde 'kötü muamele' gerekçesiyle 30 Ocak'ta ailesinden alınan ve bakıcı aileye verilen 6 aylık Ece Kışla, dünkü mahkeme kararının ardından bu sabah aileye teslim edildi. Ece'yi Gençlik Dairesi'nden alarak evlerine gelen baba Ferhat ve anne Yasemin Kışla büyük sevinç içinde. Aile yakınları da Kışla ailesinin yana koşarak bu mutluluğu paylaşmaya başladı.

MUTLU SON

Bugün saat 09.30'da Gelsenkirchen Gençlik Dairesi'ne giden anne Yasemin Kışla ve eşi Ferhat Kışla, Ece'yi teslim aldı. Ece, anne ve baba kucağında ikizi Ege ile buluştu. Baba Ferhat Kışla, "35 gün sonra gelen mutluluk, çok büyük sevinç yaşıyoruz. Emeği geçen herkese teşekkür ediyoruz" dedi. Anne Yasemin Kışla, "İnsanin bebeğinden ayrı kalması çok zor. Ece, neredeyse anne sütünü unutacaktı. Ama Ece'mize kavuştuk.Allah kimsenin çocuğunu annesinden ayırmasın" dedi.