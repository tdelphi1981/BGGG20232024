ABD'nin gönderdiği patriotlar İskenderun Körfezi'nde
TÜRKİYE'nin hava savunmasında kullanılmak üzere NATO tarafından gönderilen ve ABD'nin Baltimore Limanı'ndan yola çıkan patriot füze sistemleri yüklü gemi, İskenderun Körfezi'ne ulaştı. Füze sisteminin bazı parçaları ise daha önceden uçakla İncirlik Üssü'ne getirilmişti.
ABD bandıralı 69 bin grostonluk 229 metre uzunluğundaki Allance Charlleston adlı Ro Ro gemisi saat 17.00 sıralarında İskenderun Körfezi'ne giriş yaptı. ABD'nin gönderdiği patriot hava savunma sistemlerini taşıyan gemi İskenderun Limanı'na demir attıktan sonra boşaltma işlemine geçilecek. Patriot savunma sistemi, buradan kurulacağı Gaziantep'e gönderilecek.


Hollanda'dan gönderilen patriot savunma sistemleri Adana'ya, Almanya'dan gönderilenler ise Kahramanmaraş'ta kurularak aktif hale getirilmişti.