Şehidin cenazesi binlerce kişi tarafından uğurlandı
Mardinde PKK tarafından saldırı sonucu şehit olan Polis Memuru Cengiz Engizek, binlerce kişinin katılımıyla cenazesi ulu camiden kaldırıldı.
Mardin Devlet Hastanesi acil servisi önünde teröristlerin polis aracına düzenlediği saldırı sonucu şehit olan polis memuru Cengiz Engizek'in cenazesi, sabah saatlerinde devlet hastanesi morgundan alınarak Karamanlı Mahallesindeki baba evine götürüldü. Burada helallik alınmasının ardından şehidin cenazesi Ulu Camii'ne getirildi. Tören boyunca Şehit Polis Memuru Cengiz Engizek'in babası Hanifi, annesi Elif, eşi Hatice ve erkek kardeşleri metanetli duruş sergiledi. İl Müftüsü Muhammet Gevherin Cuma Namazına müteakip kıldırdığı cenaze namazına, Türkiye Parlamenterler Birliği Başkanı Nevzat Pakdil, Ak Parti Gurup Başkan Vekili Mahir Ünal, Ak Parti Millet Vekilleri Yıldırım Ramazanoğlu, Sıtkı Güvenç, Sevde Bayazıt Kaçar, Adalet Bakanı Yardımcısı Veysi Kaynak, Kahramanmaraş Valisi Şükrü Kocatepe, Ak Parti İl Başkanı Mehmet Fatih Erkoç, Milliyetçi Hareket Partisi İl Başkanı Mustafa Bastırmacı, Belediye Başkanı Mustafa Poyraz, Emniyet Müdürü Metin Aşık, Kahramanmaraş Ticaret ve Sanayi Odası Yönetim Kurulu Başkanı Kemal Karaküçük, şehidin ailesi ve binlerce kişi katıldı.

Cenaze namazının kılınmasının ardından şehidin cenazesi, bir süre meslektaşları tarafından omuzlarda taşındı. Binlerce vatandaş cami avlusu ve yol kenarında toplanarak Terör örgütü aleyhine sloganlar attı. Bazı vatandaşlar ise şehidin naşının geçişi sırasında gözyaşlarına hakim olamadı. Şehir merkezinde toplanan yaklaşık 5 bin kişi, şehidin ay yıldızlı bayrağa sarılı tabutunun omzuna alarak Şeyh Adil asri mezarlığına getirdi. Şehidin naşı daha sonra tekbir ve dualarla toprağa verildi.

ATANAMAYINCA POLİS OLDU

9 çocuklu Hanifi ve Elif engizek çiftinin oğlu olan Cengiz Engizekin, Beden Eğitimi ve Spor Öğretmenliği bölümünden mezun olduktan sonra bir süre atama beklediği, atamasının çıkmaması üzerine 3.5 yıl önce polis memurluğuna müracaat ettiği öğrenildi. Hatice Engizek ile evli olan şehidin, eşinin Mardin Artuklu Üniversitesi'nde memur olduğu için tayinini 6 ay önce İstanbuldan, Mardin'e istediği belirlendi. Şehit polis memuru Engizekin 1.5 yaşında Muhammet isimli bir çocuğu bulunuyor.