TOKİ, Hakkariye 6 bin 536 öğrenci kapasiteli üniversite inşa edecek
Başbakanlık Toplu Konut İdaresi Başkanlığı (TOKİ), Doğu ve Güneydoğu Anadoludaki illeri, mahrumiyet bölgesi olmaktan çıkaracak üniversite projelerini uygulamaya koyuyor.
Batman ve Tuncelideki üniversite projelerin ardından TOKİ, Hakkari ve Şırnakta inşa edilecek üniversitelerin ihale tarihlerini belirledi. 

İdare, Hakkariye 62 sınıftan oluşan 6 bin 536 kişilik merkezi derslik binalarını da içeren tam donanımlı bir üniversite kampüsü inşa edecek. 

 TOKİ, Doğu ve Güneydoğu Anadolu illerinde yükseköğretimin altyapısını güçlendirmek ve bölgeyi eğitimde cazibe merkezi haline getirmek için yatırımlarına hız kesmeden devam ediyor. TOKİ bu kapsamda Hakkari ve Şırnaka modern üniversite kampüsleri inşa edecek. 

Hakkaride inşa edilecek üniversitenin, merkeze yaklaşık bir kilometre mesafede olması planlandı. Kampüs alanında derslik binaları, lojman, yemekhane ve kafeterya inşa edilecek. Hakkari Üniversitesinin ihalesi,TOKİnin Ankara Bilkentte bulunan merkez binasında 25 Martta saat 14.30da gerçekleştirilecek.

 Hakkari Üniversitesi kampüsünde 62 sınıftan oluşan, 6 bin 536 kişilik merkezi derslik binaları planlandı. Kampüste, 400 öğrenci kapasiteli yemekhane ve 140 kişilik akademisyen yemekhanesi bulunacak. Ayrıca kampüs içinde 20 adet 3+1, 64 adet 2+1 ve 20 adet 1+1 olmak üzere 104 lojman inşa edilecek.

 ŞIRNAKA OLİMPİK YÜZME HAVUZLU KAMPÜS 

 TOKİ, Şırnak Üniversitesi ile imzalanan protokol çerçevesinde Şırnaka modern üniversite kazandıracak. Bünyesinde olimpik yüzme havuzu da bulunacak kampüsün ön yeterlilik ihalesinin ikinci oturumu 20 Mart 2013 Çarşamba günü gerçekleştirilecek. 

TOKİ, proje kapsamında, Şırnak Üniversitesi'ne eğitim binası, kültür merkezi, kütüphane, kafeterya, kapalı spor salonu, kapalı yüzme havuzu, rektörlük konutu ve 25 adet rektörlük lojmanı inşa edecek.

 TOKİ, Doğu ve Güneydoğu Anadoludaki illerin yanı sıra Kırşehirde bulunan Ahi Evran Üniversitesinin ihtiyacı olan binaları da yapacak. Bu kapsamda üniversiteye, rektörlük binası, yabancı diller yüksekokulu ve olimpik atletizm pistli futbol sahası inşa edilecek. İhale 14 Mart 2013 Perşembe günü saat 15.00da yapıldı.

 TOKİnin 1 Mart 2011  1 Aralık 2012 dönemini kapsayan faaliyet analizinden, yatırımlardan en büyük payı Doğu Anadolu Bölgesinin aldığı ortaya çıkmıştı. Doğu Anadolu Bölgesini sırasıyla İç Anadolu, Marmara ve Karadeniz Bölgeleri takip etti. 

Analiz raporuna göre İdare, bölgesel anlamda en fazla konutu Doğu Anadolu illerinde yaptı. TOKİ, 21 aylık dönemde ürettiği 83 bin 868 konuttan 30 bin 400ünü Doğu Anadolu Bölgesinde inşa etti. 

İç Anadolu Bölgesinde 18 bin 361 konut yapılırken, sırasıyla Marmara Bölgesinde 13 bin 393, Karadeniz Bölgesinde 9 bin 785, Akdeniz Bölgesinde 5 bin 306, Ege Bölgesinde 3 bin 804, Güneydoğu Anadolu Bölgesinde de 2 bin 819 konut inşa edildi.