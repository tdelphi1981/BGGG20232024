Van'da büyük bir facia önlendi
Diyarbakır Valisi Mustafa Toprak, Lice'de karayoluna patlayıcı tuzaklamak isteyen PKK'lılara anında yapılan müdahale ile büyük bir facianın önlendiğini açıkladı. PKK'lıların ele geçirilen sırt çantaları içinde patlayıcı, suikast silahı, bomba düzeneği ile İnsansız Hava Aracı'ndan kaçmak için şemsiyeler ile esrar bulunduğu belirtildi.
 Diyarbakır Valisi Mustafa Toprak, Lice'de karayoluna patlayıcı tuzaklamak isteyen PKK'lılara anında yapılan müdahale ile büyük bir facianın önlendiğini açıkladı. PKK'lıların ele geçirilen sırt çantaları içinde patlayıcı, suikast silahı, bomba düzeneği ile İnsansız Hava Aracı'ndan kaçmak için şemsiyeler ile esrar bulunduğu belirtildi.
 Vali Toprak, dün saat 19.40 sıralarında Diyarbakır-Bingöl karayolunun Lice İlçesi Kayacık-Serince Köyü yol ayrımında 4-5 kişilik şüpheli şahıs bulunduğu ihbarının gelmesinin ardından İl Jandarma Komutanlığı'nca Mobil Jandarma Özel Harekat Timi ile Kobra zırhlı araçların bölgeye sevk edildiğini belirtti. Vali Toprak, açıklamasında şöyle dedi:
 "Güvenlik güçleri bölgeye ulaştıklarında bölücü terör örgütü PKK/KCK mensuplarının yol üzerinde hareket halinde oldukları tespit edilmiş, şahıslara dur ihtarında bulunulmuş ve şüpheli şahısların dur ihtarına ateşle karşılık vermesi üzerine güvenlik güçleri ile teröristler aralarında çatışma çıkmıştır. Daha sonra bölgede yapılan aramada 1 bölücü terör örgütü PKK/KCK mensubu terörist, 1 adet Bixi marka makineli silah ve 50 adet mermi ile birlikte ölü olarak ele geçirilmiştir."
 Vali Mustafa Toprak, olay bölgesi ve yakın çevresinde yapılan arama, tarama ve keşif faaliyeti sonrasında Diyarbakır-Bingöl karayolu üzerindeki Serince Köyü yol ayrımında, 1 metre genişliğinde 0,5 metre uzunluğunda ve 0,5 met deriliğinde bir çukur, 500 metresi düzenek bağlantısı yapılmamış toprağa gömülü halde yaklaşık 1000 metre kablo, 3 adet ağızları kesik ve içleri Anfo tipi patlayıcı madde-amonyum nitrat ve petrol ürünü karışımlı ve A-4 patlayıcı ile güçlendirilmiş, dolu 12 kiloluk büyük tüp, patlatılmak üzere hazırlanmış 1 adet el yapımı patlayıcı düzeneği ve bölücü terör örgütü mensuplarına ait 6 sırt çantası ele geçirildiğini belirtti.
 Toprak, bölgeye Jandarma Bölge Komutanlığı'ndan takviye olarak Jandarma Özel Harekat Timleri ile 7'inci Kolordu Komutanlığı'ndan ise 2 taarruz helikopterleri gönderildiğini belirterek, "Bölücü terör örgütü mensuplarının muhtemel kaçış istikametlerine ve içerisine kaçtıkları ormanlık alana yönelik takip icra edilmiştir. Olay bölgesinde gerekli adli tahkikatın yapılması maksadıyla patlayıcı imha ekipleri, mayın arama köpek timi ve diğer güvenlik unsurları gönderilmiştir" dedi.
 Vali Toprak, PKK'lıları etkisiz hale getirmek için operasyonların hava destekli olarak sürdüğünü belirtti.
 SUİKAST SİLAHI, PATLAYICI VE ESRAR ELE GEÇTİ
 Bölgede PKK'lılara ait bulunan 6 sırt çantası içinde 1 Bixi uzun namlulu suikast silahı, silaha ait 50 mermi, 1 Walter marka tabanca, 2 el bombası, 324 BKC fişek (mayonu ile birlikte), 58 adet 7,62 mm Kalaşnikof Piyade tüfek fişeği, 2 el telsizi, 1 kilo A-4 patlayıcı, 2 elektronik uzaktan kumandalı cihaz, 10 elektronik devre, 2 el yapımı patlayıcı anahtar sistemi, 16 elektrikli fünye ( 3'ü tüplerin üzerinde patlatılmak üzere hazırlanmış), bol miktarda el yapımı patlayıcı dokümanları, patlayıcı madde devre şemaları, 2 akım ölçer cihazı, 4 pil, 1 Pointer, 100-150 gram toz esrar, 1 kaliteli çadır, 6 met- terörist yatağı, 1 ayakkabı tabanlığı, 2 kazma, 1 adet kürek ve 1 adet levye ( büyük ), 6 siyah şemsiye (İHA'lardan kaçınmak için), muhtelif kışlık giyim malzemesi ve uyku tulumu,1 video kamera, 1 'Delil Amed' kod adlı E. B., adına sözde HPG kamplarında düzenlenmiş diploma, 2 HPG yerel birlikler çalışma kılavuzu, 4'üncü Stratejik Dönem ve Devrimci Halk Savaşı kitabı, muhtelif miktarda doküman, bol miktarda mutfak ve yaşam malzemesi ele geçirildi.
  
 DHA