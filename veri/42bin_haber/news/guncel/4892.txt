Yozgat'ta argosuz hava sahası
AK Parti Yozgat Gençlik Kolları tarafından argolu ve küfürlü konuşmaları önlemek amacıyla argosuz hava sahası kampanyası başlatıldı.Kentteki sivil toplum kuruluşlarının da katkı sağladığı kampanya kapsamında, kentin işlek cadde ve sokaklarına küfür etme, ettirme, dikkat toplumdasınız, argosuz hava sahası yazılı afişler asıldı.

Gençlik Kolları Başkanı Serkan Sönmez,  argosuz hava sahası kampanyasını ilk olarak sosyal paylaşım sitelerinde duyurduklarını, daha sonrada kent genelinde kampanyayla ilgili çalışmalar başlattıklarını söyledi.  

Kampanya ile insanların dilini küfürden arındırmayı amaçladıklarını belirten Sönmez, bu kapsamda valilik ve belediye başta olmak üzere birçok sivil toplum kuruluşunu ziyaret ettiklerini kaydetti.

Toplum içinde küfürlü konuşulmasının insanlarda büyük bir rahatsızlığa neden olduğunu ifade eden Sönmez, Gezerken, bir yerde otururken sağımdaki, solumdaki insanların küfürlerinden rahatsız oluyorum. Tüm illerde olduğu gibi memleketimizde de argolu ve küfürlü konuşma çok büyük bir sıkıntı. Vatandaşlarımızdan da gelen talep üzerine böyle bir kampanya başlatık dedi.

Dikkat toplumdasınız

Kampanyayı bilbordlarla, raketlerle, el ilanlarıyla ve afişlerle herkese duyurmaya çalıştıklarını vurgulayan Sönmez, şöyle devam etti:
Toplumda bir otokontrol mekanizması oluşturmaya çalışıyoruz. Bütün halkımızdan küfür etmeyerek kampanyamıza destek vermelerini bekliyoruz. Hepimizin eşi, kardeşi, ablası, nişanlısı, annesi var. Böyle düşündüğünüz zaman sokağa çıkığımızda, cadde ve sokakta yürürken argolu konuşmalardan hem kendimiz, hem de çevremizdekiler rahatsız oluyor. Yanımızda özellikle bir kadın varken insanların küfürlü konuşmaları hepimizi rahatsız ediyor. Argolu ve küfürlü konuşulması, toplumun rahatsız olduğu fakat dile getiremediği bir konu. Bu kampanyayla insanların dikkatini bu konuya çekmek istiyoruz. Toplumda bu konuda bir bilinç oluşturarak ortak kullanım alanlarında daha duyarlı olunmasını amaçlıyoruz.