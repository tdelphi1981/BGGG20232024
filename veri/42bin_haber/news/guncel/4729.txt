El Kaide timine baskın
El-Kaide terör örgütüne yönelik istihbarat bilgileri doğrultusunda Tekirdağ Emniyet Müdürlüğü ekiplerince dün sabaha karşı Çorlu ilçesinde 9, İstanbulun Büyükçekmece ilçesinde de 2 eve baskın düzenlendi.
Özel Harekat timlerinin desteğiyle eş zamanlı operasyonda, örgüt üyesi oldukları iddiasıyla 11 kişi gözaltına alındı. İstanbuldaki evde yapılan aramada 25 kilo A-4 patlayıcı, 5 tüfek, 5 tabanca, çok sayıda bilgisayar, flash disk, çok sayıda CD, uzaktan kumandalı patlayıcı düzenekleri ele geçirildi. Aramalarda ABDnin İstanbul Başkonsolosluğu, Balattaki bir sinagog ve bir kilisenin krokileri ile fotoğrafları bulundu. Şüphelilerin Büyükçekmecede oturdukları evin dış cephesine kurdukları kamera sistemiyle sokağı gözetleyerek polis baskınlarına karşı önlem aldığı belirlendi. Örgüt üyelerinin 10 gün önce patlayıcıyı temin ettiği ve ABDnin İstanbul Başkonsolosluğuna bombalı saldırı hazırlığında oldukları tahmin ediliyor.