4.5 saat ifade
Antalya polisi 1 yıl önce bazı toplu ulaşım aracı şoförleriyle yolcuların paralarının şirket tarafından hesaplarına eksik yatırıldığı şikayetleri üzerine soruşturma başlattı.
Halk Kartın hizmet binasında bilgisayar verilerine el konulurken 30dan fazla belediye çalışanı ifade verdi. O dönem meclis üyeleriyle Japonyada iş seyahatinde olan Antalya Büyükşehir Belediye Başkanı Mustafa Akaydın, davet üzerine dün 10.30da ifade için adliyeye gitti. Başkan Akaydın soruşturmayı yürüten Savcı Osman Şanala ifade verirken, partililer ve belediye çalışanları da adliye önünde toplandı. Yanında avukatı Rumi Mercan bulunan Akaydının bir ara tuvalete gittiği sırada kendisine polislerin eşlik etmesine bazı belediye çalışanları tepki gösterdi. Yaklaşık 4.5 saat ifade veren Başkan Akaydın, partili ve belediye çalışanının eşliğinde adliyeden ayrıldı. Eskişehir Büyükşehir Belediyesine yapılan operasyonla zamanlamanın denk düşmesini tesadüf olarak değerlendiren Akaydın, Gözaltına alınmaktan korkuyor musunuz? sorusuna, Umurumda değil, bende mangal gibi yürek var karşılığını verdi. Akaydın, Genel Başkanı Kılıçdaroğluna telefonda şunları söyledi: Size daha önce işaret etmiş olduğum, yaklaşık 3 sene yapmış olduğumuz bir toplu ulaşım ihalesinin çeşitli yönleriyle sorgulanması. 6 sene önce yaptığım, Ar-Ge merkezinin inşaatının hesabını vereceğim. Hiçbir zaman ayıplanacağımız bir tarafımızın olmadığından emin olduğunuzu da biliyorum. Akaydını sorgulayan Antalya Cumhuriyet Savcısı Şanalın ismi, dönemin Erzincan Cumhuriyet Başsavcısı İlhan Cihanerin tutuklanmasına kadar giden soruşturma ile duyuldu. 2010da Özel Yetkili Erzurum Cumhuriyet Savcısı Şanal, İsmailağa Cemaatine soruşturma başlatan Cihaneri makam odasında gözaltına almıştı. Tutuklanan Cihaner, Yargıtay kararıyla tahliye edilirken, Şanal ise 2011de Antalyaya atanmıştı. Emre BAYLAN / DHA 
 