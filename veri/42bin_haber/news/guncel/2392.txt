Kafa aynı kafa! Üstad Necip Fazıl'ın bıraktığı yerdeyiz
CHP İzmir milletvekili Birgül Ayman Güler'in 'ana dil' görüşmeleri sırasındaki kullandığı şok ifadeler tartışılmaya devam ederken ilginç bir tesadüf ortaya çıktı.
Her cumartesi Star Gazetesi ile birlikte dağıtılan Üstad Necip Fazıl Kısakürek'in büyük hazinesi Büyük Doğunun, bugün verilen sayısının kapağında yer alan fotoğraf, 62 yıl geçmesine rağmen bazı şeylerin hiç değişmemiş olduğunun göstergesiydi.

Büyükdoğunun 7. yıl 47. sayısında yer alan kapak fotoğrafı, CHP ve MHP'li vekiller tarafından, Birgül Ayman Güler'in 'Türk ulusu ile Kürt milliyeti eşit olamaz' sözlerine alkış tutan statükocu zihniyeti başka bir boyutuyla gözler önüne serdi.

İşte o kapak:



Şubat 1951 tarihli derginin kapağında 1950 seçimlerinde meclise giren üç partinin statükocu zihniyeti resmedildi. Türkiye tarihinin ilk demokratik seçimi niteliği taşıyan 1950 genel seçimleri sonucunda Demokrat Parti (DP), Cumhuriyet Halk Partisi (CHP) ve Millet Partisi (MP) mecliste temsil hakkına sahip olmuştu.