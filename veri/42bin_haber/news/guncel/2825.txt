Kayıp Sarainin gizemini Avrupa seyahati çözecek
Dünyayı ve Türkiyeyi ayağa kaldıran Sarai Sierra hala sır... Düğümü Avrupa seyahati çözecek. Sierranın son konuştuğu Taylan takma adlı genç polise ifadesinde randevuya geç kaldığı için gidemediğini söyledi.

İstanbul’da kaldığı süre içinde Hollanda ve Almanya’ya gidip gelen daha sonra ortadan kaybolan Sarai Sierra’yı bulmak için alarma geçen İstanbul polisi çalışmalarına ara vermeden devam ediyor. Polis Sierra ile en son görüşen kişi olduğu belirtilen internette Taylan takma adını kullanan kişini ifadesini aldı. T.K.’nın “4 ay önce tanıştık.Türkiye’ye geldiğinde görüştük.En son 20 Ocak’ta konuştuk. 21 Ocak’ta Galata Köprüsü’nde buluşmak için sözleştik. Fakat ben geç kalktığım için gidemedim” dediği öğrenildi. 
Polis kayıp zamanın izini sürüyor 
Polis Sierra’nın ABD’den ayrılması ile kaybolması arasında geçen dönemdeki hareketlerinin izini sürüyor. Polisin Sierra’nın Hollanda ve Almanya’ya yaptığı seyahatin kaybolmasının ardındaki sırrı çözeceği belirtiliyor. 
21 Ocak 12.10’da Galata’da 
Polis incelediği kamerala görüntülerinde Sierra’nın İstiklal Caddesi ve bir AVM’den sonra 21 Ocak’ta saat 12:10’da Galata Köprüsü’nde görüntülerine ulaştı. Görüntüde Sierra’nın yalnız olduğu görüldü. Bu arada emniyet  Sierra’nın telefonunun sinyal verdiği bilgisinin gerçek olmadığını, konuyla ilgili 8 kişinin bilgisine başvurduklarını açıkladı.