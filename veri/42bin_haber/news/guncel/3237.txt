İDO ve Şehir Hatları'nda sefer iptalleri
İstanbul Deniz Otobüsleri (İDO) A.Ş ve Şehir Hatları'nın bazı seferleri hava muhalefeti dolayısıyla iptal edildi.
İDO'nun internet sitesinde yer alan bilgiye göre, elverişsiz hava koşulları nedeniyle Bakırköy-Yenikapı-Kadıköy-Bostancı ile Bostancı-Kabataş hatlarında deniz otobüsü seferleri gerçekleştirilemiyor.

Dış hatlarda da saat 11.30'daki Yenikapı-Yalova ve Yalova-Yenikapı ferry cat tipi hızlı feribot, saat 12.00'deki Bostancı-Yenikapı-Bandırma ve 15.30'daki Bandırma-Yenikapı-Bostancı deniz otobüsü seferleri iptal oldu.

Şehir Hatları'nda ise Üsküdar-Beşiktaş ve Kadıköy-Kabataş seferleri hava muhalefeti nedeniyle ikinci bir duyuruya kadar karşılıklı olarak iptal edildi.