Balıkçının cesedi denizde bulundu
BURSA'nın Gemlik İlçesi'nde balıkçılık yapan 54 yaşındaki Haluk Evirgen'in denizde cesedi bulundu. İtfaiye ekipleri tarafından kıyıya çıkarılan Evirgen'in cesedi, ölüm nedeninin belirlenmesi amacıyla Bursa Adli Tıp Kurumu'na gönderildi.
Bu sabah, Gemlik İlçesi'nin daha önce belde olan Küçük Kumla Mahallesi iskelesinde dolaşanlar denizde bir ceset gördü. İhbar üzerine olay yerine gelen itfaiye ekipleri, denizde bulunan cesedi kıyıya çıkarttı. Polislerin yaptığı incelemede cesedin balıkçılık yapan Haluk Evirgen'e ait olduğu tespit edildi. 

Olay yerine gelen Cumhuriyet Savcısı'nın incelemelerinin ardından Evirgen'in cesedi otopsi yapılmak üzere Bursa Adli Tıp Kurumu morguna kaldırıldı. Olayla ilgili inceleme başlatıldı.