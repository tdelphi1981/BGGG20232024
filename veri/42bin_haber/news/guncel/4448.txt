Turna Eylem Planı yapıyoruz
ORMAN ve Su İşleri Bakanı Veysel Eroğlu, koruma altına alınan hayvanlarla ilgili açıklama yaptı
Türkiyede 507 türün koruma altında olduğunu aktaran Eroğlu, Ulusal Turna Eylem Planı çalışmaları devam etmekte olup 2013 Nisan ayında tamamlanacaktır. 2013 yılında 10 adet tür eylem planı hazırlanması öngörülmektedir dedi. MHP Kahramanmaraş Milletvekili Mesut Dedeoğlunun koruma altına alınan hayvan türleriyle ilgili önergesini yanıtlayan Eroğlu, şu bilgileri verdi: 
507 TÜR KORUMADA 
Ülkemizde, Bakanlığımca koruma altına alınan 76 memeli, 325 kuş ve 106 sürüngen olmak üzere toplam 507 tür mevcuttur. Bu türler, 2012-2013 Av Dönemi Merkez Av Komisyonu Kararlarında belirtilmiştir. Bunların dışında yapılan bilimsel çalışmalar neticesinde; 21 önemli denizkaplumbağaları yuvalama alanı tespit edilmiş ve bu alanlara ait koruma-kullanma şartları meydana getirilmiştir. Yine bilimsel çalışmalarla tespit edilmiş 5 alan dahilinde kalan 50-100 Akdeniz Foku koruma altına alınmıştır. 
Bugüne kadar Kara Akbaba, Toy, Akdeniz Foku, Denizkaplumbağaları, Çöl Varanı, Acem Ceylanı, Çizgili Sırtlan, Kelaynak, Fırat Kaplumbağası türleri için Tür Eylem Planları hazırlanmıştır. Ulusal Turna Eylem Planı çalışmaları devam etmekte olup 2013 Nisan ayında tamamlanacaktır. 2013 yılında 10 adet tür eylem planı hazırlanması öngörülmekte olup toplam sayının 2023 yılına kadar 100e çıkarılması hedeflenmiştir.