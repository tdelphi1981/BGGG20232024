Polisten Öcalanın köyüne kütüphane
Şanlıurfa Emniyet Müdürlüğü Toplum Destekli Polislik Bürosu, Abdullah Öcalanın doğduğu Halfetiye bağlı Ömerli Köyü ilköğretim Okuluna kütüphane kurdu, eğitim seti dağıttı.
Polisler, Bir kitap bir insan kampanyası çerçevesinde 2 derslikli, 65 öğrencisi bulunan Ömerli Köyü İlköğretim Okulunu ziyaret etti. Sınıfın bir köşesine dolaplar yerleştirip kütüphane kuran polisler, Türk bayraklarıyla donattıkları sınıftaki öğrencilere polis çocuk kimlik kartı, boyama kitapları, ders programı, çocuk hakları kitapları broşür ve dergi dağıttı. 10 kişilik polis ekibi, öğrencilerle bir süre okul sıralarında oturup sohbet etti. Halfeti İlçe Emniyet Müdürü Erol Öztekin şunları söyledi: Bizim öğrencilerden tek isteğimiz; onların yanlış bir şeye bulaşmaması, yanlış yola sapmaması, devlet ve milletine faydalı doğru ve dürüst insanlar olarak yetişmesi. Burada başka bir düşüncemiz yoktur. Bir Kitap Bir İnsan projesi kapsamında, 10 ilçede 200 kütüphane oluşturduk ve şimdiye kadar 30 bin adet kitap dağıtımını gerçekleştirdik.