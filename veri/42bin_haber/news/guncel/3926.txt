BDP'li Milletvekilleri Sinop'tan panzerlerle ayrıldı
İmralı sürecine destek amacıyla çıktıkları Karadeniz turunda Sinop'a gelen BDP İstanbul milletvekilleri Sebahat Tuncel ve Sırrı Süreyya Önder, Mersin Milletvekili Ertuğrul Kürkçü ile İstanbul Bağımsız Milletvekili Levent Tüzel ve Halkların Demokratik Kongresi Eş Başkanı Fatma Gök olaylı geçen Sinop ziyaretlerini tamamlayark bu şehirden ayrıldılar.
BDP milletvekilleri ve Halkların Demokrasi Kongresi (HDK) üyeleri, saat 12.00 sıralarında Sinop'a geldi. Daha önce Tersane Caddesi Buzhane mevkisinde bir çay bahçesinde karşılanması planlanan BDP'liler, buradaki çay bahçesi sahibinin tepki göstererek iş yerini kapatması ve Türk bayrağı asması nedeniyle program öğretmenevine alındı. BDP'lilerin geçeceği sokaklara da Türk bayrakları asıldı. Öğretmenevine gelen BDP heyeti, basın açıklamasında bulundu. Sinop Öğretmenevinde basın toplantısı düzenleyen heyetin konuşmasını sürdürdüğü sırada, öğretmenevi önünde toplanan vatandaşlar, terör örgütü aleyhinde slogan atarak öğretmenevinin içine girmeye çalıştı. Bazı grup üyeleri, kapıdan ve duvardan atlayarak öğretmenevi bahçesine girdi. Duruma müdahale eden polis, grup üyelerini bahçe dışına çıkardı. Atılan taşlar nedeniyle öğretmenevinin camları kırıldı heyetin araçları hasar gördü.

Barış ve Demokrasi Partisi (BDP) milletvekillerinin saat 12.00 de geldikleri öğretmenevinde ki bekleyişleri saat 21.30'da polis panzerleriyle çıkartılması ile son buldu.