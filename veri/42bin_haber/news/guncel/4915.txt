18 yaşındaki genç kız kendini astı
ŞIRNAK'ın İdil İlçesi'ne bağlı Tepecik Köyü'nde 18 yaşındaki Neziha Oktan, henüz belirlenemeyen bir nedenle girdiği bunalım sonucu, dün akşam kendi odasında tavana bağladığı çamaşır ipine kendini asarak intihar etti.
Dün gece evlerindeki bir odaya giren Neziha Oktan, kapıyı arkadan kilitledikten sonra yastıkları üst üste koyarak, tavana bağladığı çamaşır ipine kendini astı. Kızlarının uzun süre ortalıkta görünmediğini fark eden ailelesi aramaya başladı. Evdeki bir odanın kapısının kilitli olduğunu gören yakınlar, kapıyı çalmasına rağmen açılmaması üzerine kırarak içeri girdi.Neziha'nın tavana asılı cansız bedeni ile karşılaşan yakınları, cesedi indirdikten sonra durumu jandarmaya haber verdi.

Olay yerine gelen jandarma ekipleri ve savcının yaptığı incelemeden sonra, Neziha Oktan'ın cesedi, otopsi yapılmak üzere ambulans ile Diyarbakır Adli Tıp Kurumu'na gönderildi. Olayla ilgili soruşturma sürüyor.