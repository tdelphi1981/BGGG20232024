Sinop'ta provokatör avı
Restoran rezervasyonu iptal etti. Fısıltı gazetesi devreye girdi. Provokasyon başladı
Sinop'ta BDP milletvekillerinin şehre gelmesi nedeni ile yaşanan gerginliğin ardından geniş çaplı soruşturma başlatıldı. Emniyet Müdürlüğü olaylar sırasında gözaltına alınan kişilerin yanı sıra gerginliğin başladığı sırada bölgede olan vatandaşların da ifadelerine başvuruyor. Kısa süre içerisinde toplanan gurubun için de provokatörlerin olup olmadığının belirlenmesi için çalışmalar sürdürülüyor. İşyerlerine ait kamera görüntülerini de toplayan polis çalışmalarına ara vermeden devam ediyor.
 
RESTORAN REZERVASYONU İPTAL EDİNCE
Öte yandan Sinopa giden Milletvekillerinin programlarının il merkezinde bulunan bir restoranda yemek yemek olduğu ancak restoranın son anda rezervesyonu iptal ettiği öğrenildi. Şehre girdikleri sırada iptalden haberdar olan milletvekilleri akşam saatlerinde gitmeleri gereken öğretmenevine öğle saatlerinde gitti. BDPlilerin öğretmenevine gittiği bilgisi kısa süre içinde kulaktan kulağa yayıldı ve yüzlerce kişi öğretmen evinin önünde toplandı. BDPlilerin programına göre restoranda güvenlik önlemi alan polis ani bir kararla öğretmenevine giden BDPlileri korumak için bölgede güvenlik önlemi aldı.