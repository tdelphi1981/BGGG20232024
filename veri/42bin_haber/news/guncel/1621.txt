KCK'da 13 kişi tutuklandı
Malatya'da terör örgütü KCK'ya yönelik operasyonda gözaltına alınan, BDP Merkez İlçe Başkanı Zeyat Toptaş'ın da aralarında bulunduğu 13 kişi tutuklandı.
 Malatya Terörle Mücadele Şube Müdürlüğü ekiplerinin dün kent merkezinde terör örgütü KCK'ya yönelik düzenlediği operasyonda, BDP Merkez İlçe Başkanı Zeyat Toptaş'ın da aralarında bulunduğu 14 kişi gözaltına alındı. Çoğu üniversite öğrencisi olan şüpheliler, emniyetteki sorgularının ardından Malatya Adliyesi'ne sevk edildi. Cumhuriyet Savcılığında sorguları tamamlanan şüpheliler ardından Malatya 4'üncü Ağır Ceza Mahkemesi'ne sevk edildi.
 Gece geç saatlerine kadar süren yargılama sonucunda, BDP Merkez İlçe Başkanı Zeyat Toptaş ile 12 kişi tutuklandı, 1 kişi ise adli kontrol ile serbest bırakıldı.