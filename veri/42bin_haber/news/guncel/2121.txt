"Eğitim camiasından özür dileyiniz"
Başbakan Erdoğan ile atama bekleyen bir öğretmen arasında geçen oy polemiğine MHP'den tepki geldi. MHP Genel Sekreteri İsmet Büyükataman, Başbakan'a, "Milletin önünde azarladığınız öğretmenin şahsında incittiğiniz eğitim camiasından derhal özür dileyiniz" dedi. Yazılı açıklama yapan İsmet Büyükataman, Başbakan'ın "Atama yoksa oy yok" diyen öğretmene, "Al sen kendine sakla o oyu" yanıtını verdiğini hatırlattı. 

Başbakan'ın öğretmenleri bir kez daha rencide ettiğini öne sürdü. 

Erdoğan'ın öğretmenlere verdiği değeri; evlenen öğretmenlerin, eşlerinin yanına gitmesine izin vermeyerek gösterdiğini savunan Ataman Erdoğan'a, "Öğretmenlerimizi rencide eden daha önceki sözlerinizden dolayı dilemediğiniz özrü bugün eğitim camiası sizden beklemektedir" diye seslendi.