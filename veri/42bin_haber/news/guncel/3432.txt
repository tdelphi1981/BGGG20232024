Mili Eğitim Bakanlığı, il içi özür durumu ataması yapacak
Milli Eğitim Bakanlığı (MEB), öğretmenlere iller arası naklen tayin imkânı tanınması sonrasında gündeme getirilen il içi tayin konusunda, önemli bir adım attı. Bakanlıktan yapılan yazılı açıklamada, öğretmenlerin il içi özür durumuna bağlı yer değişikliklerine ilişkin bilgi verildi. MEB, öğretmenlerin il içi özür durumuna bağlı yer değişikliklerinin, 1128 Şubat tarihleri arasında valiliklerce bilgisayar ortamında gerçekleştirileceğini bildirdi.
Milli Eğitim Bakanlığı (MEB) İnsan Kaynakları Genel Müdürlüğü 'İl İçi Özür Durumu' başlıklı bir genelge 81 il valiliğine bir yazı gönderdi. Milli Eğitim Bakanı Nabi Avcı imzalı duyuruda, bakanlığın eğitim kurumlarında görevli öğretmenlerin 31 Ocak 2013 tarihinde başlayan iller arasında eş ve sağlık durumu ile genel ve özel hayatı olumsuz etkileyen nedenlere bağlı olarak yürütülen yer değiştirmelerin 8 Şubat 2013'te tamamlandığı belirtildi. 

MEB, eş ve sağlık durumu ile genel ve özel hayatı olumsuz etkileyen nedenlere bağlı il içi yer değişikliği işlemlerini, 'MEB Öğretmenlerinin Atama ve Yer Değiştirme Yönetmeliği' hükümleri ve diğer mevzuat çerçevesinde, 1128 Şubat 2013 tarihleri arasında valiliklerin yapacağını duyurdu. Yer değişiklikleri okullardaki norma göre öğretmenlerin tercihleri ve hizmet puanı üstünlüğüne göre yapılacak. 2013 Şubat ayında özür durumundan iller arasında görev yeri değiştirilen öğretmenler aynı özürden il içinde yer değişikliği talebinde bulunamayacak.

Öğretmenler, eş ve sağlık durumu özrü ile özel hayatını olumsuz etkileyen nedenlere bağlı olarak 1128 Şubat 2013 tarihleri arasında sonuçlandırılmak üzere her il millî eğitim müdürlüğünce belirlenecek takvim çerçevesinde yer değiştirme başvurusunda bulunabilecek. İl milli eğitim müdürlüklerince belirlenen takvimlerde sonradan her hangi bir değişikliğe gidilmeyecek. 2013 Şubat ayında özür durumundan iller arasında görev yeri değiştirilen öğretmenler aynı özürden il içinde yer değişikliği talebinde bulunamayacak. Öğretmenler başvurularını, kullanıcı adı ve şifreyle http://mebbis.meb.gov.tr adresinden elektronik başvuru formunu doldurarak yapacak. Elektronik başvuru formu dışında bir belgeyle yapılan başvurular kabul edilmeyecek. 

Öğretmenlerin sağlık durumu özründen yer değiştirebilmeleri için ibraz edecekleri sağlık kurulu raporunda; öğretmenin görev yaptığı yerde kalması hâlinde, kendisi, eşi veya çocuklarının sağlık durumlarının tehlikeye gireceğinin belirtilmiş olması kaydıyla tedavi olmak istediği ilçedeki okullara atanmak üzere yer değiştirme başvurusunda bulunabilecek.

ÖĞRETMENLER 25 TERCİHTE BULUNABİLECEK 

Başvurular il millî eğitim müdürlüklerinin belirleyeceği tarihler arasında kabul edilecek. Öğretmenler, özürlerinin bulunduğu yerleşim yerindeki okullar arasından en fazla 25 tercihte bulunabilecek. Yer değişikliği işlemlerinde, ilçe teşkilatı bulunmayan il merkezleri ve bu illerin diğer ilçeleri, büyükşehir belediyesi statüsünde olan illerin ilçeleri, beldeleri ve köylerinin her biri ayrı bir yerleşim yeri olarak değerlendirilecek ve bu yerleşim yerleri arasında yer değişikliği yapılabilecek. Aynı yerleşim yerleri veya aynı ilçe içindeki (köy ve beldeler hariç) okullar arasında özür durumundan yer değişikliği başvurusu yapılamayacak. 

Büyükşehir belediyesi statüsünde olmayan illerde görev yapanlar, yalnızca özrünün bulunduğu il merkezi ya da ilçedeki (belde ve köyler dâhil) okulları tercih edecek. Eşi aynı ilçenin köy veya beldelerinde görev yapanlar, öncelikle eşinin olduğu yerdeki okulları tercih edecek. İstanbul, Ankara, İzmir, Kocaeli ve Adana, büyükşehir belediyeleri hariç büyükşehir belediyeleri sınırları dışındaki ilçelerde görev yapanlar, özürlerinin bulunduğu büyükşehir belediye sınırları içindeki ilçelerde bulunan okulları tercih edebilecek. Sonuçlar, il milli eğitim müdürlüklerinin internet adreslerinde yayımlanacak. Yer değiştirmesi yapılan öğretmenlerin tebligat, ayrılma ve başlama işlemleri Şubat ayı sonu itibarıyla tamamlanacak. Başvuruda bulunacaklar bakanlığın http://www.meb.gov.tr internet sitesinden ayrıntılı bilgilere ulaşabilecek.