Tuğba'nın memleketine ateş düştü
Adapazarı'nda bir alışveriş merkezinin otoparkında bindiği go-kartta başı koparak feci şekilde hayatını kaybeden 24 yaşındaki Tuğba Erdoğan'ın cenazesi, babası Süleyman Erdoğan ve yakınları tarafından İstanbul Adli Tıp Kurumu morgundan alındı.
Erdoğan'ın cenazesi, saat 21.00'de, memleketi Kütahya'nın Gediz İlçesi'ne getirilip, devlet hastanesi morguna kaldırıldı. Sorumlular hakkında suç duyurusunda bulunduklarını söyleyen ve bitkin görünen baba Süleyman Erdoğan, "Sorumlular, kusurları varsa cezalarını çekecekler" dedi.

Tuğba Erdoğan'ın, cenazesi yarın öğlen vakti, Ulu Camii'de kılınacak cenaze namazının ardından ilçe mezarlığında son yolculuğuna uğurlanacağı bildirildi.