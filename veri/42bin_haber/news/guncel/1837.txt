İstanbul'da eş zamanlı terör operasyonu
İstanbul Emniyet Müdürlüğü Terörle Mücadele Şube Müdürlüğü'ne bağlı ekipler, erken saatlerde değişik ilçelerde birçok adrese eş zamanlı operasyon düzenledi. Terör operasyonunda çok sayıda kişi gözaltına alındı.
Terörle Mücadele Şube Müdürlüğü ekipleri saat 05.00 sıralarında Beyoğlu ve Şişli ilçelerinde değişik adreslere eş zamanlı baskın düzenlendi. Özel Harekat ve Çevik Kuvvet Polislerinin de katıldığı operasyona havadan da helikopterle destek verildi. Okmeydanı'nda İdil Kültür Merkezi ile Mecidiyeköy'de Yürüyüş Dergisi binasına giren polis ekipleri çok sayıda kişiyi gözaltına aldı.