Tutuklu vekile özel izinle yemin önerisi
Meclisin çalışma anayasasını oluşturan içtüzükün yenilenmesi için oluşturulan komisyona, tutuklu vekillerin özel izinle TBMMye gelip yemin edebilmeleri önerildi.Bu öneri CHPden gelirken, BDP de tutuklu vekillerin meclis başkanı ya da görevlendireceği başkanvekilinin huzurunda yemin etmesini istedi. İçtüzük Komisyonunun dünkü toplantısında partiler ilk önerilerini sundular. İlk uzlaşma ise kadın vekillerin pantolon giyebilmeleri konusunda oldu. Torba yasa uygulamasına son verilmesini, temel yasa uygulamasının amacına uygun yeniden düzenlenmesini isteyen BDP, Kürtçenin bilinmeyen dil olarak tutanağa yazılmasına son verilmesini önerdi. 