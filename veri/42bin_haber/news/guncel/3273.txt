Serbest kıyafete yeni ayar
MİLLİ Eğitim Bakanlığı, eski bakan Ömer Dinçer döneminde büyük tartışma yaratan özüre dayalı şubat atamalarından sonra şimdi de kıyafet serbestliği konusunda yeni bir adım atmaya hazırlanıyor. Milli Eğitim Bakanı Nabi Avcı, velilerden ve eğitim sendikalarından gelen yoğun şikayet üzerine yönetmeliği yeniden inceleme kararı aldı. Özel okullarda, velilerin yüzde 60ının onayına bırakılan serbest kıyafet uygulamasının devlet okullarında da geçerli olması planlanıyor.
YÖNETMELİK DEĞİŞİKLİĞİ GÜNDEMDE 
Avcının, serbest kıyafetle ilgili şikayetleri veli, eğitim sendikası, okul forması imal eden firmalar, özel okullar ve tüm kesimlerden tek tek dinledikten sonra yönetmeliğin tekrar incelenmesi için talimat verdiği bildirildi. MEB yetkilileri, Avcının, eski Milli Eğitim Bakanı Ömer Dinçer döneminde yayınlanan yönetmeliği tamamen değiştirmese de sadece ek bir madde ile özel okullara sağlanan velilerin yüzde 60nın onayı ayrıcalığının, devlet okullarında da geçerli olması için bir değişiklik yapabileceğini bildirdiler.  
DEVLETE DE YÜZDE 60 ŞARTI 
Yeni eğitim öğretim dönemi başlamadan söz konusu kararın açıklanacağı belirten MEB yetkilileri, yönetmelikteki Velilerin en az yüzde 60nın onayıyla, özel kurumlara ait okul öncesi, ilkokul, ortaokul ve liselerde, okul yönetimlerince okul kıyafeti belirlenir ifadesinin aynı şekilde devlet okulları için de geçerli olabileceğini söylediler. 
TARTIŞMA YARATMIŞTI 
Eski Bakan Dinçerin geçen kasımda yayınladığı genelge tartışma yaratmış ve eğitim sendikaları başta olmak üzere velisinden, özel okuluna tüm kesimlerden tepki çekmişti. Ancak Dinçer, geri adım atmamış ve yönetmeliğin yayınlandığı günden itibaren öğrencilerin okula serbest kıyafetle gidebileceğini bildirmişti. 
ÖZEL OKULLAR İSTEMEMİŞTİ 
Türkiye Özel Okullar Birliği de serbest kıyafet uygulaması konusunda birçok üye okulda velilere sorduklarını ve formaya devam kararı aldıklarını açıklamıştı. Bunun üzerine MEBden karşı atak gelmiş ve bakanlık il milli eğitim müdürlüklerine gönderdiği bir yazıyla, özel okullara, öğrenci kıyafetini belirlemek için velilerden imzalı belge alma şartı getirmişti.