Arslan Ailesini lastik mi öldürdü
Aydının Söke ilçesinde, 4 kişilik Arslan Ailesine mezar olan aracın, sol ön lastiğinin patlaması sonucu Büyük Menderes Nehrine uçtuğu sanılıyor.
27 Ocak Pazar günü Didimden Sökeye dönüş yolunda Tuzburgazı ile Balat köyleri arasındaki köpründen Büyük Menderes Nehrine uçan 48 LB 646 plakalı beyaz renkli hafif ticari araca, motorundan sızan yağın görülmesiyle ulaşıldı. Dipteki çamura saplanan aracın çıkarılması sırasında, Mehmet (38), eşi Necla (35) ve çocukları Eylül (11) ile Eyüp Arslanın (6) nehre düşen cesetlerini, hemen suya atlayan dalgıçlar kaybolmaktan kurtardı. Nehirden çıkarılan aracın sol ön lastiğinin patlak olması, kazanın bu nedenle meydana gelmiş olabileceği ihtimalini güçlendirdi. Jandarma, başka bir araçla çarpışma ihtimalini gündeme getirebilecek ikinci bir araca ait boya da tespit edemedi. Kaza kurbanı Arslan ailesinin 4 ferdi, dün Söke ilçe merkezindeki Granta Mezarlığında yan yana toprağa verildi. 
 