Pes dedirten kaza: 1ölü
Batmanda meydana gelen trafik kazasında PES dedirten bir olay yaşandı. Yolun karşısına geçmeye çalışan engelli vatandaşa çarpan otomobil, olay yerinde hızla uzaklaştı. Engelli genç, kaldırıldığı hastanede hayatını kaybetti.
Kaza, Atatürk Bulvarı Cihan Kavşağı'nda meydana geldi. Alınan bilgilere göre, Sürücüsü ve plakası öğrenilemeyen özel bir otomobil, yolun karşı tarafına geçmeye çalışan 29 yaşındaki Mecit Halimoğlu isimli engelliye çarptı.

Çarpmanın etkisiyle 6 metre yola fırlayan engelli genç ağır yaralandı. Yaralıya yardım etmesi gereken otomobil olay yerinden hızla uzaklaşarak izini kaybetti.

Çevredeki vatandaşlar tarafından özel bir hastaneye kaldırılan Halimoğlu yapılan tüm müdahalelere rağmen kurtarılamayarak yaşamını yitirdi.

Halimoğlu'nun cesedi otopsisi yapılmak üzere Batman Bölge Devlet Hastanesi morguna kaldırıldı. Yapılan otopsinin ardından ailesine teslim edilen talihsiz gencin cenazesi gözyaşları arasında toprağa verildi.

Polis, kazaya neden olan sürücünün tespit edilmesi için çalışmalar başlattı.