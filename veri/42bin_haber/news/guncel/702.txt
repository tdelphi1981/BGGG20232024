Şile'den bir ceset haberi daha geldi
İstanbul Şile açıklarında dün "Volgo-Balt 199" adlı St. Kitts Nevis bandıralı 2 bin 516 grostonluk geminin batması ve yardıma giden kıyı emniyetine ait kurtarma botunun alabora olmasının ardından kaybolan 11 kişiyi arama çalışmaları devam ediyor. Son olarak 1 kişinin daha cesedine ulaşıldı.(DHA) -- Solna Denizcilik Şirketi'ne ait "Volgo-Balt 199" adlı St. Kitts Nevis bandıralı 2 bin 516 grostonluk 110 metre boyundaki geminin batması ve yardıma giden kıyı emniyetine ait kurtarma botunun alabora olmasının ardından kayıp olan 11 kişiyi arama çalışmalarına gece verilen aradan sonra 06.30'da tekrar başladı. 

Saat 07.30'da bir kişinin cesedi bulundu. 

Denizcinin cesedi, kayalıkların arasından çıkarıldı.