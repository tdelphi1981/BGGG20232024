Sarai Sierra'nın cenazesi toprağa verildi
İstanbul'da ölü bulunduktan sonra cenazesi New York'a nakledilen Sarai Sierra Silver Mt mezarlığında toprağa verildi. New York'un Staten Island ilçesinde bulunan Pentecostal Kilisesi'ne düzenlenen 3 ayrı cenaze törenine Sarai'nin ailesi ve yakın arkadaşları katıldı.
Törende duygularını dile getiren Sarai Sierra'nın eşi Steven Sierra, eşini kaybetmenin büyük üzüntüsünü yaşadığını söyledi. Eşi ile çok mutlu bir hayat geçirdiğini belirten Steven, çocuklarının çok iyi bir anne kaybettiğini, bunun üzüntüsünü hayatı boyunca unutmayacağını kaydetti. Süreç içersinde kendisine destek veren herkese teşekkür eden acılı koca Steven "Eşimi çok erken yaşta kaybettim. Çocuklarım bunu hiçbir zaman unutmayacak. Eşimi bu kadar ani kaybetmeyi beklemiyordum. Çok güzel zaman geçirdiğim eşimi hiçbir zaman unutmayacağım."şeklinde duyguların dile getirdi. Steven daha sonra çocukları ile birlikte eşinin cenaze törenini seyretti. Sierra'nın yakın arkadaşları törende duygularını dile getirdi. Konuşmacılar zaman zaman göz yaşlarına hakim olmadı. 

Sierra'nın son yolculuğuna uğurlandığı törende kilisenin Papazı Dr. John Rocco Carlovaaz verdi. Uzun yıllardır Sierra'yı tanıdığını belirten Carlo İ, "Kendisini her zaman güzel hatıralarla anacağız. Çok iyi bir anne ve bir eşti. Dualarımız onunla." şeklinde kısa bir konuşma yaptı. Tören sırasında Sarai'nin daha önceden çekilmiş olan fotoğrafları slayt eşliğinde katılımcılara gösterildi. 

Kilisedeki törenden sonra Sierra'nın cenazesi toprağa verilmek üzere Silver Mt. mezarlığına götürüldü. Eşini son yolculuğa uğurlayan Steven uzun süre göz yaşlarını tutamadı. Mezarlıkta yapılan kısa bir duadan sonra Sierra toprağa verildi.