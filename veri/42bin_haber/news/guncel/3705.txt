Alev alev yandı
OKMEYDANI Şarkahvesinde korsan gösteri düzenleyen maskeli bir grup, yol kesip İETT otobüslerini ateşe verdi. Otobüslerden biri alev alev yandı. Saldırıdan önce otobüsteki yolcular indirildiği için yaralanan olmadı.
Okmeydanı Şarkkahvesi ışıklarda toplanan yaklaşık 20 kişi dün saat 13.00 sıralarında caddeyi trafiğe kapatıp slogan atmaya başladı. Ellerindeki molotof kokteyllerini önce yola fırlatan eylemciler daha sonra yolun her iki yönünden geçmekte olan İETT otobüslerini durdurup yolcuları indirdi. Ardından ellerindeki molotof kokteyllerini ateşe verdiler. Nişangah otobüs durağında molotoflara hedef olan otobüs alev alev yanarken karşı yönden gelen diğer otobüs şans eseri alev almadı. Olaylar sırasında bölgede bulunan akrep olarak tabir edilen zırhlı araçtaki polisler, kendilerine sürekli molotof ve havai fişek atan göstericilere bir süre müdahale edemedi. 
OTOBÜS BÖYLE YANDI / FOTO GALERİ

Bölgeye çağrılan takviye polis ekipleri yolun her iki yönlü trafiğe kapatılması nedeniyle oluşan sıkışıklık nediyle olay yerine zamanında ulaşamadı. Bir süre sonra olay yerine gelen polis ekiplerini gören saldırganlar ara sokaklara girerek izlerini kaybettirdi. Alev alev yanan otobüs ise itfaiye ekiplerinin müdahalesi ile kısa sürede söndürüldü. Polis saldırganları yakalamak için mahallede akrep tabir edilen zırhlı araçlarla operasyon başlattı. Görgü tanıkları göstericilerin otobüsü yakmadan önce yolcuları indirdiğini söyledi.  OKMEYDANINDA HALK OTOBÜSÜNE MOLOTOFLU SALDIRI 
 