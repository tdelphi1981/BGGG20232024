Türk jetlerinden Kandil'e operasyon
Diyarbakır 2nci Hava Kuvvet Komutanlığından kalkan F-16 savaş uçakları Kuzey Irak'ta İran sınırında bulunan ve PKK'nın merkezi kampları ile üst düzey yöneticilerinin bulunduğu Kandil bombaladı.
Kandilin yanı sıra PKK'nın kontrol noktalarının bulunduğu ve dağa açılan Kortek Tepe ve çevresinin de bombalandığı öğrenilirken, örgütün uçaksavar bataryaları tamamen yok edildi.


Türk savaş uçaklarının PKKnın bulunduğu alanları bombaladığı yönündeki haberler Irak Cumhurbaşkanı Celal Talabaninin liderlik ettiği Irak Kürdistan Yurtseverler Birliğinin resmi internet sitesinde de yer aldı.

KANDİL YOLU DA BOMBALANDI

Türk savaş uçaklarının Kandil Dağı'nın yanı sıra Diyana ile Ranya karayolunun geçtiği ve PKK'lıların kontrol noktalarının bulunduğu Kortektepe Bölgesi'nin de aralıklarla bir saat süreyle bombaladığı ifade edildi. 

Türk savaş uçakları tarafından geçen Perşembe günü Kuzey Irak'taki PKK kamplarına yönelik düzenlenen hava operasyonunda 10 savaş uçağı iki saat içerisinde aralıklarla örgütün uçaksavar bataryaları ile kış üslenmesi için hazırlanan sığınaklar ve bazı tesislerinin bulunduğu Türkiye sınırındaki Zap, Avaşin, Haftanin ve Metina kamplarını bombalamıştı.