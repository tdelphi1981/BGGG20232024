15 bin kişi denetimli serbest
Denetimli serbestlik yasasında aranan, açık ceza infaz kurumunda cezasının son 6 ayını kesintisiz olarak geçirme şartının askıya alınıp yeni düzenlemenin Cumhurbaşkanı Abdullah Gül tarafından onanmasının ardından cezaevlerinde tahliyeler tüm hızıyla sürüyor.
15 bini bulacağı tahmin edilen tahliyelerin bugün sona ermesi bekleniyor. Tahliye olan hükümlülerin, 3 gün içinde bağlı bulundukları ilin Denetimli Serbestlik Şube Müdürlüklerine başvurmaları gerekiyor.  
E-KELEPÇE RESMEN BAŞLADI 
3üncü yargı paketinde yer alan elektronik kelepçe takılması uygulaması da, yeni düzenlemeyle birlikte hayata geçirilmiş oldu. Bu kapsamda da, Adalet Bakanlığı tarafından risk grubunda bulundukları değerlendirilen, ancak tahliye edilen 7 hükümlüye İzmirde elektronik kelepçe takıldı.