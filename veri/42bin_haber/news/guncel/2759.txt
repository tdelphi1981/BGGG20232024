Ankara ile birlikte 5 ilde elektrik kesintisi
Ankara, Kırıkkale, Kastamonu, Zonguldak ve Karabük'ün bazı ilçelerinde 3 Şubat Pazar günü elektrik kesintisi uygulanacak.
EnerjiSA'dan yapılan yazılı açıklamaya göre, planlı bakım ve iyileştirme çalışmaları kapsamında 3 Şubat Pazar günü Ankara, Kırıkkale, Kastamonu, Zonguldak ve Karabük'ün çeşitli ilçelerinin bazı cadde, mahalle ve sokaklarında, belirli saatlerde elektrik kesintisine gidilecek.

Ankara'nın Çankaya, Mamak, Akyurt, Kazan, Elmadağ, Şereflikoçhisar, Polatlı ilçelerinin, Kırıkkale'nin Yahşihan, Keskin, Çelebi, Karakeçili ilçelerinin, Kastamonu'nun Doğanyurt ilçesinin, Zonguldak Merkez ile Ereğli, Çaycuma ilçelerinin ve Karabük Merkez'in bazı cadde, mahalle ve sokaklarına belirli saatlerde elektrik verilemeyecek.