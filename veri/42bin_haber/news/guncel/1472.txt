Patriot mesaisi devam
SURİYE'DEKİ olaylara karşı Türkiye'nin NATO'dan talep ettiği Patriot hava savunma sistemlerinin kurulumu için Kahramanmaraş'ta bulunan NATO askerleri, çalışmalarına devam ediyor. Sabah saatlerinde 2 otobüsle konakladıkları otelden ayrılan heyet, Gazi Kışlası'na geçti.
 PATRİOT'lara ait ana parçaların önümüzdeki günlerde kente getirileceğini belirten NATO öncü birliğinin komutanı Yarbay Oliver Lukas, çalışmaların Gazi Kışlası'nda yoğunlaştığını belirtti. Türk Hükümeti'nin NATO'dan talebi üzerin ittifak gücü olarak Kahramanmaraş'ta bulunduklarını söyleyen Lucas, 'Öncelikle görevimiz  kurulacak savunma sistemini yönetmektir. İlk hazırlıklar tamamlanmak üzere. NATO'da görevli 60 Alman askeriyle burada bulunmaktayız. Bu sayı ilerleyen günlerde 350'ye çıkacak' diye konuştu. CİHAN