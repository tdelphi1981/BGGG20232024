Call Of Dutynin yapımcısından yeni bir oyun
Activision Blizzard, Inc.in (Nasdaq: ATVI) sahibi olduğu Activision Publishing, Inc., başarılı geliştirici Bungie ile birlikte, ortaklıklarının ilk ürününü duyurdu.
Destiny ismindeki, birinci şahıs aksiyon türünün evrimi niteliğindeki oyun oyuncuları ortak bir dünyada bir araya getirecek. Call of Duty, Skylanders Spyros AdventureTM ve Skylanders GiantsTM gibi dev serilerin yapımcısı Activision ile Halo®nun yaratıcısı Bungie arasındaki kapsamlı işbirliğinin ilk ürünü olan Destiny birinci şahıs aksiyonunu, kalıcı ve dinamik online dünya ile birleştirerek interaktif eğlencede yeni bir dönem başlatacak. Destiny Bungieye ün kazandıran geniş çaplı, bilimkurgu odaklı hikaye anlatımı ve maceralarını sinematik bir evrende geçen birinci şahıs aksiyonu ile birleştiriyor. Destiny ayrıca oyunculara diledikleri gibi keşfedebilecekleri, bağlantılı ve canlı bir dünya sunuyor ve diğer oyuncularla bir araya gelip başarılarını kutlayabilecekleri, arkadaşlarıyla veya yalnız başlarına maceralara atılabilecekleri sosyal alanlar sayesinde sosyal oyun deneyimini konsollara taşıyor. 
 
Uzak gelecekte geçen Destinyde oyuncular Dünyadaki son şehrin Muhafızları rolünde Marsın kızıl çöllerinden Venüsün sık ormanlarına kadar güneş sistemimizin kadim harabeleri arasında dolaşacaklar. İnanılmaz güçlere sahip olan oyuncular insanoğlunun düşmanlarına karşı savaşacak ve insanlığın Altın Çağının çöküşü sırasında kaybedilenleri geri almaya çalışacaklar. Hikayelerin yön verdiği bir evrende geçen Destiny efsanesi oyuncuları birbirine kesintisiz biçimde bağlanmış işbirlikli, rekabete dayalı, herkese açık ve sosyal aktivitelerle dolu cesur bir yeni dünyada birbirinden sürükleyici maceralara götürecek. Bungienin yeni nesil oyun motoru sayesinde Destiny Microsoft Xbox 360® video oyun ve eğlence sistemi ve PlayStation®3 bilgisayar eğlence sistemine ek olarak yeni konsollarda da hayat bulacak. .Daha fazla bilgi için www.DestinyTheGame.com adresini ziyaret edebilir.