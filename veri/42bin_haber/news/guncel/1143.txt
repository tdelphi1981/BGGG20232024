Bakana müşavir öğrenciye başkan
YÖK binasında önceki gün açıklama yaparak ODTÜyü kınayan Türkiye Öğrenci Konseyi Başkanı Nihat Buğra Ağaoğlu, aynı zamanda Sağlık Bakanlığı müşaviri. Marmara Üniversitesi Sağlık Bilimleri Enstitüsü Tıbbi Biyoloji ve Genetik Anabilim Dalında doktora yapan Ağaoğlu, Devlet memuru olmam, öğrenci konseyi başkanı olmama engel değil. Hatta tam tersi avantaj bile teşkil ediyor dedi.
TÜRKİYE Öğrenci Konseyi, Jaguarlı başkan yardımcısından sonra şimdi de Bakan müşaviri başkan ile gündeme geldi. ODTÜdeki olayların ardından öğrencileri suçlayan açıklamalar yapan Türkiye Öğrenci Konseyi Başkanı Nihat Buğra Ağaoğlu (27), 6 Eylülden beri sağlık bakanlığı müşaviri olarak görev yapıyor.   
3 YILDA GELEN MÜŞAVİRLİK 
2011 yılında, o dönem adı Ulusal Öğrenci Konseyi olan kurumda başkan yardımcısı ve Bilkent Üniversitesi Öğrenci Konseyi Başkanı Alper Yasin Altınel, Cumhurbaşkanı Abdullah Gülün, öğrenci temsilcilerine verdiği öğle yemeğine Jaguar marka otomobiliyle gittiği için tartışılmıştı. Altınel, üniversiteden mezun olduktan sonra bu görevini bırakmıştı. Konseyin başkanlığını yürüten Ağaoğlu ise 2009da Marmara Üniversitesi Tıp Fakültesinden mezun oldu. Ağaoğlu, 3 yıl içinde çeşitli kademelerde görev yaptığı Sağlık Bakanlığında müşavirliğe kadar yükseldi. Ağaoğlu, 2009 Eylülünde İstanbul Sultanbeyli Sağlık Bakanlığı Manolya Sağlık Ocağında pratisyen hekim olarak meslek hayatına başladı. Nisan 2010a gelindiğinde Ağaoğlu, Sağlık Bakanlığı Sultanbeyli Sağlık Grup Başkanlığında Başkan YardımcısıBaşkan Vekilliği görevini üstlendi. Ağaoğlunun 2009-2010 yılları arasındaki görevi ise İstanbul İl Sağlık Müdürlüğü İl Döner Sermaye Komisyon Üyeliği oldu. Ağaoğlu, Ağustos 2011de İstanbul İl Özel İdaresi Ağız ve Diş Hastalıkları Hastanesinde Başhekim Yardımcılığına getirildi. Aralık 2011den bu yana Sağlık Bakanlığı Temel Sağlık Hizmetleri Genel Müdürlüğü Üniversite Sağlık Projelerinde yöneticilik görevini üstlenen Ağaoğlu, 3 yılın sonunda bakan müşavirliğine kadar yükselmeyi başardı. 
DOKTORA ÖĞRENCİSİ BAŞKAN 
Ağaoğlu, Marmara Üniversitesi Sağlık Bilimleri Enstitüsü Tıbbi Biyoloji ve Genetik Anabilim Dalında doktora yaptığı için öğrenci sıfatıyla 2011de Marmara Üniversitesi Öğrenci Konseyi Başkanlığına seçildi. Ağaoğlu, 2011den bu yana da YÖKe bağlı Türkiye Öğrenci Konsey Başkanlığı görevini yürütüyor. Ağaoğlu, müşavir olarak görev yapmasının, öğrenci temsilcisi olmasında hiçbir engel teşkil etmediğini savunarak, Tıp doktoruyum, aynı zamanda da müşavirim. Gayet normal. Marmara Üniversitesi Öğrenci Konsey Başkanıyken de devlet memuruydum. Açıklama yapmamı gerektirecek bir durum yok. Devlet memuru olmam bu görevi yapmamda da engel teşkil etmiyor. Ben zaten bundan önce de sürekli yönetici ve idareci olarak görev yaptım dedi. 
AVANTAJ SAĞLIYOR 
Ağaoğlu, Devlet memurluğu ile öğrencileri temsil eden konseyin başkanlığını bir arada yürütmek, üniversitelerin özgürlüğü ve özerkliği açısından bir engel teşkil etmiyor mu? sorusuna da, Hayır hiçbir engel yok. Hatta tam tersi avantaj bile teşkil ediyor yanıtını verdi. 
4+4+4 TEŞEKKÜRÜ 
Ağaoğlu, kamuoyunda uzun süre tartışma yaratan 4+4+4 12 yıllık zorunlu eğitim sitemine geçiş yasasının kabul edilmesinin ardından da Başbakan Tayyip Erdoğanı ziyaret etmişti. Ağaoğlu, Twitter hesabından, Sayın Başbakanımızla görüştük. Yeni 4+4+4 eğitim sistemi için teşekkür ettik ve faaliyetlerimizden bahsettik demişti.  
ODTÜyü kınamıştı 
ODTÜdeki olayların ardından önceki gün YÖK binasında açıklama yapan Ağaoğlu, ODTÜ yönetimini kınayarak, şunları söylemişti: ODTÜye gelen Başbakan bu ülkenin başbakanıdır. Onu her yerde koruyan polis bu ülkenin polisidir. Doğal olarak Başbakanı korumak adına bulunan polise ithamlarda bulunulması bizce anlamsızdır. Eğer oradaki öğrenciler o an polis tarafından tahrik edilmişlerse o molotofkokteyllerini bu kadar hızlı hazırlayabilen arkadaşları savunma sanayimizde destek olacak çalışmalar içinde bulunmaya davet ediyoruz. Türkiye Cumhuriyetine ait bir üniversitede Türkiye Cumhuriyeti Başbakanına karşı üniversiteyi savunulacak bir kale olarak gören, ilimden ve medeni bir protestonun nasıl yapılacağı bilgisinden nasibini almamış birkaç marjinal grubun üniversite öğrencilerini kesinlikle temsil etmediğini bildirmek isteriz. Sözüm ona protesto özgürlüğü adı altında meşrulaştırmaya çalışan ve tüm bu yaşananları geri planda engellemeyerek olaylara çanak tuttuğunu düşündüğümüz ODTÜnün mevcut yönetimini de kınıyoruz.