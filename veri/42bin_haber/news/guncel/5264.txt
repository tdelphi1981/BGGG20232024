60 manken köle
Ukraynada mankenlik sertifikası aldıktan sonra Türkiyeye gelen kadınları pavyonlarda çalıştırıp fuhuşa zorlayan çete çökertildi. Üç kişi insan ticaretinden tutuklandı.
KAYBOLAN kızlarının izini süren bir Ukraynalı aile, Türkiyeye geldi. Kızlarının zorla tutulduğunu öğrenen ailenin polise başvurmasıyla çalışma başlatıldı. Kaçakçılık Şube Müdürlüğü ekipleri, Ukrayna-Türkiye hattında insan ticareti yapıldığını belirledi, iki kadın polis çetenin içine sokuldu.  
HAYALLERİ PAVYONDA BİTTİ 
Ukraynaya giden kadın polisler, çetenin çalışmasını deşifre etti. İgor Kanevskin Ukraynada mankenlik ajansı ve dans okulu açtığı, başvuran kadınlara 1 aylık mankenlik-dans eğitimi veriyordu. Eğitimin ardından sertifika verilen mankenler, Kanevsk tarafından Kasım Yıldırıma ait Türkiyedeki ajansa 1000 ile 2 bin dolar arasında satılıyordu. Kanevskin Türkiyeye getirerek Yıldırıma sattığı Ukraynalılı mankenlere yine Yıldırıma ait Ankaradaki pavyonlarda konsomatrislik yaptırılıyor, pasaportlarına da el konuluyordu. Mankenler, geceliği 1000 liraya özel müşterilere fuhuş amaçlı gönderiliyordu. Manken ticaretinin her adımını kamerayla takip eden polis, Kanevsk Türkiyeye 10 yeni mankenle girerken operasyon yaptı.  
60 MANKENE SINIR DIŞI 
Çok sayıda mekana baskın düzenlendi. İgor Kanevsk, Kasım Yıldırım ve Yıldırımın oğlu Taner Yıldırım gözaltına aldı. Gözaltına alınan 3 şüpheli de insan ticareti yapmak suçundan tutuklandı. Operasyonda pavyonlarda ve Kasım Yıldırıma ait otelde tutulan 60 Ukraynalı manken kurtarıldı. Ukraynalı mankenler emniyetteki işlemlerinin ardından sınır dışı edildi.  
 