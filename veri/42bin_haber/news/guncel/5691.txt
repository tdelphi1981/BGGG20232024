Tacizciden 'görmüyorum' savunması
Samsunda, 19 yaşındaki Ö.D.yi oturduğu apartmana girerken elle taciz ettiği iddia edilen 48 yaşındaki A.Ç, tutuklu yargılandığı duruşmada ilginç bir savunma yaptı.
Olay saatinde işte olduğunu ileri süren Çangal, "Hakim bey benim bir gözüm iyi görmez. Böyle bir şey yapamam" dedi. Mahkeme Başkanı hakim Dursun Ali Güleç de bunun üzerine, "Tek gözle de bu iş yapabilir" diye cevap verdi. Duruşma ertelendi.

Olay, İlkadım İlçesi Lise Caddesinde geçen yıl ekim ayında meydana geldi. Ö.D., kız kardeşiyle birlikte gittiği markette alışveriş yapıp evlerine doğru yola çıktı. Bir süre sonra oturdukları apartmanın önüne gelen iki kardeşten Ö.D., elindeki poşetleri yere koyup anahtarını çantasından çıkardığı sırada iddialara göre arkasından gelen A.Ç., genç kıza sarıldı. Panikleyen Ö.D. ve kız kardeşi 14 yaşındaki G.D., bağırmaya başladı. Bunun üzerine panikleyen A.Ç., kaçarak olay yerinden uzaklaştı.

Şikayet üzerine yakalanan ve tutuklanarak cezaevine gönderilen A.Ç., Samsun 2nci Ağır Ceza Mahkemesinde ilk kez hakim karşısına çıktı. Suçlamaları kabul etmeyen sanık, "Olayın meydana geldiği saatte ben işteydim. Böyle bir şey yapmam mümkün değil. Ben psikolojik tedavide görüyorum, bir gözüm de iyi görmez. Böyle bir şey yapamam. Doktorlarımdan sorulmasını istiyorum" dedi. Sanık savunması üzerine Mahkeme Başkanı hakim Dursun Ali Güleç de "Tek gözle de bu iş yapılır" diye konuştu. Duruşmaya katılan genç kız ise sanıktan şikayetçi olduğunu söyledi.

Mahkeme heyeti, genç kızı olay nedeniyle ruh sağlığının bozulup bozulmadığının tespiti, sanığı da akli dengesinin yerinde olup olmadığının araştırılması için İstanbul Adli Tıp Kurumuna gönderip duruşmayı erteledi.