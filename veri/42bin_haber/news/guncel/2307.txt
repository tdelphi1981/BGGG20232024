Pınar Selek'e müebbet
MISIR Çarşısında 7 kişinin ölümü, 127 kişinin de yaralanması ile sonuçlanan 1998 yılındaki patlamaya ilişkin 14 yıldır devam eden davada üçüncü kez kararını açıklayan mahkeme heyeti, Yargıtayın bozma kararına uyarak Pınar Selek ve Abdülmecit Öztürk hakkında ağırlaştırılmış müebbet hapis cezası verdi. 1998de meydana gelen patlamanın ardından tutuklanan Selek 2,5 yıl sonra tahliye olmuştu. Selek hakkında yakalama kararı çıkarıldı...
YARGITAY BOZMUŞTU, MAHKEME ÖNCE KARARDA DİRENDİ, SONRA VAZGEÇTİ

Mısır Çarşısı'nda meydana gelen patlama ile ilgili davada İstanbul 12. Ağır Ceza Mahkemesi'nde yargılanan Pınar Selek, patlamaya bombanın mı yoksa LPG'nin mi neden olduğunun kesin tespiti yapılamadığı gerekçesiyle beraat etmişti. Yargıtay 9. Ceza Dairesi bu kararı bozmuş ve mahkemenin hüküm kurmasını istemişti. Bunun üzerine yapılan yargılamada yine patlamanın nedeninin belirlenemediği görüşünü tekrarlayan mahkeme, Selek'in yine beraatına karar vermişti. Dosyanın ikinci kez gittiği Yargıtay, Selek için "ağırlaştırılmış müebbet hapis istemiyle yeniden yargılansınö demişti. Pınar Selek'in avukatlarının talebi üzerine Yargıtay Başsavcılığı bu karara itiraz etmişti. Bu itiraz üzerine dosya Yargıtay Ceza Genel Kurulu tarafından incelenmiş ve Yargıtay 9. Ceza Dairesi'nin kararı onaylanmıştı.Bunun üzerine dosyanın yeniden geldiği İstanbul 12. Ağır Ceza Mahkemesi, 9 Şubat 2011'de görülen duruşmada, Pınar Selek ve Abdülmecit Öztürk hakkında daha önce 2 kez verilen beraat yönündeki kararında direnilmesine hükmetmişti. Ancak mahkeme 22 Kasım'da görülen duruşmada söz konusu direnme kararının "usüle aykırı" olduğu gerekçesiyle direnmekten vazgeçti.