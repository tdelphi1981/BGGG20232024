Adana Hipodromu'na şafak baskını
Adana Emniyet Müdürlüğü Asayiş Şube Müdürlüğü ekipleri Sonbahar - Kış koşularının yapıldığı Adana Hipodromu'na şafak sökerken şok bir baskın düzenledi. Helikopter destekli 750 polisin katıldığı kontrollerde 642 kişi kimlik kontrolünden geçirilirken her yer didik didik arandı.
Adana Emniyet Müdürlüğü'nün vatandaşların huzur ve güvenliği için halkın yoğun olarak gittiği yerlere yönelik gerçekleştirdiği şafak operasyonları v aralıksız sürüyor. Son olarak 10 bine yakın kişinin yaşandığı bir ilçe büyüklüğündeki Adana Hipodromu'na özel harekat polislerinin de destek verdiği bir operasyon yapıldı. Sabaha karşı 05,00'de gerçekleştirilen baskında özel eğitimli köpekler özellikle atların ve seyislerin bulunduğu bölümlerde uzun süre arama yaptı. 

Yapılan aramalarda polis uyuşturucu madde ve suç unsuruna rastlanmadı. Polisin geçtiğimiz yıllarda gerçekleştirdiği baskınların ardından hipodromda asayişin berkemal olduğu gözlendi. Adana Emniyet Müdürlüğü, vatandaşın güvenliği için halkın yoğunlukta olduğu yerlere yönelik ani baskınların devam edeceği öğrenildi.