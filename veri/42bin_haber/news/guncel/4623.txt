Balıkçılar da şaşırdı
Tunceli Çemişgezekte 40 kilo ağırlığında turna balığı yakalandı. Keban Baraj gölünün kıyısında bulunan Çemişgezek Uzungöl köyünde balıkçılık yapan Osman Göçerin ağına 40 kilo ağırlığında, yaklaşık 130 santimetre uzunluğunda turna balığı takıldı.
2 arkadaşının yardımıyla balığı gölden güçlükle çıkartan Göçer, yakaladığı balığı aynı gün Elazığ balıkçılar çarşısında kilosu 8 TLden alıcıya sundu.

Balığı güçlükle çıkardıklarını belirten Osman Göçer, Yıllardır balıkçılık yapıyorum. Köyümüzde balıkçılık yapan çok sayıda arkadaşımız var. Ancak bu güne kadar hatırlayabildiğimiz, bu büyüklükte balık ilk kez ağlarımıza takıldı. Ağda bu kadar büyük bir balık görünce çok şaşırdım. Arkadaşlarımı yardıma çağırdım. Çıkarmak için uzun zaman uğraş verdik. dedi.