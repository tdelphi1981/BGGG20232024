Diyarbakır'da servis aracına saldırı
Diyarbakır'da yol kesen bir grup, durdurup sürücüsünü indirdikleri İl Afet ve Acil Durum Müdürlüğüne ait servis aracına el yapımı patlayıcı attı. Olayda ölen ya da yaralanan olmadı.
Edinilen bilgiye göre, Yenişehir ilçesi Fiskaya mevkisinde yol kesen bir grup, İl Afet ve Acil Durum Müdürlüğüne ait 21 KC 131 plakalı servis aracını durdurduktan sonra henüz ismi öğrenilemeyen sürücüyü araçtan indirdikten sonra aracın içerisine el yapımı patlayıcı attı.

Patlamada can kaybı olmazken, araçta maddi hasar meydana geldi.

Yolu trafiğe kapatarak çevre güvenliği alan polis, saldırganların yakalanması için operasyon başlattı.