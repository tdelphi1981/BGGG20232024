Anne ile kızına SMS dayağı
Samsun'da 45 yaşındaki Hakan Ö., 43 yaşındaki eşi S.Ö. ve 16 yaşındaki kızı D.Ö.'yü dövdüğü gerekçesiyle polis tarafından gözaltına alındı.
Olay dün Atakum İlçesi Denizevleri Mahallesi'nde meydana geldi. İddiaya göre D.Ö. evlerinde otururken erkek arkadaşından cep telefonuna mesaj geldi. Baba Hakan Ö. kızının cep telefonunu alıp gelen mesajı okuyunca sinirlenerek D.Ö.'yü dövmeye başladı. Gürültü üzerine odaya gelen anne S.Ö., eşini durdurmak istedi ancak 'kızına sahip çık' diyen Hakan Ö. onu da dövdü. Kocası tarafından dövülen S.Ö. polise giderek şikayetçi oldu. Şikayetin ardından polis, Hakan Ö.'yü gözaltına aldı. Olayla ilgili soruşturmanın sürdüğü bildirildi.