3 çocuk annesi kadın intihar etti
BURDUR'da bir süredir psikolojik tedavi gören 35 yaşındaki Zeynep Tezcan, polis memuru eşi Yücel Tezcan'ın beylik tabancasıyla intihar etti.
Psikolojik tedavi gören 3 çocuk annesi Zeynep Tezcan, bugün Burdur İl Emniyet Müdürlüğü'nde görevli eşi Yücel Tezcan tarafından kontrol amacıyla Burdur Devlet Hastanesi'ne götürüldü. Yapılan muayenin ardından doktorlar, Zeynep Tezcan'ın hastanede tedaviye alınmasına karar verdi. Hastaneye yatmayı kabul etmeyen Tezcan, eşiyle birlikte Bozkurt Mahalesi TOKİ konutlarındaki evine geldi. 

Zeynep Tezcan, saat 15.00 sıralarında iddiaya göre eşinin beylik tabancasını şakağına dayayıp ateşleyerek intihar etti. Eşinin haber vermesi üzerine gelen sağlık ekiplerinin müdahale ettiği Tezcan'ın yaşamını yitirdiği belirlendi. İncelemenin ardından Zeynep Tezcan'ın cenazesi Burdur Devlet Hastanesi Morgu'na gönderildi.

Olayla ilgili soruşturma başlatıldı.