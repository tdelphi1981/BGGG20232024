Grup Yorum'dan Seçkin Aydoğan'a destek konseri
Tekirdağ F Tipi Cezaevi'nde tutuklu bulunan grup üyesi Seçkin Aydoğan'a destek vermek isteyen Grup Yorum üyeleri, yaklaşık 50 kişinin katılımıyla cezaevi önünde konser verdi. Seçkin Aydoğan yarın Çağlayan Adliyesi'nde hakim karşısına çıkacak. 
'Terör örgütü üyesi olmak' ve 'Örgüt propagandası yapmak' suçlarından 7 aydan bu yana Tekirdağ F Tipi Cezaevi'nde tutuklu bulunan Seçkin Aydoğan'a destek vermek için İstanbul'dan otobüslerle Tekirdağ'a gelen aralarında Grup Yorum üyelerinin de bulunduğu yaklaşık 50 kişi, cezaevi önünde toplandı. 5 Aralık 2012 tarihinde Çağlayan Adliyesi'nde görülecek dava öncesi grup üyeleri arkadaşlarına destek olmak için türkülerini söyledi. Geniş güvenlik önleminin alındığı konserde grubun üyeleri türkülerini Seçkin Aydoğan'a destek için söyledi. 
  Grubun tutuklu üyesi Seçkin Aydoğan'a destek vermek için cezaevi önünde konser organize ettiklerini söyleyen Grup Yorum üyeleri, Seçkin Aydoğan'ın halkını sevenlerle birlikte sanat yaptığı için suçlandığını öne sürdü. Birçok devrimci sanatçının dört duvar arasına kapatıldığını söyleyen üyeler, "Dört duvar bu ülkede devrimci sanatçılar için hiçbir zaman bir tehdit unsuru oluşturamadı. Seçkin, dört duvar arasında olabilir. Ama bugün burada olmamız Seçkin'in de aramızda olduğunu gösteriyor. Bugün buraya arkadaşımıza destek olmak için geldik. Seçkin'in yarın Çağlayan Adliyesi'nde duruşması var. Ona destek için buradayız." dedi. Grup Yorum üyeleri Türkler eşliğinde cezaevi önünde halay çekti.   Bazı üyelerin Seçkin Aydoğan ile cezaevinde görüşmesinin ardından grup otobüslere Tekirdağ'dan ayrıldı.