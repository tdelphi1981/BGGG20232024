Suriye-Lübnan sınırında çatışma
Lübnan'ın Suriye sınırında bulunan Halid Vadisi adlı bölgede Suriye ordusu ve silahlı kişiler arasında çıkan çatışmada bir kişinin öldüğü bildirildi.
Edinilen bilgiye göre Suriye-Lübnan sınırında, makineli tüfek ve roketatar kullanan silahlı bir grupla Suriye askerleri arasında çatışma çıktı ve atılan füzeler Halid Vadisi'nde bulunan Lübnan köylerine isabet etti.

AA muhabirinin görgü tanıklarından edindiği bilgiye göre, yaklaşık 3 saat süren çatışmada, Lübnan sınırları içerisinde bulunan bir sivil ölürken, bir kişi de ağır şekilde yaralandı. Çatışmanın şiddetini artırmasının ardından da Lübnan sınırındaki köylülerin evlerini terk ederek iç kesimlere kaçtığı ifade edildi.

Lübnan ordusundan henüz bir açıklama gelmedi.