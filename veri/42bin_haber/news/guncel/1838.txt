Öldürdüğü eski eşinin babasına ölüm tehdidi
Konyada boşandığı eşi 2 çocuk annesi 29 yaşındaki Dilber Keskini, sokak ortasında 11 yerinden bıçaklayarak öldürdüğü iddiasıyla 32 yaşındaki Mehmet Yılmazın yargılanması devam edildi. Yılmaz, duruşma salonundaki eski kayınpederi Fikret Keskine dönerek, sağ eliyle boğazını bıçakla kesermiş gibi hareket yaptı. Yılmazın ölüm tehdidi olarak algılanan bu hareketi de mahkeme tutanaklarına kaydedildi.
Olay, 20 Mayıs 2012 Pazar günü saat 01.00de Kılınçarslan Mahallesi Rauf Denktaş Caddesinde meydana geldi. Kuzeni 28 yaşındaki Mustafa Cevizaltı ile kız kardeşini ziyaretten dönen Dilber Keskin, evlerine yaklaşık 3 kilometre kala boşandığı eşi Mehmet Yılmaz tarafından 11 yerinden bıçaklanarak öldürüldü. Polis tarafından gözaltına alınan Yılmaz da tutuklandı.

DURUŞMA SALONUNDA TEHDİT

2nci Ağır Ceza Mahkemesinde kasten adam öldürme suçundan tutuklu yargılanan Mehmet Yılmaz, bugün hakim karşısına çıktı. Mahkeme heyeti daha önce psikolojik tedavi gören Yılmazın, akıl ve ruh sağlının yerinde olup olmadığını saptanması için İstanbul Adli Tıp Kurumundan rapor alınmasına karar verdi. Bu sırada sanık sandalyesinde oturan Mehmet Yılmaz, mahkeme salonunda müşteki sıfatıyla bulanan öldürdüğü eski eşinin babası Fikret Keskine dönerek, sağ eliyle boğazını bıçakla kesermiş gibi hareket yaptı. Keskin de, Görüyorsunuz hakim bey, bizi daha önce de ölümle tehdit ediyordu. Burada da ölümle tehdit ediyor dedi.

Mahkeme heyeti de Yılmazın yaptığı hareketinde tutunanlara kaydedilmesini belirtti. Duruşma İstanbul Adli Tıp Kurumundan raporun gelmesi için 30 Nisana ertelendi.

Duruşmanın ardından, Kadın Cinayetlerini Durduracağız Platformu üyeleri adliye binası önünde basın açıklaması yaptı. Grup adına konuşan İlke Acar, "Kadınların katillerine ağır cezalar verilene kadar, adliye önlerinde olmaya devam edeceğiz" dedi. Dilber Keskinin ablası Naciye Keskin ve kardeşi İsmail Keskin de, kardeşini öldüren Mehmet Yılmazın, ömür boyu hapis cezasına çarptırılmasını istedi.