"Suriye Kürtleri'nin 'iktidar' amacı yok"
Kuzey Irak'taki Bölgesel Kürt yönetimi Başkanı Mesud Barzani, Suriye Kürtleri'nin hiçbir şekilde Suriye'de iktidarı ele geçirme gibi bir amaçları bulunmadığını söyledi.(DHA) -- Kuzey Irak'tan yayın yapan Denge Azad sitesi, Barzani'nin "Kuweyt Times" gazetesine Irak'taki Kürt bölgesinde yatırım yapmak isteyen yabancı yatırımcılar için iyi bir zemin hazırlandığını, dünyadaki en iyi yabancı yatırımcılar yasasının "Kürdistan Bölgesinde" yürürlükte olduğunu söyledi.

Denetimleri altındaki bölgede İslami hareketin yüzde 16 oranında desteği bulunduğunu anlatan Kürt lider, Suriye Kürtleri'nin doğal haklarını istediklerini anlatırken şöyle dedi:

"Kürtler, Suriye halklarının kendi kaderini tayin hakkı olduğunu biliyor. Birleşmiş Milletler'in desteği ile Suriye halklarına yardım gönderiyoruz ve yine BM'nin desteği ile Suriyeli göçmenlere yardımlarımız sürecek. Suriye Kürtleri Ulusal Meclisi-ENKS birçok kez bizden Suriye'deki soruna müdahale etmemizi istediler ancak biz bunu reddettik."