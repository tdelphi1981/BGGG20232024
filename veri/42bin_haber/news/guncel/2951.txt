Belinden telle bağlı, yanmış mühendis
İstanbul Gayrettepede dün sabah yanan evde bir ceset bulundu. Polis, evin tuvaletinde bulunan, inşaat mühendisi Mehmet Günaya (39) ait olduğu belirlenen cesedin belinde tel bağlı olduğunu tespit etti.
Olayın intihar mı yoksa cinayet mi olduğu araştırılıyor. Yangın, saat 06.00 sıralarında Fuat Sarp Sokak, numara 1/6daki dairede çıktı. Kısa sürede dairenin tamamını saran alevler çevrede büyük korku yaşanmasına neden oldu. İhbar üzerine olay yerine gelen itfaiye ekiplerinin müdahalesi sonucu yangın söndürüldü. Soğutma çalışması sonrası kapısı kilitli daireye pencereden giren itfaiye ekipleri, tuvalette tamamen yanmış bir ceset buldu. İhbar üzerine gelen polisin incelemesi sonucu cesedin yaklaşık yanan dairede 4 yıldır oturan ve bir yıl önce eşinden boşandığı söylenen inşaat mühendisi Mehmet Günaya ait olduğu belirlendi. Cesedin belinde tel bağlı olduğu ancak tamamen yanan cesedin telle nereye bağlı olduğunun tespit edilemediği belirtildi. Evin kapısının kilitli olması nedeniyle Mehmet Günayın intihar etmiş olabileceğini düşünen polis, cinayet ihtimaline karşı araştırmalarını sürdürüyor.