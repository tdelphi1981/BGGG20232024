Ünye Sanayi Sitesi girişinde trafik kazası
Ünye Sanayi Sitesi girişinde akşam saatlerinde meydana gelen trafik kazasında iki kişinin yaralandığı öğrenildi.
Ünye'den Akkuş istikametine giden 52 DV 343 plakalı araç sürücüsü Ünye Sanayi Sitesi girişine doğru ilerlerken, Akkuş'tan Ünye istikametine doğru ilerleyen 52 EV 564 plakalı aracın sürücüsü sanayi sitesi girişinden içeri girerken çarpıştı. Olay esnasında orada olan kişilerin verdiği bilgilere göre, Ünye'den Akkuş istikametine doğru ilerleyen 52 DV 343 plakalı aracın geçmesini beklemeden sanayi sitesine girmek isteyen 52 EV 564 plakalı araç sanayi sitesine döndüğü anda çarpıştı. Trafik ışıklarının olmadığı sanayi sitesi girişinde meydana gelen kazada her iki aracın sürücüsü de kazada yaralandı. Bu arada 52 EV 564 plakalı aracın K.K.'ya, 52 DV 343 plakalı aracın ise E.D.'ye ait olduğu öğrenildi. Kazanın gerçekleştiği olay yerine gelen sanayi esnafı 112 Acili ve 155 polisi arayarak kazayı ihbar etti. Olay yerinde yaralılar ambulans ile Ünye Devlet Hastanesi'ne kaldırılırken, güvenlik güçleri ise Ünye-Akkuş yolunu trafiğe kapatarak, ulaşımı bir süre sanayi sitesi içerinden verdi. Kaza yerilen gelen çekiciler ile kazalı araçlar çekilirken olayla ilgili soruşturma başlatıldı. Kazazedelerden bir tanesinin ağır yaralı olduğu öğrenildi.