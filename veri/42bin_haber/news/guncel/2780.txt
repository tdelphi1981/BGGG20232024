Bıçaklayan eşinden şikayetçi olmadı
Defalarca benzer haberler geldi. Kimi polis korumasındayken öldürüldü, kimi herkesin gözü önünde onlarca kez bıçaklandı, katledildi. Kimi uzaklaştırma verilen eşleri tarafından dövüldü, işkence gördü. Son haber gece geldi. Hastaneye eşine getiren Nazan M., buradaki polise, ''Eşim bana şiddet uyguluyor, kurtarın'' dedi. Fakat az sonra şikayetinden vazgeçti, eve döndü. Evde kocası onu bıçakladı. Bu kez o, hastaneye geldi. Şikayet etmedi, ''Neden'' diye soranlara şu cevabı verdi: Ne yapayım?
Konyada 3 çocuk annesi 29 yaşındaki Nazan M., rahatsızlanan eşi 30 yaşındaki Gürol M.yi götürdüğü hastanede polise başvurarak, eşinden şiddet gördüğünü iddia edip şikayetçi oldu. Sonra şikayetinden vazgeçip polisin de koruma talebini geri çeviren kadın, eve döndüklerinde eşi tarafından sol bacağından bıçaklandı ancak yine şikayetçi olmadı. 
   Konya'da önce eşinden şikayetçi olan sonra vazgeçen kadın bıçaklandı. Sizce Nazan M. ne yapsın? 
MESAJINIZI YAZIN YAYINLAYALIM  
Meram İlçesi Çaybaşı Mahallesinde oturan Gürol M., gece saat 03.00 sıralarında rahatsızlandı. Bunun üzerine eşi Nazan M. ile birlikte Meram Eğitim Uygulama ve Araştırma Hastanesine gelen Gürol M. tedavi olduğu sırada, Nazan M. de hastane polisine başvurarak eşinin kendisine sürekli şiddet uyguladığını, hastaneye gelirken de tartıştıklarını söyledi. Hastane polisi de Nazan M.nin ifadesinin alınması için polis merkezinden ekip çağırdı. 

ŞİKAYETİNDEN VAZGEÇTİ

Tedavisi tamamlanıp taburcu olan Gürol M., eşinin kendisinden şikayetçi olduğunu öğrenince tartışarak otomobiline binip eve gitti. Nazan M. de daha sonra şikayetinden vazgeçtiğini belirti. Polisin, koruma talebinde bulunabileceği teklifini de geri çeviren Nazan M., şikayetinden vazgeçtiği için polis tarafından evine bırakıldı. Kısa bir süre sonra çift, çocuklarının gözü önünde yeniden tartışmaya başladı. Gürol M., eşi Nazan M.yi sol bacağından bıçakladı. Sokağa kaçan Nazan M. o sırada açık olan bir pastaneye sığınıp yardım istedi. Çağrılan ambulansa alınan Nazan M., bir komşusuna ise ''Ben gelinceye kadar çocuklarıma bakın'' dedi.

Meram Eğitim Uygulama ve Araştırma Hastanesine kaldırılan Nazan M.nin sağlık durumunun iyi olduğu belirtildi. Polis Gürol M.nin yakalanması için çalışma başlatırken, Nazan M.nin şikayetçi olmadığı belirtildi.  
  Panik butonu olmadığı için polis çağırmaya ömrü yetmedi  
  Eşinden boşanmak isteyen Mehtap, polis korumasındaydı ama öldürüldü  
  Eşten sokak ortasında 15 bıçak  




 