Okullara 'çatışma' tatili
Suriye'nin Haseki kentine bağlı Rasulayn İlçesi'nde, Özgür Suriye Ordusu mensubu muhalifler ile PKK'nın Suriye'deki kolu PYD üyeleri arasında çıkan çatışma nedeniyle Şanlıurfa'nın Ceylanpınar İlçesi'nde eğitim-öğretime 1 gün süreyle ara verildi.
 Şanlıurfa'nın Ceylanpınar İlçesi'ne, sınır komşusu Suriye'nin Haseki kentine bağlı Rasulayn İlçesi'nde, Özgür Suriye Ordusu mensubu muhalifler ile PKK'nın Suriye'deki kolu PYD üyeleri arasında çıkan çatışma nedeniyle eğitim-öğretime 1 gün süreyle ara verildi.
 Suriye'nin Haseki kentine bağlı Rasulayn İlçesi'nde muhalifler ile PYD güçleri arasında çatışma çıktı. Türkiye sınırına yakın mesafede çıkan çatışmalar Ceylanpınar’da tedirginliğe yol açarken, güvenlik amacıyla ilçedeki okullarda 1 gün süreyle eğitim-öğretime ara verildi. Çatışmalar sınıra yakın noktalarda tedirginliğe yol açarken, eğitime ara verildi anonsu sık sık belediye hoparlöründen tekrarlandı.
 Öte yandan geçtiğimiz Kasım ayı içerisinde de sınıra yakın bölgelerde çıkan çatışmalar nedeniyle eğitime uzun süre ara verilmişti.
  