Halı sahanın duvarı çöktü: 7 ölü
Şırnakta önceki gece Gaffar Okkan Caddesi üzerinde bulunan halı sahada maç oynandığı sırada 3 metre yüksekliğindeki istinat duvarı top oynayanların üzerine devrildi. 7 kişi hayatını kaybetti, 3 kişi yaralandı. Eğimli bir alana yapılan halı sahanın istinat duvarının aşırı yağışların nedeniyle çöktüğü belirtilirken, çok yönlü soruşturma başlatıldı.
Şırnakın Bahçelievler Mahallesi Gaffar Okkan Caddesi üzerindeki Uğurum Spor Tesislerindeki halı sahada dün saat 19.30 sıralarında, son günlerde yoğun yağışın etkisiyle halı sahanın naylon brandasının üzerinden sahaya taşlar düşmeye başladı. Taşların düşmesi üzerine sahada bulunanlar kaçmak için sahanın kapısının bulunduğu bölüme doğru koştu. Bir anda halı sahanın 3 metre yüksekliğindeki istinat duvarının yaklaşık 20 metrelik bölümü çöktü. 
OLAY YERİNDEN FOTOĞRAFLAR 
Duvarın çökmesiyle birlikte 10 kişi enkaz altında kaldı. Toz bulutlarının kapladığı sahada büyük panik yaşanırken, enkaz altında kalanları sahada bulunanlar kurtarmaya çalıştı. Olayın duyulması üzerine çevre il ve ilçelerden de ekipler sevkedildi. Arama- kurtarma çalışmalarına İl Afet ve Acil Durum Müdürlüğü, İl Emniyet Müdürlüğü, İl Sağlık Müdürlüğü, İl Özel İdaresi, Şırnak Belediyesi, Nusaybin Belediyesi ve Mardin ve Batmanda gelen sivil savunma ekipleri de katıldı. Bu sırada halı sahının çevresinde bulunan evlerde yaşayanlar da çökme tehlikesine karşı tahliye edildi.  
Sabahan ilk ışıklarına kadar süren arama kurtarma çalışmalarında enkaz altından M. Sait Özdek (19), Ferhat Erdoğan (17), Şehmus Sevik (19), Barış Usal (18), Metin Külter(15), Barış Külter, Mahmut Koçyiğitin (36) cesetleri çıkarıldı. Enkazdan yaralı olarak kurtulan Nizamettin Külter (13), Ferhat Üstün (20) ve Mehmet Can Koçyiğit ise Şırnak Devlet Hastanesinde tedavi altına alındı. 
Olayda hayatını kaybedenlerden Mahmut Koçyiğitin Silopi İlçesinde sözleşmeli olarak öğretmenlik yaptığı belirtildi. Koçyiğitin göçükten yaralı kurtulan amcası Mehmet Koçyiğiti ziyarete geldiği bildirildi. 
Halı sahada meydana gelen facia ardından Şırnak Valisi Vahdettin Özkan, başkanlığında kriz masası kurulurken, olayla ilgili Cumhuriyet Savcılığı, valilik, Emniyet Müdürlüğünün başlattığı soruşturma sürüyor. Ramazan Uğura ait halı sahının 2006 yılından bu yana faaliyette bulunduğu belirtildi. Uğur Halı Saha inşaatını ailenin yaptığı ifade edildi. 
ÖLENLERDEN 4Ü TOPRAĞA VERİLDİ 
Halı sahada istinat duvarının çökmesi sonucu ölenlerden Metin Külter, Şehmuz Sevik, Barış Usal ve Barış Kütler için Geylani Camiinde öğleleyin cenaze namazı kılındı. Cenazeye Şırnak Valisi Vahdettin Özkan, Belediye Başkan Vekili Faik Saltan, İl Jandarma Komutanı Kurmay Albay Osman Arslan, İl Emniyet Müdürü Avni Usta, ölenlerin yakınları ve çok sayıda kişi katılırken, gözyaşları sel oldu. Ölen 4 kişi daha sonra Büyük Mezarlıkta toprağa verildi. 
Olayda ölenlerden Mahmut Koçyiğit Diyarbakırın Çermik İlçesinde, M.Sait Özdek Şırnakın Beytüşşebap, Ferhat Erdoğan da Silopi İlçesinde toprağa verilecek. 
"SAHADAKİLER KAÇARKEN DUVAR ÇÖKTÜ" 
Halı sahadaki faciadan yaralı kurtulan ve hastanede tedavileri süren yaralılardan Nizamettin Külter, şunları anlattı:
"Halı sahanın kapısının olduğu yerdeki brandadan taşlar düşmeye başladı. Taşlar düşmeye başlayınca herkes kapının olduğu yere koşmaya başladı. Çıkış kapısı perde betonun yanındaydı, kapıya doğru koşanlar perde beton çökünce altında kaldı. Biz öbür sahanın ucuna kaçınca kurtulduk. Kapıya doğru gidip çıkmaya çalışanların hepsi enkaz altında kaldı. Ben oynuyordum bizim takımdan 3 kişi enkaz altında kaldı. Diğer takımdan 3 kişi enkaz altında kaldı. Kuzenim maçı izliyordu. Diğer sahadan kaç kişinin enkaz altında kaldığını bilmiyorum." 
Maç bittikten sonra sahaya taşların düştüğünü söyleyen Ferhat Üstün, "Maç bittikten sonra sahaya taşlar düşmeye başladı. Çocukların sahaya taş attığını zannettik. Baktığımda duvar çökmek üzereydi. Arkadaşların hepsi kaçtı. bizim rakip takımdan üçer kişi kaçtı. Kaçanların hepsi enkaz altında kaldı. Biz de kapıya kadar koştuk. Beton üzerimize geldiğinde biz kaçtık, sağ kurtulduk. Her iki takımdan 3er kişi enkaz altında kaldı. 6şarlı takımlar halinde maç oynuyorduk" dedi. 
Metin Can Koçyiğit ise, halı sahada top oynadıkları sırada olayın meydana geldiğini belirterek "Herkes kapıya doğru herkes gidince duvar üzerimize yıkıldı. sonrası mahşer kalabalığı başka bir şey hatırlamıyorum" dedi. 
VALİLİK AÇIKLAMA YAPTI 
Şırnak Valiliği, 7 kişinin ölümü, 3 kişinin de yaralanmasına neden olan halı sahının istinat duvarının çökmesiyle ilgili yazılı açıklama yaptı. Açıklamada, Şırnak il merkezi ve çevresinde meydana gelen aşırı yağışlar sonucu il merkezinde faaliyet gösteren bir halı sahanın istinat duvarının saat 19.30 sıralarında çöktüğü belirtildi.  
Açıklamada şöyle denildi:
"Olaydan hemen sonra Sağlık Müdürlüğü UMKE ekipleri, Şırnak AFAD Müdürlüğü ve Emniyet Müdürlüğü görevlileri olay yerine intikal etmiştir. Olay yerine ulaşan ekiplerin görgü tanıklarından aldıkları ilk bilgilerde göçük altında yaklaşık 5-6 kişinin olabileceğinin bilgisinin alınması üzerine valiliğimizce Vali Yardımcısı başkanlığında kriz merkezi oluşturulmuştur. Valilik Kriz Merkezi tarafından gerekli yazışmalar ve görüşmeler yapılarak Mardin ve Batman illerinden yeteri kadar arama kurtarma personeli takviye olarak istenmiş, İl Özel İdaresine ait iş makineleri olay yerine sevk edilmiştir. Şırnak AFAD ekiplerinin yaptığı çalışmalar sonucunda göçük altından 3 kişi yaralı olarak kurtarılarak Devlet Hastanesine sevk edilmiştir. 1 vatandaşımızın da cenazesine ulaşılmıştır. Meydana gelen elim olayda Şırnak, Mardin ve Batman AFAD ekiplerinin yaptığı çalışmalarda göçük altından 6 vatandaşımızın daha cenazelerine ulaşılmıştır. Bu elim olayda hayatını kaybeden vatandaşlarımızın sayısı 7dir. Görgü tanıkları ve yaralıların ifadelerine göre göçük altında olabilecek vatandaşlarımızın tamamına ulaşılmıştır. Tedbir amacıyla arama kurtarma çalışmaları Valiliğimiz Kriz Merkezi koordinesinde titizlikle devam etmektedir. Olayda hayatını kaybeden vatandaşlarımıza Allahtan rahmet, ailelerine, yakınlarına ve tüm Şırnaklılara başsağlığı diler, durumları iyi olan yaralılarımıza da acil şifalar dileriz."  
İŞLETME RUHSATI YOKMUŞ 
Şırnak Belediye Başkan Vekili Faruk Ürgen, işletmenin ruhsatı olmadığını beliterek, şunları söyledi:  "Olaydan çok büyük üzüntü duymaktayız. Ölenlerin ailelerine Allahtan sabır, ölenlere Allahtan rahmet diliyoruz. Bu olayda halkımızın seferberliği ve Batman, Mardinden gelen kurumlar ve resmi kurumlarımıza teşekkür ediyoruz. Sahanın istinat duvarındaki zayıflığı nedeniyle göçük meydana gelmiştir. Göçükle beraber sahada futbol oynayan ve maçı izleyen 7 vatandaşımızı kaybettik. Resmi kurumlarla birlikte yaptığımız istişarede göçük nedeniyle çevredeki evleri boşattık. Tekrar böyle bir acının yaşanmaması için obür kurumlarla birlikte ortak hareket yürütüyoruz. Bölgeyi bir karantinaya aldık. Mevcut binayı mühürledik hiç kimseyi bölgeye yaklaştırmıyoruz. Umarız ki böyle olayların ne şehrimizde nede ülkemizde yaşanmamasını diliyoruz. Binanın istinat duvarları 2001 yıllında yapıldığını tespit ettik. İşletme ruhsatı yok. Yapı izni de yok, bina kaçak durumdadır." 
  HALI SAHANIN DUVARI ÇÖKTÜ