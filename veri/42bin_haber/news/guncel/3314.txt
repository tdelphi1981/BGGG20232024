Öksürük şurupları için toplama kararı
Sağlık Bakanlığı Türkiye İlaç ve Tıbbi Cihaz Kurumu Başkanlığından Türk Eczacılar Birliği, İlaç Endüstri İşverenler Sendikası, Türkiye İlaç Sanayicileri Derneği, sağlık ve ilgili ilaç firmalarına Çok acele koduyla resmi yazı gönderildi. İçerisinde dekstrometorfan içeren öksürük şuruplarının toplatılmasına karar verildi.
Yazıda, Dünya Sağlık Örgütünün (WHO) resmi web sitesinde Dekstrometorfan içeren öksürük şuruplarının kullanımına bağlı olduğu düşünülen ölümlerle ve ciddi advers etkilerle sonuçlanan olayların görüldüğü yapılan araştırmaların sonucunda buna Levometorfan ile kontamine dekstrometorfan içeren öksürük şuruplarının kullanımının sebep olduğunun düşünüldüğü belirtildi. Dekstrometorfan adlı etken maddenin Konduskar Laboratories Private Limited, Kolhapur, Hindistanda üretildiği, buradan ithal edilen dekstrametorfan adlı etken maddenin spesifikasyonlarına uygunluğunun kontrol edilmesi gerektiği konulu alarm yayınlandığı belirtilerek şu görüşlere yer verildi:
 
Adı geçen üretim yerinden ülkemize Dekstrometorfan adlı etken maddenin ithal edilip- edilmediğinin bildirilerek, ediliyor ise ithalatının durdurulması gerektiği, adı geçen üretim yerinden ithal edilen söz konusu etken madde kullanılarak üretilen ürün olup- olmadığının ve/veya adı geçen üretim yerinde üretilmiş dekstrometorfan adlı etken maddenin yer alan yerli ya da ithal tüm müstahzarlarının ithalatının/üretiminin durdurularak, stoklarda bulunanlarının ülkemiz piyasasına verilmemesi ve piyasada mevcut tüm partilerinin, ilgili mevzuat doğrultusunda geri çekilmesi gerekmektedir."
 
TÜRKİYEDE KULLANILIYOR
 
Türkiyede üretilen bazı öksürük şuruplarında ve gribal ağrı kesici ilaçların bileşiminde Dekstrometorfan etkin maddesi kullanılıyor. Uygulamaya göre bileşiminde dekstrometorfan bulunan öksürük şurupları ve ağrı kesiciler kontrole tabi ilaçlar olarak değerlendirilip eczanelerde reçete karşılığı satılabiliyor.