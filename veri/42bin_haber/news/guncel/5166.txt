Metrobüste izdiham
İstanbulda Şirinevlerdeki üst geçitte dün akşam izdiham yaşandı. Metrobüs ve metro için üst geçidi kullananmak isteyen çok sayıda kişi, ezilme tehlikesi geçirdi. Bir kişinin bayılması üzerine polis ekipleri geçidi kapattı.
Mesai saatleri çıkışında yoğunluğun yaşandığı Şirinevlerdeki üst geçitte dün akşam izdiham yaşandı.

Metrobüs ve metroya ulaşabilmek için üst geçidi kullanmak isteyenler yürümekte zorlandı.

Yaşanan yoğunluk nedeniyle bazı kişiler ezilme tehlikesi geçirdi. Bayılan bir kadının yardımına üst geçitte bulunan bir hemşire koştu.


Geçitte iniş ve çıkış kilitlenince bölgeye polis ekipleri yönlendirildi. Polis, yoğunluğun azalması için üst geçide çıkışı kapattı.

Üst geçitteki yoğunluk ancak 2 saat sonra normale dönebildi.

Olaya tepki gösteren vatandaşlar, yetkililerden önlem almalarını istedi.