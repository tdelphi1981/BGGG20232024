Belçikalı eski emniyetçi Müslüman oldu
Antalya'nın Alanya İlçesi'nde yerleşik olarak yaşayan Belçikalı emekli emniyet müdürü 60 yaşındaki Georges Jodts Müslüman oldu.
Müslüman olduktan sonra Emre adını alan 2 çocuk babası Georges Jodts 'İhtida Belgesi'ni Alanya Müftüsü Mustafa Topal'dan aldı.

Alanya'ya ilk kez 25 yıl önce tatile gelen, emekli olduktan sonra 7 yıl önce ilçeye yerleşen Belçikalı emekli Emniyet Müdürü Georges Jodts, arkadaşı Reyhan Şifa'ya Müslüman olmak istediğini söyledi. Geçen partesi günü Kelime-İ Şahadet getirerek Müslüman olan Jodts, bugün arkadaşı Reyhan Şifa ile birlikte Alanya Müftülüğü'ne gitti. 'İhtida Belgesi'ni müftü Mustafa Topal'dan alan Georges Jodts, yaptığı inceleme ve araştırmalar sonucunda Müslüman olmaya karar verdiğini söyledi. Müslüman olduğu için mutlu olduğunu belirten Georges Jodts, "Müslüman halkın arasında yaşamam bu kararı vermemde büyük etken oldu. En kısa sürede umreye de gideceğim" dedi.

Alanya Müftüsü Mustafa Topal ise "Georges arkadaşımız dün müftülüğe gelerek Kelime-i Şahadet getirdi. Bugün de kendisine belgesini verdik. Zaten kendisi 25 yıldır Alanya'yı tanıyor ve 7 yıldır ilçemizde yaşıyormuş. Bizden Müslüman olduğuna dair bir belge talep etti. Biz de bugün kendisine ihtida belgesini takdim ettik" diye konuştu.