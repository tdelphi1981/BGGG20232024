zincirleme kaza trafiği felç etti
TEM'de meydana gelen zincirleme kaza İstanbul-Ankara yönündeki ulaşımı durdurdu.
 TEM Otoyolu Aslantepe Stadyumu yakınlarında 3 TIR bir yolcu otobüsü ve iki otomobil karıştığı trafik kazısı İstanbul-Ankara yönündeki ulaşımı durdurdu. Kaza sonrasında yolcu otobüsünün şoförü, bulunduğu yerde sıkıştı.
 Kaza saat 22,30 sıralarında TEM Otayolu Ankara istikameti Aslantepe mevkiinde meydana geldi. Görgü tanıklarının ifadesine göre kazaya, trafikte makas yapan ve plakası alınamayan bir otomobilin neden olduğu öğrenildi. Makas yapan aracın karışTIRdığı trafikte 34 GEG 16 plakalı bir otomobil yolda aniden durmak zorunda kaldı. Bunun üzerindeki Sipahi Sıktı yönetimindeki 33 F 7395 plakalı TIR, gizli buzlanma nedeniyle duramayarak önündeki taksiye çarptı. Arkadan gelen ve Gaziantep’e yolcu götüren 27 KT 168 plakalı yolcu otobüsü, önündeki Sıtkı yönetimindeki TIR'a arkadan çarptı. Çarpmanın etkisiyle bulunduğu yerde sıkışan otobüs şoförü Hasan Kar, uzun süre kurtarılmayı bekledi.
 Yolcu otobüsünün arkasında bulunan 70 FU 305 plakalı diğer bir TIR da duramayarak otobüse çarptı. Zincirleme gelişen kazada otobüse çarpan TIR'a da 41 TL 195 plakalı başka bir TIR ve 34 HZ 0270 plakalı bir otomobil de çarptı. Kaza sonrasında TEM Otoyolu Ankara istikameti trafiğe kapandı. İhbar üzerine olay yerine çok sayıda sağlık ve itfaiye ekibi sevk edildi. İtfaiye ekipleri otobüs şoförünü sıkıştığı yerden çıkarmak için uzun uğraşlar verdi. Sıkışan şoför Hüseyin Kar, bulunduğu yerden çıkarılarak hastaneye kaldırıldı. Kaza nedeniyle büyük panik yaşayan yolcular, şoförün sıkıştığı yerden kurtarılmasını bekledi. Yol kenarında bekleyen vatandaşlar, yakınlarına telefonla kazayı haber verdikleri görüldü.
 OTOBÜSTEKİ YOLCULAR POLİS OTOLARINA BİNDİRİLDİ
 Bu sırada yolcu otobüsünde bulunan kadınlar ve çocuklar da olay yerine gelen polis ekip otolarına alındı. Gaziantep’e gitmek için 21,00 sıralarında Esenler otogarından çıkan otobüs ve yolculara büyük zorluk yaşadı. Yolda kalan yolculardan kadın ve çocuklar üşümemeleri için otobandaki polis otolarına bindirildi. Bazı çocukların polis otosunun içinde uyukladıkları görüldü. Kaza nedeniyle TEM Otoyolu Ankara istikametinde uzun araç kuyrukları oluştu.