Sürücüsü uyuyan otomobil şarampole yuvarlandı
Muğla'nın Fethiye ilçesinde şarampole yuvarlanan otomobilde bulunan otomobilde bulunan bir kişi hayatını kaybetti. 2 kişinin ağır şekilde yaralandığı kazanın araç sürücüsünün direksiyon başında uyuması sonucu meydana geldiği öğrenildi.
Muğla'nın Dalaman ilçesinden Antalya'nın Kınık beldesine seyreden 48 E 4332 plakalı otomobil Fethiye'nin Kumluova beldesinde saat 08.00 sularında yoldan çıktı. Sürücünün direksiyon başında uyuması sonrası yoldan çıkan araç şarampole yuvarlanarak takla atmaya başladı. Bu sırada otomobilde bulunan Ümit Çoban(22), Yalçın Güder(22) ve Ferhat Güder(37) otomobilden yola savruldu. Yola savrulan 3 kişi, olay yerine gelen ambulanslarla Fethiye Devlet Hastanesi'ne kaldırıldı. Hastaneye kaldırılan yaralılardan Ümit Çoban tüm müdahalelere rağmen hayatını kaybetti. Ağır yaralı Ferhat Güger'in durumu ciddiyetini korurken hafif yaralı Yalçın Güger'in Kuzey Kıbrıs Türk Cumhuriyeti'nde askerlik yaptığı ve izne geldiği kaydedildi.

Öte yandan kazayla ilgili soruşturma başlatan jandarma ekipleri otomobilin sürücüsünü tespit etmek için yaralıların ifadesine başvurdu. Çelişkili ifadeler veren yaralılar sürücünün kim olduğunu hatırlamadıklarını söyledi. Bunun üzerine sürücünün tespit edilmesi için otomobilin şoför mahallindeki kandan örnek alındı. Yapılacak analizin ardından sürücünün kim olduğu belirlenecek.