Sarai'nin ön otopsi raporu açıklandı
CANKURTARANda cesedi bulunan ABDli Sarai Sierranın kocası, kardeşi, 2 arkadaşı ve ABD Başkonsolosluğundan bazı yetkililer ile birlikte geldikleri Asayiş Şube Müdürlüğünde soruşturma ile ilgili bilgi aldı.
Öte yandan Sarai Sierranın cesedi üzerinde yapılan Adli Tıp Kurumu incelemesinde ölüm sebebine neden olan kafatasında meydana gelen kırığın nasıl bir aletle gerçekleştiği tespit edilmeye çalışılıyor. Ayrıca ilk incelemede tecavüz bulgusunun bulunmadığı da raporda belirtildi.

POLİS ÇALIŞMALARA DEVAM EDİYOR

Günlerdir polis tarafından aranan ve önceki gün Cankurtarandaki surların dibinde bir dehlizde cesedi bulunan Sarai Sierranın kocası Stevens Sierra, kardeşi Davit Jimenez, 2 arkadaşı ve ABD Başkonsolosluğundan bazı yetkililer İstanbul Emniyet Müdürlüğü Asayiş Şube Müdürlüğüne geldi. Soruşturma ile ilgili bilgi almak için Emniyet Müdürlüğüne geldiği öğrenilen Sarai Sierranın yakınları ve konsolosluk yetkilileri yaklaşık bir saat içerde kaldıktan sonra çıkışta basın mensuplarının sorularını yanıtsız bırakarak binadan ayrıldı.

KAFATASI KIRIĞINA SEBEP OLAN ALET ARAŞTIRILIYOR

Öte yandan esrarengiz cinayetle ilgili polis tarafından yapılan araştırmada tüm hızıyla sürüyor. Adli Tıp Kurumu tarafından Sarai Sierranın cesedi üzerinde yapılan inceleme sonucunda hazırlanan ön raporda ölüm sebebi olarak genç kadının kafatasında meydana gelen kırık olduğu öğrenildi. Kafatasında meydana gelen kırığın nasıl bir aletle yapıldığının yetkililer tarafından araştırıldığı öğrenildi. Cinayet Büro Amirliği yetkilerinin de katıldığı ilk incelemede ceset üzerine tecavüz edildiğine dair bir emare bulunmadığı öğrenildi.

Sarai Sierranın cesedinden alınan kan örneği ile tırnak aralarından ve cinsel organından alınan örneklerin incelenmesine başlandığı öğrenildi. Cesedin yakınlarında bulunan bir battaniye de incelemeye alındı.

GÖRÜNTÜDEKİ GİYSİLERİN AYNI

Sarai Sierranın Sirkeci ve çevresindeki son görüntüleri ABDli kadının cesedinin bulunmasında büyük katkı sağlamıştı. Sarai Sierranın son kamera görüntülerindeki giysileri ile cesedinin üzerindeki giydiler aynı olduğu da belirlendi. Yetkililer olayla ilgili şu ana kadar herhangi bir gözaltı olmadığını soruşturmanın çok yönlü sürdürüldüğü belirttiler.