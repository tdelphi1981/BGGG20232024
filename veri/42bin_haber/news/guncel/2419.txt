Buzlu yolda tartışma cinayetle sonuçlandı
KIRKLARELİ'nde, 40 yaşındaki Soner Süpürgeci, buzlu yolda kayınca üzerine geldiği için tartıştığı otomobilin sürücüsü 29 yaşındaki Cengiz Kirpi'yi, tabancayla öldürdü.
Ali Ümit ÜLKER/KIRKLARELİ, (DHA) - 


Olay, dün saat 22.30 sıralarında Romanlar'ın yoğun olduğu Çamlık Mahallesi Küme Evler Mevkii'nde meydana geldi. Cengiz Kirpi yönetimindeki 39 DA 662 plakalı otomobil, buzlanma nedeniyle kayınca yolda yürüyen Soner Süpürgeci'nin üzerine geldi. Bunun üzerine iki kişi arasında tartışma çıktı. Tartışma sırasında Soner Süpürgeci, belinden çıkarttığı tabanca ile 4 el ateş ederek, otomobilin içinde bulunan evli ve 2 çocuk babası Kirpi'yi vurdu. Kaçan Soner Süpürgeci, çevredekilerin haber vermesiyle gelen polis ekipleri tarafından yakalanarak gözaltına alındı. Ambulansla hastaneye kaldırılan Cengiz Kirpi ise, yapılan tüm müdahalelere rağmen kurtarılamadı. Hastaneye gelen yakınları ise sinir krizi geçirdi. Soner Süpürgeci'nin polisteki sorgusu sürüyor.