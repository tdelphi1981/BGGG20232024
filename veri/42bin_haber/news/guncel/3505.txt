MOBİLYA'NIN KALBİ İMOB'DA ATTI‏
Mobilyanın en büyük vitrini İMOBda tasarım, üretim ve ticaret dünyası bir araya geldi.
Dünyanın en büyük 3. mobilya fuarı olma yolunda kararlı adımlarla ilerleyen İstanbul Mobilya Fuarı, İMOB 2013 ziyaretçi akını ve yüksek hacimli iş anlaşmalarıyla sona erdi. Toplamda 100.000e yakın mobilya profesyonelini ağırlayan İMOB ziyaretçi sayısında bir önceki fuara kıyasla %10 artış ile başarılı biçimde sonlandı.

 

T.C. Ekonomi Bakanı Sn. Zafer Çağlayan tarafından açılışı gerçekleştirilen 9. İstanbul Mobilya Fuarında Mobilya Sektörünün öncü temsilcileri ve STK Başkanları katıldılar. 29 Ocak -2 Şubat tarihleri arasında ziyaretçileriyle buluşan 9. İstanbul Mobilya Fuarı, Türk mobilyacısının adını dünyaya tekrar duyurdu ve özellikle yabancı ziyaretçilerin yoğunluğu ile beğeni kazandı.

 

Düzenlendiği her yıl sektörün gündemine yön veren fuar, 2013 yılında da mobilyaya dair tüm gelişmelerin, yeniliklerin ve fırsatların öğrenildiği yer oldu. İMOB 2013, ITE Group Plc. Türkiye Ofisi E Uluslararası Fuar Tanıtım Hizmetleri A.Ş. (EUF) tarafından, Türkiye Mobilya Sanayicileri Derneği (MOSDER) işbirliği ile düzenlendi. Mobilya Sanayi İş Adamları Derneği (MOBSAD) ve Mobilya Sanayicileri İthalat ve İhracatçıları Derneği (MOBDER) üyelerinin toplu katılımı ile fuar, tüm mobilya profesyonellerine ev sahipliği yaptı. İMOB, 5 gün süresince, ofis mobilyaları özel bölümü ile 11 salonda toplamda 312 katılımcısı ve %10u uluslararası ziyaretçisi olmak üzere toplamda 100.000e yakın ziyaretçisiyle hedefine ulaştı. 

 

Yurt içinden olduğu kadar yurt dışından da yoğun ilgi gören İMOB 2013ü, Ekonomi Bakanlığı koordinatörlüğünde ve İstanbul İhracatçı Birlikleri Genel Sekreterliği organizatörlüğünde resmi alım heyetleri ziyaret etti. Fuarı alım heyetlerinin yanı sıra E Uluslararası Fuar Tanıtım Hizmetleri A.Ş.nin özel olarak organize ettiği Ürdün, Lübnan, Irak, Filistin ve Bulgaristan başta olmak üzere pek çok Ortadoğu ve Balkan ülkesinden alıcı grupları ziyaret etti.

 

Ayrıca yurt içinden pek çok sanayi odası, ticaret odası ve marangoz odaları da fuara toplu ziyaretler gerçekleştirdi. Fuarı ziyaret eden iller arasında en yoğun toplu ziyaretler Ankara, İzmir, Kayseri, İnegöl ve Adanadan gerçekleşti.

 

Tasarım ödülleri 7. Kez sahiplerini buldu!

 

İMOB 2013 kapsamında geleneksel hale gelen ve bu yıl 7. kez düzenlenen İMOB Mobilya Tasarım Yarışması fuara heyecan kattı. Yetenek ve hayal gücünün birleştiği pek çok tasarım; Mimar Sinan Üniversitesi İç Mimarlık Bölüm Başkanı Saadet Aytis, İç Mimar ve Mobilya Tasarımcısı Sefer Çağlar, İç Mimar, Mobilya Tasarımcısı Lütfi Büyüktopbaştan oluşan jüri tarafından değerlendirildi.

 

Heyecanlı bir çekişmeye sahne olan Tasarım Yarışmasının ödül töreni Ceyda Düvencinin sunumuyla gerçekleşti. Başvurular arasından yapılan değerlendirmeler sonucunda birincilik ödülleri, Oturma Grubu Kategorisinde Vanessanın, Yatak Odası kategorisinde Doğtaşın Genç Odası kategorisinde Özde Mobilyanın, Yemek Odası kategorisinde Telesetin, Aksesuar Kategorisinde Alfemonun olurken, en İyi Stand Ödülü ise Casanın oldu