Yemekle birlikte çay tüketmeyin
Uzmanlar, demir eksikliğine karşı yemekten en az 45 dakika sonra çay, kahve ve süt tüketilmesini öneriyor.
Yemeklerden hemen sonra içilen çay, kahve ve süt demir eksikliğine neden olabiliyor. Tokat Gaziosmanpaşa Üniversitesi Öğretim Üyesi Yrd. Doç. Şafak Şahin, çay ve kahve tüketimi içinde bulunan maddelerden dolayı demirle bileşik oluşturarak demir emilimini azaltabildiğini söyledi. Gebeler ve doğurgan çağda ki kadın ve adet gören kadınlarda demir eksikliği fazla olduğunu ifade eden Şahin, "Diğer bir risk grubu da gelişim çağında ki çocuklar ve bebeklerdir. Onların gelişimi için demir daha fazla gerekmektedir.

Biz beslenme alışkanlıklarımızla bu emilmeyi arttırabilir ya da azaltabiliriz

Özellikle çay ve kahve tüketimi içinde bulunan maddelerden dolayı demirle bileşik oluşturarak demir emilimini azaltabilir. Çay tüketimini önermiyoruz. Eğer tüketilecekse de yemeklerden 45 dakika sonra açık olarak ve limonla az miktarda tüketilebilir. Süt ve süt ürünlerini de yemeklerden 45 dakika sonra tüketmelerini önermekteyiz. Çünkü sütte ayriyeten demir emilimini azaltan bir faktördür" dedi.
Kansızlığın ilk belirtisi

Kansızlığın ilk belirtisinin halsizlik ve çabuk yorulma olduğunu ifade eden Şahin, "Daha sonra baş ağrısı baş dönmesi gibi belirtiler görülebilir. Ayriyeten hemoglobin dediğimiz oksijeni kanda taşıyan eleman azaldığı için kalp bunu tolere etmek için daha fazla çalışır ve kalp de büyüme ve hatta kalp yetmezliği gibi belirtiler olabilir" diye konuştu.

Şahin, demir emilimini artırmak için C vitamininden zengin gıdaları beslenirken alınmasının önemli olduğunu ifade ederek konuşmasına şöyle devam etti: "Örnek vermek gerekirse kahvaltı yaparken çay yerine portakal suyuyla yapmak veya etten zengin gıdalarla beraber C vitamini içeren salatalarla birlikte tüketmek demir emilimini artıracaktır."