Kaçaklar asker sayesinde kurtuldu
Kaçaklar yaşama Türk askeri sayesinde tutundu. İran sınırından Türkiye'ye geçmeye çalışırken tipi nedeniyle bölgede mahsur kalan 19 kaçaktan 1'i öldü, diğerleri donmak üzereyken kurtarıldı. 
Başkale ilçesi İran sınırında, 19 kişinin sınırı yasa dışı yollarla geçmeye çalıştığı, ancak yoğun kar yağışı ve tipi nedeniyle bir vadide mahsur kaldıkları termal kameralarla tespit edildi. 
Bölgede kurtarma operasyonu başlatıldı. 
Mültecilere, bir saat süren zorlu yolculuk sonucu ulaşıldı. Mehmetçik yanlarına geldiğinde, Pakistan uyruklu bir kişi ölmüştü. 5 kişinin ise durumunun ciddi olduğunu tespit edildi. 
Askerler, yer yer 3 metreyi bulan kar kalınlığı ve olumsuz hava şartlarına rağmen 1'i ölü 19 kaçağı bulundukları bölgeden sınır birliğine taşıdı. Soğuktan el, ayak ve yüzleri şişen kaçakları, Mehmetçik kendi bere ve parkalarını vererek ısıtmaya çalıştı. 
Zırhlı araçlarla karakoldan alınan kaçaklar, sağlık kontrolünden geçirilmek üzere Başkale Devlet Hastanesi'ne götürüldü.