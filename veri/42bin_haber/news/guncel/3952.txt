Zabıta memurlarından kan bağışı
KAYSERİ'nin Develi İlçesi'nde, Türk Kızılayı tarafından düzenlenen kampanya kapsamında zabıta memurları kan verdi.
Merkez Çarşı Camii girişinde başlatılan kan bağışı kampanyasında Zabıta Müdürü Ahmet Özdil ve diğer zabıta memurları kan verdi. Ahmet Özdil, "Kampanyaya ilk kanı zabıta ekipleri vererek öncülük yaptı. Diğer belediye personeli de kan bağışında bulunacak" dedi. Kan bağışı kampanyasının bir hafta süreceği bildirildi.