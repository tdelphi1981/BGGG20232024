Kerpetenli kaçakçılar
İstanbul Mali Suçlarla Mücadele Şube Müdürlüğü ekipleri, yaklaşık 8 ay önce yapılan bir ihbar üzerine, insan kaçakçılığı yapan bir şebekeyi takibe aldı.
Şebekenin Türkiyedeki yapılanması İstanbul Mali Suçlarla Mücadele ekipleri tarafından takip edilirken, Avrupadaki irtibatları Europol koordinesinde gerçekleştirildi. Türkiye ve 6 Avrupa ülkesinde eş zamanlı baskınlar yapıldı. Europolün çalışması daha sonra 4 ülkede daha devam etti. Türkiye ve 10 Avrupa ülkesinde yapılan baskınlarda 103 şüpheli gözaltına alındı.  
ULUSLARARASI OPERASYON 
Gözaltına alınan şüphelilerden 63ü Fransa, Almanya, İtalya, İspanya, Belçika, İsviçre, Yunanistan, Hırvatistan, Macaristan ve Polonyada yapılan çalışmalarla yakalandı. Operasyonun Türkiye ayağında 3 ilde yapılan operasyonlarda da polis 40 kişiyi gözaltına aldı. Şebekenin elindeki 20 kaçak kurtarıldı. Polis, kaçakların ifadesine başvururken Bangladeş uyruklu Mohammet T.nin yanı sıra aynı ülke vatandaşı Mohammet R., Mohammet D.T., Mohammet A. ve Gıya Ş.nin de işkence gördüğünü iddia ettiği öğrenildi.  
İşkenceyi ailelerine dinletiyorlar 
BANGLADEŞ uyruklu göçmenlerin, 3 Pakistanlı tarafından vücutlarına elektrik verildiğini, ütü basıldığını, sopayla dövüldüklerini ve kerpetenle kulaklarının çekildiğini dile getirdikleri öğrenildi. İşkence yaparken, göçmenlerin seslerini ailelerine dinleten şebeke para talep etti. Paranın Bangladeşteki bir şebeke üyesine ya da banka hesabıyla kendilerine verilmesinin istendiği öne sürüldü.