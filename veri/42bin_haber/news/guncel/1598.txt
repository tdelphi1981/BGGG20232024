Üç PKK'lının cenazesi çarşamba günü Türkiye'ye getirilecek
BDP Diyarbakır İl Başkanı Zübeyde Zümrüt, Pariste silahlı saldırıda öldürülen PKKlı Sakine Cansız, Fidan Doğan ve Leyla Söylemez için perşembe günü kentte geniş katılımlı cenaze töreni düzenlenleyeceklerini ve Diyarbakır'da yaşamın durması için çağrı yapacaklarını söyledi. BDP'li Sabahat Tuncel ise cenazelerin önce İstanbul'a geleceğini, oradan da Diyarbakır'a götürüleceğini açıkladı. Cenaze töreninin saati 11.00 olarak açıklandı.
Pariste geçen hafta öldürülen PKK kurucularından Sakine Cansız, Kürdistan Ulusal Kongresi Paris Temsilcisi Fidan Doğan ve Leyla Söylemez için perşembe günü Diyarbakırda cenaze töreni düzenlenecek. Pariste prosedürlerin tamamlanmasının ardından Çarşamba günü akşam saatlerinde Diyarbakıra getirilecek olan cenazeler, havaalanında karşılanacak. 
  "CİNAYETLERİN ARKASINDA RUSYA VE İRAN OLABİLİR" 
CENAZELER 3 KENTE GÖNDERİLECEK     

Karşılamanın ardından ertesi gün 3 kadının cenazeleri, geçmişte nevruz kutlamalarının da yapıldığı Batıkent Meydanına götürülerek, burada geniş katılımlı cenaze töreni düzenlenecek. Törenin ardından Sakine Cansızın cenazesi Tunceliye, Fidan Doğanın cenazesi Kahramanmaraşın Elbistan İlçesine, Leyla Söylemezin ise toprağa verilmek üzere Mersine gönderilecek. 
  KATİL HER ADIMI BİLİYORDU  

BDP İl Başkanı Zübeyde Zümrüt, cenaze töreni nedeniyle Diyarbakırda hazırlıkların devam ettiğini ve cenazelerin havalanında binlerce kişi tarafından karşılanacağını belirtti. Zümrüt, şöyle dedi:

"Çevre il ve ilçelerden de büyük bir katılımın olması için bütün halkımıza çağrı yapacağız. 3 kadın arkadaşımızı havaalanında karşılayacağız. Buradan kitlesel bir şekilde Batıkent Meydanına götürüp burada tören düzenleyeceğiz. Törenin ardından ise arkadaşlarımızı memleketlerine yolculayacağız. 3 kadın arkadaşımız için bütün kurumlarımızla çalışmalarımızı sürdürüyoruz. Perşembe günü gerek Diyarbakır ve gerekse çevre il ve ilçelerde yaşamın durması için çağrı yapacağız. Cenaze törenine yediden etmişe herkesin katılmasını bekliyoruz."  
TUNCEL'DEN TWEET 
Bu arada milletvekili Sabahat Tuncel cenazelerin Türkiye'ye getirilmesiyle ilgili detayları twitter hesabı üzerinden paylaştı. Tuncel cenazelerin çarşamba günü saat 16:00'da İstanbul'da, saat 20:45'te ise Diyarbakır'da karşılanacağını açıkladı. 
Tuncel ayrıca paylaştığı bir diğer tweet'te ise, cenaze töreninin Diyarbakır'da yapılacağını belirterek, "Arkadaşlarımız kendi inançlarının gereğine defn edilecektir. Bu konudaki haberler spekülasyondan ibarettir" dedi.
 
  SAKİNE GERÇEK BİR KADIN HAKLARI SAVUNUCUSUYDU