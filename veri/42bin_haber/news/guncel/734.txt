Şaraplarda eksilme yok
Dışişleri Bakanlığı, zimmetine şarap geçirmekte suçlanan Türkiyenin eski Avrupa Konseyi nezdinde Daimi Büyükelçisi Daryal Batıbayın yargılandığı mahkemeye Alınan ve kullanılan şarap sayısı eşit, eksik yok raporu gönderdi.
ZİMMET iddiasıyla yargılanan Türkiyenin eski Avrupa Konseyi Nezdinde Daimi Büyükelçisi Daryal Batıbay için Dışişleri Bakanlığından gelen raporda, alınan ve kullanılan şarap sayısının eşit olduğu eksik bulunmadığı belirtildi. Ankara 6ncı Ağır Ceza Mahkemesinde görülen zimmet davasına sanık Batıbayın avukatı Metin Feyzioğlu, Burada şarap açığı olmadığı için davanın dayanağı da bulunmamaktadır dedi. Sanık avukatı, döneme ilişkin Batıbayın yemeklerde şarap ikram ettiğine dair 3 tanık hazırladıklarını belirtti. Mahkeme sanık avukatı tarafından gösterilen 3 tanıktan birisinin dinlenmesini istedi. Tanık olarak Avrupa Konseyi Parlamenter Meclisi Türk Grubu Başkanı milletvekili Nursuna Memecan dinlendi. Memecan, Görevim süresince Daryal Beyle birlikte çalışma imkanım oldu. Başarılı işlere imza atan Daryal Bey insanlarla ilişkilerini iyi tutmak zorunda olduğu için yemeklerle sosyal ilişkiler kuruyordu. Büyükelçi evinde ve dışarıda sürekli yemekler veriyordu. Bir yılda 4 kez yurtdışında bizi birer hafta ağırladı. Yemeklerde şarap ikram ederdi dedi.  
SAVCIDAN MEMECANA SORULAR 
Memecanın ifadesi üzerine savcı, İki dönemdir milletvekilliği yapıyorsunuz. Ortada 931 şarap var. Taşıma sırasında şaraplar gösterilmemiş. Diğer büyükelçiler de aynı şekilde yurtdışından böyle şeyler getiriyorlar mı? Etik ve ahlak yönünden doğru buluyor musunuz? Sizin gözünüzde büyükelçiyi hangi duruma getiriyor dedi. Savcının sorusu üzerine Memecan, Benim gözümde büyükelçiyi başka bir yere getirmiyor. Mutlaka bir açıklaması vardır. Herkes koleksiyon yapar. Benim gözümde yerinden sarsılmadı dedi. Duruşma savcılık mütalaası için ertelendi.