40 günlük asker intihar etti
İZMİR'de vatani görevini yaptığı birliğinde piyade tüfeği ile intihar eden İzmtli er 21 yaşındaki Sergen Altıntaş'ın ölüm haberi ile baba ocağına ateş düştü.
İzmit Mehmet Ali Paşa Mahallesi Selahattin Mutlu Sokak'ta oturan emekli Faruk Altıntaş ile ev hanımı Sevim Altıntaş'ın iki çocuğundan biri olan Sergen Altıntaş, öğrenim gördüğü Kullar Meslek Yüksek Okulu Elektrik-Elektronik Bölümü'nü yarıda bırakıp askere gitti. Altıntaş, yaklaşık 40 gün önce İzmit Bornova Jandarma Komutanlığı'ndaki birliğine teslim oldu.


Üç gün önce İzmir Bornova Jandarma Birliği'nde yemin törenini yaptıktan sonra Sergen Altıntaş, iddiaya göre sabah saatlerinde atış eğitimi yapmak için çıktığı poliganda G3 piyade tüfeği ile intihar etti. Oğullarının ölüm haberini alan İzmitli aile gözyaşlarına boğuldu. 


Altıntaş'ın neden intihar ettiği henüz bilinmezken cenazesinin, işlemlerinin tamamlanmasının ardından toprağa verilmek üzere İzmit'e getirileceği öğrenildi.