Uzay üssünde
CHP Genel Başkanı Kemal Kılıçdaroğlu, Göktürk 2 Uydusunun uzaya fırlatılması konusunda işbirliği yapılan Çin Uzay Teknikleri Araştırma Merkezini gezdi.Burada Kılıçdaroğluna uydu maketi hediye edildi. CHP heyeti, dün sırasıyla ÇKP Merkez Komitesi Dış İlişkiler Bakanı Wang Jiraou, ÇKP Ulusal Halk Kongresi Dışilişkiler Komitesi Başkan Yardımcısı Nan Zhenzhong ve ÇKP Merkez Komitesi Siyasi Büro üyesi Li Yuenchao ile görüştü. Siyasi otoritelerin Çinin gelecekteki lider adaylarından biri olarak gördüğü Yuenchao, Kılıçdaroğlunu özellikle Uygur Türklerince, Türk mimarisine göre tasarlanmış Sincan Salonunda ağırladı. Yuenchao, salonu gezdirip duvarlardaki resimlerle ilgili bilgi de verdi. CHP Genel Başkan Yardımcısı Faruk Loğoğlu, bunun bir jest olduğunu ve Çinin aynı zamanda Uygur bölgesi ile ilgili bir kompleksi olmadığını gösterdiğini bildirdi. CHP heyeti ile görüşmede ÇKP yetkilileri, ilişkileri daha da geliştirmeyi, sürece kadın ve gençlik örgütlerinin de dahil edilmesini istedi. Görüşmenin ana gündem maddesi ise ekonomi ve Suriye oldu. Kılıçdaroğlu, CHPnin Çine bakışını, Tek Çin, Çinin iç işlerine karışmama, Çinin toprak bütünlüğüne saygı ve Yurtta sulh cihanda sulh yaklaşımı çerçevesinde Çin ile barışçıl dış politika olarak açıkladı. Kılıçdaroğlu, partisinin Suriye konusundaki görüşlerini de aktardı. Çinin, Rusya ile sorunun barışçıl çözümü için katkı verebileceğini belirten Kılıçdaroğlu, görüşmede Esadın varlığından, kalması ya da gitmesinden çok, Suriyeye barışın gelmesine odaklandıklarını bildirdi.       
Sorumlu davran uyarısı 
CHP Genel Başkanı Kemal Kılıçdaroğlu, CHP Tunceli Milletvekili Hüseyin Aygünün PKKlı Sakine Cansızın yakınlarına taziyede bulunmasına tepki gösterdi. Aygün, bazı Alevi kuruluşlarının düzenlediği etkinliklere katılmak üzere gittiği Pariste, Cansızın ailesini ziyaret ederek başsağlığı diledi. Kılıçdaroğlu, dün bir soru üzerine parti yetkililerinden bilgi aldığını, ancak Aygün ile görüşmediğini belirtti. Kılıçdaroğlu, Siyasette herkesin sorumlu davranması lazım. Sorumluluk kavramı vardır. Boş bir kavram değil. Siyasi partilerde her üye, partinin kural ve ilkelere özenle uyması lazım dedi. Sözlerinin Aygüne uyarı olup olmadığı, disiplin mekanizmasını çalıştırıp çalıştırmayacağı sorusuna Kılıçdaroğlu, Sorumlu davranmak zorundadır. Olay nedir bilmiyorum. İlke çerçevesinde hareket edeceğiz yanıtını verdi. 
 