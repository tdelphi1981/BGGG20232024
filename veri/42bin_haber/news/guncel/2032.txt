Patriotları taşıyan gemi İskenderun Körfezi'nde
Hollanda hükümeti ve meclisinin daha önce NATO'nun talebi doğrultusunda gönderilmesine onay verdiği, Türkiye'nin Suriye sınırına konuşlandırılacak patriot hava savunma sistemlerini taşıyan gemi İskenderun Körfezi'ne geldi.
Patriot hava savunma sistemlerini taşıyan Cebelitarık bandralı 'Louise Russ' adlı 18 bin grostonluk gemi İskenderun Limanı'na yaklaşık 4 mil uzaklıkta İskenderun Körfezi açıklarına demir attı.

Akşam saatlerinde İskenderun Körfezi'ne giriş yapan gemi 7 Ocak 2013 tarihinde Hollanda'nın Groningen eyaletindeki Eemshaven Limanı'ndan yola çıkmıştı.

'Louise Russ' adlı geminin yarın Limak Port büyük iskeleye yanaşmasının beklendiği öğrenildi.