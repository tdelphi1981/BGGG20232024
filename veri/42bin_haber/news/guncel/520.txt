'O okul cemaatin değil'
Genelkurmay Başkanı Orgeneral Necdet Özel’in Suudi Arabistan’da ziyaret ettiği okulun Gülen cemaatine ait olduğu yönündeki iddiaya Dışişleri Bakanlığı’ndan yalanlama geldi.
 Genelkurmay Başkanı Necdet Özel’in Suudi Arabistan’da ziyaret ettiği okulların Gülen cemaatine ait olduğu öne sürülmüştü.
 Bu iddiaya Dışişleri Bakanlığı’ndan yanıt geldi.
 Açıklamada şöyle denildi:
 “Suudi Arabistan’ın Riyad, Cidde, Mekke, Medine, Abha, Tebuk, Taif ve Dammam şehirlerinde T.C. Riyad Büyükelçiliği bünyesinde kurulmuş olan sekiz okulumuz faaliyet göstermektedir.
 Bahse konu okullarda, Milli Eğitim Bakanlığı personeli yaklaşık üç yüz öğretmen görev yapmakta, ilk, orta ve lise bölümleri bulunan bu okullarda Suudi Arabistan’da çalışan vatandaşlarımızın çocukları olan yaklaşık altı bin öğrenciye, Milli Eğitim Bakanlığı müfredatına uygun eğitim verilmektedir.”
 'EN BÜYÜK ASKER BİZİM ASKER'
 Suudi Arabistan’a 20 yıl sonra giden ilk Genelkurmay Başkanı olan Necdet Özel, Riyad Uluslararası Türk Okulu’nu ziyaret etmişti.
 Öğrenciler, Org. Necdet Özel'i "En büyük asker bizim asker" sloganlarıyla karşılamıştı.
 Öğrencilerle yakından ilgilenen Özel, okuldan ayrılmadan önce öğretmen ve öğrencilerle hatıra fotoğrafı da çektirmişti.
 DHA