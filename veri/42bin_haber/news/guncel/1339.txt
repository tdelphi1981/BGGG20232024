Birbirlerini bağlayıp denize atladılar
Kocaeli'nin Derince ilçesinde bir erkek ve bir kadın birbirlerini kollarından bağladıktan sonra denize atladı.
Olay, 60 Evler sahil ile Körfez 95 Evler Sahili'nde meydana geldi. İddiaya göre, Şaban Uçar (30) ve Nurcan Özçelik (27) sahilde konuşmaya başladı. Nurcan Özçelik, boynundaki atkıyı çıkarttı ve Şaban Uçar ile ellerini birleştirip doladı. Daha sonra ikili kendilerini soğuk sulara bıraktı.

Olayı gören vatandaşlar durumu hemen polise bildirdi. Polis ekipleri iki kişiyi kıyıya çekti. 112 Acil Servis ekipleri yaptıkları tüm müdahalelere rağmen iki kişi hayatlarını kaybetti. Nurcan Özçelik ve Şaban Uçar'ın cansız bedenleri Derince Eğitim ve Araştırma Hastanesi morguna kaldırıldı.

Nurcan Özçelik ve Şaban Uçar'ın cesetlerinden çıkan nüfus kâğıtlarında ise 'evli' ibarelerinin yazdığı iddia edildi. Polis olayla ilgili geniş çaplı soruşturma başlattı. Şaban Uçar'ın evli ve bir çocuk babası olduğu, Derince ilçesi Çınarlı Mahallesi'nde ikamet ettiği bilgisine ulaşıldı. Olayla ilgili soruşturma başlatıldı.