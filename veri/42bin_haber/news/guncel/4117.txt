Arena'nın zemini iki takımı da çıldırttı!
Şampiyonlar Ligi'nde Galatasaray-Schalke maçında Türk Telekom Arena'nın çamura dönen zemini maça damgasını vurdu. İki ekibin futbolcuları da sahadan şikayet etti. 
Cluj ile Şampiyonlar Ligi'nde oynanan maçın ardından hem drenaj sistemi hem de zeminde yaşanan sorunları ortadan kaldırmak için harekete geçen sarı-kırmızılı yönetim, sezonun ilk yarısının bitimine 1 hafta kala yenileme çalışmaların startını vermişti.

Planlanandan daha kısa bir süre içerisinde tamamlanan yenileme çalışmalarının ardından sarı-kırmızılı yönetim, tam da rahat bir nefes almaya başlarken; zeminde yaşanan sıkıntılar bu kez de Schalke ile oynanan maçta baş gösterdi. Schalke maçında zemindeki çimlerin kalkması ve top kontrolünü zorlaştırmasından dolayı sıkıntı yaşayan Galatasaraylı futbolcular duruma jest ve mimikleri ile tepki gösterdi.

Huntelaar ve Amrabat'ta maçtan sonra yaptıkları açıklamalarda zeminden şikayet ettiler. 

Sabri ise "Zemin bize de rakibe de kötüydü" diyerek bunun bir mazeret olamayacağını vurguladı. 