TSE'den çiğköfte kriterleri
Merdivenaltı çiğköfte üreticilerine dur demek için harekete geçen Türk Standartları Enstitüsü (TSE) çiğköfte standartlarını belirledi.
 Artık belirlenen standartların dışında çiğköfte içinde bulunan her türlü madde “yabancı madde” sayılacak; çiğköftenin içindeki su miktarı belirlenen standardı aşamayacak.
 Çiğköfte yapımında hijyen kurallarına riayet etmeyen, ürün içeriği bakımından insan sağlığına zarar veren maddeler kullanan, çok sayıda merdiven altı firmanın olması TSE’yi harekete geçirdi. Üreticiler artık TSE ve Tatlıses Çiğköfte’nin ortak çalışmasıyla oluşturulan “Çiğköfte Kriteri”ne uymak zorunda olacak. Çiğköfte Kriterinde Çiğköfte tanımı, “Çiğköfte, esmer ince bulgur, et suyu, kırmızı biber, soğan, sarımsak, çeşitli baharatlar, domates salçası, biber salçası, şeker, sirke, nar ekşisi, ceviz, ve bitkisel sıvı yağların birkaçı veya hepsinin belirli kıvama gelinceye kadar ısıl işlem uygulanmadan elle veya makine ile yoğrulup getirilmiş mamuldür” denildi. Çiğköfte imalatında kullanılmasına müsaade edilen ürünlerin dışında, gözle görülebilen her türlü ürün “yabancı madde” olarak kabul edilecek. Bununla birlikte kriter, bulgurun su kaldırma kapasitesinden faydalanarak çiğköftenin içine yüksek oranda su koyup halka çiğköftenin kilo fiyatıyla su satan üreticiyede dur diyor, üretici artık çiğköfteye yüksek oranlarda su katamayacak. Tatlıses Gıda Fabrika Müdürü Elif Attepe, kendilerinin İSO 9001, 22001, 14001 ve OHSAS olmak üzere 4 sertifikaya sahip olan Tatlıses Çiğköfte olarak GİMDES’ten ve HEDEM’den helal sertifikası almaya hak kazanan tek çiğ köfte markası olduğunu belirterek, “TSE ile ortaklaşa yürütülen çalışmalar doğrultusunda sağlıksız çiğ köfte üretimine engel olmak için her türlü çabayı göstererek Türkiye’de bir ilki gerçekleştirdik ve TSE ile ‘Çiğ Köfte Kriteri’ oluşturduklarını” belirtti.
 ANKA
  