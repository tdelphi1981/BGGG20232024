Vapurdan düşen yolcu boğularak öldü
Kadıköy-Beşiktaş seferini yapan vapurdan denize düşen yolcu hayatını kaybetti.
Alınan bilgiye göre, Kadıköy'den hareket eden yolcu vapurunun yanaştığı Beşiktaş Barbaros Hayrettin Paşa İskelesi'ne atlamaya çalışan Haydar Kayır (43), dengesini kaybederek denize düştü.

Kayır, akıntının etkisiyle bir süre sonra gözden kayboldu. Olay yerine gelen İstanbul Emniyet Müdürlüğü Deniz Şube Müdürlüğü'nde görevli dalgıçlar, Kayır'ın cesedine ulaşarak iskeleye çıkardı.

Cesedin, savcılık talimatıyla Adli Tıp Kurumu'na kaldırıldığı öğrenildi.