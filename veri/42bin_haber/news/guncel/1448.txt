Ünlü pilot lüks aracıyla kaza yaptı
İstanbul Sarıyerde Türk yarış pilotu Yücel Özbek, Porsche marka otomobiliyle seyir halindeyken direksiyon hakimiyetini kaybederek bariyerlere çarptı. Tecrübeli pilot ve yanında bulunan kız arkadaşı kazayı şans eseri yara almadan atlattı.
Kaza, saat 04.00da Maslak Büyükdere Caddesi üzerinde bulunan Harp Akademileri Komutanlığı önünde meydana geldi. Türk yarış pilotu ve işadamı Yücel Özbek, kız arkadaşıyla birlikte Beşiktaştan Sarıyer istikametine lüks otomobiliyle ilerlerken direksiyon hakimiyetini kaybetti. Dün başlayan ve gece saatlerinde de devam eden yağmur nedeniyle kayganlaşan yolda kontrolden çıkan araç, önce yolun sağındaki bariyerlere çarptı. Çarpmanın şiddetiyle kendi etrafında 3 tur dönen otomobil, tekrar bariyerlere çarparak durabildi.  
LÜKS ARAÇ BU HALE GELDİ / Foto Galeri 
Özbek, kaza yapmasına rağmen başka kazalara sebebiyet vermemek için aracını çalıştırarak olay yerinden 300 metre ileri aldı. Kaza yaptığı otomobilini güvenli bir yere alan yarış pilotu daha sonra 112 sağlık ve 155 polis ekiplerine haber verdi. Olay yerine gelen sağlık ekipleri Özbek ve kız arkadaşında herhangi bir yaralanma olmadığını tespit etti.

POLİSLE KÖŞE KAPMACA OYNADI

Sağlık ekipleri olay yerinden ayrıldıktan sonra polis, Yücel Özbeke alkolmetre uzatarak üflemesini istedi. Özbek ise polisin tüm çabalarına rağmen alkol muayenesini kabul etmedi ve aracına bindi. Bir süre sonra otomobilinden inen Özbek, kendisine kazanın nasıl gerçekleştiğini soran basın mensuplarının sorularına ise cevap vermeyerek, "Bunların ne işi var burada?" diye tepki gösterdi. Pilot iddiaya göre yüksek alkollü çıktı. 

KIZ ARKADAŞINI SARILARAK TESELLI ETTİ

Pilotun yanında bulunan kız arkadaşı kaza sonrası araç içerisinde gözyaşlarına boğuldu. Bunun üzerine Yücel Özbek kaza yapan araç içerisinde dakikalarca oturan kız arkadaşını otomobilden indirdi. Özbek daha sonra ise ağlamaya devam eden kız arkadaşına sarılarak teselli etmeye çalıştı. Trafik ekiplerinin kaza tutanaklarını hazırlamasının ardından, kaza nedeniyle büyük çapta maddi hasar meydana gelen araç çekiciye yüklenerek yoldan kaldırıldı.

ULUSLARARASI YARIŞTA 1İNCİ OLMUŞTU

Yücel Özbek, 11 Mayıs 2012de İstanbul Parkta düzenlenen uluslararası yarış olan VIZIO GT3 Challenge İstanbul ayağının ikinci yarışında birinci olmuştu.