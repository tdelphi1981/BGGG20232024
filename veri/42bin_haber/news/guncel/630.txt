Suriye jeti Türkiye sınırındaki muhalifleri bombaladı
Suriye Hava Kuvvetleri'ne ait 1 savaş uçağının, Türkiye sınırındaki Harim İlçesi ve Atma Köyü'ndeki muhaliflerin karargahlarını bombaladığı ileri sürüldü. 
Hatay'ın Reyhanlı İlçesi'ne bağlı Bükülmez Köyü'nün tam karşı tarafındaki Suriye'nin Atma Köyü ile Harim İlçesi'nde ordu ile muhalifler arasında günlerdir çatışmalar sürüyor. Bugün sabah saatlerinden itibaren Suriye Hava Kuvvetleri'ne ait bir savaş uçağı, 4 sorti yaptı. Savaş uçağı, bölgedeki muhaliflerin karargahına bomba yağdırdı. 
Yaklaşık 1 saat süren hava saldırısında Harim ve Atma köyünde çok sayıda ölü ve yaralı olduğu ileri sürüldü.