Başbakan Erdoğan: Kim taş üzerine taş koyarsa emirlerindeyiz
Başbakan Recep Tayip Erdoğan, bu ülkede kim taş üzerine taş koyarsa emirlerinde olduklarını söyledi.
Balıkesir'deki temaslarına devam eden Erdoğan, Bandırma'da Bandırma Gübre Fabrikaları (BAGFAŞ) Kimyevi Gübre Kompleksi temel atma törenine katıldı. Açılış öncesi fabrika alanında kurulan çadırda toplananlara seslenen Erdoğan, 10 yıl önce göreve geldiklerinde verdikleri sözü tekrarladı. 

 Erdoğan, "Kim taş üzerine taş koyarsa onların emrindeyiz demiştik. Burada çok ciddi bir yatırım söz konusu. Toplam yatırım tutarı 165 milyon Euro olan tesisin üretime geçtiğinde 170 kişiye iş imkanı sağlayacak. 2 sır kelimemiz vardı. Biri güven biri de istikrar. 

Eğer bir ülkede güven varsa o ülkede istikrar vardır. Biz bunu sağladık. Bu sayede küresel sermayeyi ülkemize çekiyoruz. İnşallah 2014 yılı sonunda peyder pey devreye girecek olan tesis ülkenin ihtiyacı olan minyon nitratı karşılayacaktır. 

İthalat yolu ile temin edilen ürünlerin ülkemizde üretilmesi için çok ciddi destek veriyoruz. Bandırma'da hayata geçirilen bu tesisin bizim çağrımızın özel sektörde makbul bulduğunun işaretidir. Bu tesisin diğer kuruluşlara da örnek teşkil edecektir. " dedi. 

 Ülkenin kalkınması için destek veren girişimcilere teşekkür eden Erdoğan, Türkiye'nin son 10 yılda nereden nereye geldiğini anlattı. Erdoğan, konuşmasının ardından yeni tesisin temelini attı.