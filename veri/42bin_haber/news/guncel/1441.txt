Kanlı doğum günü kutlaması: 2 ölü, 2 yaralı
BURSAnın İnegöl ilçesinde, bir restoranda doğum gününde fotoğraf çekilmesi sırasında iki grup arasında çıkan tartışma, bıçaklı kavgaya dönüştü. Olayda, doğum gününü kutlayan kişi ile kayınbiraderi öldü; biri ağır 2 kişi de yaralandı. Cinayet sonrası 1 kişi yakalanırken, 3 kişi aranıyor.İnegölden Kurşunlu Beldesindeki içkili restorana giden 4 kişilik grup, birbirlerinin fotoğrafını çekerken, kendilerine güldükleri iddiasıyla, yan masada oturan 36 yaşına giren Hasan Zenginin doğum günü kutlamasını yapan kayınbiraderi 31 yaşındaki İbrahim Uzan ile arkadaşları 26 yaşındaki Hakan Duymuş ve 20 yaşındaki Ali Yoksul ile tartışmaya başladı.

Küfürleşmenin olduğu tartışma kısa sürede kavgaya dönüşünce, İnegölden gelen gruptan bir kişi belindeki bıçağı çıkartarak rastgele salladı. Bıçağın isabet ettiği Hasan Zengin, İbrahim Uzan, Hakan Duymuş ağır, Ali Yoksul ise hafif yaralandı. Kavga eden grup geldikleri otomobil ile kaçarken, yaralılar ise çağrılan ambulanslarla İnegöl Devlet Hastanesine kaldırıldı. Yaralılardan su dolum tesislerinde ustabaşı olarak çalışan 3 çocuk babası Hasan Zengin acil serviste, evli olan ve bir fabrikada işçi olarak çalışan İbrahim Uzan ise ameliyat sonrası yaşamını yitirdi. 

Yaralılardan durumu ağır olan Hakan Duymuş ile hayati tehlikesi bulunmayan Ali Yoksulun tedavisi sürüyor.

Acı haberi öğrenince hastaneye gelen ölen Hasan Zengin ve İbrahim Uzanın yakınları ile yaralı gençlerin akrabaları sinir krizi geçirdi. Acılı aileleri Kurşunlu Belediye Başkanı CHPli Erkan Dönmez sakinleştirmeye çalıştı.

Cinayetten sonra soruşturma başlatan jandarma olaya karışan S.G. adlı kişiyi yakalarken, 3 kişiyi ise arıyor.

Olayla ilgili soruşturmaya İnegöl Cumhuriyet Savcılığınca başlandı.