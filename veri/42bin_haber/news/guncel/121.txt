Tüm seferler iptal edildi
İstanbul Deniz Otobüsleri A.Ş (İDO), kentte geceden başlayarak etkili olan lodos nedeniyle tüm iç hat deniz otobüsü ve tüm İdobüs seferlerini iptal etti.
 İDO'dan yapılan açıklamaya göre, geceden başlayan ve hızı zaman zaman saatte 70 km'yi bulan lodos nedeniyle İDO'nun tüm iç hat deniz otobüsü seferleri ile tüm İdobüs seferleri iptal edilirken, feribot seferlerinde iptal yaşanmadı.
 Dış hatlarda ise 17.15 Bostancı - Yenikapı - Armutlu Tatil Köyü - Armutlu ile 17.30 Bandırma - Yenikapı - Bostancı deniz otobüsü seferleri iptal edildi.
 Bugün bazı İdobüs seferleri de feribot kullanılarak gerçekleştirilebildi. Buna göre, 08.30 ve 09.30 Bursa kalkışlı İdobüs seferleri ile 09.00 ve 11.00 Kabataş kalkışlı İdobüs seferleri feribotla yapıldı.
 AA