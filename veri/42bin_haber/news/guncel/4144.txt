MÜ İletişim'de "hukuka aykırılık" tespit edildi
CNNTurk.com'un belgeleriyle ortaya çıkardığı Marmara Üniversitesi İletişim Fakültesi'ndeki fişleme skandalıyla ilgili olarak İdare Mahkemesi hukuka aykırılık tespitinde bulundu ve yürütmeyi durdurma kararı aldı. Buna göre öğrencilerden Azad Bedirhan yeniden sınava girme hakkı kazandı. 
Marmara Üniversitesi İletişim Fakültesi Dekanı Prof.Dr. Yusuf Devran tarafından yüksek lisans sınavında yanına PKK anlamına gelen 'p' harfi konarak fişlendiğini, dekanın jüri üyelerine kendi listesini dayattığı ve sınavların şüpheli olduğunu iddia ederek İdare Mahkemesi'ne yürütmeyi durdurma için başvuran Azad Bedirhan'ı mahkeme haklı buldu.  
Marmara Üniversitesi İletişim Fakültesi’nde Dekan Prof.Dr. Yunus Devran’nın doktora ve yüksek lisans sınavında ‘kabul edilecekler’ listesi hazırladığı ve Doç.Dr. Gözde Yılmaz’ın listeleri imzalaması için tehdit ettiği iddia edilmişti. 

Dekan’ın ayrıca öğrencileri fişlediği de ileri sürülmüştü. 32 kişinin adının olduğu listede yedi öğrencinin yanında çeşitli harfler bulundugu idda edilmişti. 

Bu belgeler CNNTurk.com'da yayınlanmıştı.

5 öğrenci dekan hakkında suç duyurusunda bulunmuştu. Fişlendiğini iddia eden, Kürt olduğunu çin bunları yaşadığını bir soruşturmasının bil olmadığını anlatan Halkla İlişkiler mezunu ve bölüm birincisi Azad Bedirhan, ayrıca idare mahkemesine de dava açmıştı. 
"Açıkça hukuka aykırılık bulunduğu..." 
İstanbul 10. İdare Mahkemesi, sözlü sınavda açıkça hukuka aykırılık olduğunu belirterek kararda şöyle dedi: 
“...gönderilen bilgi ve belgelerden anlaşıldığı üzere; yapılan sözlü sınavda sözlü sınav komisyon üyelerinin her birinin ayrı ayrı verdikleri puanların olmadığı ve tüm komisyon üyelerinin tek bir değerlendirmesinin olduğu, davacıya sözlü sınavda hangi soruların sorulduğu, bu sorulara davacı tarafından verilen yanıtlara hangi puanların verildiği gibi hususların açıklığa kavuşturulmadığı, mülakat puanlaması yapılırken hangi kriterlere göre puanlama tablosunun oluşturulduğunun belli olmadığı, davacıya verilen puanlar için veya kırılan puanlar için hiçbir açıklamanın yapılmadığı anlaşılmaktadır. 
"Yürütmenin durdurulmasına..." 
Bu durumda; ölçme ve değerlendirme ilkesi uyarınca idarece, sınav komisyonu tarafından sınav öncesinde hazırlanarak tutanağa bağlanmış soruların ve cevap anahtarlarının ve sınav sırasında, davacıya sorulan soru ve verilen yanıtlara hangi komisyon üyesince, hangi notun taktir edildiğinin (düşük not verilmesi durumunda gerekçeleriyle) ortaya konulmasının gerektiğinden dava konusu işlemde hukuka uyarlık bulunmamaktadır... Açıklanan nedenlerle; hukuka aykırılığı açık olan dava konusu işlemin uygulanması halinde telafisi güç zararlar doğabileceğinden 2577 sayılı İdari Yargılama Usulü Kanunu’nun 27.maddesi uyarınca teminat alınmaksızın yürütmesinin durdurulmasına oybirliğiyle karar verildi” arara göre düzgün ölçme ve değerlendirme kriterleri çerçevesinde Azad Bedirhan yeniden sözlü sınava girecek.

İşte fişlemenin belgesi

 