Aile boyu uyuşturucu sevkiyatı
Hatay'da bir aracın içerisine gizlenmiş vaziyette 35 kilo 490 gram kubar esrar ele geçirildi. Olayla ilgili 6 kişi gözaltına alındı.
Alınan bilgiye göre Hatay Emniyet Müdürlüğü'ne bağlı ekipler, Antakya'dan diğer illere uyuşturucu sevkiyatı yapılacağı yönündeki ihbarla harekete geçti. Uyuşturucu maddenin bir araçla Antakya'dan çıkarılacağı bilgisini alan ekipler; içerisinde anne, baba ve 3 çocuğun bulunduğu, aile süsü verilmiş araca operasyon düzenlendi. Araçta yapılan aramalarda koltukların içine zulalanmış halde 35 kilo 490 gram esrar ele geçirildi.

Olayla ilgili araçta bulunan baba K.Ö.(43), anne G.Ö.(30) ile şebeke üyeleri Y.T.(28), M.T.(44), H.K.(71) ve H.Y.(30) gözaltına alındı. Zanlılar emniyetteki işlemlerinin ardından tutuklanmaları istemiyle adliyeye sevk edildi.