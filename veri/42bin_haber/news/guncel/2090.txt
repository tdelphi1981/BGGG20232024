Aksaray'da bıçaklı kavga: 2'si polis, 3 yaralı
Aksaray'da iki grup arasında çıkan bıçaklı kavgada, aralarında olaya müdahale eden 2 polis memurunun da olduğu 3 kişi yaralandı.
Ereğlikapı Mahallesi Küçükkergi Caddesi'nde kavga çıktığı ihbarı alan polis ekipleri, olay yerine gitti. Polis, Yusuf T. (28), Hasan K. (32), İlhan O. (19), Tuncay T. (34) ve Murat Y. (30) arasındaki kavgaya müdahale etti.

Bu sırada İlhan O. ile polis memurları Nuri Yiğit (43) ve Ersin Yılmaz (35) bıçakla yaralandı. Yaralılar, ambulanslarla Aksaray Devlet Hastanesi'ne kaldırıldı.

Yusuf T, Hasan K, Tuncay T. ve Murat Y. gözaltına alındı.

İlhan O'nun hayati tehlikesinin devam ettiği, yaralı polis memurlarının ise sağlık durumlarının iyi olduğu öğrenildi.

Olayla ilgili başlatılan soruşturma sürdürülüyor.