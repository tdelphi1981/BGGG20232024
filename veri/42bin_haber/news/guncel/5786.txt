Ünye'de SGK binası için belediye yer tahsis etti
Ordu Ünye Belediye Başkanı Ahmet Arpacıoğlu, yeni SGK binası için Ünye Adliyesi bölgesinde bin 37 metrekarelik alanı tahsis ettiklerini söyledi.
Makamında açıklama yapan Belediye Başkanı Ahmet Arpacıoğlu, "Ünye'de eski İçişleri Bakanımızın önderliğinde yapılan bir çalışma neticesinde Ünye'nin önünü açma adına Sosyal güvenlik Kurumumuzla yaptığımız görüşme çerçevesinde Ünye adliye bölgesinde bin 37 metrekarelik bir alanı SGK'ya tebliğ etmek üzere prensiple anlaştık. Buraya yapılacak yatırımı temin etmek, vatandaşlarımızı Ordu merkeze gidiş gelişten kurtarmak ve iş ve işlemlerimizi burada bitirmek adına Ünye'ye yapılacak bir katkıyı daha Ünye Belediyesi olarak sorumluluğumuz çerçevesinde yerine getirmek için gayret ediyoruz." dedi.

Başkan Arpacıoğlu, Tabakhane deremizin yanında da bilindiği gibi 15 metrelik imar yolu çalışmamız var. Kamulaştırma işlemleri bitti. Neticelenecek bir çalışmayı o bölgede yürütüyoruz. Bu manada düşünüldüğünde de Karadeniz'in incisinde inci gibi bir yere SGK binası yapılmak üzere prensipte anlaştığımız bin 37 metrelik yeri SGK'ya inşallah önümüzdeki günlerde tahsisini yapacağız. Önümüzdeki günlerde başlayacak olan SGK binamızın da ihalesini kısa zamanda bitirip vatandaşlarımızın emrine sunulacaktır. Şimdiden hayırlı olmasını diliyorum." şeklinde konuştu.