Belediyenin kuş cenneti
Osmaniyede 200e yakın farklı türde kuşun yaşadığı Kastabala Vadisindeki Kırmıtlı Kuş Cenneti, yüzlerce ton çöp dökülünce, ilgili çevrelerin deyimi ile çöp cennetine döndü.
Yalıçapkını, İzmir Yalıçapkını ve Alaca Yalıçapkınının Türkiyede bir arada rahatlıkla gözlemlendiği tek yer olan Cevdetiye Beldesi yakınlarındaki Kırmıtlı Kuş Cennetinde yükselen çöp yığınları görenlerin yüreğini sızlatırken, Çukurovanın Kuşları adlı belgesel kitap ve fotoğraf sergisi için yöreye giden fotoğraf sanatçısı Mustafa Arık, yaban hayatına vurulan büyük darbeyi fotoğraflarla belgeledi. Yöredeki sulak alanlarda 10 gün boyunca kalıp, kuşların fotoğraflarını çeken Arık, Bir an önce önlem alınmazsa tam bir doğa ve çevre katliamı olacak. Dökülen çöpler arasında hastane atıklarını, enjeksiyon iğneleri, kanlı sargı bezleri ve yarı dolu kan tüpleri görmek ise ayrı bir korkunç durum dedi. 
MİDE BULANDIRAN KOKU
Yaban hayatı sahasına dökülen çöplerin bir kısmının Ceyhan Nehrine sürüklendiğini kaydeden Arık şöyle devam etti: Benim gibi kuş meraklısı olan arkadaşımla birlikte gittiğimiz Kırmıtlı Kuş Cennetinde yükselen pis kokular midemizi bulandırdı. Nefes alamaz hale geldik. Çürümüş, kurtlanmış çöplerden süzülen sular, yöredeki suları da kirletmiş. Acilen önlem alınmalı ve buraya çöp dökülmesi engellenmeli. Daha sonra da dökülen çöpler temizlenmeli.