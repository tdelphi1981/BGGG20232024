Aşkına karşılık bulamayınca canına kıydı
İzmirde bir çocuğa karşı platonik duygular beslediği iddia edilen D.K.(17), oturduğu evin 9. katından kendisini boşluğa bıraktı. Genç kız, kaldırıldığı hastanede tüm müdahalelere rağmen kurtarılamadı.
Olay dün gece saat 23.30 sularında Bayraklı İlçesi Manavkuyu Semti 252 sokak üzerinde bulunan 15 numaralı apartmanda meydana geldi. İddialara göre bir süredir bir çocuğa karşı tek taraflı duygular besleyen Cem Bakioğlu Anadolu Lisesi 3. sınıf öğrencisi D.K., aşkına karşılık bulamadığını evde bulunan anne babasıyla birlikte yakın akrabalarına anlattı. Genç kızın annesine erkekler neden hep böyle demesi üzerine annesinin genç kıza boş ver hayat böyle dediği iddia edildi. Ardından talihsiz kız, evdekilerin yanından tuvalete gideceğim diyerek ayrıldı. İddialara göre genç kız bu sırada odasına gidip pencereye çıkarak kendisini 9. kattan aşağı bıraktı.

Dışarıdan gelen gürültü üzerine camdan aşağı bakan genç kızın ailesi D.K.yı apartman önündeki çimenlerde ağır yaralı bir şekilde görerek durumu 112 ekiplerine bildirdi. İhbar üzerine olay yerine gelen 112 ekipleri tarafından Ege Üniversitesi Hastanesi Acil Servisine kaldırılan D.K. burada yapılan tüm müdahalelere rağmen kurtarılamadı. Olay Yeri İnceleme Şubesine bağlı ekipler delil ararken genç kızın tam olarak niçin intihar ettiğine ilişkin soruşturma devam ediyor.