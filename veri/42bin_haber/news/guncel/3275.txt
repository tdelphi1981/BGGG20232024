Go-Kart faciası
Sakarya'da arkadaşlarıyla karting pistinde yarıştığı sırada kaşkolu aracın aksına dolanan üniversite öğrencisi kız hayatını kaybetti.
Şeker Mahalle'deki bir alışveriş merkezinin bahçesinde dün karting aracına binen 24 yaşındaki Tuğba Erdoğan, arkadaşlarıyla yarıştı. Görgü tanıklarının ifadesine göre, arkadaşlarıyla birlikte go-karta binmek üzere piste gelen gelen Tuğba Erdoğan, araca binip tur atmaya başladı. Yarış sırasında kaşkolu aracın aksına dolanan Erdoğan'ın başı koptu. 
DEHŞETİN YAŞANDIĞI PİSTTEN KARELER ADAPAZARINDA İNANILMAZ ÖLÜM 

Genç kızın cesedi Cumhuriyet Savcısı'nın incelemesinin ardından Sakarya Eğitim ve Araştırma Hastanesi morguna kaldırıldı. 
Erdoğan'ın Sakarya Üniversitesi (SAÜ) Mühendislik Fakültesi Çevre Mühendisliği Bölümü 2. sınıf öğrencisi olduğu öğrenildi. Olay sırasında pistte olan Tuğbanın üniversiteli arkadaşları girdikleri şok nedeniyle ifade vermekte zorlandı. 
Tuğba Erdoğanın ölümü üniversite çevresinde büyük üzüntü yaratırken, Kütahyanın Gediz İlçesinde oturan ailesi yasa boğuldu. Zehra ve Süleyman Erdoğan çifti ve bazı yakınları kızlarının cenazesini almak üzere Adapazarına hareket etti.

Olayla ilgili soruşturma sürüyor.

CESEDİ İSTANBUL ADLİ TIP KURUMUNDA 
Adapazarında bir alışveriş merkezinin bahçesinde bulunan Go- Kart pistindeki kazada başı kopan Tuğba Erdoğanın cesedi savcının incelemesinin ardından otopsi için İstanbul Adli Tıp Kurumuna gönderildi.  
Yapılan ilk tespitlerde Tuğbanın başının kopmasına, emniyet kemerinin yanı sıra kaşkolunun da motor kısmına dolanmasının neden olabileceği belirlendi. İnanılmaz kazada kurban giden Sakarya Üniversitesi Mühendislik Fakültesi Çevre Mühendisliği Bölümü ikinci sınıf öğrencisi Tuğba Erdoğanın ölümüyle ilgili Sakarya Emniyet Müdürlüğü ekipleri pistte inceleme yaptı.  
Tuğba Erdoğanın yerde bulunan düğümlü ve kanlı kaşkolu incelendi. Kaşkoldaki düğüm ve kandan, Tuğba pistte tur atarken kaşkolunun go- kart motoruna dolanarak başını koparttığı ihtimalini gündeme getirdi. 
 