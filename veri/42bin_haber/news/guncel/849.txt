Kato Dağı'na askeri araç sevkiyatı
Şırnak'ta Besta bölgesine askeri araç sevkıyatı yapıldı.
Kato Dağı eteklerinde bulunan Beytüşşebap ilçesindeki Taktik Jandarma Alay Komutanlığı'ndan operasyonların devam ettiği Besta bölgesine doğru, tank ve zırhlı personel taşıyıcı sevkıyatı yapıldı.

Araçların Beytüşşebap Cumhuriyet Caddesi'nden geçişi sırasında yol kenarlarında biriken kar ve park halindeki araçlar nedeniyle trafik bir süre aksarken, yoğun güvenlik önlemleri dikkati çekti.

Yolda park halindeki araçların kaldırılmasıyla askeri araçların geçişi sağlandı.