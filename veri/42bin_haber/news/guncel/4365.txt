Osman Gidişoğlu vefat etti
Tiyatro ve dizilerin başarılı oyuncusu Osman Gidişoğlu vefat etti.
Oyunculuğunun yanı sıra seslendirme de yapan sanatçı, 1 Ocak 1945 Manisa'da dünyaya gelmişti. Gidişoğlu, en son Çocuklar Duymasın dizisinde 'Menderes' karakterini canlandırmıştı.

Osman Gidişoğlu kimdir? 

Osman Gidişoğlu, 1945 yılında Manisanın Kula ilçesinde dünyaya geldi. Ortaokul 2. Sınıfta iken Manisaya taşındılar. Lise mezuniyetine kadar Manisada yaşadı. Sahne ile ilk Manisa halk evinde tanıştı.

Amatör olarak ortaokul ve lise yıllarında hem okula devam etti, hem de Manisa Halkevinde tiyatro çalışmalarına katıldı. Daha sonra 1965 yılında Ankara Devlet Konservatuvarına girdi ancak 1.yılında bir nedenden dolayı okuldan ayrılıp, Ankara Devlet Tiyatrolarında Tohum ve Toprak adlı oyunda küçük bir rolle profesyonel tiyatro hayatına başladı. Özel tiyatrolarda çalışmaya başladı, daha sonra sırasıyla Ankara Başkent Tiyatrosu, Mithatpaşa Tiyatrosu, Çağ Tiyatrosu, Kardeş Oyuncular, Kayseri Şehir Tiyatrosu ve Muammer Karaca Tiyatrosunda bir çok oyunda rol aldı. Kabataş erkek lisesinde diksiyon, fonotik ve mimik dersleri verdi.

McMillan ve karısı dizisinde komiser Enrigth tiplemesi ile görüntüsüz sadece sesle ünlü olmuş birkaç sanatçıdan biridir Osman Gidişoğlu. Çocuklar Duymasın dizisinin Menderes karakteri.

Osman Gidişoğlu , 1977 yılında T.R.T de sosyal işlerde çalışan Selma hanımla evlendi. 1979 yılında da oğlu Sercan dünyaya geldi.