Bitliste kış devam ediyor
Bitlis Valiliği'nden yapılan yazılı açıklamada, kentte etkili olan kar yağışının ardından 80 köy yolunun ulaşıma kapandığı açıklandı.
Bitliste 2 gündür etkili olan yoğun kar yağışı nedeniyle 80 köy yolu ulaşıma kapandı. Dört gözle baharı bekleyen Bitlisliler için 'mart kapıdan baktırdı, kazma kürek yaktırdı' sözü gerçek oldu. 

Bitlis Valiliği'nden yapılan yazılı açıklamada, kentte etkili olan kar yağışının ardından 80 köy yolunun ulaşıma kapandığı açıklandı. Geçen haftayı güneşli geçiren Bitlis ve çevresinde, 2 gün önce başlayan kar yağışı, hayatı olumsuz yönde etkiliyor. 

Kent merkezinde şu ana kadar bir metreye yakın kar yağdı. Yerdekiyle birlikte kar kalınlığı 2 metreyi buldu. İl Özel İdaresi karla mücadele ekipleri önem sırasına göre yolları ulaşıma açmak için çalışma yaparken, meteoroloji yetkilileri, kar yağışının pazartesi gününe kadar süreceğini bildirdi.