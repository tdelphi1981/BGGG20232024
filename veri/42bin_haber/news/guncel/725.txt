'21 Aralık'ta kıyamet kopmayacak'
Kastamonu Üniversitesi İlahiyat Fakültesi Dekanı Prof. Dr. Ali Rafet Özkan, Maya takvimine göre 21 Aralık'ta kıyametin kopacağı iddialarına ilişkin, Bütün dinlerin beklediği bir kıyamet ve bir son var. Ama mayaların iddia ettiği bir tarihte kıyamet kopmayacak.Halkımız rahat olsun. Şehrimizin insanları rahat olsun dedi.
Özkan, insanların geçmişten günümüze böyle gizemli konulara çok alaka duyduklarını belirterek, her insanın bilinmeyene karşı eğilimi ve merakı olduğunu söyledi.
İslam'a göre kıyameti Allah'tan başka kimsenin bilmeyeceğine dair Kuran-ı Kerim'de çok net ayetlerin olduğunu ifade eden Özkan, Araf Suresi 186. ayeti kerimesinde Cenab-ı Allah Peygamberimize ithafen şöyle buyuruyor; 'Sana kıyametin ne zaman gelip çatacağını soruyorlar. De ki, onun ilmi Rabbimin katındadır. Onun vaktini O'ndan başka da kimse açıklayamaz'. Diğer ayetlerde ve surelerde, kıyametin ne zaman kopacağına dair bilgiyi Allah'ın bileceği ve sır olduğu ifade ediliyor diye konuştu. 
  'Cumanız mübarek olsun. Hurafe kıyamet senaryolarına itibar etmeyin'  
Özkan, insanlık tarihinde özellikle vahiyle muhatap olmamış kavimlerde gökyüzüyle ilgili merakların hat safhaya ulaştığının altını çizerek, Asurluların gök bilimle ilgili çok önemli tespitlerinin olduğunu fakat dünya tarihinde kıyametin kopuşuyla ilgili kehanetlerden hiçbirinin tutmadığını dile getirdi. 
Bütün dinlerde, ister ilahi menşeli ister beşeri menşeli olsun bir son beklentisi olduğunu vurgulayan Özkan, şunları kaydetti:
Ama onun vaktini Allah biliyor. Halkımız rahat olsun. Şehrimizin insanları rahat olsun. Sonlu bir hayatta yaşıyoruz. Müslüman ölüme her daim hazır olmalıdır. Kıyameti beklemek bir müslümana yakışmaz. Hiç ölmeyecekmiş gibi bu dünyaya bugün ölecekmiş gibi de hazırlıklarımız diğer dünyaya yönelik yapacağız. Ama ben pek çok kavimde böyle kehanetlerin olduğunu ama hiç gerçekleşmediğini çok açık yüreklilikle söyleyebilirim. Bütün dinlerin beklediği bir kıyamet ve bir son var. Ama mayaların iddia ettiği bir tarihte kıyamet kopmayacak. 
Amerikada Williams adında bir gencin 21 Aralık 1853 yılında kıyametin kopacağını iddia ettiğini hatırlatan Özkan, Kıyamet kopmadı. Bir milyon taraftarı vardı. Bir hayal kırıklığı yaşandı. O dine inananların hepsi tüm varlıklarını sattılar. Ve Hz. İsa'nın gökten gelişini beklediler ifadesini kullandı.