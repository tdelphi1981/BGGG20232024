Cenazeden dönen otobüs devrildi: 5 yaralı
Sivas'ın Ulaş ilçesi yakınlarında cenazeden dönen yolcuları taşıyan otobüsün karlı yolda devrilmesi sonucu 5 kişi yaralandı.
Kaza, Sivas-Malatya karayolu üzerinde bulunan Yağdonduran mevkisinde öğlen saatlerinde kar ve tipi nedeniyle şöförün kontrolü kaybetmesi nedeniyle otobüsün devrilmesi sonucu meydana geldi.
 Zeytinburnu Belediyesi'ne ait 34 ZZ 7152 plakalı otobüs cenaze için Divriği'ne getirdiği yolcuları geri götürürken aşırı tipi nedeniyle yan yattı. Kazada yaralanan 5 kişi Sivas'ta bulunan çeşitli hastanelere kaldırıldı. Diğer yolcular ise yoldan geçen otobüslerle şehir merkezine gönderildi. 

Olay yerinde ekipler tipi nedeniyle çalışmakta güçlük çekti.