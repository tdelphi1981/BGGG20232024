Olası canlı bomba sırra kadem bastı
ABD Büyükelçiliği'ne yönelik canlı bombalı saldırının ardından yakın takibe alınan olası "Feda Savaşçıları"ndan B.Y.'nin izini kaybettirdiği ortaya çıktı.
İstihbarat birimlerinin acil koduyla bildirdiği gelişme üzerine emniyet ve jandarma harekete geçti. B.Y.'nin yakalanması için kırmızı alarm verilirken ABD Büyükelçiliği eylemini gerçekleştiren Ecevit Şanlı'nın irtibatlarıyla ilgili önemli bir ayrıntı tespit edildi. Örgütün Köln sorumlusu olan Şanlı'nın Türkiye'ye geçiş yapmadan önce Lavrion kampında Yunanistan sorumlusu Hüseyin Fevzi Tekin'le görüştüğü belirlendi. Şanlı'nın irtibata geçtiği son kişinin Tekin olduğu değerlendiriliyor.