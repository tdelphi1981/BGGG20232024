Twitter'da birinci oldu
Cumhurbaşkanı Gül, sosyal paylaşım sitesi Twitter'daki "en etkili diplomatik aktörler" listesinin "resmi yetkililer ve kurumlar" kategorisinde 1. oldu.
 Türkiye'nin önde gelen devlet adamları, sosyal medyanın en etkili isimleri arasında yer alıyor. Cumhurbaşkanı Abdullah Gül, sosyal paylaşım sitesi Twitter'daki "en etkili diplomatik aktörler" listesinin "resmi yetkililer ve kurumlar" kategorisinde başı çekerken, Başbakan Yardımcısı Bülent Arınç, Dışişleri Bakanı Ahmet Davutoğlu ve AB Bakanı Egemen Bağış da aynı kategoride üst sıralarda yer alıyor.
 Fransız haber ajansı AFP'nin, dünyadaki diplomatik aktörlerin Twitter'daki etkinliklerini ölçmek için geliştirdiği "e-diplomacy Hub" sitesinde yer alan listeye göre, Cumhurbaşkanı Gül, 2 milyon 310 bin 261 takipçi sayısı ve 2 bin 280 puanla 1. sırada yer alıyor.
 Twitter'daki "en etkili diplomatik aktörler" listesinin "resmi yetkililer ve kurumlar" kategorisinde ilk 15 isim şöyle:
 Sıra   Ülke               Kişi                    Takipçi sayısı    Puan
 -------------------------------------------------------------------------
 1      Türkiye            Abdullah Gül               2.310.261      2.280 
 2      Rusya              Dmitri Medvedev            1.490.160      1.494     
 3      Hindistan          Narendra Modi              986.195        986     
 4      Suudi Arabistan    Abdül Aziz bin Fahd        723.201        728     
 5      Rusya              Kremlin                    618.733        612     
 6      Brezilya           Romario de Souza Faria     572.452        568     
 7      Türkiye            T.C.Cumhurbaşkanlığı       539.377        539     
 8      BAE                Şeyh Zayed El Nahyan       422.678        450     
 9      Türkiye            Egemen Bağış               417.695        434     
 10     Suudi Arabistan    Talal Abdül Aziz           421.782        422     
 11     Türkiye            Ahmet Davutoğlu            407.228        403     
 12     ABD                Alec J. Ross               377.542        379     
 13     Japonya            Renho Sha                  352.460        355     
 14     Kolombiya          Gustavo Petro              328.151        338     
 15     Türkiye            Bülent Arınç               256.000        256  
 Gül ve Erdoğan genel sıralamada en üst sıralarda
 Cumhurbaşkanı Gül, "en etkili diplomatik aktörler" listesinde genel sıralamada ise 8. sırada yer alıyor.
 Twitter'da 1 milyon 847 bin 906 kişinin takip ettiği Başbakan Recep Tayyip Erdoğan da, genel sıralamada 12. sıraya yerleşirken, "devlet ve hükümet başkanları" kategorisinde en etkili 5. isim olarak sıralanıyor.
 AA