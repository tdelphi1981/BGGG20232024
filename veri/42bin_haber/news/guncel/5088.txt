23. yıl
Hürriyet Gazetesi Yönetim Kurulu Üyesi ve yazarı Çetin Emeç ile şoförü Sinan Ercanın, 7 Mart 1990da şehit edilmelerinin üzerinden 23 yıl geçti.
Meslektaşları ve aileleri, Çetin Emeç ve Sinan Ercanı bugün dualarla kabirleri başında anacak. Yeditepe Üniversitesi Gazetecilik Bölümü ile Radyo TV ve Sinema Bölümü öğrencileri de Çetin Emeçi unutmadı. Öğrencilerin hazırladığı Faili Meşhur: Çetin Emeç belgeseli, Yeditepe Üniversitesinin Ataşehirdeki 26 Ağustos Yerleşkesi Güzel Sanatlar Fakültesinde, saat 14.30da gösterilecek. Çetin Emeç, 7 Mart 1990 sabahı Suadiyedeki evinden çıktığı sırada şoförü Sinan Ercanla birlikte karanlık ellerin saldırısıyla şehit edildi. Gazeteciler Cemiyeti, Uluslararası Basın Enstitüsü ile Uluslararası Gazetecilik Basın Enstitüleri Federasyonu üyesi Çetin Emeç 55 yaşındaydı ve 38 yıllık gazeteciydi. Çetin Emeç için bugün saat 10.00da Zincirlikuyu Mezarlığında, Sinan Ercan içinse saat 11.00da Karacaahmetteki mezarlığında dua okunacak.