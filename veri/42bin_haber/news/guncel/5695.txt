Kaçırılan kamu görevlileri Türkiye'de
PKKnın elindeki biri kaymakam sekiz kamu görevlisi BDP milletvekilleri ile İHD ile Mazlum-Der temsilcilerine Türkiye sınırına 30 kilometre uzaklığındaki Amediye İlçesi yakınlarındaki Zap bölgesinde teslim edildi. Heyet, 8 kamu görevlisiyle birlikte önceki gün Türkiye'ye giriş yaptı.
PKKnın elindeki biri kaymakam sekiz kamu görevlisi BDP milletvekilleri ile İHD ile Mazlum-Der temsilcilerine, sabah erken saatlerde Irak Bölgesel Kürt Yönetimi'ne bağlı Amadiye'de teslim edilecekti ancak son anda ilginç bir gelişme yaşandı.  
  Faruk BALIKÇI ve Okan KONURALP Amediye'den bildiriyorPKK'nın kaçırdığı kamu görevlilerini teslim alacak heyet geldi ancak teslim noktasına yaklaşık 100 metre kala araçları durdu. Araçlardan heyetin güvenliğini sağlayan KDP'ye mensup güvenlik güçleri indi.  
O sırada askerleri teslim edecek terör örgütü PKK'ya mensup isimler de heyeti karşılamak üzere bekliyordu. Ancak aniden KDP'li güvenlik güçlerinin uyarısıyla heyet yeniden arabalarına binerek teslim noktasından uzaklaştı.  
Bu gelişmeler yaşanırken PKK'lı grup arasında ''Basın mensuplarını gördükleri için gittiler anlaşılan'' konuşması oldu. O sırada heyette olan Diyarbakır İHD Başkanı Raci Bilici'ye telefonda Hürriyet ekibine, ''Önce ben de anlamadım. Ama anlaşılan basını görünce bizi oradan uzaklaştırdılar. Şu anda nereye gittiğimizi bilmiyoruz'' dedi. 
KRİZ ÇÖZÜLDÜ 
Saatler 10.30'u gösterdiğinde kriz de çözüldü. Kamu görevlilerini teslim alacak heyet geri döndü. 
1 saat süren krizden sonra sorun aşıldı. Krizin aşılması üzerine Zap kampına gelen heyeti kalabalık bir PKK'lı grubu karşıladı. Daha sonra terör örgütü PKK Ana Karargah Komitesi üyesi Süleyman Şahin, heyetle birlikte bir araya gelerek durum değerlendirmesi yaptı.   
TÜRKİYE'DEN GİDEN HEYET BULUŞMA NOKTASINDA... İŞTE O FOTOĞRAFLAR 
PKK'lıların yanı sıra KDP'ye bağlı güvenlik görevlileri de bölgede önlem aldı. Teslimin yapılacağı noktanın 200 metre uzağında teslimin nasıl yapılacağına dair değerlendirme yapıldı. Medya mensupları da uzak bir noktada bekletildi. 
Yapılan değerlendirmenin ardından heyet, PKK'lılarla birlikte 8 kamu görevlisinin tutulduğu noktaya gitti. Kısa bir süre sonra heyet kamu görevlilerini alarak teslimin resmen gerçekleştirileceği ve medyanın beklediği alana geldi. 
TÜRKİYE'YE DÖNDÜLER 
Saatler 11.00'i gösterdiğinde kaçırılan kamu görevlileri heyete teslim edildi. Heyetle birlikte yola çıkan kaçırılan kamu görevlileri saat 13:45 civarında Halil İbrahim Sınır Kapısı'ndan Türkiye'ye giriş yaptı. 
8 KAMU GÖREVLİSİ TESLİM EDİLDİ... İŞTE İLK FOTOĞRAFLARI 
Kamu görevlileri, sağlık kontrollerinin ardından aileleriyle buluşacak. 
İŞTE TESLİM ALINAN KAMU GÖREVLİLERİNİN İLK FOTOĞRAFI: 
 
SERBEST BIRAKILANLARIN İSİMLERİ 
Kaymakam adayı Kenen Erenoğlu (Diyarbakır Muş Karayolu 12 Ağustos 2011), Astsubay Abdullah Söpçeler (Diyarbakır Lice Karayolu 9 Temmuz 2011), Uzman Çavuş Zihni Koç (Diyarbakır Lice Karayolu 9 Temmuz 2011), Uzman Çavuş Kemal Ekinci (Şırnak Merkez 1 Ekim 2011), Erler Hadi Gizli, Ramazan Başaran ve Reşat Çeçan (Diyarbakır Bingöl Karayolu 7 Ağustos 2012), Polis Memuru Nadir Özgen (Van Çatak 9 Eylül 2011) 
  19 AY SONRA SERBEST KALDI... İŞTE İLK AÇIKLAMASI  
KAÇIRILAN KAYMAKAM ADAYI: VATANIMIZ İÇİN HAYIRLI OLAN DURUŞU KORUDUK 
Teslim tutanağıyla 8 kamu görevlisi heyet tarafından alındı. Kaymakam adayı Kenan Erenoğlu,  serbest kaldıktan sonra ''19 ay bu çatışma koşullarında, bu doğada zor geçti. Biz bu süreçte doğru pozisyon almaya çalıştık. Adeta Sırat köprüsünden geçtik. Bizim bulunduğumuz sürede lojistik sıkıntı ve sağlık sorunumuz da olsa biz vatanımız, milletimiz için hayırlı olan duruşu koruduk. Dağ koşullarında en büyük sıkıntımız haber almaktı. Elimizde zor çeken bir radyomuz vardı'' dedi. 
  SERBEST BIRAKILAN KAMU GÖREVLİLERİ TERÖRİSTİN ELİNİ SIKMADI  
HEYETTE KİMLER VAR?  

Kaçırılan kamu görevlilerinin teslim alınması için oluşturulan heyette, MAZLUMDER Genel Başkanı Ahmet Faruk Ünsal, Genel Başkan Yardımcısı Selahattin Çoban, İHD Genel Başkanı Öztürk Türkdoğan, Diyarbakır Şube Başkanı Raci Bilici, BDP Hakkari Milletvekili Adil Kurt ve Bitlis Milletvekili Hüsamettin Zenderlioğlu da bulunuyor. 
  KIYAFET DETAYI  
CUMHURBAŞKANI GÜL: SAĞ SALİM DÖNMELERİ SEVİNDİRİCİ 
  TESLİM TEBELLÜĞ TUTANAĞI İLE  
  HABUR'DA GÜVENLİK ÖNLEMİ ALINDI, BEKLEYİŞ SÜRÜYOR  
  BDPDEN AÇIKLAMA 
SUÇLU ÇAYCI DEĞİLMİŞ  

 
 