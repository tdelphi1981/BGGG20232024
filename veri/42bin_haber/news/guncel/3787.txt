Valiz elimizde umut barışta
Hakkari ve Şırnakın sınır köylerinden 1993 yılında Kuzey Iraka göç ederek 20 yıldır mülteci hayatı sürdüren BM denetimindeki Mahmur kampının sakinleri, Türkiyedeki gelişmeleri yakından takip ediyor.
Nüfusun çoğunluğunu çocuk ve kadınların oluşturduğu Mahmur mülteci kampının yönetim sorumlularından Ramazan Bozan, dünyada 20 yıl süren başka bir mülteci kampı bulunmadığını ve Mahmur kampının bir kimlik haline geldiğini belirterek, şunları söylüyor: 20 yıl bir ömürdür. Genç iken göç ettik, yaşlandık. Yeni doğan çocuklarımız 20 yaşına bastı. Bu  göçmenlik koşullarında bir ömrü tükettik. Mülteciliğe katlanılması çok zordur. Biz halen kendimizi havada hissediyoruz. Umudumuzu hiçbir zaman kaybetmedik. Günlük olarak doğduğumuz toprakları yaşıyoruz. Onurlu bir barışla birlikte geri dönüşte olacaktır. Bu umudu hiçbir zaman kaybetmedik.  
DÖNMEYE HAZIRIZ 
Hakkârili Rezzak Sever, 17 yıldan beri mülteci yaşamı sürdürdüğünü ifade ederek, Türkiyede barışın gerçekleşeceğine inanmak istiyoruz. Ancak, söylemler ve pratik birbirinden uzak olunca güvenimiz kırılıyor. Elbette herkes doğup büyüdüğü toprakların özlemiyle geri dönmek istiyor. Biz geri dönmeye her zaman hazırız. Valizimiz elimizde bekliyoruz diyor. 20 yıldan beri mülteci olan Şirin Kaya adlı kadın ise Erdal, Engin, Erkan ve Agit adlı çocuklarının kampta dünyaya geldiğini belirterek, Mültecilik koşullarının zorluğu ve zahmeti çoktur. Doğup büyüdüğüm toprakları unutamıyorum. Bir gün barış olacak ve döneceğimin umudunu yüreğimde taşıyorum. Artık bu acılar sona ersin. Kardeşliği ve barışı gerçekleştirelim diye konuşuyor. 
ERBİL SADECE NİYET 
Kürt sorununun çözümü için başlayan yeni sürecin görüşmelerinin Oslo yerine Erbilde yapılacağı iddiaları üzerine Iraktaki Kürt yönetimi, Türkiyeden kendilerine böyle bir talebin gelmediğini açıkladı. Bunun sadece bir niyet olduğunu ifade eden Kürt yönetimi sözcüsü Sefin Dızai, Başbakan pozitif ve cesur adımlar atıyor. Ancak yeterli değildir. Devlet daha iyi katkı sunabilir. Her zaman belirttiğimiz gibi ister Oslo, Ankara veya Erbil olsun biz görüşmelere açık ve hazırız dedi.