Kültür ve Turizm Bakanı Çelik, Doğramacı'yı andı
Kültür ve Turizm Bakanı Ömer Çelik, Prof. Dr. İhsan Doğramacı'nın Türkiye'de ve dünyanın pek çok ülkesinde sağlık, eğitim ve bilime sunduğu katkı ve oluşturduğu kurumlarla daima minnetle hatırlanacağını belirtti.
Çelik, Prof. Dr. İhsan Doğramacı'nın vefatının üçüncü yıl dönümü dolayısıyla yayımladığı anma mesajında, Doğramacı'nın,birçok eğitim kurumunun kuruluşuna öncülük ettiğini, büyük bir eğitimci ve bilim insanı olduğunu 
vurguladı. Doğramacı'nın, en büyük yatırımın eğitim olduğunu söylediğini ve hayatını, çocuklara, gençlere, tüm insanlığa hizmet aşkıyla geçirdiğini kaydeden Çelik, 'Sadece Türkiye'de değil dünyanın pek çok ülkesinde sağlık, eğitim ve bilim için sunduğu katkı ve oluşturduğu kurumlarla daima minnetle hatırlanacak olan Prof. Dr. İhsan Doğramacı'yı aramızdan ayrılışının üçüncü yılında rahmet ve saygıyla anıyorum' ifadelerini kullandı.