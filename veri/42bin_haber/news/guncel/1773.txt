Aşık olduğu hayat kadınını öldürdü
Antalyanın Korkuteli İlçesinde, aşık olduğu hayat kadını 45 yaşındaki Emine Özdemiri uyurken kafasına İngiliz anahtarıyla vurup öldüren 38 yaşındaki İzzet Sivri hakkında, ağırlaştırılmış ömür boyu hapis cezası istendi.
Cinayet, geçen yıl 6 Temmuz akşamı Korkutelide yaşandı. İzzet Sivri, 10 ay önce para karşılığı ilk kez birlikte olduğu Emine Özdemirle aşk yaşamaya başladı. Özdemirin söz vermesine rağmen para karşılığı başka erkeklerle de olduğunu öğrenen Sivri, olay akşamı yine tartıştı. Yatak odasında uyuduğu sırada Özdemirin kafasına İngiliz anahtarıyla 7-8 kez vurup öldüren Sivri, cinayet aletini çöp konteynırına attıktan sonra Antalyaya döndü. Ertesi gün gözaltına alınan Sivri, cinayetten tutuklandı.

"Başka erkeklerle birlikte olmaya devam ediyordu"

Emine Özdemire aşık olduğunu belirten İzzet Sivri, ifadesinde şunları kaydetti:

"Ben ondan hayat kadınlığını bırakmasını istedim. Borcum bitince bırakacağım dedi. Sonradan Eminenin yine erkeklerle para karşılığı birlikte olduğunu öğrendim. Antalyada ev tutmuştum. Korkuteline geldim. Telefonda başka erkeklerle birlikte olduğu gerekçesiyle tartışmıştık. Eve geldiğimde tartışma devam etti. Bana Bu geceyi yanımda geçirebilirsin dedi. Sonra uyumaya gitti. Bir süre yalnız oturdum ve sigara içtim. Evdeki İngiliz anahtarını aldım ve yatak odasına girdim. Kafasına 7-8 defa vurdum. Hareketsiz kalınca İngiliz anahtarını bir poşete koydum, arkadaşı C.İ. ve kız arkadaşı A.K.ye beni götürmesini söyledim. Onlar beni kendi araçları ile Antalyaya götürdü. İngiliz anahtarını bir çöp bidonuna attım."

İzzet Sivri hakkında hazırlanan iddianamede, Beden ve ruh bakımından kendini savunamayacak kişiyi öldürmek suçlamasıyla ağırlaştırılmış ömür boyu hapis cezası istendi. Dava 5 Şubatta Antalya 2. Ağır Ceza Mahkemesinde görülecek.