"Anne Sütü Bankası projesi felakete dönüşmesin !"
Sağlık Bakanlığı tarafından hazırlanan Anne Sütü Bankaları projesi kapsamında bağışlanacak sütler saklanıp ihtiyaç duyan bebeklere verilecek.Konuya ilişkin bir açıklama yapan Bolu İl Müftüsü Mehmet Şahin, "İleride süt kardeşi olanların evlenmeleri nesil adına felaket olur. Konu, çok kapsamlı, bir yönüyle Medeni Kanunu ilgilendiriyor." dedi.
Anne Sütü Bankası ile ilgili açıklamalarda bulunan Bolu İl Müftüsü Mehmet Şahin, konunun çok kapsamlı olduğunu, anne sütünün öneminin insanlık tarihi boyunca bilindiğini belirtti. Şahin, "Dinimizde süt vesilesi ile süt emme vesilesi ile süt kardeşliği oluşmaktadır. Dolayısıyla iki yaşından önce bu hadise gerçekleştiği zaman süt kardeşliği oluşmaktadır. Aynı anneden süt emmiş bir erkek ve kız çocuğu, kardeşlik hukuku oluştuğu için ileride evlenemeyecekler. Anne sütü bankasında da bu işe kesinlikle çok dikkat edilmesi gerekmektedir. Bu konu ile ilgili devletimiz gerekli tedbirleri alarak, kardeşlerin izini ve takibini en iyi şekilde yapmalı. Bunun garantisi verilirse uygulama uygundur. Ama ileride süt kardeşi olanların evlenmeleri dinimizce yasak, ilerideki nesillerde ortaya çıkması nesil adına ve maneviyat adına bir falaket olur. Bir dejenerasyon olur. Günah yaşanır. Diyanet İşleri Başkanlığı konu ile ilgli 6 şart koştu. Bu şartlar gerçekleşirse anne sütü bankası uygun hale gelmiş olur." dedi.