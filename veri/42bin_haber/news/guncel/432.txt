Müzekart sahipleri sigortalı oluyor
Kültür ve Turizm Bakanlığı'na bağlı 300'ü aşkın müze ve ören yerini bir yıl boyunca sınırsız gezme fırsatı sunan Müzekartın avantajlarına bir yenisi daha ekleniyor: Tarihi ve kültürel zenginliklerimizi keşfe çıkanlar bundan böyle Zürih Sigortanın güvencesi altında olacak.
T.C. Kültür ve Turizm Bakanlığı, TÜRSAB  MTM İş Ortaklığı ve Zurich Sigorta, müzecilik ve kültür sanat alanında bir ilke imza atarak Müzekart ve Müzekart+ satın alan vatandaşlarımızın ücretsiz olarak sigortalanması amacıyla protokol imzalıyor. Protokol çerçevesinde Müzekart ve Müzekart+ sahipleri artık kartlarının geçerlilik süresi boyunca kaza risklerine karşı Ferdi Kaza Sigortası'na sahip oluyor.

Anlaşma, T.C. Kültür ve Turizm Bakanı Ertuğrul Günay, Zurich Sigorta CEOsu Yılmaz Yıldız ve TÜRSAB Başkanı Başaran Ulusoyun katılımıyla 16 Kasım 2012 Cuma günü saat 13.00da İstanbul Arkeoloji Müzesinde gerçekleştirilecek basın toplantısıyla imzalanacak.