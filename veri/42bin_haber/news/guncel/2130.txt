DHKP-C'ye yönelik soruşturmada 23 tutuklama talebi
Terör örgütü DHKP-C'ye yönelik operasyon kapsamında gözaltına alınarak bugün adliyeye çıkarılan 26 şüphelinden 23'ü, tutuklama istemiyle nöbetçi hakimliğe sevk edildi.
İstanbul Cumhuriyet Başsavcıvekilliği'nin talimatı doğrultusunda üç gün önce terör örgütü DHKP-C'ye yönelik İstanbul başta olmak üzere 7 ilde düzenlenen eş zamanlı operasyonlar kapsamında gözaltına alınan ve sabah saatlerinde adliyeye getirilen 26 şüphelinin savcılıktaki işlemleri tamamlandı.

Savcılık, şüphelilerden 23'ünü tutuklanması istemiyle nöbetçi hakimliğe sevk ederken, 3 kişiyi serbest bıraktı.