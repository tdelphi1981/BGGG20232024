Konya'da motorlu kapkaççılar yakalandı
Konyada hasta kadının çantasını çalan motorlu üç kişi Hırsızlık Büro Amirliği ekipleri tarafından yakalandı.
Konyada 2 gün önce Feyzullah Cankurtaran isimli vatandaş Ilgın İlçesinden Selçuklu Tıp Fakültesine eşi Fatma Cankurtaranı tedavi ettirmek için getirdi. Talihsiz kadının çantası motosikletli 3 kişi tarafından kapkaç yöntemiyle çalındı. Olayın ardından Feyzullah Cankurtaran durumu polise bildirdi. Cankurtaranın çantasında 15 TL para, cep telefonu, 1 euro, ayna ve sağlık raporları bulunduğu belirtildi. Verilen eşgal üzerine çalışma yapan polis kapkaç olayına karıştığı iddia edilen kişilerin adres bilgilerine ulaştı. Polis şüphelilerin evine gittiğinde, bahçede kapkaç yapılan çanta, makyaj aynası ve ilaçların yanmış küllerini gördü. Yapılan çalışmada kapkaç olayına karıştığı iddia edilen Mustafa A., (20) Ali Ö. (17) ve Halil Ö., yakaladı. Yakalanan şahıslar Konya Eğitim ve Araştırma Hastanesinde yapılan sağlık kontrolünün ardından adliyeye sevk edildi.