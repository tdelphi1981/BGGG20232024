Ayvalık'ta bıçaklı kavga: 1 ölü, 1 yaralı
Balıkesir'in Ayvalık ilçesinde çıkan kavgada, 1 kişi öldü, 1 kişi yaralandı.
Ayvalığa bağlı Küçükköy beldesindeki bir eğlence merkezinden çıkan 4 kişi kavga etmeye başladı.

Kavga eden kişiler daha sonra kendilerini izleyen Hasan Kaya'ya (34) 'Ne bakıyorsun?' diyerek saldırdı. Söz konusu kişiler, Kaya'yı kasığından, yanındaki arkadaşı Murat Dümen'i de (27) karnından bıçakla yaraladı.

Ağır yaralanan bir çocuk babası Kaya, hayatını kaybetti, Dümen ise Ayvalık Devlet Hastanesi'ne kaldırıldı.

Olayla V.D, M.A, M.E. ve S.A gözaltına alındı.