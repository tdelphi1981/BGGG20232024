Milletvekilleri sel bölgesinde incelemelerde bulundu
AK Parti Balıkesir milletvekilleri, sel afeti yaşanan Edremit'in Akçay beldesinde selden zarar gören vatandaşların sorunları dinleyip incelemelerde bulundu.
İncelemelere katılan AK Parti Balıkesir Milletvekili Cemal Öztaylan, Akçaydaki Pina Deresi'nde yaptığı incelemeler esnasında, dere ağzına boru konulmasını eleştirdi.

Balıkesir'in Edremit ilçesinde, geçen cuma günü akşam saatlerinde başlayıp yaklaşık 8 saat aralıksız süren sağanak yağmur ve Kazdağları'nda eriyen kar suları nedeniyle yaşanan sel felaketinin bilançosu belli oldu. 

İlk belirlemelere göre, bin 500 ev ve iş yerinin selden etkilendiği, 400 küçükbaş hayvanın telef olduğu, bin arı kovanının da selde kaybolduğu öğrenildi. 

Vatandaşlar yaralarının sarılmasını beklerken, bölgeye gelen siyasi parti temsilcileri ve milletvekilleri vatandaşların sorunlarını dinledi.

AK Parti Balıkesir Milletvekili ve Genel Başbakan Yardımcısı Edip Uğur, AK Parti Balıkesir Milletvekili Cemal Öztaylan, Balıkesir İl Başkanı Mahmut Poyrazlı, Edremit İlçe Başkanı Harun Yüzüak ve Edremit Belediyesi AK Parti meclis üyeleri, Edremitin Akçay beldesinde selden zarar gören yerleri inceledi. 

AK Parti Genel Başkan Yardımcısı Edip Uğur, Edremit Körfezi'nde yaşanan doğal afet neticesinde zarar gören vatandaşlarımıza geçmiş olsun diliyoruz. AK Parti olarak biz de gerekli çalışmaları başlatıyoruz. açıklamasında bulundu. 

Akçaydaki Pina Deresi'nde inceleme yapan AK Parti Balıkesir Milletvekili Cemal Öztaylan, dere üzerinde boru şeklindeki petekleri görünce, "Bu yirminci yüzyıl harikası. Kutluyorum, bunu yapan, projesini çizen teknik elemanlara da helal olsun. ifadesini kullandı. 

Bölgede inceleme esnasında yaşlı bir kadın, AK Partili Milletvekili Cemal Öztaylan'ın sırtına vurarak, Oğlum bakar mısın? Şuradaki eve de bakalım." dedi. Öztaylan ise Biz eve bakmıyoruz." diyerek yaşlı kadının yanından ayrıldı. 

AK Partili heyet çevrede incelemelerine devam etti. İnceleme esnasında AK Parti Milletvekili Öztaylan, vatandaşa Nalbant değilim belediye başkanıyım demesi dikkat çekti. Bunun üzerine AK Parti Balıkesir Milletvekili ve Genel Başbakan Yardımcısı Edip Uğur da Bandırma Belediye Başkanı diyerek tasdik etti. 

Selden zarar gören Akçaylı vatandaşlar ise Belediye Başkanı Cahit İnceoğlunun selden sonra bir kere olsun yanlarına gelmediğini öne sürerek, "Hiç buraya adım atmadı. Kayıp. Böyle belediyecilik olmaz." eleştirisinde bulundu.

Edremit, Akçay ve Güre beldesinde incelemelerde bulunan AK Parti milletvekilleri Kaymakamlık ve Belediye Başkanlığını ziyaret ederek durum hakkında bilgi aldı.