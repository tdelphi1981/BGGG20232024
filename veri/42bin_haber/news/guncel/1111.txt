Hazırladıkları molotof kendilerini yaktı
Molotof hazırladıkları evde yangın çıktı.
 Şırnak'ın Bahçelievler Mahallesi'nde bir evin bodrum katında sokak eylemlerinde kullanmak üzere hazırlanan molotof bombasının yanında bulunan benzin tutuşunca yangın çıktı.
 Evin bodrum katında çıkan yangını gören vatandaşların itfaiyeyi araması üzerine olay yerine gelen ekipler yangına müdahale ederek kısa sürede sündürdü. Emniyet, çevrede geniş güvenlik önlemleri alırken, olay yeri inceleme birimleri de bölgede incelemelerde bulundu. Olay yerinde 9 adet molotof bombası ele geçirildi, 2 kişi gözaltına alındı.
 Olayla alakalı soruşturma sürüyor.