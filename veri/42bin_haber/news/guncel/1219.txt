Karadayı serbest bırakıldı
Eski Genelkurmay Başkanı emekli orgeneral İsmail Hakkı Karadayı, 28 Şubat soruşturması kapsamında İstanbulda gözaltına alındı. Uçakla Ankara'ya getirilen Karadayı havaalanından adliyeye Genelkurmaya ait olduğu öğrenilen sivil bir araçla getirildi. 83 soru sorulan ve yaklaşık 4 saat ifade verrikten sonra tutuklama istemiyle mahkemeye sevk edilen Karadayı serbest bırakıldı.
Ankara Cumhuriyet Başsavcılığı'nca yürütülen 28 Şubat soruşturması kapsamında ifadeye çağrılan eski Genelkurmay Başkanı emekli Orgeneral İsmail Hakkı Karadayı, sabah saatlerinde İstanbuldaki Fenerbahçe Orduevinde gözaltına alındı.  
KARADAYI ADLİYEYE BÖYLE GETİRİLDİ / Foto Galeri 
KARADAYI ADLİYEDE / WEB TV 
Kendi korumaları ve sivil polis eşliğinde İstanbul Adalet Sarayına getirilen Karadayı, otopark kapısından içeri alındı, Adli Tıpta sağlık kontrolünden geçirildi. Karadayı  daha sonra Ankaraya getirilmek üzeri havaalanına götürüldü.  
AVUKATI: "GÖZALTI KARARI YOK" 
Karadayının 28 Şubat soruşturması kapsamında ifadesinin alınması için İstanbuldan Ankaraya götürüldüğünü belirten avukatı Erol Yılmaz Aras, "Bir gözaltı ve arama kararı yok. Yalnız şüpheli sıfatıyla ifadesinin Ankarada alınması için Ankaraya götürülüyor" dedi. 
"SAĞLIK DURUMU İYİ" 
Sabah saatlerinde önce müvekkiline yazılı bir evrakın gösterilmediğini, daha sonra gösterilen belgede herhangi bir arama ya da gözaltı kararının bulunmadığını ifade eden Aras, şunları söyledi: Komutanımın kendisi ile konuştuk, aldığımız bilgi, bir gözaltı kararı yok, arama kararı yok. Yalnız şüpheli sıfatıyla ifadesinin Ankarada alınması için biraz sonra İstanbuldan uçakla Ankaraya getirilecek. Cumhuriyet Savcısının Ankarada yaklaşık 2 saat sonra yanında olup ifade vereceğiz. 
Avukat Aras, eski Genelkurmay Başkanlarından emekli Orgeneral İsmail Hakkı Karadayının sağlık durumunun iyi olduğunu bildirdi. 
İFADE İÇİN ADLİYEDE 
THY ait yolcu uçağı, saat 13.50'de Esenboğa Havaalanı'na inen Eski Genelkurmay Başkan, buradan Ankara Adliyesine Genelkurmaya ait olduğu öğrenilen sivil bir araçla getirildi. Araçtan inen Karadayı gazetecilerin yoğun ilgisi arasında adliye binasına götürüldü. 
Bu arada, Karadayı'nın ifadesinin alınacağı Ankara Adliyesi önünde toplanan bir grup, slogan atarak, kısa süreli arbedenin yaşanmasına yol açtı. 
83 SORU SORULDU 
4 saat ifade veren Eski Genelkurmay Başkanı Emekli Orgeneral İsmail Hakkı Karadayı, tutuklama talebiyle mahkemeye sevkedildi. Karadayı'nın avukatı Erol Yılmaz Aras, karar sonrası gazetecilere yaptığı açıklamada, "Karadayı'ya 83 soru soruldu. Herhangi bir belgede imzası veya parafı olmamasına rağmen savcı, dönemin genelkurmay başkanından habersiz böyle bir şey olmayacağını düşünerek, tutuklama istemiyle mahkemeye sevk etti" dedi 
TANKLARI SİZ Mİ YÜRÜTTÜNÜZ? 
İsmali Hakkı Karadayının savcılıkta soruların hepsine yanıt verdiği öğrenildi. Sincanda tankları siz mi yürüttünüz? sorusuna Karadayının, Haberim yok. Güzergahtaki yolun bozuk olması nedeniyle tankların oradan geçirildiğini biliyorum. Bunun dışında bilgim yok yanıtını verdiği öğrenildi. Karadayı ayrıca, Islak imzam olmayan hiçbir belgeyi kabul etmiyorum. Hazırlanan belgelerle ilgili bilgim yok, Bilgim olsaydı ıslak imzam olurdu diye konuştu. 
SERBEST BIRAKILDI 
Ankara Cumhuriyet Başsavcılığı'nın yürüttüğü 28 Şubat şoruşturması kapsamında, savcılık sorgusunun ardından tutuklama istemiyle mahkemeye sevk edilen, eski Genelkurmay Başkanı İsmail Hakkı Karadayı, adli kontrol hükümleri uygulanarak serbest bırakıldı. 
ESKİ ÇALIŞMA ARKADAŞLARINI KIZDIRDI İDDİASI 
Kulislerde, dönemin Genelkurmay Genel Sekreteri Erol Özkasnakın literatüre geçirdiği postmodern darbe tanımlamasına yönelik, fevkalade aptalca bir ifade sözüne büyük tepki olduğu konuşuluyor. Batı Çalışma Grubu da dahil bir çok 28 Şubat dönemi uygulamasından haberinin olmadığını söylemesinin de eski çalışma arkadaşlarını kızdırdığından söz ediliyor.  
  ESKİ GENELKURMAY BAŞKANI GÖZALTINDA  
O TUTANAK SAVCIDA 
Karadayının, Meclis Başkanlığı tarafından 28 Şubat soruşturmasını yürüten Ankara Cumhuriyet Başsavcılığına iletilen komisyon tutanağındaki postmodern darbe sözüne yönelik değerlendirmesi şöyle:
Ak Parti Çankırı Milletvekili İdris Şahin: Sayın Karadayı biz bir şey demiyoruz da sizin silah arkadaşlarınız, yanınızda çalışma arkadaşınız diyelim ki sizin adınıza, bakın burada bir belge de var, biraz sonra arz edeceğim, Genelkurmay Başkanı adına diye imza atan Çevik Birin yazıları da var. Bunları da size soracağız ama sizin adınıza konuşanlar diyor ki: Bu bir postmodern darbedir.
Karadayı: Hah, çok güzel bir laf.  
APTALCA BİR İFADE 
Komisyon Başkanı Nimet Baş: Yani siz söylemeseniz bile sizin adınıza imza atanlar ve sizi temsil edenler bunu böyle tasnif ediyorlar. Onun için adı postmodern darbe veya darbe girişimi olarak
Karadayı: Benim oradaki notumda var postmodern darbe. Postmodern darbe ifadesini kullanan fevkalade aptalca bir ifade kullanmıştır. Hani bazı insanlar vardır, ileri çıkmak, önde görünmek şeyi Bunu kim çıkarttı, nereden çıkarttılar hâlâ hayıflanırım ve üzülürüm. 
  28 ŞUBATTA NE OLMUŞTU  
  DIŞ BASINDA YANKI BULDU  
  
BÇGYİ HATIRLAMIYORUM 
Karadayı, Başın, dönemin Deniz Kuvvetleri Komutanı Güven Erkayanın açıklamalarına atıfla gündeme getirdiği Batı Çalışma Grubu BÇG konusunda ise şunları söyledi:
Şimdi, evvela Genelkurmay Başkanlığı bir Meclis gibi düşünün. Bir Meclis Başkanı var, bir olay düşünülüyor, komisyon kuruluyor. Kim kuruyor komisyonu? Meclis Başkanı. Öyle mi efendim? Şimdi, Genelkurmayda da böyledir. Bir şey olduğu zaman, önemli konu olduğu zaman Mesela Kardak olayı, mesela Suriye olayı, mesela şu olay, bu olay, bunlar olduğu zaman bir komisyon kurulabilir. Bu komisyon geçici olur, daimî değil, bu olay bitinceye kadar bu devam eder. Bunun için de MİT elemanı da vardır, gelir, bilgi verir. Ondan sonra Dışişlerine de personel gelir, bilgi verir. Emniyetten gelir, bilgi verir. Dolayısıyla bu komisyon doğrudan doğruya o olayı aydınlatmak, o olayın çözümüne çare bulmak için bazı tedbirler, ondan sonra fikirler ortaya atmak için kurulmuş bir şeydir. Bu geçicidir. Bunlar önemli ise gelir Genelkurmay Başkanlığına sunulur, Genelkurmay Başkanlığı da gerektiği zaman Başbakana bunu intikal ettirir veya Cumhurbaşkanına intikal ettirir. Mesele bu. Onun için ben, Batı Çalışma Grubu, şuydu, buydu Batı Çalışma Grubu ismini dahi ben tam net şey yapmıyorum. Bu şeyin devamlı bir kuruluşu da değil, olduğunu sanmıyorum. Çünkü bu şu anda dava meselesi. Onun için de fazla konuşmak istemiyorum. 
SAMİMİ SÖYLÜYORUM BİLEMİYORUM 
CHP Gaziantep Milletvekili Mehmet Şekerin, Batı Çalışma Grubu diye bir grup yok sözü üzerine, Batı Çalışma Grubu diye bir grup yoktu diyen Karadayı, Başın, Paşam, siz değil ama size rağmen bu alttaki arkadaşlar isimlerini de vererek ben sorayım, Güven Erkaya olsun, Çevik Bir olsun, Özkasnak olsun, diğerleri, böyle bir çalışma ortamı oluşturmuş olabilirler mi size rağmen? sorusu üzerine de, Ben tahmin etmiyorum. Çünkü bana intikal eden bir şey yok dedi. Karadayı, BÇG konusunun savcılıkta soruşturulduğunu anımsatarak yönelttiği, Yani olmayan bir şey, savcı böyle bir şeyi niye soruştursun? sorusu üzerine de, Ben bilemiyorum. Samimi söylüyorum bilemiyorum diye konuştu.  
    'Bunu bekliyordum'  Başka gözaltı olmayacak  'Tankların yürümesi talihsizlikti'  
  İşte Çevik Bir'in Karadayı hakkındaki 11 sayfalık suç duyurusu  
  'Karadayı'yı görevden alacaktık, Demirel farketti'  
 