Tatvan'da Karda mahsur kalan öğrencileri polis kurtardı
Alınan bilgilere göre 7 öğrenci, saat 17.00 sıralarında Tatvan ilçesine yaklaşık 13 kilometre uzaklıkta bulunan Yumurtatepe köyüne yaya olarak gitmek için yola çıktı.
Bitlisin Tatvan ilçesinden, Yumurtatepe köyüne yaya olarak gitmek isteyen 1i üniversiteli 6sı liseli 7 öğrenci kardan dolayı mahsur kalınca imdatlarına Tatvan emniyetine bağlı polisler yetişti.

Alınan bilgilere göre 7 öğrenci, saat 17.00 sıralarında Tatvan ilçesine yaklaşık 13 kilometre uzaklıkta bulunan Yumurtatepe köyüne yaya olarak gitmek için yola çıktı. Öğrenciler, köye yaklaşık 7 kilometre kala yolun kardan dolayı kapalı olması nedeniyle mahsur kaldı. Köy yolunun kapalı olması nedeniyle köydeki ailelerine haber veremeyen öğrenciler, Tatvan Emniyet Müdürlüğü'nü arayarak yardım istedi. Öğrencilerin yardım talebini alan Tatvan Emniyet Müdürlüğü'ne bağlı ekipler kısa sürede öğrencilerin mahsur kaldıkları bölgeye ulaştı. Öğrencileri araçlarla mahsur kaldıkları yerden alan polisler, öğrencileri önce Tatvan Emniyet Müdürlüğü binasına getirdi. Burada öğrencilerin ısınmasını sağlayan polisler, ailelerini arayarak bilgi verdi. Öğrenciler ise kendileriyle yakından ilgilenen polis ağabeylerine ilgilerinden dolayı teşekkür etti. 

Öte yandan mahsur kalan öğrencilerin gece konaklamaları için yurtlara yerleştirildi.