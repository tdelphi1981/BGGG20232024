8 sanığa örgüt cezası
YARGITAYIN bozma kararından sonra Umut davası olarak bilinen Uğur Mumcu, Ahmet Taner Kışlalı, Muammer Aksoy ve Bahriye Üçokun öldürülmesi davasında, 11inci Ağır Ceza Mahkemesi yeniden karar verdi. Mahkeme, 3 sanığı yasadışı Tevhid-Selam ve Kudüs Ordusu örgütünü kurmak ve yönetmek suçundan 12 yıl 6şar ay, 5 sanığı ise aynı örgüte üyelikten 6 yıl 3er ay hapse mahkum etti. Mahkeme, 20 yıl önce öldürülen Mumcunun otomobilinin enkazının mirasçılarına verilmesine de karar verdi. Dünkü duruşmada Cumhuriyet Savcısı Mehmet Özgür, 13 Aralık 2007 ve 15 Nisan 2009da verilen esas hakkındaki görüşünü tekrarladığını bildirdi. Kısa bir aranın ardından mahkeme heyeti kararını açıkladı. Sanıklardan Mehmet Ali Tekin, Hasan Kılıç ve Ekrem Baytap, takdiri indirim de uygulanarak, silahlı suç örgütü kurma ve yönetme eylemlerinden 12 yıl 6şar ay hapse mahkum oldu. Sanıklar Abdulhamit Çelik, Fatih Aydın, Yusuf Karakuş, Mehmet Şahin ve Recep Aydın da silahlı suç örgütü üyesi olmak suçundan iyi halleri dikkate alınarak 6 yıl 3er ay hapis cezasına çarptırıldı.