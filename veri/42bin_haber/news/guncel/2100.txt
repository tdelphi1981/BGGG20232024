Hayvanseverler yine sokakta
İstanbul ve İzmir'de hayvan severlerlerin eylemi vardı. Hayvan hakları için yürüyen eylemciler mecliste bekletilen yasa tasarısının geri çekilmesini istiyor. İstanbul'da, yanlarında getirdikleri evcil hayvanlarıyla İstiklal Caddesi'nde yürüyen yaklaşık 100 kişilik protestocu grup, ellerinde "kanlı yasaya hayır" "ölüm yasasına hayır" yazılı pankartlar taşıdı. Sloganlar atarak yasayı protesto etti. 

Galatasaray'dan Taksim Meydanı'na yürüyen eylemciler burada basın açıklaması yaptıktan sonra dağıldı. 

İzmir'de de benzer görüntüler vardı.  Ankara'ya seslenen, İzmirli hayvanseverler, dostları için düzenledikleri eylemde yasa tasarısının geri çekilmesini istedi. 

Gündoğdu meydanına kadar yürüyen yaklaşık 250 kişilik grup burada bir basın açıklaması yaptı. Basın açıklamasından sonra eylem sona erdi.