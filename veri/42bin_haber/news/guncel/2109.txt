Dünyanın gözü bu davada...
Hindistan'da bugün tüm dünyanın yakından ilgilendiği bir dava görülüyor. Geçen ay Yeni Delhi'de bir otobüste toplu tecavüze uğradıktan sonra hayatını kaybeden genç kızla ilgili dava başladı. Yeni Delhi'de 16 Aralık'ta bindiği otobüste 6 kişinin tecavüzüne uğrayan ve ağır yaralanan 23 yaşındaki genç kadın, tedavi için götürüldüğü Singapur'da hayatını kaybetmişti. 

Olayla ilgili dava Yeni Delhi'de sadece kadına şiddet davalarına bakan ve hızlı karar alan özel yetkili mahkemede görülüyor.

Tecavüz ve cinayetten yargılanan 5 zanlı idam cezasıyla karşı karşıya.

Ancak 17 yaşındaki diğer zanlının en fazla 3 yıl ceza verebilen çocuk mahkemesinde yargılanması bekleniyor.