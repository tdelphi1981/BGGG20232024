Mehmet Ali Birand'ın oğlu acı haberi böyle verdi
Usta gazeteci Mehmet Ali Birand 71 yaşında hayatını kaybetti.
Haberciliğin duayen ismi Mehmet Ali Birand hayatını kaybetti. Kanal D Haber Grup Başkanı Mehmet Ali Birand'ın, tedavi gördüğü Vehbi Koç Vakfı Amerikan Hastanesi'nde hayatını kaybettiği bildirildi.



HASTANEDEN YAPILAN AÇIKLAMA
Vehbi Koç Vakfı Amerikan Hastanesi'nden açıklamada şu ifadelere yer verildi: "Hastamız Mehmet Ali Birand, safra yollarına yönelik geçirdiği girişimi izleyen dönemde gelişen kardiyak yetmezlik sonrasında yapılan tüm müdahalelere cevap vermemiş ve saat 18:29'da kaybedilmiştir."

BABASININ VEFATINI KAMERALAR ÖNÜNDE AÇIKLADI
Babası Mehmet Ali Birand'ın vefatından sonra kameralar karşısına geçen Umur Birand: "Maalesef 18:29'da babamı kaybettik. Acı çekmediğini düşünüyorum. Başarılı bir ameliyat oldu. Hiç beklenmedik bir şekilde kaybettik. Babam 71 yaşındaydı. Herkese çok teşekkür ediyoruz. Hepimizin başı sağolsun." sözleriyle babasının vefatını açıkladı.