Van'da kaza: 1 ölü
Van'da meydana gelen trafik kazasında 1 kişi öldü, 5 kişi yaralandı.
Alınan bilgiye göre, Raciye Meral yönetimindeki 65 EL 739 plakalı otomobil, Van-Erciş karayolunun 8. kilometresinde aynı şeritte bulunan Zeki Atlı yönetimindeki 61 EU 765 plakalı otomobille çarptıştı.

Direksiyon hakimiyetini kaybeden sürücü Meral'in kullandığı otomobil, orta refüjü aşarak karşı şeride geçti ve bu kez Çağlar Yeşilırmak yönetimindeki 65 Y 5005 plakalı minibüse çarptı.

Çarpmanın etkisiyle yaklaşık 100 metre sürüklendikten sonra devrilen otomobilde sıkışan Meral, olay yerine gelen sivil savunma arama kurtarma ekiplerince araçtan çıkartıldı.

Kazada yaralanan sürücüler Meral ve Yeşilırmak ile minibüste yolcu olarak bulunan 4 kişi, 112 Acil Servis ambulanslarıyla Yüzüncü Yıl Üniversitesi Dursun Odabaş Tıp Merkezi'ne kaldırıldı.

Yaralılardan minibüs şoförü Yeşilırmak tüm müdahaleye rağmen kurtarılamazken, diğer yaralıların tedavisinin devam ettiği öğrenildi.

Kazayla ilgili soruşturma başlatıldı.