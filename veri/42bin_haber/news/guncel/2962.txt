Soylu: "Erdoğan Türkiye'nin ebedi başkanıdır"
AK Parti Genel Başkan Yardımcısı Süleyman Soylu, dün bu milletin Menderesini Özalını alanlara, milletin Erdoğanı vermeyeceğini ve sahip çıkacağını söyledi. Türkiyenin net bir şekilde Başkanlık sistemine ihtiyacı olduğunu da savunan Soylu, "Tayyip Erdoğan, Türkiyenin ilelebet ve ebedi başkanıdır" dedi.
Partisinin İl Danışma Meclisi toplantısına katılmak üzere Malatyaya gelen Süleyman Soylu, Belediye Konferans Salonunda düzenlenen toplantıda partililere hitap etti. Konuşmasında gündeme ilişkin konularda değerlendirmelerde bulunan Soylu, son dönemlerde sıkça dillendirilen başkanlık sistemine değindi. Mevcut parlamenter sistemin her yerde Türkiyenin ayağına bağ olduğunu öne süren Soylu, şöyle konuştu:

"Türkiyede Tayyip Erdoğan, başkanlık sistemini kendisi için istememektedir. Türkiyenin geleceği için istemektedir. Zaten önümüzdeki Cumhurbaşkanlığı sürecinde sayın başbakanımız Cumhurbaşkanlığına aday olduktan sonra 5+5 ya da 4+4, 10 yıl Türkiyenin başındadır. Onun karizması, onun yaptığı hizmetler onun Türkiye ve milletle birlikte bütünleşmesinde Başkanlık sistemine zaten ihtiyaç yoktur ki. Tayyip Erdoğan, Türkiyenin ilelebet ve ebedi başkanıdır."

ALLAHA YEMİN EDERİM Kİ

Özgürlükçü, demokratik, bu milletin temel referanslarıyla örtüşen bir Anayasa yapmanın en önemli görevlerinden olduğunu kaydeden Soylu, "Türkiyeyi, bilin ki darbecilerin, darbeci generallerin ortaya koymuş olduğu Anayasadan kurtarabilecek ve Türkiyeyi yepyeni bir anlayışa kavuşturabilecek yegane parti Ak Partidir. Allaha yemin ederim ki, Türkiyedeki bütün meselelerin çözülmesinde en yetkili lider ise Recep Tayyip Erdoğandır. Bu millet kararlıdır. Dün bu milletin Menderesini aldınız, dün bu milletin Özalını aldınız, Vallahi de, billahi de, tallahi de, bu millet size Erdoğanı vermeyecek, sahip çıkacaktır."

1071 DPLİ Ak PartiYE GEÇTİ

Soylunun konuşmasının ardından Malatya Demokrat Partiden 1071 kişinin AK Partiye katılım töreni gerçekleşti. Süleyman Soylu, AK Partiye geçen eski partisindeki il yönetimine rozetlerini taktı. AK Parti İl Danışma Meclisine AK Parti Malatya Milletvekilleri ile Belediye Başkanları ve çok sayıda partili katıldı.

CHP'DEN SOYLU'YA 'EBEDİ BAŞKAN' TEPKİSİ 
 