Polis çağırmaya ömrü yetmedi
Uşakta, 15 yıl önce boşandığı eski kocasının tehditleri üzerine çağrı üzerine koruma altına alınan dört çocuk annesi kadın, işyerine gelen o koca tarafından bıçaklanarak öldürüldü.
Polis, panik butonu olmayan kadının koruma için telefonla çağrı yapması gerektiğini, ama kendilerine böyle bir ihbar gelmediğini açıkladı. 
UŞAKın Sivaslı ilçesinde, tehdit edildiği için savcılığın talimatıyla polis tarafından korunan kadın, eski eşi tarafından bıçaklanarak öldürüldü. Dört çocuk annesi, Nermin Şen (47), dün sabah saatlerinde, temizlik görevlisi olarak çalıştığı kamu kurumuna geldi. Bu sırada kadının 15 yıl önce boşandığı eşi M.Ö. (50), işyerine gelerek kadını, vücudunun çeşitli yerlerinden bıçakladı.
YENİ HAYAT KURACAKTI
Olay yerinde can veren Nermin Şenin, üç ay önce başka biriyle evlenmek istemesi nedeniyle eski kocası tarafından tehdit edildiği, savcılığa yaptığı suç duyurusu sonrası açılan dava kapsamında eski kocasının tehdit suçlamasıyla 10 gün Uşak Cezaevinde tutuklu kaldığı, bir süre önce serbest bırakıldığı öğrenildi. Savcılık tarafından polis koruması tahsis edilen Nermin Şenin çağrı üzerine koruma sistemiyle korunduğu öğrenildi. Panik butonu bulunmaması nedeniyle telefonla koruma istemesi gereken kadının polise herhangi bir ihbarda bulunmadığı belirtildi. 
 