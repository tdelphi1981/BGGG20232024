Yaşı küçük kızla ilişkiye 15 yıl hapis istemi
ADANAda, ilköğretim öğrencisi 14 yaşındaki E.E. ile cinsel ilişkiye girdiği iddia edilen 8 erkekle, bu kişilerin bazılarına aracılık ettiği ileri sürülen 2 kadın hakkında yürütülen soruşturma tamamlandı. Tutuksuz 10 şüpheli hakkında çocuğun cinsel istismarı ve fuhuşa aracılık etmek suçlarından 2 ile 15 yıl arasında hapis cezası istendi.
Merkez Seyhan İlçesinde oturan E.E.nin annesi ile babası geçimsizlik nedeniyle ayrıldı. Annesi ile birlikte yaşamaya başlayan 8inci sınıf öğrencisi E.E., geçen yıl nisan ayında 13 yaşında iken, 18 yaşındaki Y.A. için evden kaçtı. İddiaya göre yaşı küçük kıza önce sevgilisi, ardından da 10 kişi tecavüz etti. Daha sonra akrabası olan 2 kadın, küçük kızı erkeklere pazarladı. 
 
Geçen kasım ayında evine dönen E.E., başından geçenleri annesine anlattı. Anne- kızın başvurusu üzerine polis, 2si kadın 11 şüpheliyi gözaltına aldı. İfadelerinin ardından adliyeye sevk edilen biri yaşı küçük 11 şüpheli tutuksuz yargılanmak üzere serbest bırakıldı. 
 
KIZ, BENİMLE İLİŞKİ İSTER MİSİN? DİYE SORMUŞ
 
Soruşturmasını tamamlayan Cumhuriyet Savcısı, olayla ilgili iddianame hazırladı. 5inci Ağır Ceza Mahkemesine gönderilen iddianamede, sanıklar hakkında çocuğun cinsel istismarı ve fuhuşa aracılık etmek suçlarından 2 ile 15 yıl arasında hapis cezası istendi. İddianamede, yaşı küçük kız E.E.nin okul çıkışı buluştuğu erkek arkadaşı Y.A.ya kendisini sevip sevmediğini anlamak amacıyla "Benimle ilişki ister misin?" diye sorduğunu, sonra da birden fazla ilişkiye girdikleri öne sürüldü. Y.A.nın sadece cinsel ilişkiye girmek için kendisiyle buluştuğunu anlayan E.E.nin, tartışıp ilişkisini bitirdiği belirtilen iddianamede, sonraki farklı tarihlerde ise birden fazla erkekle birlikte olduğu öne sürüldü.
 
İddianame kabul edilirse, yaşı büyük olan 10 sanığın yargılanmasına önümüzdeki günlerde başlanacak. Yaşından dolayı dosyası ayrılan 17 yaşındaki H.H.Ç.nin soruşturmasının ise sürdüğü bildirildi.