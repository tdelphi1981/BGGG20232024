Ataşehir'de dehşet
Ataşehir'de, 16 yaşındaki M.Y.'nin tiner bağımlısı bir arkadaşı tarafından eli ve yüzünün yakıldığı iddia edildi. Yanık yaralarıyla eve gelen 16 yaşındaki çocuk ailesi tarafından ambulansla hastaneye götürülerek tedavi altına alındı.
ARKADAŞININ KORKUSUNDAN SOKAĞA ÇIKMIYORMUŞ

Edinilen bilgiye olay Küçükbakkalköy Sümer Sokak'ta meydana geldi. İddiaya göre M.Y.(16) bir süredir bir arkadaşı tarafından tehdit ediliyordu. Yaklaşık 3 aydır bu sebeple sokağa çıkmayan M.Y., bugün öğle saatlerinde evinden dışarı çıktı.

EVE YANIK YARALARIYLA DÖNDE

Kısa bir süre sonra elleri ve yüzü yanmış halde geri dönen M.Y. panik içinde çevredekilerden yardım istedi. Elleri ve yüzü tinerle yanmış çocuğu gören çevre sakinleri hemen sağlık ekiplerine haber verdi. Kısa sürede olay yerine gelen sağlık ekipleri, M.Y'ye ilk müdahaleyi yaptıktan sonra ambulansla Kartal Lütfi Kırdar Eğitim ve Araştırma Hastanesi Yanık Tedavi Ünitesi'ne kaldırdı.

HAYATİ TEHLİKESİ YOK

M.Y.'nin hayati tehlikesinin olmadığı öğrenildi. Olayın nasıl olduğu tam olarak netleşmezken, çevre sakinleri talihsiz çocuğun tinerciler tarafından yakıldığını iddia etti.

DEHŞETİN BİR KAÇ DAKİKA SONRASI KAMERA KAYDINDA

Öte yandan talihsiz çocuğun olaydan hemen sonra elleri yanık halde evinin bulunduğu sokağa gelmesi, çevrede bulunan bir işyerinin güvenlik kamerasına yansıdı. Görüntülerde yanında iki kişi bulunan M.Y.' panik halde sokaktan geçiyor ve caddeye çıkarak ambulans beklemeye başlıyor. Polis olayla ilgili soruşturma başlattı.