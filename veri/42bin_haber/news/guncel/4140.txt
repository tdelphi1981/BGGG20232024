11 DHKP-C şüphelisi açlık grevinde
İZMİRde, terör örgütü DHKP-Cye bağlı Devrimci Memur Hareketi adlı oluşuma yönelik yapılan operasyon kapsamında gözaltına alınan 11 kişinin, nezarethanede açlık grevine başladıkları belirtildi.28 kentte 167 kişinin gözaltına alındığı operasyonun İzmir ayağında ise 10 ayrı adrese yapılan eşzamanlı baskınlarda, 15 kişi gözaltına alındı. Aydındaki 3 kişinin sorgusu bu kentte sürerken, şüphelilerden henüz 2 aylık bebeği olan öğretmen S.K. ise savcının talimatıyla ifadesi alındıktan sonra serbest bırakıldı. İzmir Emniyetinde sorguları süren ve ek gözaltı süresi alınan 11 şüphelinin kendilerine verilen kumanyaları yemedikleri, açlık grevine başladıkları belirtildi. Ayrıca, ifade verip vermeme konusunda avukatlarıyla görüşen şüphelilerden bazılarının ise parmak izlerinin alınmasına karşı çıktıkları kaydedildi. Ankarada gözaltına alınanlardan iki kişi de serbest bırakıldı.                  