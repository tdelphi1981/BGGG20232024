Malatya'da 88 kilo esrar yakalandı
Malatya'da bir otomobilde yapılan aramada 88 kilogram esrar ele geçirildi. Uyuşturucu ile birlikte yakalanan bir şüpheli tutuklandı.
Bir ihbarı değerlendiren Malatya Emniyet Müdürlüğü Kaçakçılık ve Organize Suçlarla Mücadele Şube Müdürlüğü ekipleri, Elazığ yönünden Ankara istikametine giden bir otomobili kent merkezinde durdurdu. Ekipler, otomobilde yaptıkları aramada 88 kilogram esrar ele geçirdi. 

Gözaltına alınan sürücü M.G. (30), emniyetteki ifadesinin ardından savcılığa sevk edildi. Mahkemeye çıkarılan şüpheli, tutuklanarak cezaevine konuldu.