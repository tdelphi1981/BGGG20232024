Facia 3 gün sonra ortaya çıktı
Aydın'ın Söke İlçesi'nde, 4 kişilik arslan ailesinden 3 gündür haber alınamıyordu. Yakınları polise başvurdu ve arama çalışmaları başlatıldı. Ailenin kredi kartı harcamalarından yola çıkan polis, bir ipucuna ulaştı. Kayıp 4 kişinin otomobilleriyle Menderes Nehri'ne uçtuğu tahmin ediliyor. 
Söke'de gıda pazarlama işi yapan 38 yaşındaki Mehmet Arslan, eşi Necla Arslan ve çocukları İrem ile Eyüp'ten üç gündür haber alamayan yakınlarının polise başvurması üzerine inceleme başlatıldı. 
Kredi kartı harcamalarından yola çıkan polis, önce ailenin geçtiği güzergahı belirledi, ardından MOBESE kameralarının görüntülerini incelemeye aldı. Kamera kayıtlarında bir otomobilin Menderes Nehri'ndeki köprüden düştüğü görüldü. Bunun üzerine nehirde arama çalışması başlatıldı. 
Ancak dalgıçların da katıldığı arama çalışmasına havanın kararması nedeniyle ara verildi. Aramalara bugün devam edecek.