Şırnak'ta arazide roketatar ve havan bulundu
Şırnak'ta araziye gizlenmiş roketatar ve havan bulundu.
Şırnak İl Jandarma Komutanlığı Uludere kırsalında yaptığı çalışmada araziye gizlenmiş 4 roketatar ile 3 havan ele geçirdi. Konu hakkında Şırnak Valiliği tarafından yapılan açıklamada; "Şırnak İl Jandarma Komutanlığı'nın yaptığı titiz çalışmalar sonucu 16 Ocak 2013 tarihinde Uludere ilçesi kırsalında arazide gizlenmiş 4 adet RPG-7 Roketatar silahı, 3 adet 60 mm.lik havan ele geçirilmiştir." denildi
Konu ile ilgili hukuki incelemeler başlatıldığı bildirildi. Açıklamada ayrıca vatandaşın huzuru ve bölgedeki istikrarın tesisi amacıyla karanlık odaklarca kullanılan suçlu ve suç örgütleriyle mücadeleye kararlılıkla devam edileceğine dikkat çekildi.