Alman ailenin Antik Kent sefası !
Alman aile, Antalya Side Antik Kent'te Apollon Tapınağı'nın önünde tarihi taşlarda ailecek oturarak güneşli havanın keyfini çıkardı.
Tarihi Side Antik Kent'te yazdan kalma günler turistleri Apollon Tapınağı'na çekiyor. 2 bin yıllık tarihi tapınağa gelen turistler tarihi taşlar üzerinde oturarak ve yatarak güneşleniyor. 10 günlük tatil için Side'ye gelen Alman Hans-Petra Niklson çifti, 5 yaşındaki kızları Maria ve 5 aylık oğlu Michael'le birlikte tapınak önünde oturarak güneşli havanın keyfini çıkardı.Alman harita mühendisi Hans Niklson, "Güneşli havada tarihi taşlar üzerinde hayelen ailecek geçmiş zamana yolculuk etmenin sevincini yaşadık. Almanya Düsseldorf'ta Side'ye tatile geldik. 4 gündür çok güzel bir hava var. Almanya'da üşüdük, Side'de güneşlenmenin mutluluğunu yaşıyoruz." diye konuştu.Bir okulun lise öğrencileri de okullarındaki arkadaşların bir ömür boyu sürmesi için Apollon Tapınağı'nda toplu hatıra fotoğrafı çektirdi.