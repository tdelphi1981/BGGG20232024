Bu fotoğraf yüzünden Başbakan'ı karşılamadı
SİİRT bağımsız Belediye Başkanı Selim Sadak, bir süre önce kendisini ziyaret eden ABden sorumlu Devlet Bakanı Egemen Bağışın Twitterde paylaştığı bir fotoğraf nedeniyle dün kenti ziyaret eden Başbakan Recep Tayyip Erdoğanı, Bakan Bağış ile aynı kareye girmemek için karşılamadı. Sadak'ın sözlerine Bağış'tan sert yanıt geldi. Bağış'ın yakın çevresine "Bunca zaman benim attığım bu tweete itiraz etmedi de bugün Başbakanımızın Siirte geldiği gün mü aklına geldi de itiraz ediyor? dediği öğrenildi.
Başbakan Recep Tayyip Erdoğanın dün ziyaret ettiği Siirtin, Bağımsız Belediye Başkanı Selim Sadak tarafından yapılan yazılı açıklamada, Başbakanın yapacağı 2 günlük ziyaretin ülkede esen yeni bir heyecan ve umut yaratan barış görüşmelerinin arifesine de denk gelmesinin oldukça önemsediğini belirtti.

ART NİYETLE SEÇİLEN FOTOĞRAF İNCİTTİ   

Başkan Sadak açıklamasında, 16 Şubat 2013 tarihinde ABden Sorumlu Bakan ve aynı zamanda hemşerileri olan Egemen Bağışın Belediyeyi ziyaret ettiğini vurgulayarak, "Bizler de ailemizden ve siyasetimizden aldığımız terbiye gereğince misafirperverlik ve nezaketen kendisini ağırladık, Makam koltuğumuzda onore ettik. Ziyaret esnasında sürecin cesaret ile sürdürülmesi konularında düşüncelerimizi dile getirdik. Bu görüşmede yüzlerce karelik fotoğraf ve görüntüler basın tarafından alındı. Beni yakından tanıyan tüm kamuoyu da şunu çok iyi bilir ki; konuşmalarımda beden dilini de kullanırım. Ayrıca karşımdakinin yaşına ve yetkisine bakmadan mütevazı olmaya çalışırım. Bu aldığım aile terbiyem, siyasi anlayışım ve inancımın da gereğidir. Bu görüşmede yüzlerce karelik fotoğraf ve görüntüler olmasına karşın sadece art niyetle yapıldığına şüphem olmayan bir tarzda, adeta cımbızlanarak tek bir fotoğrafımın seçilerek kendisine ait olan sosyal paylaşım sitesinde yayınlama nezaketsizliğini gösteren Egemen Bağışı yadırgadığımı, şahsımı, çalışma arkadaşlarımı ve mensubu bulunduğum siyasi tabanı da incitmiştir" dedi. 

SADAK: KARŞILAMADA BULUNMAYACAĞIM

Belediye Başkanı Selim Sadak, 34 yıllık mücadeleyi ve çektiği acıları, bedellerin hepsini hiçleştirmeye çalışılmasını asaletten yoksun, nezaketten nasibini almamış bir yaklaşım olarak değerlendirdiğini de belirtti. Sadak açıklamasına şöyle devam etti:

"Bundan dolayı Sayın Başbakanın ilimize yapacağı ziyarette kendisi ile gelen Egemen Bağış ile aynı karede yer almamak için Sayın Başbakanın ilimizdeki hiçbir programına katılmayacağımı belirtiyorum. Ayrıca, temel sloganımız da olan Belediyenin Varlığını Hissettireceğiz yaklaşımını hizmetlerimizle, halka verdiğimiz değer ile ispatladık ve bu sloganımız hayat buldu. Buna rağmen Belediyemizin varlığını görmezden gelen ve belediyemizi ziyaret programının dışında tutan bu yaklaşımı çalışmalarımızı yok sayan bir durum olarak değerlendiriyor ve eleştiriyorum." 
Sadakın bu açıklamasına Bağıştan sert yanıt geldi. Bağış, Hürriyet muhabirinin sorusu üzerine, şunları söyledi:

18 GÜN ÖNCE ATILMIŞ TWEET

Selim Sadakın açıklamalarını görünce üzüldüm. Herşeye rağmen gönlünü almak için kendisini telefonla aradım. Ama telefonunu açmadı. 18 gün önce attığım tweette kendisinden övgüyle bahsettim. Bu tweette de fotoğrafta da kesinlikle art niyet yok. Daha sonra katıldığım bir televizyon programında da kendisinden yine övgüyle bahsettim. Bunca zaman benim attığım bu tweete itiraz etmedi de bugün Başbakanımızın Siirte geldiği gün mü aklına geldi de itiraz ediyor?  
FOTOĞRAFLARI ÇEKEN KİŞİ KONUŞTU 
Siirt Belediye Başkanı Selim Sadak'ın tepki gösterdiği fotoğrafları çeken, Bakan Bağış'ın Özel Kalem Müdürü İbrahim Bayram da, Hürriyet'e yaptığı açıklamada, o gün fotoğrafları elindeki akıllı telefonla kendisinin çektiğini, dört kare fotoğraf olduğunu, "görsel açıdan en makul olan fotoğrafı da" Bakan Bağış'ın twitter'dan paylaştığını söyledi.  
Bayram, o görüşmenin ardından Bakan Bağış'ın pekçok tv programında Sadak'tan olumlu ifadelerle bahsettiğini de hatırlatarak, "çektiğim dört kare fotoğraf ortada. Görsel açıdan en makul olan kullanıldı. Ancak böyle bir durum ortaya çıktığından, tüm fotoğrafları paylaşıyorum" dedi.  
İŞTE, BAKAN BAĞIŞ'IN ÖZEL KALEM MÜDÜRÜ'NÜN ÇEKTİĞİ GÖRÜŞME FOTOĞRAFLARI 

 