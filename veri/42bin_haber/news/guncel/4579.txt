Eğitimde tarihi atılım!
TEKİRDAĞ'da Namık Kemal Üniversite ile İl Milli Eğitim Müdürlüğü arasında imzalanan protokolle artık, her eğitim kurumu tüm çalışmalarını üniversite işbirliğinde yürütebilecek.
Namık Kemal Üniversite ile Tekirdağ İl Milli Eğitim Müdürlüğü arasında 'Eğitimde İşbirliği Protokolü' imzalandı.
 
Valilik makamında yapılan imza töreninde protokol, Vali Ali Yerlikaya, Rektör Prof. Dr. Osman Şimşek ve İl Milli Eğitim Müdürü Halis İşler tarafından resmileştirildi.
 
ÜNİVERSİTE DANIŞMANLIK YAPACAK
 
Eğitimde tarihi atılım olarak nitelendirilen bu proje, il sınırları içinde yer alan Milli Eğitim Bakanlığı'na bağlı tüm kurumların, planlı çalışmalar yürütülerek, öğrencilerin başarı seviyelerini yükseltecek eğitim hizmetlerinin niteliğinin arttırılmasının önünü açtı.
 
ÖĞRETMENLERİN YETERLİLİKLERİ ÖLÇÜLECEK
 
Protokol ile birlikte ayrıca, eğitim programlarının geliştirilmesi, öğretmen yeterliliklerinin uygulamalı eğitim faaliyetleriyle arttırılması ve ailelerin sosyal kültürel ve mesleki gelişmelerine destek olunması noktasında, taraflar arasında işbirliği ve koordinasyonun sağlaması amaçlanıyor.