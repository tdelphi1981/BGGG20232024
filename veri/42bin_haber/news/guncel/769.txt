Sis yüzünden uçağı inemedi!
Maliye Bakanı Mehmet Şimşek'i taşıyan özel uçak, yoğun sis nedeniyle Siirt'e inemedi.
 Uçak, kulenin uyarısı üzerine Batman'a iniş yaptı.
 Maliye Bakanı Mehmet Şimşek, Batmanlı işadamı Muzzafer Bağ'ın Siirt kent merkezinde Kurtalan Yolu üzerine yaptırdığı alışveriş merkezin açılışını yapmak ve bir dizi temaslarda bulunmak üzere bu sabah özel uçakla Ankara'dan Siirt'e hareket etti. Bakan Şimşek'i taşıyan uçak, hava muhalefeti nedeniyle Siirt'e iniş yapamadı.
 Twitter hesabında, "Bir dizi temaslarda bulunmak üzere Siirt'e gidiyorum" diye yazan Bakan Şimşek, Siirt Havalimanı'ndaki yoğun sis nedeniyle, kulenin uyarısı üzerine Batman Havaalanı'na inmek zorunda kaldı. Bakan Şimşek, karayolu ile Siirt'e gidecek.
  