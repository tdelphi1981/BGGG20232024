Balyoz sanığı adli müşavir kızağa alındı
Balyozda 16 yıl hapis cezası alan Deniz Kuvvetleri Adli Müşaviri Uluocak, Sahil Güvenlik Komutanlığı Hukuk Müşavirliğine alındı.
ERGENEKON sanığı Tümgeneral Hıfzı Çubuklunun Genelkurmay Adli Müşavirliği görevinden alınarak kızak bir göreve kaydırılmasının ardından dün de Balyoz davası tutuklu sanıkları arasında yer alan Deniz Kuvvetleri Komutanlığı Adli Müşaviri Onur Uluocakın görev yeri değiştirildi. Balyoz davasında 16 yıl hapis cezasına çarptırılan Onur Uluocak, kızak göreve alındı. 

Yeni Adli Müşavir Yüksel oldu
Uluocak, Sahil Güvenlik Komutanlığı Hukuk Müşaviri olarak atandı. Deniz Kuvvetleri Komutanlığı Adli Müşavir Yardımcısı Mustafa Erhan Yüksel, Deniz Kuvvetleri Komutanlığının yeni Adli Müşaviri oldu. Uluocak, Balyoz Mahkemesindeki savunmasında Sanık sandalyesinde yargılanan bizler değil, geçmişi darbe ve darbe girişimleri ile dolu olan Türk Silahlı Kuvvetleridir. O halde kendisine bundan sonrası için ibret olacak kalıcı bir ders verilmelidir demişti.

Üstünel GATA Disipline gitti
Daha önce de Ergenekon davasının tutuklu sanığı Hıfzı Çubuklu Genelkurmay Edli Müşavirliği görevinden alınarak, Savunma Bakanlığı Hukuk İşleri Müdürlüğüne atanmıştı. Öte yandan Askeri Yargıtay Başsavcı Yardımcısı İlker Bahadır Üstünel de GATA Disiplin Mahkemesine atandı.