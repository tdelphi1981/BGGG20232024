ODTÜ rektörü Başbakan'a her şeyi anlatacak
Başbakan Tayyip Erdoğan, önceki gün basın toplantısında ODTÜde yaşanan olaylarla ilgili, Samimi bir havada protesto diyen akademisyenler mesleği bıraksınlar açıklamasının ardından bugün sürpriz bir şekilde ODTÜ Rektörü Ahmet Acar ile görüşecek.
Hürriyete konuşan Rektör Acar, dün de Ankara Valisi Alaaddin Yüksel ile görüştüğünü belirterek, Valiye o günkü olayların hepsini anlattım. Benim en büyük tepkim üniversiteyle alakası bulunmayan insanların, özellikle de üniversite içindeki kreşte bulunan 3-6 yaş arası çocukların gazdan etkilenmesiydi dedi.   
    Yetiştirdiğiniz öğrenciler bunlarsa  Öğrencileri sıkıştırıp dövmüşler  ODTÜden alevler yükseldi  
O SÖZLERİ DUYUNCA ARADI 
Erdoğanın, Siz nasıl öğretim üyesisiniz sözleri üzerine hemen Erdoğanı aradığını belirten Acar, Sanırım Sayın Başbakan yanlış bilgilendiriliyor. Olayların nasıl geliştiğini tek tek Başbakana anlatacağım. Ortada yanlış bilgiler var. Tepkim Başbakana değil. Ben bizzat kendisine bilgi vermek istiyorum diye konuştu. Bugün saat 14.00de Başbakanlık Resmi Konutta yapılacak görüşme Acarın talebi üzerine gerçekleşecek.  
AKADEMİSYENLERE SERT TEPKİ 
Başbakan Erdoğan, önceki gün sabah saatlerinde Başbakanlık Merkez Binada YÖK Başkanı Gökhan Çetinsaya ile bir araya gelmiş, ardından Tunus Başbakanı El-Cibali ile birlikte düzenledikleri basın toplantısında ODTÜde yaşanan olaylarda eylemcilere destek veren akademisyenleri sert bir dille eleştirmişti. Erdoğan, Eğer bir eleştiri gücünü şiddetten alıyorsa onu sahiplenen kim olursa olsun ben bir başbakan olarak onun karşısına dikilirim. Hiç kimse kalkıp bunları samimi havada bir protesto bir eylem olarak değerlendiremez. Bunu söyleyen profesörler, doçentler veya şu bu bana göre o mesleği bıraksınlar onlar aynen onlara katılmak suretiyle şiddetten gücünü alan kişiler olarak meydanlara düşsünler eleştirisini getirmişti. 
 