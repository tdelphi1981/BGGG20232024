MHP'den Erdoğan'a sert tepki
MHP Grup Başkanvekili Oktay Vural, Başbakan Erdoğan'ın, "ben Kürt sorunu diye birşey tanımıyorum" sözlerine Erdoğan ve kurmaylarının, "Kürt sorunu vardır" açıklamalarını gazetecilere dinleterek yanıt verdi. " Bu nasıl iki yüzlü bir siyasettir" dedi. 
Oktay Vural, iktidarın etnik kimlik siyasetini ve siyasal Kürtçülüğü, Doğu ve Güneydoğu'da politikanın omurgası haline getirdiğini öne sürdü. 
Vural,"Kürt sorununu tutturan kendileri,  eğitimin, mahkemelerin dilini ayırmak isteyen kendileri. Siyasal Kürtçülüğün daniskasını yapıyorlar" dedi. 
 Vural, anadilde savunma hakkını içeren tasarıda yer alan eşle görüşme imkanından Öcalan'ın da yararlanıp yararlanmayacağı tartışmaları için de "Öcalan'ın her türlü konforu düşünülüyor" tepkisini gösterdi.