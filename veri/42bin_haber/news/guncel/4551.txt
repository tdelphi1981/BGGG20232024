Soma'da maden ocağı çöktü: 1 ölü
Manisa'nın Soma ilçesinde faaliyet gösteren özel sektöre ait bir maden ocağında meydana gelen göçükte bir işçi hayatını kaybetti.
Maden ocağında, toz kömürü çökmesi sonucu göçük meydana geldi. Ayak sökümünde çalışan Harun Tufan (35) göçük altında kaldı. Vardiya arkadaşları tarafından çıkarılan Tufan, cankurtaranla Soma Beşyol Devlet Hastanesi'ne kaldırıldı. Buradaki bütün müdahalelere rağmen hayatını kaybetti. Tufan'ın cenazesi, otopsi için İzmir Adli Tıp Kurumu'na gönderildi. Olayla ilgili soruşturma başlatıldı.

Öte yandan aynı maden ocağında geçen yıl çıkan iki yangında, üç işçi hayatını kaybetmişti.