Arap Parlamentosu heyeti bugün Türkiye'ye geliyor
Arap Parlamentosu heyeti bugün Türkiye'deki Suriyeli sığınmacıları ziyaret edecek.
 Arap Parlamentosu'ndan yapılan açıklamada, heyetin, Suriyeli sığınmacıların insani ve maddi ihtiyaçlarını yerinde incelemek için bugün Türkiye'ye gideceği belirtildi.
          
 Heyetin Suriyeli sığınmacılara sağlanabilecek insani yardımlar konusunda bir rapor hazırlayarak Arap Parlamentosu'na sunacağı ifade edildi.
          
 Arap Parlamento Başkanı Ali Salim ed-Dekbasi ise yayımladığı bildiride, heyetin Türk yetkililerle görüşeceği ve Türk hükümetine, Suriye halkına verilen destekten ötürü teşekkür edileceği belirtildi.
          
 Açıklamada, Suriye Parlamentosu'nun, Parlamentolar Arası Birlik(PAB)  üyeliğinin askıya alınması için çaba sarfedildiği belirtilirken, Suriye rejimini  hedef alan ''İnsanlığa karşı suç'' adlı bir filmin hazırlandığına değinildi.
          
 Türkiye'ye gelecek heyette, Bahreyn, Sudan, Birleşik Arap Emirlikleri ve Tunus'tan temsilcilerin bulunduğu belirtiliyor.
          
 AA