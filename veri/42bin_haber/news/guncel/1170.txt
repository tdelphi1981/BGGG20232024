Unutulmaz
Hürriyet okurları, 2012 yılına damga vuran kişiyi, yılın en önemli olayını ve hafızalara kazınan kareyi seçti.
Eylemleriyle yılın son günlerinde gündeme gelen ODTÜ öğrencileri yılın kişisi, Suriyede düşen Türk savaş uçağı yılın olayı, şehit babasının tabutunun başında duran küçük Tayfunun fotoğrafı da sizin oylarınızla yılın karesi seçildi. 
Yüreğimizi yakan kare

 
Geçen yılın hafızalara kazınan karesi ise helikopterde şehit babasının bayrağa sarılı tabutunun başında bekleyen küçük Tayfunun yürek yakan görüntüsü oldu. İkinci sırada anne babasının öldüğü kazadan 25 saat sonra kurtarılan 1 yaşındaki Zeynep bebeğin bakışlarını yakalayan kare yer aldı. Yılın unutulmayan üçüncü görüntüsü ise Avusturyalı maceracı Felix Baumgartnerın uzay atlayışı sırasında ayaklarının balondan kesildiği an oldu.  
Suriyenin uçağımızı düşürmesi 
ANKETE katılan on binlerce Hürriyet okurunun oylarıyla Yılın en önemli olayı, Suriyenin Türk savaş uçağını düşürmesi ve iki pilotumuzun şehit olması oldu. Türkiyeyi sarsan savaş uçağının düşürülmesi olayı yüzde 32.1 oranında oy alırken ikinci sırada yüzde 19 ile Aziz Yıldırımın şike davasında ceza alıp tahliye olması, üçüncü sırada ise yüzde 16.2 ile Sivas davasının zamanaşımına uğraması yer aldı.  
ODTÜ eylemi, Gangnamı geçti  
Hürriyet okurları yılın kişisi olarak ODTÜ öğrencisini seçti. Kullanılan oyların yüzde 27sini alan ODTÜ öğrencisini, Gangnam Style şarkısı ile dünyayı sallayan Koreli şarkıcı PSY yüzde 16.7 ve herkesin nefesini tutarak izlediği uzay atlayışını yapan Felix Baumgartner yüzde 14.1 ile izledi.