Trakyada yoksulluğa karşı ortak hareket
Doğu-Batı Trakya Belediyeler Birliği Trakyakentin işbirliğinde Avrupa Konseyi Sosyal Uyum Araştırmaları ve Erken Uyarı Bölümü liderliği, İçişleri ve Dışişleri Bakanlığının onayıyla, Avrupa Birliği tarafından finanse edilen Ortak Hareket Projesi Yoksulluğu ve Eşitsizlikleri Azaltmak için Ortak Yanıt Toplantısı Tekirdağda gerçekleştirildi.
Toplantının açılışında konuşan Tekirdağ Belediye ve Trakyakent Birlik Başkanı Adem Dalgıç, Trakyakent olarak Avrupa Birliği Sosyal Uyum Konseyi ile birlikte birkaç çalıştay gerçekleştirdiklerini belirterek, Trakya doğu ve batı sentezinin en iyi şekilde harmanlandığı güzide bir bölgemiz. Bölgemizde çok farklı kültür ve yapıda insanlarımız mevcut. Dolayısıyla ne şekilde bir farklılık olursa olsun sosyal uyumun mutlaka sağlanması gerekiyor. Sosyal uyum ve sosyal adaleti toplumun geneline yaymak durumundayız. Biz sınırlı kaynaklarla sınırsız hizmet vermeye çalışıyoruz. Toplumda refahı artırmak sadece bir fabrika ve işyeri açıp istihdam yaratmakla değil, toplum kesimlerinin yaşam biçimindeki standardizasyonu sağlamakla olur. Farklı gruplardaki insanların bir arada yaşayabilmelerini sağlamak son derece önemli. Siyasi olsun sosyal olsun insanlar, kendi aralarındaki farklılıkları kabul etmeleri ve saygı göstermeleri gerekir ve bu konuda toplumun her kesimine görev düşmektedir.Bu anlamda farkındalığı artırmak için bile bu toplantı bir başarı olacaktır diye düşünüyorum. şeklinde konuştu.

Avrupa Konseyi Erken Uyarı Bölümü Proje Yöneticisi Malcolm Cox ve TRAKYAKENT Proje Uzmanı Mehtap Cihan Miçonunoğlu Akkuşun eğitmen olarak rol aldığı toplantıya; Tekirdağ, Malkara, Muratlı, İpsala, Pehlivanköy Belediye ve Kent Konseyi yetkilileri katıldı. 
 
BELEDİYE BAŞKANLARI KENT KONSEYLERİNİ DESTEKLEMELİ
 
Trakya Kent Konseyi Başkanı Levent Gündoğduda toplantıda yaptığı konuşmada, günümüzde Kent Konseylerinin çok fazla önem kazanmaya başladığını söyledi.
 
2006 yılında kurulan Tekirdağ Kent Konseyini 2009 yılında devraldıklarını anımsatan Gündoğdu, bugüne kadar geçen sürede değerli çalışmalara imza attıklarını dile getirdi.

ÇETİZ: YEREL, ULUSAL ve ULUSLARARASI PROJELER ÜRETİYORUZ
 
Trakyakent Birlik Müdürü Sinan Çetiz ise konuşmasında, Trakyakentin uluslararası anlamda yaptığı son dönem çalışmalarına ait bir çalıştayını Tekirdağda gerçekleştirdiklerini söyledi.
 
Çetiz, sözlerini şöyle sürdürdü: Trakyakent 2000 yılında kurulmuş bir belediyeler birliği ve Türkiyede bulunan belediye birlikleri arasında son dönemde yaptığı çalışmalarla ilk sıralara tırmanmış durumda. Şu anda yerel, ulusal ve uluslararası boyutta en faal belediye birliklerinden bir tanesi Trakyakent Belediyeler Birliğidir. Başkanımızın da altını çizdiği etkin olmak, tanınabilir olmak kavramını Türkiye açısından çok iyi bir şekilde temsil ettiğimizi düşünüyorum. 2009 yılında Birlik Başkanımız, Tekirdağ Belediye Başkanımız Op. Dr. Adem Dalgıç göreve geldiği zaman modern bir işletme yönetiminin temel ilkeleri olan iyi bir planlama, iyi organizasyon, ekip oluşturma ve uygulama kabiliyeti denilen dört aşamalı çalışmayı 2013 yılına kadar tanımladık. Bu tanımladığımız çalışmayı 2012 yılının sonunda tamamen bitirmiş durumdayız. Şuan da Başkanımızın üzerinde durduğu yeni bir çalışma programını gerçekleştiriyoruz. Yerel ve bölgesel çalışmalar bizim önceliğimiz oldu. Bu alanda eğitim çalışmaları yapmaya başladık. Ulusal eğitimlerimizi sadece Tekirdağ ve Trakyaya bağlı bölgelerde değil Türkiyenin her bölgesinde yapabilme özelliğine sahibiz.
 
Birliğin Türkiyedeki programlarına önde gelen uluslararası kuruluşların katılım sağladığını bildiren Çetiz, Önceki dönem yönetiminden onlarca kat daha fazla çalışma yaptığımızı tespit ettik ve bu bizim oldukça başarılı bir olduğumuzu gösteriyor. Bulgaristan Ram Trakya ve Yunanistan Trakya Polis Belediye Birlikleri olan ilişkilerimize değinecek olursak, 2009 yılından önceki dönemde bize oranla çok daha büyük birliklerdi. Şu anda yaptıkları çalışmalarda Trakyakenti örnek alarak hareket ediyorlar. Tüm genel kurul toplantılarına bizi davet ediyorlar. Türkiyede düzenledikleri toplantılarda mutlaka bizimle eşgüdüm içine giriyorlar. Avrupa Birliği projelerinde de biz partner olmadan çalışmalara girmiyorlar. Bu yüzden Trakyakentin son dönem çalışmalarında önemli bir başarı oranı yakalandığını düşünüyorum. Bu kapsamda Birlik Başkanımız ve Encümen Üyelerimizin bizlere olan güveni oluşturdukları disiplini için hepsine ayrıca teşekkür ediyorum şeklinde konuştu.