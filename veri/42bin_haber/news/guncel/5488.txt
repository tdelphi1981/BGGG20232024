Sağlık Bakanlığı, Yılın Doktorunu seçti
Sağlık Bakanlığı, Skolyoz hastalığı konusundaki çalışmalarıyla tıbba katkı sunan Prof. Dr. Şevki Erdem'i 'Yılın Doktoru' seçti.
Bakanlık, Türkiye genelinde her yıl geleneksel olarak kendi illerinde sağlık çalışmalarına yaptıkları katkı, sağlık hizmetlerindeki fedakarlıkları ve duyarlılıkları dikkate alarak 'Yılın Doktoru'nu belirliyor.

 Türkiye'de sayısı 2,5 milyona ulaşan, omurganın ve kaburganın deformitesini ifade eden Skolyoz hastalığı konusundaki çalışmaları ile takdir toplayan Prof. Dr. Şevki Erdem'e ödülü 15 Mart günü saat 19.00'da Ankara'da Devlet Tiyatroları Leyla Gencer Sahnesi'nde törenle takdim edilecek.