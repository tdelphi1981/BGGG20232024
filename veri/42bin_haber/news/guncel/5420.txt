Fırıncılar, Ankarada fuar düzenliyor
Türkiye'deki fırıncılık sektörü, yeni teknolojilerin sergileneceği Ankara'da ilk kez düzenlenen 'IBATECH 2013' Fuarı'nda bir araya gelecek.
Türkiye'nin en kapsamlı ve Avrupa'nın 3. büyük fırıncılık teknolojileri fuarını Messe Stuttgart Ares Fuarcılık, 14-17 Mart tarihleri arasında Ankara Ticaret Odası (ATO) Congresium'da organize etti.Gıda, Tarım ve Hayvancılık Bakanı Mehmet Mehdi Eker'in açılışını yapacağı fuarda, Türkiye'nin küresel anlamda en önemli oyunculardan biri olduğu ekmek, pasta, dondurma ve çikolata teknolojileri sergilenecek. Ayrıca, fuarda Başbakan Recep Tayyip Erdoğan'ın önemle üzerinde durduğu 'Ekmek İsrafını Önleme Kampanyası' kapsamında ekmeğin bayatlamasını önleyen ürünler de yer alacak.