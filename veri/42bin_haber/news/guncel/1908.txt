Dava bitti ama utanç bitmedi
Mardinde N.Ç. adlı kızın 2002 yılında 13 yaşındayken 24 kişinin tecavüzüne uğraması nedeniyle açılan ve 10 yılda yerel mahkemenin verdiği kararı, Yargıtay kısmi olarak bozmuştu. Bu nedenle Mardin 1inci Ağır Ceza Mahkemesinde yeniden görülen davaya dün devam edildi. 5i tutuklu 25 sanıktan hiçbirinin bulunmadığı duruşmada, N.Ç.nin avukatlarından Erdal Kuzu, Şeyma Ürper Gökçe ile sanık avukatları katıldı.
Duruşmada, N.Ç.ye tecavüz etmek ve pazarlamak suçlarından yargılanan tutuklu ve tutuksuz toplam 25 sanığa 5 ile 9 yıl arasında değişen hapis cezaları verildi. Cezaların N.Ç.nin rızası olduğu gerekçesiyle alt sınırdan verildiği belirtildi. 
HÂLÂ RIZASI VAR DİYORLAR 
Duruşmanın ardından gazetecilere açıklama yapan N.Ç.nin avukatlarından İHD Mardin Şube Başkanı Erdal Kuzu, 10 yıldır devam eden yargılamanın nihayet bittiğini belirterek şunları söyledi: Mahkemenin nispeten daha olumlu bir karar verdiğini düşünüyoruz. Cezaları artırma yoluna gitti. Fakat üzücü tarafı küçük bir çocuğa yapılan bu muamelede küçük çocuğun rızasının var olduğu kabul edilmesi. Buradaki yargılamadan, sembol niteliğinde bir kararın çıkmasını bekliyorduk. Kamuoyuna Türkiye vicdanına şunu soruyoruz: 15 yaşından küçük bir çocukta rıza olur mu? Bunun değerlendirmesini Türkiye toplumu yapacaktır.