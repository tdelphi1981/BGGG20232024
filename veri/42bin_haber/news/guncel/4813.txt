Erzurumlu vatandaştan CHP'li Öğüt'e tepki
Neden emeklinin, yoksun hakkını mecliste aramıyorsunuz." ifadeleriyle Öğüt'e tepki gösterdi.
CHP Ardahan Milletvekili Ensar Öğüt, Erzurum'da besicilerin sorunlarını dile getirdiği bir sırada, bir vatandaş araya girerek, "Silivniredeki darbeci generallerin, THKP'lilerin hakkını arıyorsunuz. 

CHP'li Ensar Öğüt, Erzurum'da Damızlık Süt Sığır Yetiştiricileri Birliği tarafından dolandırıldığını iddia eden besicilerle bir araya geldi. Yakutiye Kent Meydanı'nda besicilerin problemini dile getiren Öğüt, bir besici ile Atatürk'ün Erzurum milletvekilliği üzerine konuşurken, isminin Himmet olduğunu belirten bir kişi araya girerek Öğüt'e ergenekoncuları ve darbeci generalleri savunarak yoksul ve emekçileri unuttuklarını söyledi. 

Tepkili vatandaş, "Mustafa Kemal Atatürk'ün partisi de gidiyor Ergenekon, tutuklu gazeteciler, demokrasiyle ilgili yok ki sizin. Sosyal demokrat olarak görünmüyorsunuz Meclis'te. Ben 6 sefer AK Parti'ye oy verdim. Aslında benin oy vermem gereken parti CHP olması gerekir emekçi olduğum için. Ama CHP'nin gidip de orda ne işçinin, ne emeklinin ne de yoksulun hakkını savunduğnu görmedim ki..." şeklindeki sözleri üzerine Öğüt, "Bir dakika kardeşim senin ismin ne? Benim gibi CHP'li vekil gelip halkı dinlemedi mi. Siz sadece CHP'yi eleştirmeye varsınız." dedi.

Milletvekili Öğüt, Damızlık Süt Üreticileri Birliği'ne saman karşılığında yatırdıkları paraların dekont fotokopilerini protesto amaçlı yaktı. Bu sırada soğuktan ayakları üşüyen Milletvekili Ensar Öğüt, biraz önce kameralara ve objektiflere gösterdiği dekontlarnın alevleri üzerine ayakkabaları uzatarak ayaklarını ısıttı.