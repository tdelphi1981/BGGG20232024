ABD'de üniversitede silahlı saldırı
ABD'nin Texas Eyaleti'nde Lone Star College'ta iki silahlı saldırganın okul içinde ateş ettiği ve saldırganlardan birinin de içinde olduğu üç kişinin yaralandığı bildirildi.
Okulun sözcüsü Jed Young, yaptığı açıklamada, okulda beş-altı el silah sesinin duyulduğunu, üç kişinin yaralandığını, bir kişinin kalp krizi geçirdiğini söyledi.

Güvenlik görevlilerinin saldırganlardan birini yaralı ele geçirdiği, diğerini de yakalamak için çalışmaları sürdürdükleri belirtildi.

Texas'taki yerel televizyon kanallarının görüntülerinde Houston'daki Lone Star College'da öğrencilerin kampüs içinde kaçıştıkları, güvenlik görevlilerinin de saldırganları etkisiz hale getirmeye çalıştıkları görüldü.

Yaralıların sağlık durumu, okulda başka yaralı veya ölü olup olmadığı henüz bilinmiyor.