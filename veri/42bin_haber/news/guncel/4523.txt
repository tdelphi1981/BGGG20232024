İmamlı köyünün yollarına bakım çalışması yapıldı
Mersin Silifke Özel İdare Müdürlüğü ve İmamlı Köyü Muhtarlığı'nın ortaklaşa çalışması ile köy içinde bulunan 2 kilometrelik yolda malzemeli bakım yapıldı.
Mersin Silifke Özel İdare Müdürlüğü ve İmamlı Köyü Muhtarlığı'nın ortaklaşa çalışması ile köy içinde bulunan 2 kilometrelik yolda malzemeli bakım yapıldı.

Yol bakım çalışmasını yerinde inceleyen Silifke Özel İdare Müdürü Erkan Arıcı, yapılan çalışmaların oldukça güzel olduğunu, köylünün teşekkür ettiğini söyledi.

Malzemeleri köy muhtarlığının verdiğini, araç ve ekipman desteğinin ise özel idareden karşılandığını kaydeden köy muhtarı Emin Çalışkan ise çalışmalardan oldukça memnun olduklarını söyledi.

Yapılan yolların köylü için en güzel hizmet olduğunu belirten Çalışkan, Allah devletimize güç versin diyerek, Arıcı'ya teşekkür etti.