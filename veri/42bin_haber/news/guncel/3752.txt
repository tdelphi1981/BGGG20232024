TRT6da Zazaca spor programı
Yayın hayatına başladığı ilk günden itibaren yayın çeşitliliğini her geçen gün artıran TRT 6, yepyeni bir spor programına daha başlıyor.
Kürtçe, Zazaca ve Soranca yayınlarıyla günlük yayın akışı içerinde 3 farklı dilde yayın yapan TRT 6, Zazaca programlarının sayısını da artırıyor. TRT 6 Haber Merkezi'nce bu haftadan itibaren yayına hazırlanacak olan Wextê Spori (Spor Zamanı), her hafta Pazar günü; Zazaca Ana Haber bülteninin ardından canlı olarak yayınlanacak. 

Programda başta, o hafta Süper Lig'deki maçların özetleri, Avrupa liglerindeki maçlar ve gelişmeler, basketbol, voleybol ve tenis, gibi spor dallarındaki haberler, zazaca verilecek. Her hafta Pazar günü saat 17.20'de canlı olarak yayınlanacak spor programının yapımcılığını Mehmet İrgin, sunuculuğunu ise TRT 6'nın deneyimli spikerlerinden Havva Avcı yapacak. 

TRT 6 kürtçe spor programları Şeva Futbole (Spor Gecesi) ile her hafta Pazartesi geceleri Süper Lig'deki maç özetlerini ve gelişmeleri, salı geceleri ise Kefa Futbole (Futbol Keyfi) programıyla PTT 1. Lig'deki bütün maçların özetlerini seyircisiyle buluşturuyor. 

Wextê Spori (Spor Zamanı) programıyla TRT 6'da Zazaca programların sayısı artmış olacak.