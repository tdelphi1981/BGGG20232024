Konya'da 6 aylık hamile kadın darbedildi
Konya'da tartıştıkları kiracıları tarafından darbedilen 6 aylık hamile kadın ve eşi hastaneye kaldırıldı.
Merkez Meram ilçesi Karahüyük Mahallesi İnançlı Sokak'ta, iş yeri sahibi Erol Ş. (41) ile kiracıları oldukları öğrenilen Mehmet Ç, İrfan S. ve Yılmaz S. arasında elektrik kesintisi yüzünden tartışma çıktı.

Kavgaya dönüşen olayda iş yeri sahibi Erol Ş. ile 6 aylık hamile olduğu öğrenilen eşi Sultan Ş. (36) darbedildi. Yaralanan Erol Ş. ile eşi Sultan Ş, ambulansla Konya Eğitim ve Araştırma Hastanesi'ne kaldırıldı.

Mehmet Ç, İrfan S. ve Yılmaz S'nin gözaltına alındığı olayla ilgili başlatılan soruşturma sürdürülüyor.