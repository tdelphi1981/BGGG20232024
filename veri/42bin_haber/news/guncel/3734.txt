Bingöl'de trafik kazası: 2 ölü, 3 yaralı
Bingöl'ün Solhan içesinde, demiryolu inşaatında çalışan işçileri taşıyan kamyonetin devrilmesi sonucu meydana gelen trafik kazasında, 2 kişi öldü, 3 kişi yaralandı.
Edinilen bilgiye göre, Bingöl-Muş demiryolu inşaatında çalışan, Solhan ilçe merkezine giden Murat Işık'ın kullandığı 23 LE 536 plakalı kamyonet, Oymapınar köyü yakınlarında şarampole devrildi.

Kazada, Taner Tarakçı (40) ve Mehmet Ufuktay (28) hayatını kaybetti. Yaralanan sürücü Işık, Solhan Devlet Hastanesi'nde, Sinan Bayar ve Birdal Kuşatan ise Bingöl Devlet Hastanesi'nde tedavi altına alındı.