''BDP'liler gizlendiler mi, nerdeler''
Daha önce 'biber gazımız organiktir' açıklamasıyla dikkat çeken İçişleri Bakanı İdris Naim Şahin, dün de TBMM'de bütçe görüşmeleri sırasında Raf ömrü 4 yıl olan biber gazını 18 yıl stoklayacak kadar öngörüsüz değiliz diyerek tepki çekti. Şahin, BDP'li vekillerin yerinde olmadığını görünce de Gizlendiler mi bilemiyorum, sıraların altına mı oturdular bilemiyorum, kontrol etmek lazım dedi.
Şahin, TBMM Genel Kurulu'nda görüşülen bakanlığının 2013 Yılı Bütçesi üzerinde konuştu. 
BDP'Lİ VEKİLLER GİZLENDİLER Mİ 
BDP'li milletvekillerinin yerlerinde olmadığını görünce, Gizlendiler mi bilemiyorum, sıraların altına mı oturdular bilemiyorum, kontrol etmek lazım ifadesini kullandı. 
  Meclis'te gergin anlar 
BDP'li Önder elindeki fotoğrafları Bakan Şahin'in önüne attı 
Güvenlik hizmetindeki ilkelerinin hukukun üstünlüğü, açıklık, şeffaflık ve hesap verebilirlik olduğunu belirten Şahin, vatandaşlık memnuniyetini en üst düzeyde sağlamayı hedeflediklerini söyledi. 
BAKAN ŞAHİN, BDP'Lİ VEKİLLERLE TARTIŞTI / Foto Galeri 
Suçla mücadelede önleyici tedbirlere ağırlık verdiklerini dile getiren Şahin, toplum destekli polislik uygulamasının başarıyla uygulandığını ifade etti. Şahin, Türkiye'de dünyaya örnek gösterilen 11 polis, 4 jandarma kriminal laboratuvarının faaliyette olduğunu, MOBESE uygulaması sayesinde çok sayıda olayı aydınlattıklarını vurguladı. 
Planlı operasyonlarla organize suç örgütlerinin etkisiz hale getirildiğini, bu sayede vatandaşın devlete güveninin pekiştirildiğini dile getiren Şahin, aile içi şiddete karşı Aile ve Sosyal Politikalar Bakanlığı ile ortak çalışma yürüttüklerini belirtti. 
Şahin, nitelikli personel istihdamının öncelikleri olduğuna değinerek, personelin yüzde 85'inin yükseköğrenim gördüğünü söyledi. Şahin, 2013'te polis meslek yüksekokullarından 8 bin 400, diğer kurslardan 4 bin 40 olmak üzere 12 bin 440 yüksekokul mezunu polis memurunu teşkilata kazandıracaklarını açıkladı.
Başka ülkelerin personeline eğitim verdiklerini de ifade eden Şahin, Afganistan Cumhurbaşkanı Hamid Karzai ile bugün Sivas'a gittiklerini ve kentte 500 Afgan polisine eğitim verildiğini belirtti.
Şahin, organize suç örgütleri ve kaçakçılık suçlarıyla mücadelenin en etkili mücadele alanları olduğunun altını çizerek, Yaptığımız çalışmalarla toplum yapısını çürüten her türlü illegal yapıların cesareti kırılmış, kamu düzenini bozmaya yönelik pek çok suç, operasyonlar sayesinde işlenmeden önlenmiştir diye konuştu.

TERÖR ÖRGÜTÜNÜN FİNANSMAN DESTEĞİ ENGELLENDİ

Şahin, uyuşturucu kaçakçılığıyla mücadelede gösterilen başarı sayesinde Türkiye'nin transit ülke olmaktan çıktığına işaret ederek Şahin, uluslararası suç örgütlerinin yeni rota aradığını söyledi. Şahin, uluslararası raporlar ve platformlarda Türkiye'nin bu başarısından söz edildiğini bildirdi.
Terör örgütünün uyuşturucu ticaretinden önemli finansman kaynağı sağladığına dikkati çeken Şahin, operasyonlarla uluşturucu ticaretinden sağladığı finansman desteğinin engellendiğini vurguladı. 
Şahin, terörle her alanda kapsamlı ve çok boyutlu mücadele gerektiğini dile getirerek, şöyle konuştu:
Terörle mücadelede operasyonel faaliyetlerle birlikte terörü besleyen kaynakların kurutulması ve sebeplerin ortadan kaldırılmasına yönelik önleme ve bilgilendirme çalışmalarına ağırlık vermekteyiz. Son dönemde istihbari çalışmalar doğrultusunda, şiddet eylemlerini artıran bölücü terör örgütüne karşı operasyonel faaliyetler etkin ve başarılı bir şekilde devam ettirilmektedir. İçişleri Bakanlığı olarak önümüzdeki süreçte de PKK/KCK bölücü terör örgütüyle ve diğer bölücü örgütlerle mücadelemiz, güvenlik güçlerimizin her zamanki fedakarlığı ve üstün hizmet anlayışıyla ve kararlılıkla sürdürülecektir. Mücadele, terör örgütü eylem yapamaz hale gelinceye kadar, kan dökemez, insan öldüremez hale gelinceye kadar, Türkiye topraklarında son terörist kalmayıncaya kadar sürdürülecektir. Bu mücadele yerine göre silaha karşı silahla, yerine göre ekonomik, sosyal içerikli mücadele olarak yürümektedir. Terörle mücadele sadece teröristlerin eylemlerinden ibaret değil. Terörle mücadele topyekün destek görmektedir ülkede ve dünyada. Bu desteğin kimin tarafından ne zaman verileceğini, verildiğini tespit etmek bazen terör örgütünün militanlarını yakalamaktan daha da zor olmaktadır. Terörle mücadeleyi önümüzü dönüp yürütürken, arkamızda kimin hangi tezgahı kurduğunu, hangi iftirayı kaleme aldığını bilmemiz bazen mümkün olmamakta. Ama ortaya düşenler, yazılanlar, çizilenler yeteri kadar kendini ele vermeye kafidir.

KAYIP ÇOCUK SAYISI BİN 142  
Bakan Şahin, 27 bin çocuğun kayıp olduğu haberlerine de değindi. Haberlerin yalan olduğunu ifade eden Şahin, milletvekillerinin de bu rakamları dile getirdiğini söyledi. 
Şahin, 2008-2011 yıllarını kapsayan 4 yıllık dönemde 27 bin çocuğun kaybolduğunu dile getirerek, Bu kayıp çocuklar, kayda alındıktan sonra bulunmuştur. 27 bin çocuk önce kayıp raporuna bağlanmış, daha sonra da bulunmuştur. Kaybolduktan sonra bulunan çocuk sayısı 27 bindir. Jandarma ve polis bölgesi dahil bugün itibarıyla kayıp çocuk sayısı bin 142. Bu konudaki haberler ve bu haberleri tekrarlayanların sözleri radikal bir yalandır diye konuştu. 
BİBER GAZINI STOKLAYACAK KADAR ÖNGÖRÜSÜZ DEĞİLİZ 
Biber gazının raf ömrünün 4 yıl olduğunu belirten İçişleri Bakanı İdris Naim Şahin, Raf ömrü 4 yıl olan biber gazını 18 yıl stoklayacak kadar öngörüsüz değiliz. Eğer böyle yaptıysak, bundan şikayet etmemeniz lazım. 5. yılda o gazlar etkisiz olacak demektir ifadesini kullandı.

CHP'Lİ SERİNDAĞ İLE TARTIŞTI 
CHP Gaziantep Milletvekili Ali Serindağ'ın, bakanlıktaki görevlendirmelerde liyakat esasının gözetilmediği eleştirilerini de yanıtlayan Şahin, Bu konuda kısmen haklılık payınız var. 2008 yılı Mayıs ayına kadar eylemli valilik yaptınız, daha sonra merkez valiliğine gelmişsiniz. Ehliyet noktasında zatıaliniz örneğinde olduğu gibi bazı hatalarımız olabilir diye konuştu. Şahin, Serindağ'ın eski CHP Genel Başkanı Önder Sav ile yaptığı görüşmedeki diyalogdan bir bölüm okudu.
Şahin'in konuşmasından sonra söz isteyen Serindağ, Ben bir defa sizin iktidarınız döneminde vali olmadım dedi. 
Kırklareli ve Bolu'da 4'er yıl valilik yaptığını belirten Serindağ, O zamanki genel sekreter Sav ile sohbet ettim. Bu sohbetten gurur duyuyorum. Siz ne derseniz diyin dedi. 
Görüşmeyle ilgili iki kez müfettiş görevlendirildiğine değinen Serindağ, iki raporda da suç unsuru bulunmadığının belirtildiğini kaydetti.