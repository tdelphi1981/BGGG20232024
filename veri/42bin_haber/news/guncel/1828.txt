Katkı payı okulu uzatana
YÖKün, yasa taslağında, devlet üniversitelerinin gelir kaynaklarını sıralarken öğrencilerden katkı payı alınacağını belirtmesi gizli harç karmaşasına neden oldu.
YÖK, söz konusu katkı payının öğrenimlerini uzatan öğrencilerden alınacağını bildirdi. Ancak yasa taslağının 12nci maddesinde üniversite konseylerinin görevi sıralanırken, Bakanlar Kurulunun belirlediği öğrenci ücretlerini ... katına kadar artırmak ifadesinin yer alması da dikkat çekti.

4 YILLIĞI 7 YILDA BİTİREMEYENLER

YÖK yetkilileri, taslağın 36ncı maddesinde kimlerden katkı payı alınacağının yazıldığını, bunun okulunu uzatan öğrencilerle sınırlı olduğunu bildirdiler. Bu maddede, Yabancı dil hazırlık sınıfı hariç, kayıt olduğu programa ilişkin derslerin verildiği dönemden başlamak üzere, her dönem için kayıt yaptırıp yaptırmadığına bakılmaksızın, önlisans programlarını azami 4 yıl, lisans programlarını azami 7 yıl, lisans ve yüksek lisans derecesini birlikte veren programları azami 9 yıl içinde başarı ile tamamlayarak mezun olamayanlar, devlet üniversitelerinde öğrenci katkı payı veya öğrenim ücretlerini, vakıf ve özel üniversiteler ile vakıf ve özel meslek yüksek okullarında kalan kredilerin ücretlerini ödemek şartı ile öğrenimlerine devam etmek için kayıt yaptırabilir hükmü yer alıyor. 

Her üniversite harcı kafasına göre arttırır 
ÜNİVERSİTE Öğretim Üyeleri Derneği Başkanı Prof. Dr. Tahsin Yeşildere, konuyla ilgili şunları söyledi: Burada tuzak var. Taslakta bütün maddeler çelişiyor. YÖK Madde 36ya göre sadece sınıfta kalanlar için katkı payı var diyor ancak durum öyle değil. O zaman neden madde 71 ve 72de devlet üniversitelerinin gelir kaynaklarında katkı payı sıralanıyor. Neden kimlerden alınacağı yazılmıyor? Neden madde 12de üniversite konseylerinin görevleri arasında Bakanlar Kurulunun belirleyeceği ücretleri ... katına artırmak deniliyor. Nokta nokta ile ifade ediliyor. Her üniversite kafasına göre artış yapar. Yasa taslağında hukuki bir boşluk ve kargaşa var. Bakanlar Kurulu kararıyla harçlar kaldırıldı ama bu yasada yer almıyor. O zaman yasaya, Yükseköğretim herkes için eşit ve parasızdır maddesi konulmalı, elbette vakıf ve özel üniversiteleri bunun dışında tutarak. YÖK yetkilileri de karışıklık olduğunu kabul ederek, Nihayetinde bu bir taslak ve düzeltilir dedi.  

 