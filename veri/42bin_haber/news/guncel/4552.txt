Çankırı'da trafik kazası: 2 ölü
Çankırı'nın Kurşunlu ilçesinde meydana gelen kazada, tren yoluna düşen otomobile lokomotif çarptı. Kazada 2 kişi hayatını kaybetti.
Korgun'dan Kurşunlu istikametine doğru gitmekte olan, Halil Döndü yönetimindeki 18 KV 093 plakalı otomobil, sürücünün direksiyon hakimiyetini kaybetmesi sonucu, tren yoluna düştü. O sırada Çankırı'ya gitmekte olan lokomotif, tren yolu üzerindeki otomobile çarptı. Kazada, otomobilde bulunan Halil Döndü(66) ile Neriman Döndü(64) olay yerinde hayatını kaybetti.

Kaza ile ilgili soruşturmanın devam ettiği öğrenildi.