Hans, George neden Erciyes, Mehmet olmasın
Türk Dil Kurumu (TDK) Başkanı Prof. Dr. Mustafa S. Kaçalin, babaanne masallarının yerini çizgi filmlerin aldığını belirterek, 'TDK'ya yabancı kökenli çizgi filmlerde geçen isimlerle ilgili talep geliyor' dedi.
 TDK'nın Türkçe ile teması olan her hizmeti yerine getirdiğini vurgulayan Kaçalin, şöyle konuştu: 'Evde çalışan anneler çocuğuna kendisini meşgul etmesin diye 'Sen oyalan ben işimi bitireceğim' diye televizyonu açıyor, çizgi filim seyrettiriyor. Bu hayatın bir gerçeği. İyidir kötüdür, olmalıdır, olmamalıdır bu ayrı bir konu ancak çocuk bu izlediği çizgi filmlerde Hans, George, Fuji gibi farklı yabancı isimleri duyuyor. Bu neden Ahmet, Mehmet veya Erciyes olmasın? Bu tercüme olduğu zaman ekmeğe, suya dokunuyorsunuz Türkçesini koyuyorsunuz ismine dokunamıyorsunuz o olduğu gibi kalıyor. TDK'ya bunların talepleri de geliyor. Telif haklarını da gözeterek bir hizmet sunma arzusu içindeyiz.' AA