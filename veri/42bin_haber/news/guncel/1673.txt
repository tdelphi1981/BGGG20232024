Hava sıcaklıkları artacak
Meteoroloji Genel Müdürüğü, hava sıcaklığının yağışa rağmen artarak yurdun kuzey, iç ve batı bölgelerinde mevsim normallerinin 3 - 7 derece üzerinde, Doğu ve Güneydoğu Anadolu bölgelerimizde mevsim normalleri civarında seyretmesinin tahmin edildiğini açıkladı. Öte yandan kar yağışı nedeniyle ulaşıma kapanan Hakkari-Şırnak karayolunda, kar altında kalan araçlar askerler tarafından dedektörleriyle aranıyor.
Yurdun halen üzerinde bulunan yüksek basınç merkezinin etkisinde bulunmaktadır. Bu sebeple yurtta yağış kaydedilmezken bütün bölgeler parçalı ve az bulutlu, İç ve doğu bölgeleri gece ve sabah saatlerinde sisli geçmekte, don ve buzlanma olayı meydana gelmektedir.  
İŞTE BEŞ GÜNLÜK HAVA TAHMİNİ

Yapılan son tahminlere göre; yarından itibaren, Orta Akdeniz üzerinde bulunan alçak basınç merkezi ve cephe sistemleri nedeniyle ılık ve yağışlı havanın yurdumuzun batı bölgelerinde etkili olması bekleniyor. Marmara, Ege, Batı Akdeniz, İç Anadolu'nun kuzeybatısı ile Batı Karadenizde görülecek yağışların yarın Kıyı Ege ve Çanakkale çevrelerinde kuvvetli olmak üzere genellikle yağmur ve sağanak, iç kesimlerin yükseklerinde karla karışık yağmur ve kar şeklinde olması tahmin ediliyor.   
KAR ÇİLESİ BİTMİYOR / FOTO GALERİ 
  MAYIN DEĞİL ARAÇ ARIYORLAR 

Rüzgarın yurdun batı bölgelerinde güney ve batı yönlerden (lodos) bu akşamdan itibaren kuvvetli olarak esmesi bekleniyor.

Hava sıcaklığının yağışa rağmen artarak yurdun kuzey, iç ve batı bölgelerinde mevsim normallerinin 3 - 7 derece üzerinde, Doğu ve Güneydoğu Anadolu bölgelerimizde mevsin normalleri civarında seyretmesi tahmin ediliyor.