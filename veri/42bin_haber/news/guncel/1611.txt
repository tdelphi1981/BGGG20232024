Damdan düştü yaralandı sedyeden düştü öldü
Niğde, Gümüşlerde yaşayan 76 yaşındaki Akif Yüksel, dün 11.00 sıralarında, bacayı temizlemek için dama çıktı.
Dengesini kaybeden Yüksel, 6 metre yükseklikten beton zemine düştü. Ağır yaralanan Akif Yüksel, 112 ambulansıyla Niğde Devlet Hastanesine götürüldü. Akif Yüksel sağlık ekibi tarafından ambulanstan indirilirken, sedyenin ayakları açılmayınca kayıp yere düştü. Sağlık görevlileri, kafa üstü düşen Akif Yükseli tekrar sedyeye alıp, acil servise taşıdı, ancak doktorların tüm müdahalelerine rağmen Yüksel yaşamını yitirdi.  
 