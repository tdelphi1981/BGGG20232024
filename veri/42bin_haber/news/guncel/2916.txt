Didem Tuncay'dan iyi haber
ABD'nin Ankara Büyükelçiliği girişindeki patlamada yaralanan gazeteci Didem Tuncay'ın annesi Meral Tuncay, kızının sağlık durumunun iyiye gittiğini söyledi.
Meral Tuncay, AA muhabirine yaptığı açıklamada, Didem Tuncay'ın yoğun bakımdaki tedavisinin sürdüğünü, sağlık durumunun iyiye gittiğini vurguladı.

Bir ya da iki güne kadar Didem Tuncay'ın yürütülmeye başlanacağını ifade eden Meral Tuncay, 'Tanıdığımız, tanımadığımız çok sayıda basın mensubu Didem'i ziyaret etmek için geldi. Bu bize güç verdi, mutlu etti. Didem sizlerin duasıyla iyi olacak' dedi.

Didem Tuncay'ın ailesine 'geçmiş olsun' dileği iletmek üzere hastaneye gelenlerin duygularını yazmaları için bir defter oluşturuldu.