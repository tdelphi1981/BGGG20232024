Karla kaplı satılık otomobil ilanı şaşırttı
İnternet üzerinden satış yapan bir siteye konulan 'satılık otomobil' ilanı görenleri şaşırtıyor. Hakkarili ilan sahibinin siteye yüklediği fotoğraflarda satışa sunulan karla kaplı otomobilin sadece plakası gözüküyor.
Yurdum insanının gülümseten manzaralarına bir yenisi daha eklendi. İnternet üzerinden alışveriş yapılan bir e-ticaret platformuna konulan satılık otomobil ilanı görenleri şaşırttı.
 
Online alışveriş sitesinin en çok ziyaret edilen bölümlerinden Efsane İlanlar köşesinin yeni yıldızı Hakkariden "Uygun Fiyata Honda Civic" başlıklı ilan oldu. 
 
İlan sahibinin yüklediği fotoğraflarda tamamı karlarla kaplı ve plakadan başka hiç bir yeri görünmeyen 1998 model lacivert otomobil, 12 bin TLden satışa sunuluyor. 
 
İlana dikkat çekmek için farklı ve yaratıcı yöntemler deneyenler arasına katılan Honda Civic sahibinin bunu özellikle mi yoksa farkında olmadan mı yaptığı ise bilinmiyor. 
 
Emlaktan, otomobile, teknoloji ürünlerinden, giysi ve aksesuara kadar binlerce ürünün satışa sunulduğu, Türkiyenin en büyük e-ticaret platformlarından olan sitenin Efsane İlanlar köşesinde, kullanıcılarının verdiği eğlenceli ve yaratıcı ilanlar arasından, en çok ziyaretçi tarafından incelenen, kendine has ve çoğu zaman gülümseten özellikler taşıyan ilanlar yer alıyor.