"Nükleer deneme" uyarısı
Kuzey Kore Milli Savunma Komisyonu, füze denemelerinin süreceğini, aynı zamanda "yüksek seviyede" bir nükleer deneme de yapacaklarını bildirdi. 
Savunma Komisyonu, Birleşmiş Milletler Güvenlik Konseyi'nin (BMGK) Kuzey Kore'nin geçen yıl Aralık ayındaki füze denemesine yönelik kınama kararına karşı çıktı. 
fırlatmak" gibi barışçı bir girişimde bulunduğu vurgulanarak, bununla birlikte füze denemelerinin askeri bir amacı olduğunun da gizlenmediği belirtildi. 
Açıklamada, "Kore halkının can düşmanı" ABD'ye yönelik savunma tedbirleri çerçevesinde, uydu ve füze fırlatmaya devam edileceği ve "yüksek seviyede" bir nükleer denemede bulunulacağı da kaydedildi. 
BMGK, önceki gün Kuzey Kore'nin füze denemesini kınamış ve bu ülkeden nükleer ve balistik denemeleri durdurmasını talep etmişti. Oy birliğiyle alınan kararla Kuzey Kore'ye karşı daha önce uygulamaya konulan ambargo listesi genişletilmiş, füzelerin üretildiği merkez ve uydu kontrol merkezinin yetkilileri ile finansal destek sağlayan kurumların yöneticilerine seyahat yasağı  getirilirken, mal varlıklarının da dondurulması kararı alınmıştı. 
Kuzey Kore, BMGK'nın önceki kararları ve uluslararası uyarılara rağmen 12 Aralık 2012'de uzun menzilli füze denemesi yapmıştı.