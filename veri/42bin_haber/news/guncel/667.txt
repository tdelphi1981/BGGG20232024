Yargıdaki kusurlar davayı gölgeledi
Balyoz davasında 16 yıl hapis cezası alan sanık Hava Pilot Kurmay Yarbay Süleyman Namık Kurşuncu, dava sürecinde yaşananları 24 Eylülde bir mektupla ABye iletti.
AB, Büyümeden Sorumlu Komisyon Başkanı Jean-Christope Filori imzalı mektupla 15 Kasımda yanıt verdi. Mektupta Filorinin şu ifadeleri yer aldı: Komisyon mektubunuzla duruşmanıza ilişkin ilk elden bilgilendirilmiş ve yargı sürecinin devam ettiği anlaşılmıştır. Komisyon geçen ay yayınlanan 2012 ilerleme raporunda, sizin davanıza ve diğer darbe planı olduğu iddia edilen davalara ilişkin, savunma hakkına yönelik ısrar, aşırı uzun hazırlık soruşturması ve türlü şeyleri içine alan suçlamaların altı çizilmiştir. Türkiyenin demokratik kurumlarına ve hukuk kurallarına güveninin güçlendirilmesi tavsiye edilmiştir, çünkü bu davalar geniş kapsamları ve yargılama sürecindeki kusurları nedeniyle ciddi endişelerle gölgelenmiştir. Yargı sürecinin gelecekteki aşamalarını da takip edeceğiz. Bu noktada size ve ailenize şahsi olarak bu zor zamanlarınızda cesaret diliyorum. 
MASUMDAN ÖÇ ALMAK SEMPATİK OLAMAZ 
Kurşuncu, 29 Kasımda avukatı Turhanla yaptığı görüşmede de komisyona yazdığı mektuba benzer nitelikte yeni bir mektup daha kaleme alarak, özetle şunları vurguladı: Geçmiş askeri müdahaleler ile hesaplaşmak ya da yüzleşmek gereklidir. Tarihten ders almak, yeniden aynı hataları yapmamak ve aynı acıları yaşamamak için. Ancak Balyoz Davası gibi yargılamalar gerçekleştirerek, usul ve esas hataları ile genç masum subayları mahkûm ederek, bu yüzleşmeyi yapmak ne derece doğru siz takdir ediniz. Çünkü masumdan öç almak sempatik olamaz. Bu süreçte, adil yargılama yapıldığına ilişkin şüpheler her geçen gün artmaktadır. Kin ve intikam almanın bile bir asil tarafı, zarafeti vardır. Balyoz mağduriyeti gerçek bir hayat hikayesidir. Yargı bağımsızdır. Ancak, yargı sorumsuz değildir.