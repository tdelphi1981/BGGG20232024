Namaz vakitleri artık cebinizde...
Diyanet İşleri Başkanlığı Bilgi Yönetim ve İletişim Daire Başkanlığı'nca hazırlanan namaz vakitleri uygulaması ile mobil cihazlarla dünyanın her yerinden ezan vakitleri ve kıble öğrenilebilecek.
Yeni hazırlanan namaz vakitleri uygulaması tüm akıllı cihazların yanı sıra Blackberry, Windows mobil, Symbian ve Java destekli cihazlarda da kullanılabilecek. Dünyanın her yerinden günlük, haftalık, ve aylık olarak ezan vakitleri ve en yakın namaz vaktine kalan süreyi gösterecek uygulamayla kullanıcılar dünyanın neresinde olursa olsun kıble yönünü tespit edebilecek. 

Uygulamada 5 vakit namaza ait farklı makamlarda okunacak ezanın yanı sıra ezan duası da yer alıyor. Diyanet İşleri Başkanlığı'nın yeni uygulamasına http://www.diyanet.gov.tr/mobilhizmetler adresinden, IOS ve android platformlardan erişilebiliyor. Uygulama ayrıca, yeni nesil cep telefonlarıyla yakın zamanda afiş ve billboardlarda da yer alacak kare kod okutularak internetten de indirilebilecek. 
Diyanet Takvimi internette

Diyanet İşleri Başkanlığı'nın 1972 yılından beri hazırladığı Diyanet Takvimi de artık Diyanet İşleri Başkanlığı'nın web sitesinden görülebilecek. Sitedeki takvim bölümüne girildiğinde yurt içinde 37, yurt dışında da 47 ülke ve 343 şehri kapsayan 15 bölgeyi içeren toplam 52 bölge için hazırlanan takvime ulaşılabiliyor. Takvim bölümünde ayrıca 'takvim arka yazı' bölümü ve çoçuklar için hazırlanan interaktif takvim de bulunuyor.