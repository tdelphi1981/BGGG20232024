Darbe mağdurlarına iyi haber
Milli Savunma Bakanı: "Darbe mağduru 550 askerin başvuruları kabul edildi."
 Milli Savunma Bakanı İsmet Yılmaz’ın darbe dönemlerinde ordudan uzaklaştırılan askerlerin başvurularına ilişkin soru önergesine verdiği yanıt, 12 Mart 1971, 12 Eylül 1980, 28 Şubat 1997 dönemlerinde TSK’dan ilişiği kesilmiş 3 bin 760 personel tarafından yapılan başvurunun bin 550’sinin kabul edildiğini ortaya koydu.
 BDP Diyarbakır Milletvekili Emine Ayna, 12 Mart ve 12 Eylül darbe dönemleri ile 28 Şubat sürecinde ordudan uzaklaştırılan askerlerin başvurularına verilen yanıtları sordu.
 Soru önergesini yanıtlayan Milli Savunma Bakanı İsmet Yılmaz, Sözleşmeli Erbaş ve Er Kanunu ile Türk Silahlı Kuvvetleri Personel Kanununa eklenen geçici 32. madde kapsamında; 12 Mart 1971 ve 12 Eylül 1980 dönemlerinde TSK’dan ilişiği kesilmiş personel tarafından 893 başvuru yapıldığını, söz konusu madde kapsamında olduğu değerlendirilen 266 başvurunun kabul edildiğini söyledi.
 Milli Savunma Bakanı, 28 Şubat 1997 dönemini de içine alan dönemde ise TSK’dan ilişiği kesilmiş personel tarafından yapılan 2 bin 867 başvurunun bin 284’ünün kabul edildiğini açıkladı.
 ANKA
  