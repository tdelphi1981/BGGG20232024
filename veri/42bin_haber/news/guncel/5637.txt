Türkiye'de her lodosta ortalama 300 çatı uçuyor
Çatı Sanayici ve İş Adamları Derneği (ÇATIDER) Yönetim Kurulu Başkanı Nazım Yavuz, Türkiyede yanlış ve eksik uygulamalar nedeniyle alttan giren rüzgarın çatıları havalandırdığını söyledi.
Yavuz, Floridada hortum olduğunda bina uçuyor, çatı yine de uçmuyor. Singapur tayfun bölgesi, orada da çatılar uçmuyor. 

Türkiyede ise her şiddetli lodosta ortalama 300 çatı uçuyor. Gerekli hesaplar yapılmadan çatılara konulan su depoları da saatli birer bombadır. dedi. 

 Muğlanın Bodrum ilçesinde şiddetli lodos sırasında bir ilköğretim okulunun çatısından uçan 14 kilogram ağırlığındaki boş su deposu, 2 öğrencinin yaralanmasına neden oldu. Bu olay gözleri bir kez daha başıboş bırakılan, yanlış inşa edilen, hesapsızca su deposu gibi ağırlıklar yüklenen hatalı ve eski çatılara çevirdi. 

 Bodrumdaki ilköğretim okulunun bahçesinde yaşanan üzücü olaya dikkat çeken Yavuz, şu açıklamayı yaptı: Günümüzde çatılar binayı bir kabuk olarak korumanın yanında ek işlevler üstleniyor. 

Sıcak su sağlamak için kullanılan güneş enerjisi ısıtıcılarının, bunların çatı üstündeki veya çatı aralarındaki su depolarının, elektrik elde etmek için kullanılan fotovoltaik panellerin, televizyonlar için çanak antenlerin, hatta bazen baz istasyonlarının bile çatıya konduğunu görüyoruz. Bu ekipman ve sistemlerin çatı üzerinde yer almaları bir hesaba ve projeye dayanıyor, usulüne uygun olarak yapılıyor ve yapımları denetleniyorsa sorun yaşanmaz. Ancak maalesef ülkemizde sıkça gördüğümüz üzere rastgele, izinsiz, hesapsız ve bilgisizce yapılan bu ilaveler, rüzgar, fırtına, deprem gibi durumlarda üzerinde bulundukları yapı ve çevredekiler için ciddi tehlike yaratıyor. 

Bu hesapsız ağırlıklar nüfusunun yüzde 95i deprem tehdidi altında yaşayan Türkiye için çok büyük bir risk.  

 Çatıların rüzgar ve deprem bağlantılarının hayati önem taşıdığını kaydeden Yavuz, şiddetli rüzgarlı havalarda olduğu gibi depremlerde de sıklıkla rastlanan çatı uçma olaylarının önüne geçilebilmesi için özellikle çatının binaya doğru bağlanmasına özen gösterilmesi gerektiğini belirtti.