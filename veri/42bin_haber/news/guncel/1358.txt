'Barışa kurşun sıkıldı'
Fransanın başkenti Pariste 3 kadın PKK'lının öldürülmesi 'barışa sıkılan kurşun' olarak değerlendirildi.
İmralı'da görüşmelerin başlamasının ardından Pariste 3 kadın PKK'lının öldürülmesi büyük tepki ve yankı uyandırdı. BDPliler, alçakça bir saldırı olarak değerlendirirken Fransa hükümetinden de bir an önce olayın faillerinin ortaya çıkarılmasını istedi.  
Suikaste tepkiler şöyle: 
Kürt siyasetçileri güvencede değil
Yazar Orhan Miroğlu: İkinci bir Uludere hadisesidir. Kürtleri bir acının içinde tutmak bir de Öcalana cevaptır. Kimin yapmış olduğu önemli değil. İşin kriminal yanı neye hizmet ettiği önemlidir. Kürt hareketi içerisindeki hiçbir aktörün yaşam güvencesi yoktur. Her an bu hayatlara kıyılabilir. İlk defa bu eylemle birlikte bu eylemi yapanlar aslında Kürt sivil aktörlere de mesaj vermiş oluyor. Bu mesajı herkes Öcalanın yeni aldığı pozisyona göre okumalıdır. Kim yapmış olursa olsun, İstihbarat, PKK veya Türk tarafı sonucu değiştirmiyor. Bundan sonra Kürt siyasi aktörü güvencede değil. Diğerlerinden farklı kılan bizzat barış görüşmelerinin içinde olan aktörlere mesaj vermek. İç hesaplaşma filan değil. Öcalandan net bir mesaj gelmiş değil ki, yana olanlar olmayanlar olsun. Suyun akışını kapatmaya yönelik herkese uyarı mahiyeti taşıyor 
Hükümet tedbir almalı
Siyasetçi ve işadamı Cevat Korkmaz: Bu suikastlar PKK içerisinde barış elinin güçlendiğini gösteriyor. Bu sürece karşı olanlar Öcalan yanlısı gruplara karşı saldırısını sürdürecektir. BDP içinde veya dışında barış için çaba gösteren kişilerin dikkatli olmaları ve korunmaları gerekiyor. Tehdit alan bazı Kürt aydınlarını koruyarak duyarlılık gösteren hükümet olası eylemlere karşı yeni önlemler almak zorunda. Zor bir süreç olacaktır. Bedeli ne olursa olsun görüşmeler aksamamalıdır 
PKK üzerinden oyun oynanıyor
DEP eski milletvekili Sedat Yurtdaş: Bunun barış süreciyle ilgisi vardır. Barış sürecini sabote etmek isteyenlerin eylemidir. Çok tarihi bir dönemece geldik. Ve bu dönemecin sancılı olacağı belliydi. Ama sancıların katliam düzeyinde olacağı beklenmiyordu. Bu durumda risklerin çok büyük olduğunu gösteriyor. Provokasyonlar beklemek gerekir. Bu sürecin ilerletilmesi çok önemlidir. Güven verici önlemlerin adımların atılması gerekir. Kim yaptıysa burada PKK üzerinden oyun oynanıyor. Farklı görüşlerden ayrılık sebebi yaratılmak isteniyor. Bu süreci hızlandıracak adımların atılması lazım. İç değerlendirmelerin seri biçimde yapılması lazım. Bu tür provokasyonların önüne geçecek ortak tutum sergilenmesi gerekir  
Barışa sıkılan kurşundur
BDP Milletvekili Sırrı Sakık: Örgüt içi infazdır diye geçiştirmenin anlamı yoktur. Pariste katlediliyorsa barış sürecinden kimler rahatsızsa araştırmalıyız. Fransız hükümetinden tetiği çekenler kim ise arkasında kimlerse ortaya çıkarılmalıdır. Bu barışa sıkılan kurşun olarak algılıyoruz. Kimler tarafından yapılmışsa barışa sıkılmış alçakça bir saldırıdır. Bu olayın takipçisi olacağız. 

İnfial yaratılmak isteniliyor
Yazar Ümit Fırat: Diyarbakır cezaevinde yaşanmış trafik hadiselerin en önemli figürlerindendi. Hedef olarak seçilmesi PKK camiasında Öcalanın girişimleriyle ilgili olarak sakinleşme sağduyuya dönük bir davranışı engelleyici niteliktedir. İnfial halinde olacaktır. Yumuşama yerine sertleşme eğilimi öne çıkacaktır. Hedefleyen her kimse Sakine Cansız gibi sembol isme saldırı PKKyı germektir. Sakinleştirmek istenen ortamı heba etmektir. Bu suikastı kimse üstlenmeyecektir. Arkasında derin güçler vardır. Uluslar arası derin güçlerin işi olabilir. Bu eylem her kim tarafından yapılmışsa Türkiyede Devlet-PKK arasında yumuşayan ilişkileri yeniden gererek PKKyı kitleyi infial haline getirmektir. 