Muz yüklü gemiye uyuşturucu baskını
İstanbul polisi ve jandarma ekiplerinin düzenlediği uyuşturucu operasyonunda Güney Amerika'dan Mersin Limanı'na gelen muz yüklü kuru yük gemisinde 20 kilo 880 gram kokain ele geçirildi.
İstanbul'da yaklaşık 3,5 aydır takip edilen şüphelilerin Güney Amerika'dan Türkiye'ye uyuşturucu sevkiyatı yapılacağı belirlendi. Mersin Limanı'na yanaşan Taurus' isimli kuru yük gemisi İstanbul Narkotik Suçlarla Mücadele Müdürlüğü ve İstanbul İl Jandarma Komutanlığı'na bağlı ekiplerce baskın düzenlendi. Muz yüklü geminin soğuk hava deposunda paketlere gizlenmiş toplam 20 kilo 880 gram kokain ele geçirildi. Poşetler sarılmış kokainlerin üzerine narkotik köpeklerinin koku almasını engellemek için pudra şekeri döküldüğü belirtildi.

Olayla ilgili ikisi yabancı uyruklu 4 kişi adliyeye sevk edildi.