Cinnet getiren askerin yakınları şokta
SİİRT'in Pervari İlçesi'nde vatani görevini yaptığı karakolda cinnet getirerek otomotik silahla ateş açtığı 3 arkadaşını şehit eden, bir arkadaşını da yaralayan Samet Maya'nın memleketi Sapanca'da ailesi ve yakınları büyük şok yaşıyor.
 Sapanca İlçesi'nin Rüstempaşa Mahallesi'nde oturan Jandarma Er Samet Maya, yakınları ve komşuları, aldıkları haber ile büyük üzüntü yaşadı. Haberi alan yakınları baba Ali Maya'nın Rüstempaşa Mahallesindeki evine akın etti. 2 çocuk babası Ali Maya gazerecilerle görüşmek istemedi.
 
 Sapanca Rüstempaşa Mahalle Muhtarı Nazım Özkılıç, karakolda arkadaşlarına ateş açan Samet Maya'yı güle oynaya askere uğurladıklarını belirterek, "Olayı duyunca şaşırdık. Hiç bir psikolojik sorunu yoktu" dedi.
  