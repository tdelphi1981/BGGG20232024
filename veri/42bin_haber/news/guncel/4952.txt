Kore gazisi için askeri tören düzenlendi
Akçam'ın Türk bayrağına sarılı tabutu Göl Mahallesi'ndeki evinden Eski Camii'ye getirildi.
Sakaryalı Kore Gazisi Mesut Cemil Akçam (83), hayatını kaybetti. Gazi Akçam için Sapanca'da askeri tören düzenlendi. 

Törene, Sapanca Kaymakamı Osman Sarı, Sapanca Belediye Başkanı İbrahim Uslu, Sakarya İl Jandarma Alay Komutanı Jandarma Albay Adnan Şimşiroğlu, Sakarya Muharip Gaziler Derneği Başkanı emekli albay Sadettin Torkul, Sapanca Emniyet Müdürü Erdem Mali, Sapanca Müftüsü Orhan Örnek, gazi yakınları ve vatandaşlar katıldı.

Akçam'ın Türk bayrağına sarılı tabutu Göl Mahallesi'ndeki evinden Eski Camii'ye getirildi. Sapanca Müftüsü Orhan Örnekin kıldırdığı cenaze namazına müteakip Akçam, Kemer Aile Kabristanlığı'na defnedildi. 

Gazi Akçam'ın bir süredir kolon kanseri tedavisi gördüğü belirtildi.