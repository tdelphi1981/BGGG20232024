Sevdiği kız verilmeyince intihar etti
ÇORUM'da 26 yaşındaki Özay Öztorun, sevdiği kız ile evlenemeyince tüfekle intihar etti.
Olay, Çorum'a bağlı Acıpınar Köyü'nde meydana geldi. Bir baraj şantiyesinde çalışan Özay Öztorun, ailesine sevdiği 22 yaşındaki Y.K. adlı kızla evlenmek istediğini söyledi. Aile, bunun üzerine geçen hafta kızın evine gidip, Y.K.'yı istedi. Ancak, kızın ailesi olumsuz cevap verdi. Bunalıma giren Özay Öztorun, evlenmek istediği kıza, "Seni çok seviyorum, kendine iyi bak. O parmağındaki yüzüğü de asla çıkarma. Yaşadığın sürece de hep mutlu ol" diyerek cep telefonundan mesaj gönderdi.

Ruhsatlı tüfeği karnına dayayan Öztorun, tetiğe dokunarak intihar etti. Kaldırıldığı hastanede yapılan müdahalelere rağmen kurtarılamadı. Olayla ilgili soruşturma sürüyor.