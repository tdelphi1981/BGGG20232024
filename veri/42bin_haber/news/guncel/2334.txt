Avrupa'da Türklere yönelik 108 ırkçı eylem gerçekleşti
Avrupa ülkelerinde 2012 yılında Türklere dönük 108 ırkçı eylem gerçekleşti. Irkçı saldırılarda ilk sırada Almanya var. Meclis İnsan Hakları Komisyonu Türk kökenlilere dönük ırkçı ve yabancı düşmanlığı motifli eylemleri incelemeye aldı. Rapor hazırladı. Rapor, uluslararası tüm kuruluşlara gönderilecek. Gazetecilerle sohbet toplantısı düzenleyen Komisyon Başkanı Ayhan Sefer Üstün, Avrupa ülkelerinde Türklere dönük saldırıları günlük olarak takip ettiklerini ve bundan sonra da bu çalışmanın devam edeceğini söyledi. 

Rapora göre, 2012 yılı içinde gerçekleşen toplam 108 saldırıda, 67 olayla Almanya birinci sırada. Almanya'yı 13 saldırı ile Hollanda, 7 saldırı ile Fransa takip ediyor. 

Irkçılığa karşı herkesin mücadele etmesi gerektiğini söyleyen Üstün, raporların birilerini köşeye sıkıştırmak, dış politika enstrümanı olarak kullanmak için değil, vatandaşlara sahip çıkmak için hazırlandığını da belirtti.