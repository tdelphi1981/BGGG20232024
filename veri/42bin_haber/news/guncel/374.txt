Bahçeli: Hodri meydan teklifi getir
MHP Lideri Devlet Bahçeli, Başbakan Erdoğanın idam cezasının tartışılabileceğine yönelik sözlerine, Başbakan madem işi buraya kadar getirmiştir, bu durumda idam cezanın kaldırılması konusunda lazım gelen değişiklik teklifini bir an önce TBMMye vermelidir. MHP, tekrar getirilmesini sağlayacaktır. Biz diyoruz ki; hodri meydan diyerek karşılık verdi. Bahçeli, dün partisinin grup toplantısında şunları söyledi:
SINIR HATLARI ELEĞE DÖNMESİN   
Türkiye kendi vatandaşının tedirgin olmasına, sınır hatlarının eleğe dönmesine seyirci kalmamalıdır. Elbette Türkiye diktatörlerin diklenmelerine katlanacak, tehditlerini görmezden gelecek bir ülke değildir. Bizim merhametimiz kadar öfkemiz de şiddetli ve yakıcıdır. Önümüzdeki dönemde, Türkiyenin ABD ile kurduğu ilişkinin mecrasını Suriye meselesi ciddi düzeyde etkileyecektir. Başbakan, üçlü mekanizmaların kurulması için çaba harcamalı, yangının ülkemizi kapsamaması için inisiyatif almalıdır.  
İDARE SİSTEMİNİ MAYINLAMAKTA  
Büyükşehir tasarısı AKPnin edepten yoksun tavrını yeniden deşifre etmiştir. Tasarı, üniter devlet yapısını zedeleyecek, idarenin birliğini sakatlayacak ve merkezden yönetim modelini aşındıracaktır. Büyükşehir belediye sınırlarının il sınırına çekilmesi, Başbakanın eyalet yönetimine geçiş konusunda arayıp da bulamayacağı bir mazeret teşkil edecektir. Büyükşehir belediye başkanları ilin tek belirleyici gücü olmaktadır. Bu akılsız, duyarsız, sabit bakışlı siyaset algısı Türk idare sistemini mayınlamaktadır. AKP, varını yoğunu Türkiye Cumhuriyetini federasyon mezarlığına defnetmek üzerine kurmuştur. Cumhurbaşkanından beklentimiz, kanunu tekrar Meclise iade etmesidir. 
HÜKÜMET KEPAZELİĞE SON VERSİN 
BDPlilerin ölüm oyunundaki gaye terörün isteklerine AKPyi razı etmektedir. Bunların kullandıkları bir tek lisanları vardır; o da ölümdür. Ölüm üzerinden pazarlık yapan, tehditle Türk devletine boyun eğdirmeyi uman bu utanmazlar güruhunun sabırları ve sınırları zorladığı her şeyiyle ortadadır. Merakımız AKP ile İmralı canisi hangi konularda anlaşmazlık içindedir ki, açlık grevinin düğmesine basılmıştır. Bu kepazeliğe bir son vermek hükümetin görevleri arasındadır.  
YÜZSÜZLÜK DEĞİLSE SİNSİLİĞİN İLANI 
Başbakan bu gündem karmaşası içinde idam tartışmasını Türkiyenin gündemine sokmuştur. 7 Haziran 2002de Çankaya Köşkünde yapılan zirve toplantısında Erdoğanın idam cezasının kaldırılmasını hararetle savunduğu hâlâ hatırlarımızdadır. İmralı avukatlığına soyunarak idam cezasının kaldırılması için seferber olan Başbakan Erdoğanın şimdi idam cezasının geri getirilmesine değinmesi eğer yüzsüzlük değilse, yeni bir sinsiliğin ve kurnazlığın ilanı sayılmalıdır.         

 