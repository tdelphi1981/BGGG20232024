Katili Sarainin cesedini dehlize gömmeye çalışmış
ABDli Sarai Sierranın kaybolduğu gün öldürüldüğü kesinleşti. Ön otopsi raporunda tecavüz bulgusuna rastlanmadı. Genç kadının öldürüldükten sonra sur dibinde 40 santimlik bir dehlize gömülmeye çalışıldığı ortaya çıktı.

İstanbul’da kaybolduktan 12 gün sonra Sarayburnu’nda cesedi bulunan ABD vatandaşı Sarai Sierra’nın hazırlanan ön otopsi raporunda tecavüz izine rastlanmadığı açıklandı. Kaybolduğu gün öldürüldüğü kesinleşen Sierra’nın ölüm nedeninin kafatasına aldığı darbe olduğu belirtildi. Genç kadının vücudunda kesik ve çizikler bulunurken, başına aldığı darbe ile kafatasında kırıkların oluştuğu öğrenildi. Kafatasındaki kırığa ne tür bir aletin neden olduğu ise henüz belirlenemedi. 
Battaniye de incelemede 
Polis, sır cinayeti çözmek için dün de olay yerinde incelemesini sürdürdü. 600 farklı noktadan alınan güvenlik kamerası kayıtları da emniyetteki havuzda tek tek elden geçiriliyor. Sierra’nın olay yerinde yapılan ilk incelemesinde yüzünün aldığı darbe nedeni ile tanınmayacak hale gediği, üzerindeki kıyafetlerin de kaybolduğu günkülerle aynı olduğu görüldü. Genç kadının  cesedinden alınan kan örneği ile tırnak aralarından alınan örneklerin incelenmesine başlandığı öğrenildi. 
Üzerinde ahşap bloklar vardı 
 Cesedin sarılı olarak bulunduğu iddia edin battaniye de inceleniyor. Farklı DNA örnekleri araştırılan battaniyenin Sierra’nın taşınmasında mı kullanıldığı yoksa üstünün mü örtüldüğü araştırılıyor. Cinayeti soruşturan dedektifler, genç kadının öldürüldükten sonra sürüklenerek surların dibindeki 40 santim girişi olan bir dehlize getirildiği ve burada üzerinde tren yollarında kullanılan ahşap blokların konulmasını, cesedi gizleme olarak değerlendiriyor. Elde edilen verilere göre, katil yada katillerin genç kadına burada mezar hazırladığı anlaşılıyor. 
21 kişiden DNA alınacak 
Dehlizin boyutunun küçük olması ve vücudundaki çiziklerin de öldürüldükten sonra buraya taşındığı ihtimalini güçlendiriyor. Polisin 21 şüpheliden DNA örnekleri alacağı öğrenildi. Öte yandan ABD’li yetkililer ile sürekli temasta olan polis Gmail yazışmalarını bekliyor. Ayrıca hesap hareketlerinin de cinayetin çözülmesinde etkili olacağı belirtiliyor. Diğer yandan Sierra’nın kayıp olan tablet bilgisayarı  ve cep telefonunun bulunmasına çalışılıyor. 
Cenazesi bugün gidiyor 
Sarai Sierra’nın eşi Stevens Sierra ve kardeşi David Jimenez, konsolosluk yetkilileriyle birlikte dün cinayet masasına gelerek bilgi aldı. Sürekli telefonla görüşen Stevens Sierra, soruları yanıtlamadı. Dün gece kilisede bekletilen Sarai Sierra’nın cesedi, bugün uçakla ABD’ye götürülecek.