Maskeli itirafçıdan şok iddialar!
A Haber'de yayınlanan Mehmet Ali Önel Yönetimindeki Deşifre Programı, gündem oluşturacak bir dosya ile ekrana geldi.
Programa maske takarak konuk olan eski bir ilaç mümessili, doktor, hastane ve ilaç şirketi üçgeninde dönen rüşvet çarkını belgeleriyle itiraf etti..

Prof. Dr. Ahmet Rasim Küçükusta, Prof. Dr. Mansur Beyazyürek, Türk Eczacılar Vakfı Başkanı ve AK Parti İstanbul Milletvekili Mehmet Domaç, eski ilaç mümessili Yaşar Ç.nin konuk olduğu programa, Yaşar Ç.nin yaptığı birbirinden çarpıcı itiraflar damgasını vurdu.

Elindeki belgeleri savcılığa da intikal ettirdiğini belirten Yaşar Ç, o belgelerin içeriğini canlı yayında tek tek açıkladı.

Belgelere göre ilaç mümessili ile doktorlar arasında yapılan anlaşma neticesinde, firmanın ilaçları reçetelere yazılıyor. İlaç firması da her bir reçete karşılığında doktora pay veriyordu. Bazı belgelerde ilaç firmasının, pazar payının artmasını sağlayan doktorlara, LCD televizyondan tutunda otomobil lastiği, kuaför malzemelerine varıncaya dek, her türlü ihtiyaçlarını karşıladığı görülüyor. Belgelerden birinde anlaşmaya uymayan doktordan rüşvet olarak verilen LCD Televizyonun geri alındığı da dikkat çekiyor

Yaşar Ç.nin itirafları karşısında şaşkınlığını gizleyemeyen Türk Eczacılar Vakfı Başkanı ve AK Parti İstanbul Milletvekili Mehmet Domaç kanunda açıkça belirtildiği gibi rüşvet almak da, vermek de suçtur. Bunu yapanları cezalandırmak boynumuzun borcudur. Bunun için genç kardeşimiz gibi inisiyatif kullanabilen insanlara, sizin gibi cesur programcılara ihtiyacımız var dedi..

Avrupada en ucuz ilacın Türkiyede olduğuna dikkat çeken Domaç, doktorları yakından ilgilendiren Tam Gün Yasası ile ilgili olarak da Bu yasaya karşı değiliz, üniversite öğretim üyeleriyle görüşmelerimiz devam ediyor.dedi