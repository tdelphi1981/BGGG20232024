Kadıköy Belediyesini ayakta alkışlıyorum
Bu ülkede bazen güzel şeyler de oluyor. Kadıköy Belediyesinin aldığı kararı ayakta alkışlıyorum.Budur. Nihayet biri, hayvan severlerin çığlığını ciddiye aldı, harekete geçti. Ve yapılması gerekeni yaptı. Bu hepimizin başarısı. Hayvan severler olarak diğer belediyelerin de aynı duyarlılığı göstermelerini bekliyoruz.

JİMMYİN ACISI İÇİMİZE ÇÖKTÜ 

Her şey Beşiktaşta bir petshoptan aldığımız bir minicik King Charles köpekle başladı. 

Evet haklısınız yanlıştı, hıyarlıktı. Ama oldu. Onu alıp güle oynaya eve gittik. Meğer aşılarının yapıldığı palavraymış, meğer bize söylendiği aydan daha küçükmüş, meğer anne sütünden kesilmemesi gerekiyormuş. Bıdık, küçücük, korunmasız bir şeydi. Bayram tatile boyunca bir yere gitmedik. 

Onunla, Jimmy Boyla birlikteydik. Ne var ki, mutluluğumuz kısa sürdü. Aldığımız günün ertesinden önce kusmaya başladı. İsal oldu. Sonra yemeden içmeden kesildi. Zaten el kadardı, bir deri bir kemik kaldı. 

Tabii ilk günden itibarın hayvan hastanesine de götürdük veterinere de. Ama ne yaptıysak fayda etmedi. Kanlı ishalmiş. Gözümüzün önünde eridi gitti. Acısı içimize çöktü. Başka acılar yaşanmasın diye herkesle paylaştım. Meğer ne çok insan varmış bu şekilde mağdur olan.

BU HEPİMİZİN BAŞARISI 

Ve sonunda bir belediye bunu yasakladı. Bu aslında hepimizin başarısı 

Bütün havyan severlerin Hepiniz destek verdiniz, başınıza gelenleri bana anlattınız, yazdınız. Demek ki, boş kürek çekilmiyor. Bazen birlik olunca, bir güç oluşturunca, bir takım şeyler değişebiliyor. Kadıköy Belediyesinin aldığı karar bir başlangıç, bütün Türkiyeye yayılmasını diliyorum. Hayvanların alınıp satılan metalar olmaktan kurtarılmasını diliyorum. Hayvan edinmek istiyorsanız lütfen barınaklara gidin. 

HAMİŞ: Şimdi Alyala konuştum. Ona, Bak böyle böyle olmuş dedim. Çok sevindi. Dedi ki, Yazının sonunda Jimmy Boyu hayatım boyunca unutmayacağımı ekler misin? Tabii  dedim. Kızımın ricasını yerine getiriyorum. Bu arada yasaklamak kesin çözüm olmayacak. Bu kez el altından satışlar patlayacak. Bir an evvel düzenleme getirilmeli. Ama yine de Kadıköy Belediyesinin kararını alkışlamamak mümkün değil 