Sahte 3 MİT ajanı gözaltında
ZONGULDAK'ta, kaldıkları otelde kendilerini MİT ajanı olarak tanıtan 3 kişi, sahtecilik ve dolandırıcılık suçlamasıyla gözaltına aldı.
Kendilerini MİT ajanı olarak tanıtan 3 kişinin hareketlerinden şüphelenen otel görevlileri, polise ihbarda bulundu. İl Emniyet Müdürlüğü Asayiş Şubesi ekipleri, 33 yaşındaki Hüseyin K., 28 yaşındaki Mesutt A. ve 23 yaşındaki Zülfikar E.'yi gözaltına aldı. Üzerinde MİT görevlisi olduğuna dair sahte evrak ve bir miktar sahte para bulunan Hüseyin K.'nın, aynı zamanda asker firarisi olduğu da ortaya çıktı. Hüseyin K.'nın, Zülfikar E. ve Mesut A.'yı da para karşılığında MİT'e aldırma vaadiyle dolandırdığı belirtildi.

Hüseyin K., polisteki ifadesinde eşcinsel olduğunu ve arkadaşlarıyla buluşabilmek için paraya ihtiyacı olduğundan bu yola başvurduğunu söyledi.

3 kişi, polisteki sorgularının ardından sahtecilik ve dolandırıcılık suçlamasıyla adliyeye sevk edildi.