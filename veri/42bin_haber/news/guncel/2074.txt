PKK'lı 3 kadın suikastinin şüphelisi yargıç önünde
FRANSA'nın başkenti Paris'te PKK'lı 3 kadının suikasti ile ilgili sürdürülen soruşturma kapsamında gözaltına alınan 2 şüpheliden 1'inin tutuklama talebiyle adliyeye sevk edileceği öğrenildi. Şüphelinin parkasında barut izi olduğunun belirlendiği iddia edildi.
Fransız 20 Minutes gazetesinde yer alan habere göre suikaste kurban giden PKK'lı 3 kadınla ilgili yürütelen soruşturmada Fransız polisi bazı önemli ip uçlarına ulaştı. Gazete haberinde enteresan olarak belirtilen 1984 Türkiye doğumlu olan şüphelinin sorgulamada söyledikleri ile olayla ilgili ifadeleri alınan birçok kişinin verdiği bilgiler arasındaki çelişki polisin dikkatini çekti. Öldürülen PKK'lı üç kadın ile yakın ilişkisi olduğu öne sürülen Türkiye doğumlu şüpheli ile ilgili yapılan incelemede ajandasında 46 dakikalık bir boşluk olduğu belirlendi. Şüphelinin bu zaman dilimini aydınlatamadığı gibi diğer kişilerin verdikleri ifadelerle çelişkiye düştüğü haberde yer aldı.


PALTOSUNDA BARUT İZİNE RASTLANDI


Gözaltı sırasında şüpheliye ait eşyalarında kontrol edildiğini ve siyah parkasının üzerinde barut izi olduğu iddia edildi. Haberde çevredeki güvenlik kameralarında şüphelinin olay günü elinde plastik torbalarla birçok kez binaya girip çıktığının belirlendiği kaydedildi. Şüpheli hakkında verilen bilgide ise Mart 2012'de Paris'teki Eyfel kuleesinde 'Öcalan'a Özgürlük' eylemine katıldığı, Aralık 2012'de ise Hollanda'da PKK terör örgütü ile iliskisi olduğu için tutuklandığı ifade edildi. Şüphelinin psikolojik sorunları olduğu da yer alan gazete haberinde kadınlarla ilişki konusunda da sorunlu olduğunu öne sürüldü. Bu ihtimali de gözönünde bulunduran polisin cinayetlerin adli bir vaka olabileceğini de araştırdığı belirtildi.