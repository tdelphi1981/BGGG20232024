Baca yangını paniğe neden oldu
Trabzonun Vakfıkebir ilçesinde 3 katlı evin çatı katında çıkan baca yangını paniğe neden oldu.
İlçeye bağlı Hacıköy Mahallesindeki bir binada çıkan baca yangını, Vakfıkebir Belediyesi İtfaiye ekiplerinin çalışması sonucu diğer binalara sıçramadan söndürüldü. Muhammet Yamaka ait olduğu öğrenilen 3 katlı apartmanın bacasında yangın çıktı. 

Binayı saran alevler sebebiyle itfaiyeye haber verildi. Olay yerine kısa sürede itfaiye, polis ve 112 Acil Servis ekipleri geldi. İtfaiye erleri, yandaki binanın çatı katına çıkarak yangına müdahale etti. Çevrede büyük korku ve paniğe neden olan yangın kısa sürede kontrol altına alındı. 

 Yangında maddi hasar meydana gelirken, yangının kalorifer bacasındaki kurumların alev alması sonucu çıktığı tahmin ediliyor.