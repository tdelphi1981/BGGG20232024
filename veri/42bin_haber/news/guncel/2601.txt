Bu zehri içiyoruz
Çanakkalenin Bayramiç ilçesinde üç gün boyunca etkili olan yağmur, tarlalarda kullanılan zirai ilaç atıklarını önce Kara Menderes Çayına, oradan da Bayramiç Barajına sürükledi.
Çalı çırpı ve odun parçalarıyla birlikte zirai ilaç ambalajları, Bayramiç Barajının Kurşunlu ile Molla Hasanlar köyleri arasında kalan bölümünde adacık oluşturdu. İçme suyunu Kara Menderes Çayından karşılayan Bayramiç ve çevre köylerinde yaşayanlar için zirai atıklar tehdit oluştururken, tarım sektöründe zirai ilaç kullanımının ne denli yüksek olduğu gerçeği de ortaya çıktı. Kurşunlu Köyü Muhtarı Muharrem Güler, yaşanan olayı bir çevre felaketi olarak değerlendirirken, Hayatım boyunca hiç bu kadar zirai ilaç atığını bir arada görmedim dedi. 
 