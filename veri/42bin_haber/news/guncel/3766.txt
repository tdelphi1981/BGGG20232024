Yuttuğu boncuğun deliği yaşattı
Sivas, Yıldızeli ilçesinde, Fidan ve Erkan Kul çiftinin ikiz çocuklarından Adem Kul (5), annesi mutfakta yemek yaparken, ikizi Bilal Kul ile oturma odasında kaldı.
Adem Kul, televizyon sehpasının üzerinden babasının tespihini alarak, ağzına götürünce ip koptu. Tespihin tanelerinden biri Ademin nefes borusuna kaçtı. Erkan Kul, oğlunu Yıldızeli Devlet Hastanesine götürdü. Burada yapılan ilk müdahalenin ardından küçük Adem, ambulansla Sivas Cumhuriyet Üniversitesi Tıp Fakültesi Hastanesine sevk edildi. Burada Göğüs Cerrahisi Anabilim Dalı öğretim üyesi Doç. Dr. Ekber Şahin, bronoskopi (bükülmez bir tüp aracılığıyla doğrudan soluk borusuna girmek) yöntemiyle, küçük çocuğun nefes borusundaki tespih tanesini çıkardı. 

Dr. Şahin, Çocuk, tespih tanesinin ortasında bulunan ipin geçtiği o ince, iğne deliği kadar geniş olan kısımdan hava alıyordu. Tespih tanesinin iplik deliğinin nefes borusuna paralel şekilde durması büyük bir şans. Boncuk yan dursaydı, belki kaybedecektik dedi. 

 