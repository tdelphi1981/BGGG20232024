Tartıştığı kişiyi pompalı ile vurdu
SİİRT'in Şirvan İlçesi'ne bağlı Yağcılar Köyü Asmalıdere Mezrası'nda Hamit Ep, tartıştığı akrabası İzettin İrtem'i pompalı tüfekle vurup ağır yaraladı.
Şirvan'ın Yağcılar Köyü Asmalıdere Mezrası'nda bu sabah, Hamit Ep ile İzettin İrtem arasında belirlenemeyen bir nedenle tartışma çıktı. Tartışmanın kavgaya dönüşmesi üzerine Hamit Ep, pompalı tüfekle 2 el ateş ettiği İzettin İrtem'i göğsünden vurdu. Ağır yaralanan İrtem, köye çağrılan ambulans ile Siirt Devlet Hastanesi'ne getirilerek yoğun bakıma alındı. Hamit Ep ise köye gelen jandarma ekipleri tarafından gözaltına alındı.

İzettin İrtem'in ameliyata alındığı ve hayati tehlikesinin devam ettiği belirtilirken, olayla ilgili başlatılan soruşturma ise sürüyor.