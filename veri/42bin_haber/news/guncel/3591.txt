Telefonla aranan 4 vatandaş 51 lira dolandırıldı
Bingöl'de farklı tarihlerde meydana gelen telefonla dolandırıcılık olaylarında 4 şahıs toplam 50 bin 860 lira dolandırıldı.
Bingöl Valiliği'nden yapılan yazılı açıklamada, vatandaşlar telefonla dolandırıcılık konusunda uyarıldı. Açıklamada şöyle denildi: "Son zamanlarda ülke genelinde vatandaşları arayarak kendilerini kamu görevlisi, savcı ve polis olarak tanıtarak, vatandaşların isimlerinin veya kimlik bilgilerinin terör olaylarına karıştığını, soruşturma yapıldığını, kimlik bilgilerinin terör örgütünün elinde olduğunu, örgüt üyelerini yakalamaya çalıştıklarını, şahısların yakalanması için verdikleri hesap numaralarına yüklü miktarda para göndermesini isteyerek haksız menfaat temin eden bir dolandırıcılık suç örgütünün Bingöl'deki vatandaşları da maddi ve manevi zarar verdikleri son zamanlarda artan müracaatlardan anlaşılmaktadır. Ocak ayı içerisinde 4 farklı vatandaş toplamda 50 bin 860 lira dolandırılmıştır.'

Vatandaşların kendilerini arayıp para ve kontör isteyen kişilere itibar etmemeleri gerektiği belirtilen açıklamada, hiçbir polis, savcı ve kamu görevlisinin vatandaştan kontör ya da para talep etmeyeceği vurguladı.