Kılıçdaroğlu: Vatandaşın derdi iş evlilik değil
CHP Genel Başkanı Kemal Kılıçdaroğlu, Başbakan Recep Tayyip Erdoğanın bekarlara evlenme çağrısında bulunmasını eleştirirken, "Vatandaş iş istiyor. İş bulmuyorsunuz vatandaşa, bekar erkekler evlensin. İyi güzel de önce iş bul. Meraklanma o zaten evlenir" dedi.
CHP Genel Başkanı Kemal Kılıçdardoğlu, Yardımcısı Gürsel Tekin ile birlikte Mevlananın ölümünün 739uncu Vuslat Yıldönümü için düzenlenen Şeb-i Arus törenlerine katılmak için Konyaya geldi. CHP Konya İl Başkanlığının ziyaret eden Kılıçdaroğlu, parti binasına çıkmadan önce yolda selam verdiği bir kadının kızı için iş istediğini belirterek, Başbakan Recep Tayyip Erdoğanın dün Konyaya toplu açılış töreninde bekarlara evlenme çağrısında bulunmasını eleştirdi. Kılıçdaroğlu, şunları söyledi: 
  Eşinin doğum gününü Kırklarelinden kutladı  
"Vatandaşın derdi iş. Vatandaş iş istiyor. İş bulmuyorsunuz vatandaşa, bekar erkekler evlensin. İyi güzel de önce iş bul. Meraklanma, o zaten evlenir. Anne, baba ne bekliyor. Kızım iş bulacak, oğlum iş bulacak bende onları evlendireceğim. İşsiz, babanın emekli aylığına bakıyor. 20- 25 yaşındaki bir çocuk, babanın 3-5 kuruş gelecek olan emekli aylığına bakıyorsa, o çocuk nasıl evlenecek? Bunların ayağı yere basmıyor, dünyadan habersiz bunlar. Sanıyorlar; Herkesin oğlu bizim çocuklarımız gibi, hepsinin gemisi, yatı, apartmanı, hanı, hamamı var. E neymiş evlenin. İyi de bunlar nasıl evlenecek?. Sordun mu sen, o babaya; Senin gelirin nedir acaba, bu çocuk niye evlenmiyor? diye. Türkiye gerçeklerinden kopuk siyasal anlayışı içime sindiremiyorum. Doğru bir anlayış değil. Vatandaşla açıkça dalga geçmektir bu. O iş istiyor. O tutturmuş illa evleneceksin diye. Tam bir komedi. Her halde mizah ustaların tekrar devreye girmesi lazım. Beklediğimiz de bu zaten. 
   BENCE / ÇÜNKÜ... 
Başbakan Erdoğan bekarlara seslenerek "Evlenip 2071 neslini siz yetiştireceksiniz" dedi. Siz ne düşünüyorsunuz, düşüncenizi yazın, fotoğraf-video çekin gönderin biz yayınlayalım  
ŞEB-İ ARUSDA PROTOKOL KONUŞMALARININ İPTALİNE TEPKİ  
Kılıçdaroğlu, gazetecilerin Şeb-i Arus törenlerinde protokol konuşmalarının iptal olduğunu hatırlatması üzerine bunu yadırgadığını belirtti. Kılıçdaroğlu, sözlerini şöyle sürdürdü: 
Niye iptal ediliyor? Orada siyaset yapılmıyor. Mevlana anlatılıyor. Gönüller sultanı Mevlanadan söz edeceğiz. Neden iptal ediliyor? Büyük bir olasılıkla sayın başbakanın hazırlıkları, konuşma metni bitmedi. Cama yansıtılma sürecinde arıza olmuştur, o nedenle protokol konuşmaları iptal edilmiştir. Niye iptal edildi? Biz bugüne kadar oraya gidip siyasetten mi bahsettik? Hayır, tam tersine. Mevlanayı bu ülkenin siyasi liderleri bütün dünyaya anlatıyorlar. Ortak paydamızdır Mevlana. Hz. Mevlana bir siyasal iktidarın bir grubun, sivil örgütün değil 74 milyon insanın ortak paydasıdır. Hz. Mevlana sadece Türkiyede değil bütün dünyada saygı uyandıran bir kişidir. Felsefesi, görüşleri, öğretisi ile dünya kültür mirasının çok önemli bir parçasıdır Hz. Mevlana. Protokol konuşmalarının iptal edildiğini ben de televizyondan duydum, biraz yadırgadım. 
Kılıçdaroğlu, Şeb-i Arus törenine katılacağı açıklanan İran Cumhurbaşkanı Mahmut Ahmedinejadın programını iptal ettiği hatırlatılınca, gelmeme nedenini bildiğini, ancak, açıklama yapılmadığı için, nedeni açıklamasının doğru olmayacağını söyledi.  
Gazetecilerin, Başbakan Yardımcısı Bülent Arınçın Bir BDPli kadın vekile çok kızıyordum. Ama artık kızmıyorum. Onun yerinde olsam ben de dağa çıkardım sözleri hatırlatılması üzerine Kılıçdaroğlu, o konu hakkında Gürsel Tekinin cevap verebileceğini söyledi. 
Gürsel Tekin de, Kılıçdaroğlunun, Arınçın hükümet sözcüsü olduğunu hatırlatarak, Sayın Arınç, 30 yıllık drama parmak basmış. Aynı zamanda bunlar şikayet makamı değildir, icra makamıdır. Sayın başbakan Asalım derken, Arınçın bu cümleleri büyük bir çelişki. Ak Parti; bir karar vermek zorunda. Sayın Başbakan başka bir şey söylüyor, sayın Arınç başka bir şey söylüyor. Ülkemizde son 30 yıllık sürece baktığımızda bu dramları yaşamış 12 Eylül dönemi bu ülkeye büyük acılar yaşatmış. Bu acıların içinde büyüyen insanlarız. CHPnin kadrolarına baktığımızda bu acıların içinde gelen insanlarız. Sayın Arınç 30 yıl sonra fark etmiş galiba. Hükümetten laf değil, icra bekliyoruz" dedi. 
  ERDOĞAN: BEKARLARA SESLENİYORUM