Polise mesai ücreti geliyor
Polislerin çalışma saatleri diğer devlet memurlarıyla eşitleniyor. Çalışılan her fazla saat için mesai yazılarak ek ücret ödenecek.
Emniyet Genel Müdürlüğü, 255 bin polise dönük önemli bir düzenlemeye gitti. Hazırlanan kanun tasarısına göre polis adayı öğrenciler, alan eğitimine tabi tutulacak. Bu eğitimler 2 yıla kadar uzatılabilecek. Ehliyet almayan adaylar polis olamayacak. Üst düzey görevlere üç yıllığına atama yapılabilecek. Bu süre aynı görev yeri için en fazla 2 yıla kadar uzatılabilecek. Üst düzey müdürler bir görevde 3+2 sistemi ile en fazla 5 yıl görev yapabilecek. Tasarıyla kesintisiz 5 yıl içinde herhangi bir disiplin cezası almayan polise yıllık izinlerine ilave olarak bir defaya mahsus 10 gün izin verilecek.Polis memurlarının kariyer imkanlarına daha çabuk kavuşması için de adımatıldı.Komiser yardımcılığı ile başpolisliğe yükselme sınavı için başvuru şartları 6 yıla çekilerek eşitlendi.
ZARAR KARŞILANACAK
Polislerin haftalık çalışma süresi 40 saat olarak belirlendi. Günlük 8 saatten daha fazla çalışan polislere fazla çalışma ücreti ödenecek.Dini vemilli bayramlardamesai yapan polisler ekstra ücret alacak. Fazla çalışma karşılığı ücret verilemediği durumlarda fazla çalışılan her 8 saat için polislere bir gün izin verilecek ve bu süre yıllık izinlere eklenecek. Ekip ya da hizmet otolarındameydana gelen zararlar artık idare tarafından karşılanacak.
Terörün yoğun olduğu 2. bölge illerinde şark hizmetini yürüten polisler ek tazminat ile motive edilecek. Terör bölgesinde çalışan polislere İçişleri Bakanlığınca belirlenecek tutarda iş zorluğu tazminatı ödenecek