Ali Şen: "Aykut Kocaman bu işi beceremiyor"
Türk futbolunda bir döneme damga vuran adam; Ali Şen Aykırı Sorular’daydı… Ali Şen Aykut Kocaman'la ilgili ilginç açıklamalar da bulundu. 
Aykırı Sorular’da Fenerbahçe’ye de Ali Şen; “Aykut Kocaman teknik direktörlüğü beceremiyor. Devre arasında yapılan yama da tutmadı, tutmayacaktır. Ama camianın sabırlı olup biribirine kenetlenmesi lazım. Herkesin yönetime destek olması gerekiyor. Buna ben de dahilim, bir telefonla yardım ederim. Ama bölünürsek tüm gücümüzü yitiririz” dedi. 
"Aykut ile kanımız uyuşmadı" diyen Ali Şen "Ben Aykut'u 3 Temmuz'dan sonra tutumu ile başarılı buldum. Nereye koyarsanız koyun geçen sene görevini müthiş yaptı. Sıkıntılarına rağmen müthiş iş yaptı. Ama beceremiyor. Olacak iş mi? 3 tane transfer yapıyorsunuz. Semih, tam forma alacak gidip Belediye'den adam alıyorsunuz" şeklinde konuştu.

Şike iddiaları 
Şike ve teşvikle ilgili ilginç açıklamalarda bulunan Şen, "Maç satın almak, karısını satmakla eş değerdir. Ben bunu yıllar önce söyledim. Hatta 60'larda söyledim. Bülent Uygun'a mal edildi ama. Parayı bastırarak maç alan karısını satmakla eş değerdir. Ahlaksızlıkla eş değerdir. Bu ahlaksızlık her yerde var. Futbolda oynanan maçların %90'ı temizdir." dedi. 
PARREIRA'YA BOLİÇ'İ OYNAT DEDİM

Ali Şen, teknik adamların işine karışan başkanlarla ilgili bir soru üzerine ise, "Ben 'antrenöre karışır mısın' diye sorduklarında 'evet karışırım' dedim. Ben onun futbolcusunu nasıl yöneteceğine karışmam. Ben yabancı antrenörden daha iyi bilirim Türk futbolcusunu. 1996'da 2-1 Trabzon'u yendiğimiz maçta, Parreira Boliç'i değil, Bülent Uygun'u oynatacaktı. Ben anlattım Şenol Güneş'i milli takımda yöneticiliğini yaptım ve onun düşüncesini biliyordum. Ona anlattım ve Boliç'i oynattı. Biz de maçı kazandık." diye cevap verdi. 
FENERBAHÇE OLMAYACAKSA TRABZON ŞAMPİYON OLSUN DERİM HEP

Trabzonspor'dan ayrılan Şenol Güneş'i çok beğendiğini de belirten Ali Şen, "Ben Şenol Güneş'i Fenerbahçe'ye antrenör yapacaktım. Şenol 10 üzerinden 9,5. Benden insan olarak 9 alan yoktur. Ben onun yöneticiliğini de yaptım milli takımda yöneticiyken. Benim de kaderim iki kez şampiyon olduk, ikisinde de Trabzon ile çekiştik. Şenol Güneş muhteşem çocuktur. Trabzon'a hoca oldu ve Amerika'dan aradım. Ben Fenerbahçe şampiyon olmayacaksa Trabzon olsun derim hep." diyerek şöyle devam etti:

"Şenol evime geldi konuştuk. Ben Rıdvan'ı takımın başına sportif direktör olarak getirmek istedim. Şenol da "Ben Rıdvan'ın altında çalışmam" dedi. Haklıydı da yoksa para konusunda Şenol ile çok kolay anlaşırdık." 
2010-11 SEZONU ŞAMPİYONU FENERBAHÇE

Başkan Şen, Trabzonspor Başkanı Sadri Şener ve bordo - mavili taraftarların şampiyonluğun Trabzon'a verilmesi gerektiği iddialarıyla ilgili olarak ise şunları söyledi:

"TFF'nin evrağında yazıyor. Kimi tescil etmiş? 2010-11 sezonunun şampiyonu Fenerbahçe. Trabzon'un isyanı var. Havada kalır. Trabzon Fenerbahçe'yi iki maçta da yenseydi kim oluyordu şampiyon? Sadri Şener'i çok severim. Çıkıp öyle bir duruma geliyor ki Trabzon'a hayran bir Ali Şen olarak söylüyorum öyle bir takım kurun ki takır takır şampiyon olun." 
 