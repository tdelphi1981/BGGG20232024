'1071 Rakımlı Tepe'nin objektifinden...
Ankara'nın sosyal medyayı en aktif kullanan isimlerinden Cumhurbaşkanı Abdullah Gül takipçilerine sürpriz yaptı.
 2009'da gerçekleştirdiği Kenya Cumhuriyeti ziyaretinde objektifin arkasına geçen Gül, çektiği doğa fotoğraflarını paylaşım sitesi İnstagram'a yükledi. Cumhurbaşkanı Abdullah Gül'ün, 40 binden fazla takipçisiyle paylaştığı karelerde, zebra, aslan ve zürafa fotoğrafları yer alıyor. Bir diğer karede ise Gül, Nairobi Ulusal Parkı'nda bir aracın içinde elinde tele objektifli makineyle fotoğraf çekerken, eşi Hayrünnisa Gül de dürbünle doğayı izliyor.