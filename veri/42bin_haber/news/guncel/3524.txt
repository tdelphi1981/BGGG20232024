Beklediği canı 17 yılda buldu
Muğlada dönercide motosikletle paket servisi yapan henüz 16 yaşındaki Mustafa, kazada can verdi. Genç Mustafanın kararan hayatı, bebekliğinden beri, yani tam 17 yıldır uygun bir karaciğer bekleyen, Antalyalı bir başka genci, Handanı aydınlattı.
MUĞLA Marmaristeki bir döner büfesinde paket servis elemanı olarak çalışan Mustafa Çelik (16), bir hafta önce motosikletle geçirdiği kazada ağır yaralanarak Marmaris Devlet Hastanesine kaldırıldı. Talihsiz genç yaşam mücadelesini geçen cumartesi günü kaybederken, acılı ailesi oğullarının organlarını bağışladı. Yapılan bağışın ardından Mustafanın karaciğeri İzmire Kent Hastanesine getirilirken, uygun alıcı Antalyada bulundu. Hastanenin kadavra listesinde bir yıla yakın süredir organ bekleyen lise öğrencisi Handan Ülker (17) İzmire çağırıldı. 
BEKLEYİN, GELİYORUM 
Handan Ülker, pazar günü nakil operasyonuna alındı. Başarılı geçen operasyonun ardından yoğun bakıma alınan Handan iyi olduğunu belirtirken, 17 yıldır bekliyorum. Telefon gelince şok geçirdim, önce korktum, nakil olmak istemiyorum dedim. Sonra kabul ettim. Şimdi iyiyim. Voleybol oynamayı çok istiyordum ama hastalığım engeldi. Bundan sonra oynayabilirim dedi. Handan, arkadaşlarına da sevgilerini iletip, Bekleyin geliyorum diye seslendi. 
MUCİZENİN ADI HANDAN 
2.5 aylıkken safra kanalları yokluğu tanısı konulup ameliyat edilen, 17 yıl her ay bir kez hastanelik olup ilaç tedavileriyle yaşatılan kardeşinin 17 yıldır karaciğer nakli adayı olduğunu belirten doktor ağabey Volkan Ülker, Bu hastalıktan bu yaşa kadar Türkiyede yaşayan, yaşatılabilen hasta yok. Bizce mucizenin adı Handan. Bağış karaciğerle Handan için yeni bir hayat başlayacak dedi. 
Cesur adam  
HANDANın ablası Derya Öztürk, kardeşi nakil ameliyatına alındığında Handanın facebook sayfasında ölen gence ve ailesine şöyle seslendi: Cesur adam, ben senin hayat verdiğin insanlardan birisiyim. Allah senden ve ailenden razı olsun, mekanın cennet olsun. Ailemize de sabırlar versin. Şu an sizlere ulaşamıyoruz ama burada bir evladınız olduğunu unutmayın, iyileşmem için dualarınızı esirgemeyin. 
Başardık  
Karaciğeriyle Handan Ülkere hayat veren Mustafa Çelikin böbrekleri, İzmirde nakil bekleyen 10 yaşındaki Samet Fidan ile 18 yaşındaki Emel Arasana nakledildi. 
BİR TELEFONLA DOĞAN UMUT 
HANDAN Ülker, kendisine can olacak ameliyata giderken çektirdiği fotoğraflarını koyduğu sosyal paylaşım sitesi Facebooktaki sayfasına şu notları düştü: Her akşamki gibi akşam geçiriyorduk ki birden telefon çaldı. Arayan hastaneydi. Tam 17 senedir beklediğimiz haberi verdi bu kez: organ bulundu, gelin. Tam 17 sene. Dile kolay, yaşaması güç bi 17 sene... Şu an yoldayız. O zora yaklaşıyoruz gittikçe. Ve biliyorum, ben her şey gibi bunu da atlatacağım. Allahım, sen yardım et... 
 