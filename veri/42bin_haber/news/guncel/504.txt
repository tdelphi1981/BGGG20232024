Emniyet Müdürü Güven'e takipsizlik
''Dağda ölen teröriste ağlayamıyorsanız insan değilsiniz'' diyen Diyarbakır Cumhuriyet Başsavcılığı, Diyarbakır Emniyet Müdürü Recep Güven ile ilgili yürütülen soruşturmada takipsizlik kararı verdi.
Diyarbakır Emniyet Müdürü Recep Güven, 7 Ekimde kahvaltılı basın toplantısındaki konuşmasında, "Dağda ölen teröriste ağlamıyorsanız insan değilsiniz" ifadesini kullandı. Güvenin bu sözlerinin ardından Türkiyenin çeşitli illerinden dernek ve vatandaşlar bireysel olarak Güven hakkında suç duyurusunda bulundu. Diyarbakır Cumhuriyet Savcılığı da basında yer alan haberler ve suç duyuruları üzerine inceleme başlattı. İnceleme kapsamında bir ilin savcılığından vatandaşın şikayetine soruşturma numarası verip Diyarbakır Cumhuriyet Başsavcılığına gönderdiği dilekçe de değerlendirildi. 
Diyarbakır Cumhuriyet Başsavcılığı inceleme sonunda, Diyarbakır Emniyet Müdürü Recep Güven hakkında soruşturmaya yer olmadığına karar verdi. Kararda, "Konuşmanın bütünlüğü ele alındığında suçla ilgili maddi ve manevi unsurlar oluşmadığından soruşturmaya yer olmadığını karar verilmiştir" denildi. 
    'Dağda ölen teröriste ağlamayan insan değildir'  Diyarbakır Emniyet Müdürü'ne inceleme  'Evlatlarımızı katleden teröriste ağlamayız'