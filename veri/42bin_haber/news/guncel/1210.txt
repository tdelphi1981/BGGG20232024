13 yıl sonra beraat etti
Kocaeli Su ve Kanalizasyon İdaresi (İSU) Genel Müdürlüğünün 1999-2002 yılları arasında yaptığı alımlarda ihaleye fesat karıştırdıkları iddiasıyla yargılanan eski Kocaeli Büyükşehir Belediye Başkanı Sefa Sirmenin de aralarında bulunduğu 23 kişi, dün karar duruşmasına çıktı.
Sanıklar İSUnun piyasa değerinin çok üzerinde rakamlarla malzeme alınarak zarara uğratıldığı iddiasıyla suçlanıyordu. Mahkeme heyeti, dünkü son duruşmada, bu iddialara ilişkin kanıt bulunmadığı gerekçesiyle Sirmen ile 23 kişinin beraatine karar verdi. Mahkeme, alımların yetki sınırları içinde ve yönetmeliğe uygun olarak yapıldığına, birden fazla kişiden yazılı ve sözlü teklif alındığına, bilirkişi raporunda da zarar tespit edilemediği görüşüne varıldığını belirtti. Bir dönem CHP milletvekilliği de yapan Sefa Sirmen, kararla ilgili Hakkımızda açılan bütün davalar beraatle sonuçlandı. Biz bütün hesapları verdik değerlendirmesi yaptı.