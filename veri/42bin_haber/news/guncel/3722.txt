Oyuncakları bulundu ama Irmak yok
Antalyada önceki gün otomobilleriyle sele kapılan Reyhaniye ailesi şokta. Oğlu ve eşi ile hastanede olan baba, suyun altından oğlunu kurtardığını ancak kızı Irmaka ulaşamadığını anlattı. Oyuncakları bulunan 3.5 yaşındaki Irmak dalgıçlarla ve helikopterle aranıyor.
ANTALYAda önceki gün otobüs terminalinden Hataydan dönen eşi Filiz (24), 3.5 yaşındaki kızı Emine Irmak ve 2 yaşındaki oğlu Ali Atlası alan Sinan Reyhaniyenin (34) otomobili, evine yaklaştığı sırada sele kapıldı. Sarısu Deresine sürüklenen araçtan anne-baba ile oğulları Ali Atlas kurtuldu ancak 3.5 yaşındaki Irmak sel sularıyla birlikte kayboldu. Gece geç saatlere kadar Ulusal Medikal Kurtarma Ekipleri (UMKE), dalgıç polisler ve itfaiye ekipleri minik Irmakı aradı. Sabahın ilk ışıklarıyla yeniden başlatılan aramalara polis helikopteri de havadan destek verdi ama henüz bir sonuç alınamadı.  

CESUR POLİS KURTARDI



Hastanede tedavi edilen baba Sinan Reyhaniye, Oturduğum siteye yaklaştım, önümde bir araba vardı. Bir anda ışığı kesildi, göremez oldum. O sırada benim araba dönmeye başladı, toparlayamadım. Nehir yatağına sürükleniyorduk, kontak kapandı. Otomobil tamamen suya gömüldükten sonra arka sol kapı açıldı. O kapıdan çıktım hava alıp daldım. Oğlumu bulup çıkardım, kızıma ulaşamadım. Bir polis canı pahasına atladı eşimi kurtardı. Sonra beni aldılar. Ama ne kadar çırpındıysak kızımı bulamadık dedi. 

BİLGİ : Antalyada dün sabaha kadar il merkezine metrekareye 62.8 kilogram yağış düştü. 
Aile perişan halde 



Selden kurtulmayı başaran Filiz Reyhaniye ve minik oğlu Ali Atlasın tedavileri sürüyor. Perişan haldeki aile kızları Irmakın bulunması için dua ediyor. Kurtarma çalışmalarını da izleyen Konyaaltı Kaymakamı Bayram Yılmaz, İhmal var mı sorusuna, Karayolları geçen yıl bölgede 8 menfez yaptı. İhmal yerine talihsizlik demeyi tercih ediyorum yanıtını verdi. 
Çığlıklarını duyduk

 
MAHALLE sakinlerinden Şaduman Fidan önceki akşam yaşanan olayı gördüklerini ancak müdahale edemediklerini söyledi. Fidan, O araçtan o insanların çığlıklarını duyduk. Çocuğun birini çıkardılar. Annenin-babanın feryadını duydum ben ama yapacak bir şey yoktu. Burası terk edilmiş bir bölge. Koruma, bariyer, hiçbir önlem yok dedi.