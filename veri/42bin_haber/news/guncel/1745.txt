Töreye sessiz kalan anne tutuklandı
Batman Çayında 17 Aralık 2012de ölü bulunan ve töre cinayetine kurban gittiği ileri sürülen 15 yaşındaki H.D.nin annesi S.D, yürütülen soruşturma kapsamında Diyarbakırda gözaltına alınarak Batmana getirildi.Emniyetteki sorgusunun ardından mahkemeye çıkarılan S.D., aile meclisi kararına uyduğu, kızının ölümüne sessiz kaldığı iddiasıyla tutuklandı. Olaya ilişkin gözaltına alınan 7 kişiden, H.D.nin dedesi G.D. azmettirici, amcaları H.D. ve E.D. ise cinayeti işledikleri iddiasıyla tutuklanmış, hakkında yakalama kararı bulunan amcasının oğullarından S.D. 4 Ocak, Ö.D ise 10 Ocakta tutuklanmışlardı.