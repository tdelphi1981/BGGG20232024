İş görmezlik raporu maalesef çok büyüdü
ERGENEKON davasının İstanbul 13. Ağır Ceza Mahkemesi'ndeki duruşmasında CHP Ankara Milletvekili Emrehan Halıcı tanık olarak dinlendi.
 Halıcı, mahkeme Heyeti Başkanı Hasan Hüseyin Özese, merhum Başbakan Bülent Ecevit'e 'iş görmezlik raporu' verileceği iddialarına ilişkin sorusunu yanıtladı. ''Bu benim hiçbir zaman görmediğim, direkt telaffuz etmediğim bir konudur. Bu konu gazetelerde haber yapılmıştı. Kuliste konuşuluyordu. Bir gazeteci bu konuyu sorunca, 'Böyle bir şey yok' demiştim. Ancak gazeteci müstehzi edayla 'Hiç mi duymadınız' deyince, 'Bu tür duyumlar, bizim de kulağımıza geliyor' dedim. Yıllardır, siyasetteki rakiplerimiz, bu konuyu dayanak yaptılar. Bu abartılarak, söylemediğim biçimde dillendirildi. Böyle bir belgeyi görmedim, böyle bir imada, ifadede bulunmadım. Maalesef bu konu çok büyütüldü. Bir söylenti gibi. Söyleyeni, asıl sahibi belli değil.
 Özese'nin, emekli Orgeneral Tuncer Kılınç'ın Ecevit'i ziyaret ederek, partiyi devretmesini istediği iddialarını hatırlatması üzerine Halıcı, ''Ecevit'in, hastaneden çıktıktan sonraki döneminde Başbakanlık'tan çekilmesine dair telkinler yapıldığını, Ecevit kitabında da belirtmişti. Ecevit'e bir baskı söz konusuydu. Bunu duyuyorduk. Ama Tuncer Kılınç mıydı bilmiyorum. Bütün DSP'liler bundan haberdardı. İş ve askeri çevrelerden de bu tür telkinlerin yapıldığı, duyumları vardı'' ifadelerini kullandı.