Sarai'nin havalimanı görüntüleri ortaya çıktı
Fotoğraf çekmek için geldiği Türkiye'de 21 Ocak'tan itibaren kendisinden haber alınamayan Amerikalı kadın turist Sarai Sierra'yı (33) arama çalışmaları devam ediyor. Beyoğlu'nda kaldığı evden çıktıktan sonra ortadan kaybolan Sierra'nın havalimanındaki görüntülerine ulaşıldı.
İstiklal Caddesi'ne çıkarken şapkasız olduğu görüntülenen Sierra'nın izi bu noktadan itibaren güvenlik kameraları üzerinden takip edilecek. Sierra'nın ortadan kaybolmasıyla ilgili her ihtimali değerlendiren polis, 8 Ocak'ta Türkiye'ye giriş yapan, fotoğraf sergisi için 15'inde Amsterdam'a 16'sında da Münih'e geçen Sierra'nın ,21'inde Amerika'ya dönüş planı yaparken neden Avrupa'dan değil de Türkiye güzergahından dönmek istediğini araştırıyor. Yaşadığı Newyork'tan dışarıya hiç çıkmadığı söylenen Sierra'nın kısa süre içindeki yoğun seyahat trafiği de mercek altında.

Cep telefonu ve internet irtibatı 21 Ocak 11:33'te kesilen Sierra'nın internet üzerinden sohbet ettiği Taylan ile Galata Köprüsü üzerinde buluşmak üzere evden çıktığı bilgisini edinen polis, Sierra'nın İstiklal Caddesi'ne çıktığı görüntülere ulaştı. Daha önce basın mensuplarıyla paylaşılan ve Sierra'nın 20 Ocak'taki görüntülerinin ardından yeni görüntülere ulaşan polis, bu görüntüler üzerinden Sierra'nın izini sürüyor. 
260 Güven Timi sokaklarda çalışma yaparken bir yandan da güvenlik kamera görüntülerini toplamayı sürdürüyor. Toplanan görüntüler ise, Asayiş Şube Müdürlüğü Kayıp Şahıslar Büro Amirliği'nde bu işle görevlendirilen 28 kişi tarafından gün boyunca inceleniyor. Buluşmak için Taylan'a mesaj atan Sierra'nın mesajının Taylan isimli kullanıcı tarafından okunmadığını belirleyen polis, ikilinin görüşüp görüşmediğini araştırıyor. 

Amerika'daki bir sağlık şirketinde haftada sadece 3 gün çalışarak 450 doları aylık geliri olan Sarai Sierra'nın kaybolmasıyla ilgili her ihtimali değerlendiren polis, kadının fotoğraf sergisi için Viyana ve Münih'e geçmesini, Münih'ten Amerika'ya gidebilecekken 19'un da tekrar Türkiye'ye dönüp 21'inde dönüş bileti almasının sebebini de araştırıyor. 

Genç kadının ait kredi kartı harcama dökümleri ve gmail üzerinden yaptığı görüşmeler için yazışmaların yapıldığı ve henüz cevap alınamadığı öğrenildi. Profesyonel kamerası olmadığı halde fotoğrafçı olduğu ifade edilen Sarai Sierra'nın İstanbul'da hiç kimse ile cep telefonundan konuşmadığı, bütün iletişimlerini ipad'dından Wireless aracılığıyla internete bağlanarak kurduğu tespit edildi.