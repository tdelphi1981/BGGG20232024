17. kattan ölüme atladı
Küçükçekmece'de psikolojik sorunları olduğu iddia edilen Tataristan uyruklu kadın, 17'nci kattaki evinin penceresinden atlayarak yaşamına son verdi. 
Olay saat 02.00'de Halkalı Atakent 1'inci Bölge 1'inci Etap'ta bulunan A702 numarada meydana geldi. Psikolojik problemleri olduğu ve tedavi amaçlı olarak ilaç kullandığı iddia edilen 40 yaşındaki Natalia Chmondina, 17'nci kattaki evinin mutfak kısmındaki pencereden kendini boşluğa bıraktı. 
Olayı fark eden apartman sakinleri, durumu 112 sağlık ekipleri ile 115 polis ekiplerine bildirdi. Olay yerine gelen sağlık ekipleri yerde hareketsiz şekilde yatan Chmondina'nın hayatını kaybettiğini belirledi. 
Natalia Chmondina'nın cesedi savcı ve polisin incelemesinin ardından otopsi yapılmak üzere cenaze aracı ile İstanbul Adli Tıp Kurumu'na götürüldü. Bina sakinlerinden Sebahattin Rüzgar dışarıdan gelen şiddetli bir ses duyduğunu söyleyerek. "Camdan baktım, cenaze yerde yatıyor. Son katta oturuyor. 17. katta. karşı komsusundan duyduğuma göre piskolojik sorunları varmış. Yalnız yaşıyordu." dedi.  
Olayla ilgili başlatılan soruşturma devam ediyor.