Genelkurmaydan 'Patriot gerginliği açıklaması
Genelkurmay Başkanlığı, bazı basın yayın organlarında yer alan Patriot bataryaları ile ilgili Türk ve Alman personel arasında yaşandığı belirtiler iddialarla ilgili açıklama yaptı.
Genelkurmayın yayımladığı açıklamada; Bazı basın yayın organlarında, Alman basınında yer alan haberlere atıfta bulunularak, Kahramanmaraş'ta konuşlandırılmış olan Patriot bataryalarının Alman personeliyle Türk personel arasında ciddi bir gerilim olduğu, işbirliğinin genelde sorunlu olduğu, Alman askerlerine kasıtlı olarak kötü muamelede bulunulduğu, bir Alman askerin bir Türk Komutan tarafından darp edildiği şeklinde iddialarda bulunulmaktadır. denildi.

 Genelkurmayın açıklaması şöyle devam etti: Almanya Silahlı Kuvvetleri tarafından; makamlarımıza, Kahramanmaraş'taki Alman askerlerinin iddialara konu olan sorunları ile ilgili herhangi bir talep ve şikayet gündeme getirilmediği gibi, gerek Almanya Başbakanı, gerekse Savunma Bakanı'nın ziyaretleri sırasında Türk Birliği'nin Alman Patriot personeline sağladığı destekten övgüyle söz edilmiştir. Söz konusu iddialar gerçeği yansıtmamaktadır.