Artık 1700 çocuğun annesi
Van depremi sonrası, 78 yıllık birikimi yaklaşık 1 milyon lirayı bu kente bir okul yapılması için bağışlayan emekli hemşire İfakat Yavuz, dün Çocuklarım dediği, adına yaptırılan ilköğretim okulunun minik öğrencileriyle ilk kez buluştu.
EMEKLİ hemşire 78 yaşındaki İfakat Yavuz, 23 Ekim 2011 ve 9 Kasım 2011de 644 kişinin hayatını kaybettiği çifte Van depremin ardından, hiç görmediği Vanda bir okul yapılması şartıyla hayatı boyunca biriktirdiği 1 milyon TLsini Türk Eğitim Vakfına bağışladı. Yaklaşık 1.5 milyon TLye tamamlanan 21 derslik, 2 laboratuvar, kütüphane ve bilgisayar dersliğinin yer aldığı okul bu yıl yaklaşık 1700 öğrencisiyle ders başı yaptı. İfakat Yavuz dün çocuklarım dediği öğrencilerle ilk kez buluştu. 
VALİ, ELİNİ ÖPTÜ 
TEV Yönetim Kurulu üyesi Prof. Dr. Mehmet Şükrü Tekbaş, TEV Genel Müdürü Yıldız Günay ve İfakat Yavuz, dün TEV İfakat Yavuz İlköğretim Okulunun açılışı için uçakla Vana geldi. İfakat Yavuza okul bahçesinde öğrenciler ve veliler sevgi gösterilerinde bulundu. Van Valisi Münir Karaloğlu da Vana yaptığı katkıdan dolalı elini öptü. İfakat Yavuz konuşmasında kendi okul hayatını anlattı. İfakat Yavuz, şunları söyledi: Bugüne kadarki tüm emeğim, insanlara dağıttığım şifa ve tüm birikimim, gönlümde çok arzu ettiğim bu yavrucukları görebilmek içindi. Ben çok zor okudum. Okul yaşlarında bir kalem bir silgi bana nasip olmadı. Yetişecek olan çocuklara çok değer verdiğim için bunu düşünüp bugünlere gelmeyi çok arzu ettim. Diyorum ki burada 1 erkek çocuk, 5 kız çocuk okusun. Ailemden çok ailem olan TEVin ekibine ve Vanda emeği geçen herkese minnettarım.  
Van Valisi Münir Karaloğlu, Mehmet Şükrü Tekbaş, Yıldız Günay ve İfakat Yavuz daha sonra okulun açılış kurdelasını birlikte kesti.  
YANMAZ, YIKILMAZ OKUL 
TEV İfakat Yavuz İlköğretim Okulu çelik konstrüksiyon sistemiyle yaklaşık 3 ayda tamamlandı. Yanmaz ve hafif malzemeler kullanıldı. Binada engelliler için özel rampalar ve tuvaletler de bulunuyor.  Binada herhangi bir şekilde oluşacak yangın diğer bölümlere geçemiyor. Ayrıca okul 9 şiddetinde depreme bile dayanaklı.