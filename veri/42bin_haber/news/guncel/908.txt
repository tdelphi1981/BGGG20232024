Önce işinden sonra canından oldu
KEMİK iliği kanseri ile mücadele ederken, öğretim üyesi olduğu Çanakkale 18 Mart Üniversitesi Rektörlüğü tarafından mazeretsiz olarak mesaiye gelmediği gerekçesiyle istifa etmiş sayılan Yrd. Doç. Dr. Güran Yahyaoğlu (48) hayatını kaybetti. Yahyaoğlu, hasta olduğunu inandırabilmek için hastanede çekilmiş bir fotoğrafını dilekçesine eklemişti.
18 Mart Üniversitesi Yenice Meslek Yüksek Okulu Bankacılık ve Sigortacılık Bölümünde bankacılık dalında ders veren Yrd. Doç. Dr. Güran Yahyaoğlu (48) kemik iliği kanseri tedavisi görmek için 24 Mayıs 2010da Ankara Üniversitesi Tıp Fakültesi Hematoloji Bölümüne yattı. Bu tarihten itibaren mesaiye gelmediğine dair zabıt tutulan Yahyaoğlunun, 45 tutanağın ardından Disiplin Yönetmeliği uyarınca meslekten çıkarılması istendi. Maaşının kesilmesiyle üniversitedeki işine son verildiğini öğrenen Yahyaoğlu, avukatı aracılığıyla hukuk mücadelesi başlattı. Bilinci kapalı olan Yahyaoğlunun ailesi, kendisinin kanser olduğuna üniversiteyi inandırabilmek için dilekçesinin ekine hastane odasındaki fotoğraflarını ekledi.   

İtirazıyla ilgili üniversitenin kararı beklenirken, Yahyaoğlu önceki gün tedavi gördüğü hastanede yaşamını yitirdi. Yahyaoğlu, dün Şişli Camisinde öğle vakti kılınan cenaze namazının ardından, Kilyos Mezarlığında toprağa verildi. 

Yahyaoğlunun annesi Günil Yahyaoğlu, Bizler ve kendisi defalarca üniversiteye dilekçe yolladık. İletişim çağında yaşıyoruz bu belgelerin oraya gitmemesi imkansız. dedi. Arkadaşları ise Hocalık yapmasına gerek ama hocalığı çok seviyordu. Paraya ihtiyacı yoktu sadece adalet için uğraşıyordu. dediler.