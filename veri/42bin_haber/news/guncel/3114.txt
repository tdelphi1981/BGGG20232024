Sarai Sierranın eşi ve kardeşi İstanbul'dan ayrıldı
İstanbul'da ölü bulunan Amerikalı Sarai Sierra'nın eşi Steven ve kardeşi David, ülkelerine döndü. Cenazenin ise yarın ABD'ye gönderilmesi bekleniyor.
ABD'li Sarai Sierra için eşi Steven Sierra ve kardeşi David Jimenez bir süre önce İstanbul'a gelmişti. Ölüm haberini aldıktan sonra cenaze işlerini takip eden Steven Sierra ve kardeşi David Jimenez ülkelerine döndü. Atatürk Havalimanı Dış Hatlar Terminali'nde bilet ve pasaport işlemlerini yaptıran Steven ve David'in çok üzgün oldukları gözlendi. Steven ve David'in cenazeyi Amerika'da karşılamak için bir gün önceden yola çıktıkları belirtildi. Sarai Sierra'nın cenazesinin yarın Amerika'ya gönderilmesi bekleniyor.