Tutanak sabotajı neden başarılı olamadı?
İmralıya giden ikinci BDP heyetinin Abdullah Öcalanla yaptığı görüşmenin 'sızdırılan' gayrı resmi notları kamuoyunda beklenen etkiyi oluşturmadı. Neden?
İmralıya giden ikinci BDP heyetinin Abdullah Öcalanla yaptığı görüşmenin gayrı resmi notlarının basına sızdırılması büyük tartışmalara yol açmıştı. Tartışmalar hala devam ediyor.

Doğrudan çözüm sürecini sabote edecek şekilde kurgulanan notların gazetede yayınlanması habercilik açısından sorunluydu. Milliyet gazetesi zor durumda kaldı ve o ekibinin o günden beri ne kadar şaşkın olduğu gazeteye yansıyor. Böylesine hassas süreçleri yönetmenin zorluğu vardır. 

Tartışmalar büyük ama notlar kamuoyunda beklenen etkiyi oluşturmadı. Neden? 

Üç sebebi var 

1-) YENİ MERKEZ MEDYANIN GÜCÜ Daha ilk andan itibaren çözüm isteyen gazeteler başta STAR olmak üzere, notların gerçek durumu yansıtmadığını, Öcalanın asıl pozisyonunun resmi mektuplarda yazılı olduğunu kamuoyuna anlatmayı başardılar. Notlar sansasyona yol açmadan toplum gerçeği öğrendi. Milliyette yayınlanan cümlelerin Öcalanın kendi tabanını motive etmek maksatlı olduğunu anladı. Çözüm yanlısı medya (STAR, Sabah, Yeni Şafak, Zaman, Türkiye gibi gazeteler) sürece yönelik bu hassas girişimi ustalıkla önledi. Türkiye, bir kez daha kritik bir olayda yeni medyanın görüşünde birleşti. 

2-) ERDOĞANIN HAMLESİ Başbakanın konuyu ele alış biçimi de toplumdaki olumsuz havayı azalttı. Erdoğan, tartışmayı notların içeriğinden alıp kimin sızdırdığı noktasına taşıyarak ustalıklı bir hamle yaptı. Sabotaj amacına ulaşamadı, notların yayınlanmasına direkt veya dolaylı olarak aracılık eden kişiler kendilerini savunmak zorunda kaldılar. 

3-) TOPLUM MEDYANIN İLERİSİNDE Notların sabote edebilme etkisi aynı zamanda toplumun çözüm sürecinde ulaştığı seviyeyi ortaya koydu. Toplum, eski medyanın ve eski tarz siyasetin çok önünde. Türkler de Kürtler de Sokaktaki insan, notların sızdırılması aracılığıyla yapılmak isteneni çok iyi anladı ve konu çok hassas almasına rağmen tahrike kapılmadı.