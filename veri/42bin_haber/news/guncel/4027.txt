Havada arızalan uçak limana geri döndü!
ONUR Hava Yolları'nın İstanbul'dan Antalya'ya giden uçağı kalktıktan 20 dakika sonra kabin basıncında meydana gelen arıza nedeniyle Atatürk Havalimanı'na döndü.
Atatürk Havalimanı'ndan saat 09.00'da kalkan Onur Hava Yolları'nın 8Q- 222 sefer sayılı Airbus A320 tipi uçağı, içindeki 171 yolcuyla kalkışında 20 dakika sonra meydana kabin basıncı arızası nedeniyle geri dönmek zorunda kaldı.
Uçağın Kaptan Pilotu Atatürk Havalimanı Uçuş Kulesine Acil İniş (Emergency) isteğinde bulundu. Bunun üzerine uçağın, Atatürk Havalimanı pistine inişi sırasında Devlet Hava Meydanları İşletmesi tarafından tüm güvenlik önlemleri alındı. Uçak piste saat 09.40'ta sorunsuz şekilde indikten sonra itfaiye eşliğinde hangarların olduğu bölüme götürüldü. 
Onur Hava Yolları yetkilileri, kabin basıncı arızası nedeniyle geri dönen uçağın bakıma alındığını ve yolcuları başka bir uçakla Antalya'ya götürüleceğini açıkladılar.