Akmerkez önünde şüpheli paket alarmı
Ankara'da ABD Büyükelçiği'ne yapılan bombalı saldırının ardından İstanbul'da da polis benzer olaylara karşı alarma geçti. Akmerkez yakınındaki bir şüpheli paket, bomba olabileceği ihtimaline karşı fünye ile patlatıldı.
Sabah saatlerinde vatandaşlar tarafından Adnan Saygun Caddesi Belediye Sitesi Sokak'ta fark edilen çanta polise bildirildi. Olay yerine gelen ekipler çantayı inceledi. Olay yerine Bomba İmha Uzmanı polislerinin sevk edilmesi istendi. Şüpheli paketin çevresi güvenlik şeride oluşturularak boşaltıldı. Yaya ve araçların geçişine izin verilmedi. 

Olay yerine gelen bomba uzmanı ekipler, şüpheli çantayı inceledikten sonra fünye ile patlatmaya karar verdi. Özel kıyafetini giyerek çantaya fünye yerleştiren bomba uzmanı, çantaya havaya uçurdu. Çantadan spor malzemeleri çıkması herkese rahat bir nefes aldırdı. Bomba uzmanı görevlinin çantayı incelemesinin ardından olay yeri vatandaş ve araçların geçişine açıldı.