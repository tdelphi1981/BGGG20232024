Yeni YÖKten başörtüsü güvencesi

YÖK, yeni yasa taslağında üniversitelerde başörtüsü yasağını ortadan kaldıracak yasal düzenleme yaptı. Yasaya Kılık kıyafet tercihi sebebiyle hiçbir öğrencinin eğitim öğretim hakkının engellenemeyeceği maddesi konuldu.
YÖK, yaklaşık 6 aydır üzerinde çalıştığı yasa taslağını tamamlayarak Milli Eğitim Bakanlığına (MEB)  gönderdi. MEBin son şeklini vereceği taslak, Bakanlar Kurulunda görüşülerek TBMMye sevk edilecek. Yeni düzenleme, YÖK Yasasında önemli değişiklikler öngörüyor. YÖKün ismi, Türkiye Yükseköğretim Kurulu (TKY) olarak değişiyorTaslak, TYK Genel Kuruluna Bakanlar Kurulu ve Meclis tarafından üye atanmasını da öngörüyor. İlk alternatife göre 21 üyeden 7si Cumhurbaşkanı, 7si Bakanlar Kurulu ve yedisi de Rektörler Kurulu tarafından seçilecek. İkinci alternatife göre 5 üye Meclis tarafından partilerin milletvekili sayısına göre gösterecekleri adaylardan seçilecek. Bu alternatifte 5 üye Cumhurbaşkanı, 5 üye Bakanlar Kurulu, 6 üye de  Rektörler Kurulu tarafından seçilecek. Düzenleme ile vakıf üniversitelerinin dışında özel üniversiteler kurulabilmesine imkan tanınıyor. Buna göre şirketler üniversite kurabilecek. Öğrenciler fakülte ve üniversite konseylerinde temsil edilecek ancak oy hakları olmayacak.