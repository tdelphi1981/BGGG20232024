İstanbul'da kar başladı
İstanbul yeni bir yağış dalgasının etkisine giriyor. Bir kaç gündür mevsim normallerinin üzerinde seyreden sıcaklıklar yerini bu geceden itibaren kar yağışına bırakıyor. Meteoroloji, Edirne ve Kırklareli'nde hakim olan kar yağışının kuvvetli rüzgarla birlikte Trakya bölgesi ve İstanbul'u da etkisi altına alacağını duyurdu. 

İstanbul'da öğleden sonra başlayan kar yağışının akşma saatlerinde etkisini artırması bekleniyor. 

İstanbul Büyükşehir Belediyesi de uyarılar doğrultusunda çalışmalara başladı. 

Kar kürüme ve tuzlama araçları ana arterler ve otoyollar üzerine konuşlandırıldı. 

Batı'yı yağış vurdu

Yağış İzmir'in özellikle Alsancak semtinde hayatı olumsuz etkiledi. Şemikler mahallesinde Mazgallar tıkandı rögarlardan taşan sular yolları göle çevirdi. 

Evlerine dolan suyu kendi imkanlarıyla tahliye etmeye çalışan vatandaşlar belediye yetkililerine tepki gösterdi. 

Çanakkale'de de sağanak etkili oldu. Yağış ve kar nedeniyle bir ayağı aşınan Sarımsaklı köprüsü çökme tehlikesine karşı ulaşıma kapatıldı. Çanakkale Boğazı da, kar yağışı nedeniyle bir süre gemi tarfiğine kapalı kaldı.

Diyarbakır'ı da ev ve işyerlerini su bastı

Diyarbakır'da da etkili olan kuvvetli sağanak yağış nedeniyle bir çok ev ve iş yerini su bastı, bazı kavşaklar ulaşıma kapandı.

Kentte sabah saatlerinde başlayan kuvvetli sağanak, yaşamı olumsuz etkiledi. Yağışa yollarda yakalanan vatandaşlar zor anlar yaşadı. Yağış nedeniyle özellikle Bağlar ve Sur ilçesindeki birçok ev ve iş yerini su bastı.

Doğu'da da kar çilesi

Doğuda ise kar çilesi devam ediyor. Gece en düşük hava sıcaklığı sıfırın altında 4 dereceyle Kars'ta ölçüldü. Çok sayıda köy yolu hala ulaşıma kapalı. 

Açık yollarda ise ulaşım güçlükle sağlanıyor, çünkü tipi var. Yolda tipiye yakalananlardan biri de CHP Ardahan Milletvekili Ensar Ögüt'tü. Öğüt, yola saplanan otomobili iterken kayarak düştü. 

Milletvekili, Erzurum kriz merkezini arayarak yardım istedi.