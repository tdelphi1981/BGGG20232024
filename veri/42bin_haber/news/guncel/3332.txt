Kontrolden çıkan otomobil, dukkana daldı!
Trabzon'un Çarşıbaşı ilçesinde kontrolden çıkan araç beyaz eşya dükkâna daldı. Sürücü yara almadan atlattığı kazada, mağazada maddi hasar meydana geldi.
Kaza, akşam saatlerinde Çarşıbaşı ilçesine bağlı Avni Akkan Caddesi'nde meydana geldi. Miraç Kopya yönetimindeki 61 HK 210 plakalı otomobil, sürücünün direksiyon hakimiyetini kaybetmesi sonucu kaldırıma çarptıktan sonra beyaz eşya mağazasına girdi. Sürücünün yara almadan kurtulduğu kazada, mağazanın vitrin camı kırıldı, ürünler ise zarar gördü. Polis ekiplerinin yaptığı incelemenin ardından otomobil çekici ile kaldırıldı.

Kaza ile ilgili soruşturma devam ediyor.