TÜBİTAK devrimi
TÜBİTAK, son yıllarda sessiz sedasız önemli buluş ve projelere imza attı.
 Ali Ekber ERTÜRK
 Günlük yaşamdan savaş teknolojilerine, suçla mücadeleden çevreye kadar birçok alanda ürün geliştiren TÜBİTAK, bunların tamamına yakınını da yerli kaynaklardan elde etti. TÜBİTAK'ın son yıllarda geliştirdiği ürünler bir kitapta toplandı. Cumhurbaşkanlığı'na sunulan kitaptaki o buluşlar:
 AKİS: Akıllı Kart İşletim Sistemi (AKİS) ile sosyal güvenlik, sağlık, ulaşım, nüfus ve bankacılık işlemleriyle kamunun birçok alanında hizmet verecek olan akıllı kart, 2013'ten itibaren kullanılacak.
 FAKİRE TEK TUŞ: 'Bütünleşik Sosyal Yardım Projesi' adı altında geliştirilen ve Aile ve Sosyal Politikalar Bakanlığı işbirliğiyle yürütülen projeyle ihtiyaç sahipleri tek tuşla belirleniyor.
 SOM FÜZESİ: Satha Atılan Orta Menzilli Mühimmat (SOM) füzesi, Hava Kuvvetleri'nin uzun menzilli seyir füze ihtiyacını karşılamak amacıyla geliştirildi. SOM ilk milli seyir füzesi özelliği de taşıyor.
 HGK (HASSAS GÜDÜM KİTİ): Dünyada sadece 4 ülke tarafından üretilen HGK'larla uçaklar, 25 kilometre öteden vurulabiliyor.
 ISIL PİL: Türkiye'nin dışa bağımlı halde bulunduğu, maliyeti oldukça yüksek olan ısıl pil, savaş mühimmatının ana unsurlarından. Ülkemizin tek ısıl pil üreticisi olan TÜBİTAK, 10 ayrı ısıl pil tasarımı ve üretimi gerçekleştirdi.