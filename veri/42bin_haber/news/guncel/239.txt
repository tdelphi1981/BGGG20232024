Yahya Demirel vefat etti!
Süleyman Demirel'in yeğeni Yahya Demirel hayatını kaybetti...
TÜRKİYEYİ Hayali ihracat kavramıyla tanıştıran, 9uncu Cumhurbaşkanı Süleyman Demirelin yeğeni Yahya Demirel (62), dün Güven Hastanesinde hayatını kaybetti.

Suntacı lakabıyla da tanınan Demirel, uzun süredir karaciğer kanseriyle tedavisi görüyordu. Yahya Demire1, 1975te karıştığı hayali ihracat olayıyla tanındı. Mobilya ihracatı yapanlara verilen yüzde 75 vergi iadesini almak için hukuk dışı yollar kullandığı iddiasıyla yargılanan Yahya Demirelin bu yolla o dönem 20 milyon lira haksız kazanç elde ettiği haberleri gündeme gelmişti. Yahya Demirelin, ceviz yatak odası diye ihraç ettiği ürünlerin sunta parçaları olduğu ortaya çıkmıştı. Mobilyaları ihraç ettiğini beyan ettiği İsviçre firmasının da gerçekte olmadığı belirlenmişti.

İslamköy'de toprağa verilecek

Dokuzuncu Cumhurbaşkanı Süleyman Demirel'in yeğeni 62 yaşındaki Yahya Kemal Demirel, memleketi Isparta'nın İslamköy beldesinde, 10 Kasım Cumartesi günü toprağa verilecek.

Karaciğer yetmezliği nedeniyle Güven Hastanesi'nde tedavi gören ve bugün saat 16.15'de hayatını kaybeden Demirel'in babası Hacı Ali Demirel, yakınları ve Demokrat Türkiye Partisi'nin eski genel başkanlarından Mehmet Ali Bayar hastaneden ayrıldı.

Yahya Kemal Demirel'in cenazesinin, yarın hastaneden alınacağı ve memleketi Isparta'ya götürüleceği bildirildi.

Demirel'in cenazesi, 10 Kasım Cumartesi günü memleketi İslamköy'de toprağa verilecek.