İmamdan hırsıza meydan dayağı
Fatih'te bir camide hırsızlık yapmaya çalışan 4 hırsız, cami imamından meydan dayağı yedi. Dayak yiyen hırsızlar, imamın elinden zor kurtuldu.
İlginç hırsızlık girişimi Fatih Bodrum Mesihpaşa Camii'nde akşam saatlerinde yaşandı. Camiyi soymaya çalışan 4 kafadar hırsız camiyi kolaçan ettikten sonra hırsızlık girişiminde bulundu. İki hırsız gözcü olarak beklerken diğer iki hırsız keşfe çıktı. Hırsızlardan bıkan imam ise, evinde ki güvenlik kameralarında hırsızları görünce, eline geçirdiği demirle hırsızlara meydan dayağı attı. 

Neye uğradığını anlamayan hırsızlar imamın elinden kurtulmak için büyük mücadele verdi. Dayak yiyen hırsızlar imama karşılık verdi. Yaşlı imamla baş edemeyen hırsızlar çareyi kaçmakta buldu. Arkadaşların dayak yediğini gören gözcü 2 hırsız ise, dayak yiyen arkadaşlarına yardım etmekten korktu. 

Hırsızlara tek başına müdahale eden imamın, 26 yıl boyunca Bodrum Mesihpaşa Camii'nde görev yaptığı öğrenildi.