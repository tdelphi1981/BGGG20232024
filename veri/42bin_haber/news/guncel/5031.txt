MİTten Meclise çarpıcı bilgiler
Milli İstihbarat Teşkilatı (MİT) yetkililerinin Mecliste verdiği çarpıcı bilgiler Yasadışı Dinleme Komisyonu tutanaklarına yansıdı. MİT daire başkanları, Buzdolabı bile şu anda internete bağlı şekilde çalışıyor. IP tabanlı birçok şeyde risk var, çünkü hepsinin üzerinde artık bir işletim sistemi çalışıyor derken, casus yazılım ve cihazların Batılı istihbarat servislerinin bilgisi dahilinde üretilip satıldığını belirttiler.
MİTten daire başkanı ve yardımcısı düzeyinde üç yetkilinin anlatımları şöyle: 
MECLİS BİR KODLA DİNLENİR
Buzdolabı bile şu anda internete bağlı bir şekilde çalışıyor. Bir şekilde her şey bu IP dediğimiz sistem üzerine çalışmaya başladı. IP tabanlı birçok şeyde aslında risk var, çünkü hepsinin üzerinde bir işletim sistemi çalışıyor, yani üzerinde aslında ufak bir bilgisayar çekirdeği var. Sizin (Meclisin) santraliniz bile IP tabanlı çalışmaya başlamış olabilir. Burada bir IP telefon var, değişik bir kod göndererek o telefonu aslında açıyorum ama ahizesi üzerinde duruyor, mikrofon açılıyor. Buradan, atıyorum, yıldız, 21, bir şey, bir kod göndererek karşıdaki telefonu açabiliyor ve o ortamdaki sesleri dinleme şansı var. Kablosuz ağları da şu anda meraklı bir çocuk bile kırabilecek düzeyde. İnternette programı var. 
BATILI SERVİSLERİN İŞİ
İnternet üzerinden bu tip yazılımlar satılmaya başlandı ve bunlara karşı koruyucu yazılımlar geliştirildi aslında. Dolayısıyla tehdidi üreten ve karşı savunma mekanizmalarını geliştirerek onları da dünya pazarlarına süren şirketler var. Bunlar da Batılı istihbarat servislerinin bilgisi dahilinde çalışan servislerdir, çoğunluğu Batıda faaliyet gösteren servislerdir. 
ÇAĞRI MERKEZİ ALDATILDI
Bir diğer yöntem de sosyal mühendislik. Bir şekilde tanıştığınız birisi arayıp, ikna edip Ya, şuraya erişmek istiyorum, erişim şifresini verir misin? diyor. Birazcık güven duyduysanız, dili tatlıysa, çok fazla şüphe duymuyorsanız. Bunlar çok yapılmış şeyler. Bazı çağrı merkezlerini arayarak bu tür işlemler yapılmıştır. Mesela birisini taklit ederek Yani dün şifrem aynıydı ama şu anda kitlendi. Şifremi yeniler misiniz? diyorlar. Kullanıcı ilişkilerindeki arkadaş çok titiz değilse erişme şansı olabilir. 
İSTİHBARAT MAFYALAŞTI
İstihbarat çalışmalarının biraz daha devlet dışı alanlara kaydığını rahatlıkla söyleyebiliriz. Mafya tipi örgütlenmelerden bahsedebiliriz. Keza, istihbarat servisleri tarafından eğitim gören çeşitli terör gruplarının benzer yöntemleri kullandığını rahatlıkla söyleyebiliriz. Günümüz dünyasında, pek çok uluslararası şirkette emekli istihbarat örgütü mensupları çalışır. Klasik yöntemlerle bir mücadeleden bahsetmiyoruz. 
TELEFONU SALONDA TUTMAYIZ
Telefon, bizim için her zaman bir dinleme cihazıdır. Evimize girerken o telefonu hiçbir zaman salonun baş köşesine koymayız. Toplantı yaptığımız özel odalarda masalarımızın üstünde telefonlar hiçbir zaman olmaz. 
DEVLET ADAMINI DOLANDIRDI
Bir dolandırıcı, bir devlet adamımızın biyografisine internet üzerinden ulaşarak onun memleketine giderek oradaki eş, dost, akrabasıyla tanıştı, daha sonra onların selamını getirmek bahanesiyle kendisiyle tanıştı. Yurtdışında bir projede bir sene kadar eğitim almak üzere bulunan bir uzmanımızın evine hırsızlık maskesiyle girildi, projeyle ilgili bilgilerin yer aldığı dizüstü bilgisayarı çalındı. Yine çeşitli cep telefonlarının, USB belleklerin projelerle ilgili toplantılarda yabancılar tarafından hediye edildiğini, hatta bazı cep telefonu şirketlerinin yeni geliştirdikleri bir telefonun promosyon amacıyla önemli firmalarımızda çalışanlara dağıtıldığını gördük. 
ADLİ TAKİP İŞİMİZE GELMEZ
Türkiyedeki altın rezervlerini araştırma konusunda Bulgaristandan giren bir kişiyi takip etmediğim takdirde ben görevimi yapamam. Ben casusu, devlet sırrını ifşa edeni takip ederim; kişiyi takip etmem. Adli vakaya yöneldiği takdirde derhal emniyet güçlerine yönlendiriyoruz. Çünkü sorgu odaları oluşturmamız gerekiyor, işte bunların dışarı denetimine açılması gerekiyor, avukatların görüşebilecekleri alanlar oluşturmamız gerekiyor. Bu da doğrusu bizim işimize gelmiyor. 
MİTİN DERDİ KRİPTO
Aşmamız gereken sorunlar var. Bunlardan birincisi özellikle kripto analiz konusu. Çünkü hemen hemen her şey kriptolanmaya başladı. Tabii ki MİT açısından bu kriptolanması çok da olumlu bir durum değil, kripto analiz bu yüzden çok önemli. Bu nedenle yatırımlar yapmaya başladık. 
 