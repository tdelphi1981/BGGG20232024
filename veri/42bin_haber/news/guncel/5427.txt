Erdoğan: Ümraniye denince CHP'nin kirli zihniyeti aklıma geliyor
Başbakan Recep Tayyip Erdoğan, Ümraniye Belediyesinin ve AK Parti Ümraniye İlçe Başkanlığının yeni hizmet binasının açılışını yaptı.
Erdoğan, törende yaptığı konuşmada Ümraniye çöplüğündeki patlamanın kendisine CHP zihniyetinin ne kirli bir zihniyet olduğunu hatırlattığını söyledi. 

Başbakan Erdoğan, önce Ümraniye Belediyesinin yeni binasını hizmete açtı. Tören alanına ilan edilen saatten geç gelen Erdoğan, Gecikmeli geldim. 

Zira 3. köprünün temel atmasıyla ilgili hazırlıklar devam ediyor. Bakanlarım ve ilgili personelle birlikte sondaj çalışmalarını yerinde gördüm.Bundan dolayı geciktim hakkınızı helal edin. dedi. 

Belediyenin yeni binasının Selçuklu mimarisinden esinlenerek yapıldığını belirten Erdoğan, Ümraniyemize daha verimli daha etkin hizmetler sunulmasına vesile olacak bir bina görüyorum. diye konuştu. 

Erdoğan konuşmasının ardından kurdeleyi keserek binanı açılışını gerçekleştirdi.

Buradaki törenin ardından partisinin Ümraniye İlçe Başkanlığının yeni binasına geçen Erdoğan, burada da açılış yaptı. Erdoğan konuşmasında CHPyi eleştirdi. Erdoğan, Ümraniye denince bir şey hatırlarım. 

Özellikle CHP zihniyetinin ne kirli bir zihniyet olduğunu hatırlarım. Çünkü Ümraniye çöplüğündeki patlamayı yeni nesillere de anlatın. 

Orada nice Ümraniyeli kardeşlerimiz ebediyete intikal etti. Çünkü CHP zihniyetinin bedeli, faturasıdır o. Ama biz geldik orayı ne hale dönüştürdük biliyorsunuz. Park haline dönüştürdük, insana, çevreye saygılı kimmiş bunu gösterdik. dedi. 

Yeni binanın partilerine ve Türk demokrasisine hayırlı olmasını dileyen Erdoğan bir süre burada kaldı. Binadan çıktığı sırada yanına gelen Arzu Serra adlı küçük kızın ricası üzerine Erdoğan, Serranın defterine adını yazdı ve imzasını attı. 

Minik Serra, İmzanızı atıp bir şeyler yazar mısınız dedim. İmzasını attı benim de adımı sordu. Bir şey istemedim. dedi.