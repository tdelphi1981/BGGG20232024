Suriyeli profesöre 'casus' cezası
Suriye'den Türkiye'ye sığınan ve Apaydın Kampı;'nda kalan generalleri kaçırmayı planladığı ileri sürülerek yakalanan Halep Üniversitesi Tıp Fakültesi öğretim üyelerinden Prof.Dr. Sbahı Hamdo (39) 12 yıl 6 ay, kendisine yardımcı olan Mürsel Almaz ise 6 yıl 3 ay hapis cezası aldı.
İddialara göre; Halep Üniversitesi Tıp Fakültesi'ndeki görevinin yanı sıra El Muhaberat'ın Doktor lakaplı casusu Hamdo, Esad'ın talimatıyla casusuluk faaliyetinde bulunması ve generalleri kaçırması amacıyla 16 Ekim 2011'de Türkiye'ye gönderildi.Casus profesör, kaçırılacakların listesini Türkiye'de irtibatlı olduğu inşaat ustası Mürsel Almaz'a verirken suçüstü yakalandı. Hamdo'nun telefonunda yapılan incelemede, Hatay il merkezinde halkın yoğun kullandığı köprü, cadde ve meydan gibi yerlerin yanı sıra Yayladağı ilçesindeki askeri lojmanların ve bu lojmanlara hakim noktadaki binaların görüntüleri bulundu. Ayrıca, kaçırılacak generallerin isimlerinin yazılı olduğu bir kağıt parçası da ele geçirildi.

Soruşturmada, Prof.Dr. Hamdo'nun, Başbakan Recep Tayyip Erdoğan'ın bölgeye ziyaretini provoke etmek üzere hazırlık yaptığı ve işsiz, uyuşturucu bağımlısı kişilere taşla saldırmaları için kişi başı bin dolar vermek üzere 15 kişiyi organize ettiği ortaya çıkarıldı. Prof. Dr. Hamdo tutuklanırken, Hamdo'ya yardımcı olan inşaat ustası Almaz ise serbest bırakıldı. 'Devletin gizli kalması gereken bilgilerini siyasal veya askeri casusluk amacıyla temin etme suçundan 20 yıla kadar hapis cezası istemiyle Adana 8'inci Ağır Ceza Mahkemesi'nde yargılanan Prof. Dr.Hamdo, karar duruşmasında tercüman bilirkişiyle son savunmasını yaptı. Önceki savunmasında Hatay'a tatil yapmaya geldiğini açıklayan Prof.Dr. Hamdo, son savunmasında ise Suriye'de kaybolan bir akrabasını bulmak için geldiğini söyledi.

Halep Üniversitesi'nde öğretim görevlisi olduğunu aynı zamanda diş doktoru olduğunu ifade eden Hamdo, Suriye'de bir akrabam kayboldu. Araştırdığımda Türkiye'deki kamplarda olduğunu öğrendim. Muhammet Hahir isimli kişi beni Mürsel ile tanıştırdı. Mürsel'in kamp müdürü olduğunu söyledi. Kaybolan akrabam evli ve çocukluydu. Mağdur olduğu için kendisiyle ilgilenmek istedim. Telefonumdaki görüntülerin çekildiği yerde çekilmenin yasak olduğuna dair bir yazı ve işaret yoktu. Benim dışımda da bazı şahıslar çekim yapıyorlardı. Görüntüleri yakalanmadan yaklaşık bir ay önce çekmiştim dedi.

Duruşmaya katılmayan Mürsel Almaz'ın avukatı Arif Çabalak, Müvekkilim Türkiye'ye geldikten sonra kız kardeşinin evinden MİT mensuplarınca alınmıştır. Suriye sınırına götürülerek diğer sanığı Suriye'den getirmesi istenmiştir. Önce öldürülebileceğini söyleyerek kabul etmemiştir. Daha sonra yardımcı olmak için diğer sanıkla buluşmuştur. Müvekkil, daha önceden de buna benzer olaylarda devlet görevlilerince kullanılmıştır. Yakalama esnasında ele geçirilen peçetedeki isimleri diğer sanık yazmıştır. Görüntüler de onun cep telefonundan çıkmıştır dedi. Mahkeme heyeti, Suriyeli Prof. Hamdo'yu casusluktan 15 yıl hapse mahkum etti. Duruşmadaki iyi hali nedeniyle cezası 12 yıl 6 ay hapse indirildi. Hamdo'ya yardımcı olan Almaz ise 6 yıl 3 ay hapis cezasına çarptırıldı.