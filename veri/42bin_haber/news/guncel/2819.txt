Kahramanmaraş'ta trafik kazası: 4 yaralı
Afşin ilçesinde minibüsün otomobille çarpışması sonucu 4 kişi yaralandı.
Fikri Karaca'nın kullandığı 46 HA 612 plakalı otomobil, Afşin-Elbistan karayolu Ortaklı köyü yakınlarında Turgut Kocakaya idaresindeki 46 F 5214 plakalı minibüsle çarpıştı.

Kazada, Fikri Karaca ile otomobilde bulunan Fevzi (57) ve Nurettin Karaca (51) ile minibüsteki Ali Kocakaya yaralandı. Yaralılar, 112 Acil Servis ekiplerince Elbistan Devlet Hastanesi'ne kaldırıldı.