Ayvalık'ta biri bebek 33 kaçak yakalandı
Balıkesir'in Ayvalık ilçesinde, yol kenarlarında ve zeytinlikler arasında, aralarında bir bebeğin de bulunduğu 33 kaçak yakalandı.
Bir ihbar üzerine harekete geçen ekipler, düzenledikleri operasyonlar kapsamında Çanakkale-İzmir karayolu ve Ayvalık yakınlarında Afganistan, Burma, Suriye ve Filistin uyruklu, aralarında bir bebekle yaşları 3 ile 5 arasında değişen üç çocuk ve üç kadının da bulunduğu 33 kaçak yakalandı. Yunanistan'ın Midilli adasına götürülmek üzere çeşitli şehirlerden bir otobüsle alınarak Ayvalık'a getirildiği öğrenilen kaçakları, organizatörlerin E-87 karayolu kenarında indirdiği öne sürüldü. Kaçakların, işlemlerinin tamamlanmasından sonra sınırdışı edileceği öğrenildi.