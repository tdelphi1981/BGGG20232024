Vali, nü resimlerin olduğu sergiyi gezdi
Eskişehir Valisi Kadir Koçdemir, Sanat Derneğinin 'Sanatçı Öğretmenler Resim-Heykel Sergisi'nin açılışına katıldı. Vali bu açılışın ardından, geçen Aralık ayında müstehcen olduğu gerekçesiyle duvardan indirilip ters çevrilen nü resimlerin de bulunduğu sergiyi gezdi.
Sanat Derneğinin '3üncü Sanatçı Öğretmenler Resim-Heykel Sergisi', Büyükşehir Belediyesi Sanat Merkezi Turgut Özakman Salonunda açıldı. 19 sanatçı öğretmenin çoğunluğu resim olan toplam 36 eserinin yer aldığı serginin açılış törenine, Vali Kadir Koçdemir ile çok sayıda davetli katıldı. 
VALİYE ÖDÜL

Eskişehir Sanat Derneği Başkanı Şahabettin Tosuner, 19 Aralık 2012 tarihinde düzenledikleri '2012 Sanat Ödülleri' törenine Vali Kadir Koçdemirin geçirdiği tarafik kazası nedeniyle kalamadığını hatırlattı. Tosuner, sergi açılışına gelen Vali Koçdemire 'Eskişehir Sanat Ödülü'nü vererek bu ödülün heykeltıraş Ahmet Avcının daha önce Devlet Resim Heykel Ödülünü alan bir çalışması olduğunu söyledi. 

Dernek Başkanı Şahabettin Tosuner, Vali Koçdemire hitaben yaptığı konuşmada, "Eskişehir 2013 yılında dünyanın tanınmış şehirlerinden birisi olacak. Sizin Türk Dünyası Kültür Başkenti nedeniyle 24 saat çalıştığını izliyoruz. Bundan Eskişehirli olarak çok memnunuz. Eskişehir Sanat Derneği olarak kent adına size teşekkür etmek istiyoruz" dedi.

Vali Kadir Koçdemir de "Ben bunu bir ödül değil, bir görev verme olarak kabul ediyorum. Onurlu bir görevdir, inşallah layık oluruz. Çünkü henüz bir şey tamamlanmadan pek çok lehte şeyler söylendi. Bu Başkentlik sürecinin sonunda sizlerin de katkı ve katılımıyla ümit ediyoruz. Eskişehir bu imtihandan yüzünün akıyla çıkar" diye konuştu.

SERGİDE NÜ RESİMLER DE YER ALDI

Vali Kadir Koçdemir, geçen Aralık ayında Eskişehir Devlet Güzel Sanatlar Galerisinde düzenlediği Artnüyet adlı sergide eserleri müstehcen olduğu gerekçesiyle duvardan indirilip ters çevrildiği için tartışmalara neden olan TOKİ Şehit Savaş Kubaş Anadolu Lisesi resim öğretmeni Emin Gülörenin nü tablolarının da yer aldığı sergiyi gezdi. Koçdemir, bir süre Sanat Derneği Başkanı Şahabettin Tosuner ve sanatçı öğretmenlerle sohbet ettikten sonra sergi salonundan ayrıldı.

Eskişehir Büyükşehir Belediyesi Sanat Merkezi Turgut Özakman Salonundaki 3üncü Sanatçı Öğretmenler Sergisi, 28 Şubat 2013 tarihine kadar açık kalacak.