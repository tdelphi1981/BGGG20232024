Ulusal kimlikte bir olun
Almanyaya giden eski CHP genel başkanı, Antalya Milletvekili Deniz Baykal, Kölnde partililerle buluştu.Alman Sendikalar Birliğinde (DGB) düzenlenen toplantıda konuşan Baykal, Avrupalı Türklerden ulusal birlik konusunda hassas davranmalarını istedi. Herkesin etnik ve inançlarını koruyarak tek ulusal kimlik altında bir olması gerektiğini ifade eden Baykal, CHPnin Almanyadaki örgütlenme çalışmalarını da önemsediklerini söyledi. 
CHPNİN AVRUPA TEMSİLCİLERİ
Önceki yıllarda kişisel çalışmalar sonucu Avrupada CHPlilerin örgütlendiklerini, ancak ilk kez genel merkezin yönlendirmesiyle resmi anlamda örgütlenmeye gidildiğini belirten Baykal, şunları söyledi: Buraya gelirken örgütlenmede koordinatör olarak görev yapan Ali Kılıç beni aradı ve çalışmalarla ilgili bilgilendirdi. Kendisinin de bana eşlik edebileceğini söyledi. Buna gerek olmadığını ancak temsilci olarak seçilen arkadaşlarla bu toplantıda görüşmek istediğimi söyledim. Sizler CHPnin Avrupa temsilcileri olarak bu birlik ve beraberlik projesini burada anlatmalısınız. 
ATİADI DA ZİYARET ETTİ 
Baykal, Almanya ziyareti kapsamında Düsseldorfa da geçerek burada Avrupa Türk İşadamları ve Sanayicileri Derneğinde (ATİAD) temaslarda bulundu. Düsseldorf Başkonsolosu Fırat Sunel ile ATİAD Başkanı Prof. Recep Keskin, Baykalı kapıda karşıladı. Burada Türk-Alman ekonomik işbirliği ve Türk girişimcilerin Almanyadaki ekonomik güçleri ile ilgili Baykala bilgi verildi. Deniz Baykalı kaldığı Kölndeki Maritim Otelde gören bir grup Türk kadın, yoğun ilgi gösterdi. Kadınlar, tesadüfen siyaset konuştuklarını ve konu Baykaldan açıldığı sırada kendisini karşılarında gördüklerini söyledi. Baykal da kadınların fotoğraf çektirme isteğini geri çevirmedi. 
 
 