Sarıyer'de kaza: 1 ölü
Sarıyer'de meydana gelen trafik kazasında bir kişi hayatını kaybetti.
Kaza, saat 06.00 sıralarında, Maslak Büyükdere Caddesi üzerinde gerçekleşti. İddiaya göre, Turan Yıldız yönetimindeki 34 EP 5392 plakalı araç, Sarıyer istikametine doğru yol alırken bir başka araç tarafından sıkıştırıldı. Direksiyon hakimiyetini kaybeden sürücü Yıldız, refüj üzerindeki ağaçlara çarptı. 

İhbar üzerine kaza mahalline sağlık ekipleri sevk edildi. Ağır yaralanan Yıldız, sağlık ekiplerinin olay yerindeki tüm müdahalesine rağmen kurtarılamadı. Polis ekipleri, kaçan diğer aracı bulmak için çalışma başlattı.