Memur adayları dikkat! Takvim belli oldu
Çalışma ve Sosyal Güvenlik Bakanlığı, kamuya ilk defa atanacaklar için 2013 yılı sınav ve yerleştirme takvimini açıkladı.
Bakanlığın Basın ve Halkla İlişkiler Müşavirliği'nden yapılan yazılı açıklamaya göre Bakan Faruk Çelik, kamuya ilk defa atanacaklar için 2013 yılına ait sınav ve yerleştirme takvimini açıkladı. A Grubu kadrolar ile öğretmenlik kadrolarına atanacaklar için Kamu Personeli Seçme sınavının 6-7 Temmuz 2013 tarihlerinde, öğretmenlik alan testinin ise 14 Temmuz 2013 tarihinde yapılacağını belirten Çelik, bu sınavlara başvuruların 6-15 Mayıs tarihleri arasında kabul edileceğini söyledi.

2013 yılında iki kez gerçekleştirilecek yerleştirme takvimi ile ilgili olarak da Çelik, Devlet Personel Başkanlığı tarafından kamu kurum ve kuruluşlarından yerleştirme yapılacak kadro taleplerinin 1. Yerleştirme için 4 Mart-17 Mayıs 2013 tarihleri arasında toplanacağını, ÖSYM Başkanlığınca da adayların tercihlerinin 24 Haziran-3 Temmuz 2013 tarihleri arasında alınacağını ifade etti. 

2. Yerleştirme takvimine ilişkin açıklamasında ise Çelik, Devlet Personel Başkanlığı tarafından kamu kurum ve kuruluşlarından yerleştirme yapılacak kadro taleplerinin 12 Ağustos - 4 Ekim 2013 tarihleri arasında toplanacağını, ÖSYM Başkanlığınca da adayların tercihlerinin 18 Kasım-27 Kasım 2013 tarihleri arasında alınacağını kaydetti.