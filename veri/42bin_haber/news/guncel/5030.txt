Ordu'daki kazadan dram çıktı
ORDUda dün gece meydana gelen trafik kazasında ölen 35 yaşındaki Nurhan Gürelin tüp bebek yöntemiyle 2 aylık hamile olduğu ortaya çıktı.Ordunun Kumbaşı Mahallesi Bülent Ecevit Bulvarı üzerinde dün akşam Mustafa Aktaşın (28) kullandığı 52 FD 247 plakalı hafif ticari araç, Ordu-Samsun karayolunda kontrolden çıktı. Araç, karşı yöne geçip Samsun-Ordu karayolunda seyir halindeki Nedim Gürel (35) yönetimindeki 52 AZ 621 plakalı otomobille çarpıştı. Kazada sürücü Gürelin 2 aylık tüp bebek yöntemiyle hamile olan eşi Nurhan Gürel (35) ile yeğeni Ordu Anadolu Lisesi 12/A sınıfı öğrencisi Büşra Çağla Tezcan ve hafif ticari araçta bulunan Cemalettin Karakayalı (29) olay yerinde hayatını kaybetti. Yaralanan sürücüler Nedim Gürel ve Mustafa Aktaşın ise Ordu Devlet Hastanesindeki tedavileri devam ediyor. 

Trafik kazasının ayırdığı Nedim-Nurhan Gürel çiftinin yaklaşık 4 yıl önce evlendikleri öğrenildi. Gürel çiftinin çocukları olmadığı içinde son çareyi tüp bebek yöntemiyle çocuk sahibi olmayı istedikleri belirtildi. 2 ay önce tüp bebek yöntemiyle çocuk müjdesi alan çifti, haftasonu Uzunmusa Köyünde akraba ziyaretinin ardından kent merkezindeki evlerine dönerken trafik kazası ayırdı. Anne adayı Nurhan Gürel, Uzunmusa Köyünde, yeğeni Büşra Çağla Tezcan ise Tikence Köyünde gözyaşları arasında toprağa verildi. Büşra Çağla Tezcanın babasının Bingölde uzman çavuş olarak görev yaptığı, okulu nedeniyle Orduda akrabalarının yanında kaldığı öğrenildi.  