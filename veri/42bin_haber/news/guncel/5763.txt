ABD'den Yunanlı iş adamına ''İran" yaptırımı
ABD, İran petrollerine yönelik uluslararası yaptırımları delmek için bu ülke yönetimi adına gizlice sevkiyat ağlarını yürüttüğü gerekçesiyle bir Yunanlı iş adamı ve ilgili şirketlere yaptırım getirdi. 
Hazine Bakanlığı'ndan yapılan açıklamada, Dimitris Cambis ile bağlantılı olduğu bazı şirket ve gemilere İran Ulusal Tanker Şirketi adına petrol tankerleri alımında bulundukları gerekçesiyle yaptırım uygulandığı belirtildi. 
Impire Shipping Limited şirketinin başkanı Dimitris'in, birçok yan şirketleri vasıtasıyla, İran'ın fonlarını kullanarak petrol tankerleri satın aldığı ve bu ülkenin petrolünü transfer ettiği bildirildi.

Açıklamada, ABD vatandaşlarının bu kişi ve şirketlerle iş yapmasının yasaklandığı kaydedildi.