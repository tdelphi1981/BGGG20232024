Aydın Menderes'in eşi: O aşk olmasaydı iyi olurdu
Aydın Menderesin eşi Ümran Menderes uzun bir aradan sonra sessizliğini A Haberde Selin Ongunun sunduğu Bi Sormak Lazım programında bozdu.
Ümran Menderes, Eşinin hastanede kendisine "seni hiç güldüremedim" dediği söyledi. Refah Partisi'ndeki gördükleri ilgiyi hiçbir yerde bulamadıklarını dile getiren Menderes, Eşinin meclis başkanı seçilmemesi ile ilgili de "belki de Aydın'a fırsat verilmemesi istendi" dedi. Ümran Menderes, 28 Şubat döneminde Aydın Menderes'e başbakan olması konusunda imada bulunulduğunu da dile getirdi. Eşinin Hatırla Sevgili dizisini izlemek istemediğini ifade eden Ümran Menderes, Ayhan Aydan-Adnan Menderes ilişkisi ile ilgili de "bir keresinde Aydın'a bir kadın olarak biraz rahatsız oluyorum, bunlar keşke olmasaymış dedim. Ama Aydın hoşgörü ile karşılıyordu" anekdotunu anlattı.

AYDIN HASTANEDE BANA "SENİ GÜLDÜREMEDİM" DEDİ 
Aydın her şeyin farkındaydı. Çok anlamlı şeyler söyledi. Keşke o sesini kayda alsaymışız. En acısı "seni güldüremedim" oldu. O bana dokundu. "Seni güldüremedim" dedi 

AYDIN, DEMİREL'İN TANSU ÇİLLER'İ SEÇMESİNE HİÇ SİTEM ETMEDİ
(Demirel, Aydın menderes yerine Tansu Çiller'i tercih etmesi ile ilgili) Aydın'ın Demirel'e kırgınlığı ya da sitemi olmadı. Aydın'ın olmazdı. Olmadı. Aydın farkındaydı. 

MECLİS'TE İLK KEZ TEAMÜLLERE AYKIRI DAVRANILDI
Aydın Refah Partisi'nden milletvekilli seçilince partisi onu meclis başkanlığına aday gösterdi. Mecliste ilk defa teamüller değişti. En çok oy alan partinin adayı genelde seçilirdi. Fakat Aydın'da bunu yapmadılar. İki merkez sağ parti de vardı ama maalesef yapmadılar. Bilemiyorum. Tuhaf bir şey. Adlandırmak biraz sor. Hiç de hoş olmadı bence. 

BELKİ DE AYDIN'A FIRSAT VERİLMEMESİ İSTENDİ 
Sayın Demirel telefon da ederdi. Konuşulurdu. Aydın da mutlaka kendine göre severdi. Ama politika öyle başka bir şey Arka tarafında bu işin ne vardı onu bilemiyorum. Belki aydına fırsat verilmemesi istenildi onu bilemiyorum. Onu bilmek için Süleyman Bey ile konuşmak lazım ama konuşunca da Doğruyu bulabilir miyiz onu da bilemiyorum. 

DYP'DE MENDERES DÜŞMANLIĞI VAR DEDİM, AYDIN DA KATILDI
Aydın diyordum burada bir tuhaflık var, sanki adeta bir menderes düşmanlığı hissediyorum. Aydın da benim hislerime çok güvenirdi. Pek de yanılmadığımı zannediyorum, ama nasıl oluştu bilemiyorum. Belki ihtilal ile ilgili yaşanmışlık belki Menderes soyadı insanlara bir ölümü hatırlatıyor. Üzücü bir ölümü mü hatırlatıyor. Ama böyle de olmamalı olmamalıydı ya da. 

REFAH PARTİSİ'NDEKİ İLGİYİ HİÇBİR YERDE BULAMADIK
Refah Partisi'nde gördüğümüz ilgiyi sevgiyi biz başka yerde görmedik. Hala da görüyoruz. Refah'takileri samimi buluyorum. Diğer taraftakileri de anlayamıyorum. (neden anlayamıyorsunuz? sorusu üzerine) çok zor bir soru oldu. Gerçekten anlayamıyorum. Devamıyız denilip, yıllarca menderes'e düşmanca demeyelim de farklı, soğuk bakış, sonradan da menderes'in aleyhinde olabilecek, ihtilalın haklı olabileceği bazı konular dillendirildi. Bu aydını da incitti.

SİLİVRİ VE YASSIADA FARKLI KONULAR
Yassıada bambaşka. Çok eziyet çok işkence gördüler. Sonu başından belliydi. Sizi buraya tıkan güç böyle istiyor deniliyordu. Bunlar çok üzücü şeyler. Darbelerin nasıl yapıldığını az çok gördük galiba. Önce şartlar oluşturuluyor, sonra iyi oldu ne kadar da iyi yapıldı deniliyor. Çünkü o görünen şeyler insanları rahatsız ediyor, bir tiyatro senaryosu gibi. Bunlar da güzel değil. Askerimize elbette ki saygımız var. Tabi ki o bizim en önemli gücümüz, kurumumuz ama herkes görevini yapsa çok iyi olur. 

HABERAL'DAN SONRA HASTANESİZ KALDIK
Amerika'dan döndük, rehabilitasyon merkezine gittik. Hatta sonradan biz hastanesiz kaldı. O kadar üzüldüm ki. Haberal çok iyi bir doktor. Nasıl oldu da böyle oldu. Keşke olmasaydı. Herkesin ona ihtiyacı vardı. Bizim de ona ihtiyacımız vardı. 

ÜMRAN MENDERES'TEN, HABERAL'A TAVSİYE: "SİYASETE ATILMAK İSTİYORSANIZ, AYDIN'LA SOHBET ETMENİZDE FAYDA VAR"
Aydın'ın Haberal'a saygısı vardı, iyi bir doktordu, Aydın severdi. Zaman zaman konuşurlardı. Ben bile bir keresinde "Sayın Haberal, Aydın sizi yanıltmaz eğer politika düşünüyorsanız Aydın ile konuşmanızda fayda var." demiştim. 

İNŞALLAH SİLİVRİDEKİLER BİR AN EVVEL ÇIKARLAR
Bu gün olanlar, tabi ki mahkemeleri devam ediyor, bir şey söylemek bana düşmez de, inşallah bir an evvel çıkarlar, kurtulurla. Suçsuzlukları kanıtlanır. Ama kurunun yanında yaş da yanarsa o da üzücü bir durum tabi ki. 

28 ŞUBAT'TA AYDIN MENDERES'E KİM BAŞBAKANLIK TEKLİF ETTİ?
O dönem karışık bir dönemdi. Aydın da ılımlı bir insan. Aydının sesini duyunca insanlar huzur buluyordu genelde. Öyle bir isim başta olursa herhalde toplum da rahatlayacaktı. Tam olarak Doğru Yol Partisi'nden geldi diyemeyiz. Bir şekilde imada bulunuldu. Siyasetle ilgili bir kişi değildi bu. Siyaset ile ilgili olan bir insan bundan bir kaç yıl önce evimize gelmişti. Bana "Hanımefendi o gerçekti, Sayın Demirel'in de haberi vardı, ama sizler bunu kabul etmediniz. Aydın Beyefendi bunu kabul etmedi" dedi. Kabul etmemek gibi bir şey yok. Başbakanlığı, cumhurbaşkanı teklif eder herhalde değil mi? bu bir ağız arama mıydı? Olur muydu, olmaz mıydı, onu bilemiyorum.

AYDIN, HATIRLA SEVGİLİ'Yİ İZLEMEK İSTEMEDİ
Aydın Menderes "Hatırla Sevgili"yi izlemek istemedi, çünkü o yanlı bir diziydi. Rahatsız edici bir diziydi. Ben de rahatsız oldum. Gerçi Aydın'a söylemiştim, izleyelim, Belki bize sorarlar fikrimiz nedir, nasıl buluyorsunuz diye. Ben tekrarlarını izlemeye çalışıyordum. Hakikaten de gerçekten üzücüydü. İlk bölümünde uçak kazasıyla verdiler, ayakları tavanda bir başbakan, başbakan durmadan gülüyor ve hanım arkadaşlarıyla meşgul oluyor. Bu mudur?

BU İLİŞKİ KEŞKE OLMASAYMIŞ DEDİM, AMA AYDIN HOŞGÖRÜ İLE KARŞILIYORDU
"Ben Onu Çok Sevdim" yine sanırım bir gönül ilişkisiyle ilgili olan bir dizi. Bu yaşanmış, inkâr etmemiz mümkün değil. O sanatçı güçlü bir duruşla bu işin arkasında durdu. Ona da Allah rahmet eylesin. Yaşanmasaymış daha iyi olurmuş. Hatta bir keresinde Aydın'a "bir kadın olarak biraz rahatsız oluyorum, bunlar keşke olmasaymış dedim." Ama Aydın hoşgörü ile karşılıyordu. 

BERRİN MENDERES ÇOK FARKLI BİR KADINDI
Keşke Berrin Menderes ile daha çok yaşasaydım. Çok farklı bir kadındı. Nu içinde yatsın. 

KEŞKE DEVLET BÜYÜKLERİ HAKKINDA BELGESELLER YAPILSA, HİZMETLERİ İLE TANITILSA
Devlet büyüklerimiz daha farklı anılsa, belgeseller yapılsa, hizmetleri ile tanıtılsa daha iyi olur. Daha az da bu tarafa yer verseler diyorum