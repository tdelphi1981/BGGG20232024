Salih Memecan, New York'ta
Ünlü karikatürist Salih Memecan, New York Türkevi'nde düzenlenen programda hayranları ile buluştu.
İstanbul Üniversitesi Mezunları Derneği ABD Şubesi'nin düzenlediği programı, AK Parti Sivas Milletvekili ve Karikatürist Salih Memecan'ın eşi Nursuna Memecan ile New York Başkonsolosu Levent Bilgen'in de aralarında olduğu 
 çok sayıda izleyici takip etti. Ünlü karikatürist Memecan, yaklaşık 40 yıldır sürdürdüğü meslek yaşamından örnekler vererek, karikatürist olmanın temel unsurlarını anlattı.
Salih Memecan, mesleğinde karakterleri çizmenin insanı eğlendirirken aynı zamanda rahatlattığını, bu sayede mekemelik rahatsızlığını da yendiğini belirtti.
33 yıl önce New York'ta düzenlediği bir sergi sayesinde eşi ile tanışıp evlendiğini ifade eden Memecan, kekeme olması nedeniyle çok defalar konuşma sıkıntısı yaşadığını ve kendisini ifade edebilmek için çizimler yapmaya 
yöneldiğini dile getirdi. Memecan, 'Konuşamıyorum diye karikatürist oldum, şimdi karikatürist oldum diye konuşmalara çağrılıyorum" diye konuştu.
 
 Espri bulmanın en önemli püf noktası
 
Espri bulmanın püf noktasının, her şeye farklı bakmak olduğunu belirten Memecan, 'Bu farklı bakmak o kadar önemli ki, bir şeye herkesin baktığı gibi baktığınız zaman, ancak herkesin gördüğünü görüyorsunuz, ona ta ki farklı bir a açıdan farklı bir perspektiften, altından üstünden baktığınız zaman oradan bir sürü komiklikler çıkabiliyor' diye konuştu.Konuşmasından sonra hayranlarının sorularını da cevaplandıran Memecan, karikatürünü çizme konusunda en rahat ismin eski cumhurbaşkanlarından rahmetli Turgut Özal, en zorlandığının ise Ahmet Necdet Sezer olduğuna dikkati çekti.