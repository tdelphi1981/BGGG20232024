"Kadınlar her zaman hak ettikleri değeri görsün"
Kültür ve Turizm Bakanı Ömer Çelik, dünyayı ve insanlığı daha iyiye, daha güzele ve daha medeni bir hayata doğru götüren kadınların sadece bugün değil, her zaman hak ettikleri değeri görmesini diledi.
Bakan Çelik, 8 Mart Dünya Kadınlar Günü dolayısıyla yayımladığı mesajda, bugünün, karşılaştıkları bütün güçlüklere rağmen bu dünyayı daha yaşanabilir kılmaya çalışan şefkatli, çalışkan ve fedakar kadınların günü olduğunu vurguladı. Çelik, 'Dünyayı ve insanlığı daha iyiye, daha güzele ve daha medeni bir hayata doğru götüren kadınlarımızın sadece bugün değil, her zaman hak ettikleri değeri görmesi dileğiyle, 8 Mart Dünya Kadınlar Günü'nü yürekten kutluyorum' ifadelerini kullandı.