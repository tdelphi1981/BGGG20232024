Mehmet Ali Birand'ın ölüm haberini sunan sunucular gözyaşlarını tutamadı!
Mehmet Ali Birand'ın ölüm haberini sunan sunucular canlı yayında gözyaşlarını tutamadı.
Kanal D Haber Grup Başkanı Mehmet Ali Birand, tedavi gördüğü hastanede vefat etti. Mehmet Ali Birand'ın vefat haberini haber kanlları canlı yayında verdi. Birand'ın oğlu Umur Birand, babasının hayatını kaybettiği hastanenin önünde bekleyen gazetecilere açıklama yaparak 'Babamı kaybettim. Sizleri mahçup ettik. Babam 18.29'da hayatını kaybetti. Türkiye duayen gazetecisini kaybetti. Hepimizin başı sağolsun' dedi.



EN ZOR YAYIN

O anlarda Habertürk TV canlı yayınında Balçiçek İlter Taraf Gazetesi Genel Yayın Yönetmeni Oral Çalışlar'ı ağırlarken CNN Türk ekranlarında ise Nevşin Mengü dolu dolu gözlerle Birand'ın vefat haberini verdi. Kanal D haber muhabirlerinden Özay Erad Birand'ın vefat haberini verirken gözyaşlarını tutamadı.