Gül'den Ören ailesine taziye ziyareti
CUMHURBAŞKANI Abdullah Gül, İhlas Holding Yönetim Kurulu Başkanı Ahmet Mücahid Ören'e taziye ziyaretinde bulundu.
Yenibosna'daki İhlas Holding binasına saat 12.49'da gelen Cumhurbaşkanı Abdullah Gül'ü, İhlas Holding Yönetim Kurulu Başkanı Ahmet Mücahid Ören ile Bahçelievler Belediye Başkanı Osman Develioğlu kapıda karşıladı. 

Cumhurbaşkanı Abdullah Gül'ün, Ahmet Mücahid Ören'e, babası Enver Ören'in vefatından dolayı başsağlığı dileklerinde bulunduğu öğrenildi. İçeride 35 dakika kalan Cumhurbaşkanı Abdullah Gül, görüşmenin ardından herhangi bir açıklama yapmadı. Makam otomobiline bindiği sırada basın mensuplarını selamlayan Abdullah Gül'ün Atatürk Havalimanı'na gittiği belirtildi. Cumhurbaşkanı'nın Ankara'ya hareket edeceği öğrenildi.