Sarai cinayetinde son durum
Amerikalı Sarai Sierra'nın cinayet zanlısı olarak aranan ve İstanbul'dan Karabük'e gittiği tespit edilen 'Laz Ziya' lakaplı Ziya T. izini kaybettirdi. Sarai ise dün ülkesinde son yolculuğuna uğurlandı.
İstanbulda kağıt toplayarak geçimini sağlayan ve Sarai Sierranın cinayeti şüphelileri arasında listenin ilk sırasına oturan 'Laz Ziya' lakaplı Ziya Tnin olaydan sonra memleketi Karabüke gittiği, oradan da kayıplara karıştığı anlaşıldı. Ablası N.Çnin yanında kalan Ziya T'nin ağabeyi İbrahim Tnin gönderdiği 100 lira ve diğer kardeşlerinden de bir miktar para alarak Hataya gideceğini söylediği, başka bir isimle otobüs bileti alarak Karabükten ayrıldığı ortaya çıktı. 

İstanbul polisi izini sürüyor

İki gün boyunca Karabükte araştırma yapan İstanbul cinayet masası dedektifleri, Ziya Tnin Karabükte kardeşlerinin yanında kalırken kullandığı eşyalar ile bir kardeşinden kan örneği aldı. Ziya T.nin kardeşinden alınan kan örneği ile kullandığı eşyalar, Sarai Sierranın cesedinin bulunduğu yerde ele geçirilen eşyalardaki doku örnekleriyle karşılaştırılması için Adli Tıp Kurumuna gönderildi. Polis ayrıca terminalde bulunan kamera kayıtlarına da el koyarak incelemeye aldı. Zanlının ablası ve ağabeyi, kardeşlerinin bu olaya karıştığına ve suçlu olduğuna inanmadıklarını söyledi.


Doğduğu şehirde cenaze töreni

ABD'li Sarai Sierra için, vaftiz edildiği Christian Pentecostal Kilisesi'nde önceki gün cenaze töreni düzenlendi. Sierra'nın cenazesi, doğduğu ve evinin bulunduğu Staten Island'daki bir cenazeevinin morgunda 9 gün bekletildikten sonra Christian Pentecostal Kilisesi'ne getirildi. Burada düzenlenen törene Sierra'nın ailesi, yakınları ve kilise cemaati katıldı. Dün düzenlenen ikinci cenaze merasiminin ardından Sierra toprağa verildi.