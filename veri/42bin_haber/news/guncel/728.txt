Fişleme tesadüfleri
Hozattaki fişleme skandalı ve ardından Emniyet Amiri Çağlar Şanın intiharı tartışılırken soruşturma için görevlendirilen Mülkiye Başmüfettişi Kemal Çeberin eski Hozat kaymakamlarından olduğu ortaya çıktı. Diğer müfettiş Ali İbrahim Çetin de fişleme mağduru.
TUNCELİ Hozatta yaşayan vatandaşların 2007-2008 yılları arasında fişlendiği geçtiğimiz günlerde ortaya çıktı. İçişleri Bakanlığı, Tunceliye iki Mülkiye Başmüfettişi gönderdi. Kamuoyu soruşturmanın sonucunu merakla beklerken, Hozat Emniyet Amiri Çağlar Şan, 24 Kasımda intihar etti. Dört ay önce ilçeye atanan Şan, ailesi ve meslektaşlarının iddiasına göre, beş yıl önceki fişlemenin sorumluluğunu üstlenmesi için yapılan baskılara dayanamayıp intihar etmişti. Şanın, İstanbul Bakırköyde kendisi gibi emniyet amiri olan eşi Aslı, şehit polis kızıydı. Yasaya göre şehit çocukları şark hizmeti yapmıyordu. Çağlar, Tunceliye atandığında Aile birliği bozulduğu gerekçesiyle itiraz etse de bakanlık reddetti. İdare mahkemesine açtığı dava, intiharından bir hafta önce lehine sonuçlanmıştı. 
Fişleme ve intiharla ilgili İçişleri Bakanlığı sessizliğini koruyor. Bakanlığın fişleme skandalını soruşturması için gönderdiği müfettişlerden biri Kemal Çeber. Mülkiye Başmüfettişi Kemal Çeber, 1999-2001 yılları arasında Hozat kaymakamlığı yaptı. Ataması, 19 Ağustos 1999da 23791 sayılı Resmi Gazetede yayımlandı. Daha sonra İçişleri Bakanlığı Teftiş Kurulunda Mülkiye Müfettişi oldu.   
FİŞLEME MAĞDURU MÜFETTİŞ 
Başmüfettiş Kemal Çeberle Hozata gelen Mülkiye Müfettişi Ali İbrahim Çetin ise fişleme mağduru eski bir kaymakam. 1997-1999 yılları arasında Mardin Mazıdağı Kaymakamı olduğu sırada adı, İrtica eğilimli olup eşi türbanlıdır. Atamalı irticai kaymakam olarak Balyoz iddianamesinde yer alan fişleme listesinde geçti.  
VALİ YARDIMCISI ESKİ KAYMAKAM 
Başmüfettişin yanı sıra Tunceli Vali Yardımcısı Ali Güldoğan da Hozat geçmişine sahip bir isim. Kentte Emniyet Müdürlüğünden Sorumlu olan ve Polis Disiplin Kurulu Başkanlığını da yürüten  Güldoğan, fişleme iddialarının geçtiği dönemde Hozat Kaymakamlığı yapmış. Güldoğan, kararnamesi 29 Eylül 2007 tarih ve 26658 sayılı Resmi Gazetede yayımlandıktan sonra Hozat Kaymakamı oldu. Kendisinden önceki kaymakam, genel seçimlerde MHP milletvekili adayı olduğu için istifa eden Mustafa Erkaldı. Güldoğan, Hozatta, 24 Eylül 2009a kadar görev yaptı. Hozattaki görev süresi, geçtiğimiz günlerde patlak veren fişleme skandalıyla ortaya çıkan tarihlerle örtüşüyordu. Güldoğan, 29 Ağustos 2011de Tunceli Vali Yardımcılığına getirildi.  
Emniyet yetkilileri, Başmüfettiş Kemal Çeber ile kaymakamken görev yaptığı dönem de soruşturulan Ali Güldoğanın Hozat skandalının soruşturulmasında üst makamda yer almalarını garip tesadüf olarak nitelendiriyor. Arkadaşları, Yıllar önce fişleme emrini verenleri aklama uğruna dört aydır görevde olan Çağlar Şana baskı yapılması, intiharının tek nedenidir diyorlar. İddiaları sormak için Tunceli Valisi Hakan Yusuf Güner ve Vali Yardımcısı Ali Güldoğanı defalarca aradık, ancak bir türlü ulaşamadık.  
Müfettişlerin biriyle ilgili şüpheler var 
TBMM İnsan Haklarını İnceleme Komisyonu, Hozat Emniyet Amiri Çağlar Şanın intiharıyla da bağlantılı gösterilen gelişmelerle ilgili inceleme yapacak. Ak Parti Adıyaman Milletvekili Mehmet Metiner başkanlığındaki alt komisyonda, AK Partiden Hamza Dağ, Ahmet Salih Dal, Kerim Özkul, CHP Genel Başkan Yardımcısı Sezgin Tanrıkulu, MHP Kayseri Milletvekili Yusuf Halaçoğlu ve BDP Mersin Milletvekili Ertuğrul Kürkçü yer aldı. Alt komisyon önümüzdeki günlerde ilçeye giderek incelemelerine başlayacak. Toplantıda AK Partili Metiner, Tunceli hassas bir il. Biz bu fişlemeci mantığı asla kabul etmiyoruz. Konuyu İçişleri Bakanlığı ile Hozat Cumhuriyet Başsavcılığı da soruşturuyor. Ama gönderilen müfettişlerden birinin kimliği ile ilgili şüpheler ve iddialar da var. Orada insan hakkı ihlali var dedi. CHPli Tanrıkulu da fişlemenin ardından yaşanan olayların da araştırması gerektiğini söyledi.