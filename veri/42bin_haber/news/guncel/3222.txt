Tarihi kışlada restorasyon havadan görüntülendi
1883 ve 1963 yıllarında 5 kez onarım, tadilat ve yenilemesi yapılan Cezayirli Gazi Hasan Paşa Kışlası'nda restorasyon devam ediyor.
Kışla, günümüzde Kuzey Deniz Saha Komutanlığı'nın karargahı olarak kullanılıyor. Kışla'nın içinde yer alan camide de ibadet devam ediyor. 1782 yılında "Kalyoncu Kışlası" adıyla Cezayirli Gazi Hasanpaşa tarafından yaptırılan yapıya kullanılış amacına göre Kasımpaşa Kışlası, Bahriye Kışlası, İstanbul Kışlası ve son olarak da Cezayirli Gazi Hasan Paşa Kışlası isimleri verildi. Kışla ve içerisinde yer alan cami, İstanbul İl Özel İdaresi tarafından 8 milyon 642 bin TL'lik bir bütçe ile yenileniyor. Kasımpaşa'da koy alanının doldurulması ve arazinin düzeltilmesi ile bu alan üzerine kurulan yapı üç katlı ve 160 odalı. Kışlanın, tavan, taban, merdiven döşemeleri ahşap, etrafı ise duvar ile çevrilidir.