Şehit maaşı
Şırnak kırsalında operasyona çıkan ve 6 yıldır kendisinden haber alınamayan Tabip Üsteğmen Fatih Uluğ için eşi Feray Uluğ, gaiplik kararı aldırdı. Feray Uluğ, Kızımın geleceği için en acı kararı aldım dedi.
TABİP Üsteğmen Fatih Uluğ, 2 Aralık 2007de terör örgütü üyelerine yönelik Şırnak kırsalında operasyona çıktı. Fırtınada yürütülen operasyonun ardından emrindeki askerleri helikoptere bindiren Üsteğmen Uluğdan o saatten sonra haber alınamadı. Uluğ ile ilgili sır perdesi aralanmazken eşi Feray Uluğ, yaşadığına inandığı eşine ilişkin gaiplik kararı alınması önerilerini hep geri çevirdi. Ancak kızının yaşadığı sorunları aşamayınca 6 yıl sonra gaiplik (kayıp) kararı aldırdı. 
Feray Uluğ, 2007de eşi üsteğmen Fatih Uluğ kaybolduğunda gaiplik kararı için kendisine uzatılan evrakları, Eşim gelecek. Ölüsünü veya dirisini görmeden bunu imzalamam. Eşimi bulun diyerek imzalamadı. 6 yıl geçti, Uluğdan haber alınamadı. O gün 1 yaşında olan kızı bugün 7 yaşına girdi, okula başladı. Feray Uluğ, kızının da geleceğini düşünerek gaiplik kararın alınması için işlemleri başlattı. Bu başvuru üzerine gaiplik kararı alındı.

UMUDUMU KAYBETMEDİM



 Feray Uluğ, Benim için en acı kararı aldım. Kızımın geleceğini düşünerek böyle bir karara imza attım. Eşimle ilgili umudumu kaybetmedim dedi. Gaiplik kararının alınmasının ardından Üsteğmen Uluğun ailesine şehitlik tazminatı ödenip, şehit maaş bağlanacak. Uluğun ailesine, kayıp tarihinden 20 ay sonra sadece dul ve yetim maaşı bağlanmıştı. Anne Necla ve baba Ahmet Uluğ çocuklarının bir gün çıkıp geleceğine inanıyorlar. Anne Uluğ kaybolanın yalnızca bir Türk Silahlı Kuvvetleri mensubu değil, bir insan, bir baba, bir evlat olduğunu belirterek, Bir anne, oğlunun ölüm haberini almak istemez. Ancak o kadar çaresizim ki ölüm haberi, cenazesine bile razı hale geldim dedi. Feray Uluğun gaiplik için karar aldırmasını da anlayışla karşıladığını belirten Uluğ, Çaresiz 6 yıl bekledi. Çok zorluklar çekti. Torunum okula başladı. Gelinim de çocuğunun ve kendi geleceğini düşünmek zorunda diye konuştu. Üsteğmen Uluğ için Firar etti söylentilerine anne Uluğ, Oğlum kendi isteğiyle askere girdi. Bunu diyenler dile getirenler bizi ikinci kez öldürüyor. Firar eden biri 6 yıl boyunca ailesini eşini, çocuğunu aramaz mı? diye sordu. Acılı anne, oğlunun kayıp olmasıyla ilgili sorumlular hakkında şikayetçi olacaklarını da belirtti.