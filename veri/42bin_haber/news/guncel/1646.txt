Sidar Sakık'ın ölümüne takipsizlik
Ankara Cumhuriyet Başsavcılığı, BDP Muş Milletvekili Sırrı Sakık'ın oğlu Sidar Sakık'ın ölümüne ilişkin soruşturmada takipsizlik kararı verdi.
Sidar Sakık'ın, 15 Eylül 2012'de, Çankaya'daki oturdukları apartmanın dairesinin balkonundan atlayarak intihar ettiği öne sürülmüştü.

Konuya ilişkin soruşturmayı yürüten Cumhuriyet Savcısı Yakup Ünal Demir, 'takipsizlik' kararı verdi. Kararda, 'Ölümün gerçekleştiği yüksekten atma olayının, ölenin kendisinde bulunan sorunlar nedeni ile meydana geldiği, bir başkasının kusur ve etkisinin bulunmayıp, isnat olunan suçun unsurlarının oluşmadığı anlaşılmakla kovuşturmaya yer olmadığına karar verildi' denildi.