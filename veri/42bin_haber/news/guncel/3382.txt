Şanlıurfada silah operasyonu: 20 gözaltı
Şanlıurfa'da düzenlenen operasyonda 21 tabanca, 48 şarjör, 7 av tüfeği ele geçirildi; konuyla ilgili 20 kişi gözaltına alındı. İl genelinde bir hafta boyunca yapılan silah operasyonunda ise 30 tabancanın ele geçirildiği, 31 kişinin gözaltına alındığı bildirildi.
Şanlıurfa Kaçakçılık ve Organize Suçlar Büro Amirliği Şanlıurfa merkez, Siverek ve Hilvan ilçelerinde 20 adrese eş zamanlı operasyon düzenledi. Yapılan operasyonda 21 değişik çapta tabanca, 48 şarjör, 343 mermi, 7 av tüfeği ve 93 av tüfeği kartuşu ele geçirildi. Operasyonlarda M.S., C.H., M.D., R.U., M.Ş., M.B., H.Y., H.Y., H.B., M.B., M.Ş.A., N.M., S.A., A.A., N.Y., C.B., H.R., H.N., E.Ö. ve A.V. adındaki 20 kişi hakkında işlem yapıldı. 

Öte yandan il genelinde bir hafta içerisinde silah tacirlerine yönelik yapılan operasyonlarda ise toplamda 30 tabanca, 7 av tüfeği, 62 şarjör, 582 değişik çapta fişek, 93 av tüfeği kartuşu ele geçirildiği; 31 kişi hakkında yasal takip başlatıldığı belirtildi.