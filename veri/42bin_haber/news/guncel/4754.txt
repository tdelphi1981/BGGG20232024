Atilla İlhan'a köşk tahsil edildi!
İngiliz bir tacir tarafından 150 yıl önce inşa ettirilen 38 odalı köşkün Turizm ve Gençlik Merkezi ile Atilla İlhan Edebiyat Müze ve Kütüphanesi haline getirilmesi için Kültür ve Turizm Bakanlığı ile İzmir Büyükşehir Belediyesi ortak çalışma yürütecek.
İzmir Kültür ve Turizm İl Müdürü Abdülaziz Ediz, yaptığı açıklamada, Bornova ilçesindeki Peterson Köşkünün projelendirilmesi için İzmir Büyükşehir Belediyesi yetkilileri ile çalışma yürüttüklerini belirtti. Köklü geçmişine karşın uzun süredir bakımsız kalan köşkün, Turizm, Gençlik Merkezi ve Atilla İlhan Edebiyat Müze ve Kütüphanesi haline getirileceğini söyleyen Abdülaziz Ediz, Binanın iki amaca uygun hizmet vermesi için çalışacağız dedi.
İzmirin Menemen ilçesinde dünyaya gelen Atilla İlhanın adını müzede yaşatmak istediklerini anlatan Abdülaziz Ediz, köşkün bazı odalarının Atilla İlhan Edebiyat Müzesi için ayrılacağını, İlhana ait eserlerin, eşyaların ve objelerin burada sergileneceğini kaydetti.
Köşkün aynı zamanda gençlere de hizmet vereceğini duyuran Ediz, şöyle konuştu:Bornova, çok sayıda üniversite öğrencisinin yaşadığı bir bölge. Gençlerin Peterson Köşkünde kültürel aktivitelere katılmasını istiyoruz. Tiyatro, söyleşi gibi etkinlikler köşkte düzenlenebilir. Alanın çok sayıda gencin kullanımına uygun hale getirilmesi gerekiyor. İzmir Büyükşehir Belediyesi kısa süre içinde projenin ihalesini yapacak. Bakanlık olarak biz de köşkün bazı odalarını Atilla İlhana yakışır şekilde müze haline getireceğiz. 1 yıl içinde projeyi tamamlamayı hedefliyoruz.Turizm ve Gençlik Merkezi ile Atilla İlhan Edebiyat Müze ve Kütüphanesi projesinin İzmir için büyük önem taşıdığına dikkati çeken Ediz, İzmirin yetiştirdiği ünlü edebiyatçıların eserlerinin de köşkte tanıtılacağını sözlerine ekledi.
Kullanım hakları tartışma yaratmıştı

Kültür ve Turizm eski Bakanı Ertuğrul Günay, 2008′de restore edilip gençlik ve kültür merkezi yapılması için İzmir Büyükşehir Belediyesine 25 yıllığına tahsis ettikleri Bornovadaki Peterson Köşkünü hiçbir çalışma yapmadığı gerekçesiyle geri alacaklarını açıklamıştı.
İzmir Büyükşehir Belediye Başkanı Aziz Kocaoğlu ise tahsis sürecinin uzadığını, bu nedenle projenin gecikmesinde Kültür ve Turizm Bakanlığının da payı olduğunu savunmuş, Peterson Köşkünün kullanım hakkı konusu uzun süre tartışılmıştı.

Köşkün tarihi

İngiliz tacir John Peterson tarafından 1859 yılında inşası başlatılan Peterson Köşkünün yapımında Avrupa ve İngiltereden getirilen yapı malzemelerinin kullanıldığı biliniyor.Mustafa Kemal Caddesi üzerinde bulunan ve yapımından bu yana 7 kez değişikliğe uğrayan 38 odalı köşkte, 1991 yılında alanda Kültür Bakanlığı tarafından restorasyon çalışmaları başlatıldı.Anıtlar Yüksek Kurulunun onayı ile köşkün çevresindeki 54 bin metrekarelik alanda Büyükşehir Belediyesi tarafından çevre düzenlemesi yapılmış, Kültür Bakanlığı köşkün kullanım hakkını İzmir Büyükşehir Belediyesine kiralamıştı.