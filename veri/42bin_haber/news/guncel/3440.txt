Şile'de denizden ceset çıktı
İstanbul'da Şile açıklarında kömür yüklü geminin battığı bölgede avlanan balıkçı teknesinin ağlarına bir erkeğe ait ceset takıldı.(DHA) -- Balıkçılar ceseti tekneye alarak kıyıya getirdi. Tekne kaptanı İrfan Çolak durumu polis ve Kıyı Emniyeti yetkililerine bildirdi. 

Cesedin yaklaşık iki buçuk ay önce fırtına nedeniyle batan geminin kayıp 7 personelinden birine ait olabileceği belirtildi. 

Ceset inceleme yapılmak üzere Adli Tıp'a gönderildi.