Düşürülen Türk uçağı için soruşturma
Suriye tarafından düşürülen Türk savaş uçağıyla ilgili iki flaş gelişme yaşandı. Malatya Cumhuriyet Başsavcıvekilliği, iki pilotun şehit olduğu olayla ilgili soruşturma başlattı. Savcılığın ayrıca, MİT Müsteşarı Hakan Fidan hakkında soruşturma açılmasına izin verilmesi için Başbakanlık'a yazı yazacağı öğrenildi. Daha önce Hakan Fidan ile bazı MİT mensuplarının KCK soruşturmasını yürüten özel yetkili savcılık tarafından ifadeye çağrılması üzerine yasal düzenleme yapılmış ve soruşturma izni Başbakan'ın iznine bağlanmıştı.
Soruşturma kapsamında, uçağın düşürülmesinde ihmal ve kasıt bulunup bulunmadığı araştırılacak.   

Şehit Pilot Teğmen Hasan Hüseyin Aksoy'un ailesinin avukatı Mehmet Katar'ın, uçağın düşürülmesinde ihmal ve kasıt şüphesi bulunduğu gerekçesiyle ilgililer hakkında 21 Aralık 2012'de suç duyurusunda bulunması üzerine, Terörle Mücadele Kanunu'nun 10. maddesiyle görevli Malatya Cumhuriyet Başsavcıvekilliği soruşturma başlattı.      
UÇAK ENKAZINDAN FOTOĞRAFLAR

Savcılığın, ilgili kurumlardan, şehit pilotlar Hasan Hüseyin Aksoy ve Gökhan Ertan'ın otopsi raporları ile soruşturmaya ilişkin bilgi ve belge istediği öğrenildi.

Ertan ailesi de savcılığa başvuracak  
Şehit Pilot Yüzbaşı Gökhan Ertan'ın babası Ali Ertan, Teğmen Hasan Hüseyin Aksoy'un ailesi, avukat aracılığıyla başvuruda bulunmuş. Bizim henüz bir müracaatımız yok. Yalnız ben de en kısa sürede müdahil olmak adına Malatya Başsavcıvekilliği'ne gideceğim dedi.

Öte yandan, soruşturmayı başlatan savcılığın, MİT Müsteşarı Hakan Fidan hakkında soruşturma açılabilmesi için Başbakanlığa yazı yazacağı öğrenildi.
Malatya Erhaç Havaalanı'ndan 22 Haziran 2012'de havalanan Türk askeri uçağı, Doğu Akdeniz'de uluslararası hava sahasında Suriye tarafından düşürülmüş, pilotlar Gökhan Ertan ve Hasan Hüseyin Aksoy şehit olmuştu.

Malatya Cumhuriyet Başsavcıvekilliği'ne dilekçeyle müracaat eden Pilot Teğmen Hasan Hüseyin Aksoy'un ailesinin avukatı Mehmet Katar, uçağın düşürülmesinde ihmal ve kasıt şüphesi bulunduğu gerekçesiyle Hava Kuvvetleri Komutanı Orgeneral Mehmet Erten, MİT Müsteşarı Hakan Fidan, MİT görevlisi Atınç Özkaya ve varsa diğer ilgililer hakkında suç duyurusunda bulunmuştu. 
    KCK savcısı soruşturma izni istemişti  'Kanunu okursanız her şey açık ve net'  El yakan MİT dosyası. Dosya ikinci savcıdan da alındı