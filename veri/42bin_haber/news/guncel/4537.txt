Muhteşem okçular
Sultan II. Bayezid zamanında inşa edilen ve 1950lerden sonra plansız gelişme nedeniyle büyük bir bölümü yıkılan Okmeydanındaki Okçular Tekkesi, İstanbul Büyükşehir Belediyesi ve Beyoğlu Belediyesinin işbirliği ile ihya edildi.
Resmi açılışı İstanbulun Fethinin yıldönümü 29 Mayısta Başbakan Erdoğan tarafından yapılması planlanan Okmeydanı Eğitim ve Spor Vakfı olarak uluslararası şartlarda bir okçuluk alanı olarak tasarlanan Tekkede ilk atışı, 22 Şubatta İstanbul Büyükşehir Belediye Başkanı Kadir Topbaş yaptı. Bey-oğlu Belediye Başkanı Misbah Demircan ile açılışa katılan Topbaş, 40 civarında gecekonduyu kaldırdık. Aslına uygun olarak yeniden inşa edilen ve camisi dışında kalan avlu, sosyal aktiviteler için düzenlendi. Eskiden atların kaldığı ahırlar ve dervişlerin kaldığı odalar ise kültür merkezi yapıldı dedi. Restorasyonla ilgili son düzenlemeler yapılıncaya kadar sahada hem geleneksel hem de olimpik tarzda antremanlar başlayacak. Geleneğe uygun olarak ilk açılış, geçmiş sporcuları yad etmek için dualarla başladı. Topbaş Mohaç Savaşında Macaristanda kalan ve Kont Almasy ailesi tarafından korunup, daha sonra müzede sergilenen Osmanlı komutanlarından birine ait deri kaftanın yeniden yapılmış bir replikasıyla yer aldı. Geleneğe uygun olarak, et ve pilavın ikram edildiği akşam, ok atışları geceyarısına kadar devam etti. Yeniden restore edilen atıcılar tekkesi mescidinde, protokol ve kalabalık bir halkla beraber ilk cuma namazı da kılındı.