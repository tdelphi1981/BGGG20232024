Ataköyde yangın paniği
Ataköy 5. Kısım'da bulunan çarşıda yangın çıktı. İtfaiye ekiplerinin müdahalesi sonucu yangın büyümeden söndürüldü.
Ataköy 5. Kısım Çarşısı içinde bulunan tek katlı bir kafeteryanın çatı kısmında yangın çıktı. Yangının jeneratörün bulunduğu kısımda, izolasyon yapıldığı sırada çıktığı öne sürüldü. Yükselen dumanlar üzerine esnaf ve vatandaşlar kısa süreli panik yaşadı. Kafeteryaya giden yolların dar olması nedeniyle itfaiye aracı olay yerine giremeyince, yangın uzatılan hortumla söndürüldü. Can ve mal kaybının yaşanmadığı yangın, kısa sürede kontrol altına alındı.