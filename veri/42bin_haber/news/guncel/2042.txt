Öfkenin hedefi PATRIOT'LAR
SURİYE'DEN gelecek olası saldırı gerekçesiyle Türkiye'de konuşlandırılacak Patriot füzeleri birçok kentte düzenlenen gösterilerle protesto edildi.
 Hollanda'nın gönderdiği Patriot'ları 'Loisse Russ adlı gemi, İskenderun Körfezi'nde limanın 4 mil açığında beklerken, Saadet Partisi'nin düzenlemek istediği mitinge izin verilmedi. İskenderun sahilinde toplanan yaklaşık 150 kişi füzelerinin İskenderun'a getirilmesini hem de mitingin iptal edilmesini protesto etti. Patriot füzelerinin kurulum ve kullanımında görev almak için İskenderun'a gelen Alman ve Hollandalı askerler de kaldıkları Ontur Otel önünde Türkiye Gençlik Birliği üyesi bir grup tarafından protesto edildi. Yabancı askerler ellerinde çuvallar olan protestocuları otel odasının pencerelerinden izledi.  İstanbul Kadıköy, Ankara Kızılay, İzmir Konak ve Adana İnc irlik'te DİSK ve KESK, TMMOB gibi STK'lar öncülüğünde düzenlenen mitinglerde 'Amerikan kalkanı olmayacağız', 'Susma haykır savaşa hayır',  'Patriot füzelerine hayır', 'Katil ABD, işbirlikçi AKP' şeklinde sloganlar atıldı.
 Füzeler sembolik
 PatrIot füze bataryalarının İskenderun'a ulaşması öncesi, Alman uzmanlar NATO'nun füzelerinin sadece birkaç kenti koruyabileceği için konuşlanmanın 'büyük ölçüde sembolik' olacağını düşünüyor. Buna karşın, Suriye'nin Türkiye'nin hava sahasına savaş uçakları veya orta menzilli füzelerin girmesi halinde 'Türkiye'nin savunmaları yetersiz kalacağı için Patriotların Türk hava savunma sistemlerini güçlendirebileceği' de vurgulanıyor.