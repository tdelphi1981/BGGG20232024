Meclisten uğurlandı
Kürt siyasetinin önde gelen ismi Katılımcı Demokrasi Partisi Genel Başkanı Şerafettin Elçi son yolculuğuna devlet töreniyle uğurladı. Elçinin cenazesi bugün Şırnakın Cizre ilçesinde Seyit Camisinde kılınacak öğle namazının ardından Cizre Mezarlığında toprağa verilecek.
Dün TBMMde düzenlenen törene Meclis Başkanı Cemil Çiçek, Başbakan Tayyip Erdoğan, CHP Genel Başkanı Kemal Kılıçdar-oğlu, BDP Genel Başkanı Selahattin Demirtaş başta olmak üzere bakanlar, Ak Parti, CHP ve BDPden çok sayıda milletvekili, bakanlık yaptığı dönemden eski kabine arkadaşları ve çok sayıda eski milletvekili katıldı. Tören alanına peşi sıra gelen Başbakan Erdoğan ile Kılıçdaroğlu aileye başsağlığı diledikten sonra birbirleriyle tokalaşmayarak başlarıyla selamlaşmakla yetindiler. Elçinin damadı, Çaykur Rizesporun teknik direktörü Mustafa Denizli de törende başsağlığı dileklerini kabul etti. Saygı duruşunun ardından Elçinin naaşı Cizreye gönderilmek üzere cenaze aracına yerleştirilirken, Şeref Kapısının önünde aileye başsağlığı dilemek üzere bekleyen siyasiler ve Meclis personeli büyük bir kalabalık oluşturdu. 
MHPLİLER KATILMADI 
Elçinin cenazesine MHPden temsilci katılmadı. MHP yönetiminden Şerafettin Elçinin cenaze törenine katılınmamasıyla ilgili bir açıklama yapılmazken, partide merhum siyasetçi ile ilgili MHPnin bir hukuku olmadığı belirtiliyor. Elçinin geçmişte MHPnin kurucu lideri Alparslan Türkeş ile sert atışmaları olduğu konuşularak, faşistlik gibi çok ağır sözleri ve suçlamaları sarfettiği belirtiliyor.   
  
 