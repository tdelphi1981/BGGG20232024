Rumlar Akdeniz'i 13 parsele ayırdı
Kıbrıs Rum Kesimi Doğu Akdeniz'deki tek taraflı adımlarına devam ediyor. 
Rum yönetimi Türkiye ve KKTC'nin tüm itirazlarına rağmen Doğu Akdeniz'de 13 parsele ayırdığı bölgenin 5 parselini Fransız Total ve İtalyan Enı şirketlerine kiraladı. Rum yönetimi ayrıca, Amerikan şirketine verdiği Afrodit adı verilen bölgeye İsrail'in Delek şirketini de ortak etti. 
Fransız Total ve İtalyan Enı şirketleri anlaşma bugün imzalandı. Parselledikleri bölgeler için geçen yıl ikinci tur ihaleye çıkan Rum yönetimi, anlaşmaların içeriğini gizli tutuyor. 
Rumlar yeni anlaşmalar yapmanın yanısıra 2012 Ocak ayında 12'inci parselde sondaj yapan ve doğalgaz rezervlerine ulaşan Amerikan Noble enerji şirketine İsrail'in de ortak olmasına izin verdi. 
Afrodit adı verilen bölgenin imtiyaz haklarını elinde tutan Noble enerji yüzde 30 oranındaki payını İsrail'in Delek şirketine verdi. 
İki şirket, 2009'dan bu yana ortaklıklarının onaylanmasını talep ediyordu.