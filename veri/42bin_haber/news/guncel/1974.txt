Diyarbakırda neyle övünüyorlar
MHP Siyaset ve Liderlik Okulu sertifika törenine katılan Genel Başkan Devlet Bahçeli, 3 PKKlı kadının cenaze törenine ilişkin soru üzerine şunları söyledi:
Üç terör örgütü üyesi hanımın cenazelerinde herhangi bir şekilde olay çıkmamasından, siyasi iktidarı yönetenler, övünçle bahsetmekteler. Samimiyet sınavını başarı ile sürdürdüklerini söylemektedirler. Eğer televizyon, toplantının bütün aşamalarını her yönüyle kamuoyuna aktarabilmiş olsaydı, devletin emniyet gücünün olmadığı bir yerde, her tarafın bölücü terör örgütünün bayrakları ile donatıldığı, tek slogan halinde bazı görüşlerin ileri sürüldüğü ve Özgürlük aşamasına gelindi diye bağırıldığı bir ortam da görülecektir. Kim, neyle nasıl övünecektir? Kim burada olay çıkmadı diye nasıl gurur duyacaktır? Bunu sorgulamak lazımdır. İktidar partisinin kısır bir ihtiras ve inat ile hem kendi sonunu hazırladığı hem de Türk milletinin geleceğini ateşe atmaya niyetlendiği anlaşılmaktadır. PKK ile pazarlık, İmralı canisiyle müzakereler bunu göstermektedir. Mehmetçiğin kanını döken, polisin canını alan ve masum vatandaşlarımıza acımadan kıyan eşkıya, bugün itibar ve hatır sahibi olmuş ve demokratik mücadele veren bir mertebeye çıkarılmıştır. Artık Türkiye geri dönülmesi çok zor olacak bir yola girmiş ve siyasi yöneticiler tarafından mayınlı alana itilmiştir. Milliyetçilik, ne birilerinin sandığı gibi ırkçılık, ne de zamanı geçmiş, miadı dolmuş bir ideolojidir. Kim olduğumuzu unutmamanın, tarihsel köklere bağlılığımızın, 1000 yıllık kardeşlik hukukuna sadakatin ve üzerinde yaşadığımız vatana sevginin yolu milliyetçi duyarlılık ve kabulden geçmektedir. 

Öcalanı evlendirme programına çıkarırlar

MHP Grup Başkanvekili Oktay Vural, partisinin İzmir il binasında düzenlediği basın toplantısında hükümetin terörle mücadele politikalarını eleştirdi. 3 PKKlı kadının Diyarbakırdaki cenaze töreninin samimiyet testi olarak algılanmaması gerektiğini belirten Vural, Türkiye, gaflet, delalet ve ihanet adı altında şeytani üçleme içerisinde kuşatılmıştır dedi. Milletin ruhunun öldürülmek, satın alınmak istendiğini öne süren Vural, şöyle konuştu: Terör örgütü elebaşısına televizyon verdiler. Yakında evlendirme programına da çıkarırlar. Yakında KCK tutukluları da bırakılır.
Turaç TOP/DHA 

 

 