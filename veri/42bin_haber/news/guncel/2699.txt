Vinç deviren patlama 7 can aldı
Gaziantep organize sanayi bölgesindeki bir galvaniz tesisinde dün yaşanan korkunç patlama 7 can aldı. 7 yaralıdan 3ünün durumunun ağır olduğu, ölenlerden ikisinin Suriye asıllı oldukları belirtildi. Tesisteki tonlarca ağırlıktaki vinçleri deviren, büyük hasar yaratan patlamaya buhar kazanının yol açtığı sanılıyor.
PATLAMADAN FOTOĞRAFLAR

GAZİANTEPte Şahitkamil ilçesindeki 4üncü Organize Sanayi Bölgesinde bulunan Güneydoğu Galvaniz Fabrikasında dün saat 11.00 sıralarında buhar kazanı büyük bir gürültüyle patladı. İşçiler patlamayla çevreye savruldu, bazıları enkaz altında kaldı. İtfaiye ekipleri, çıkan yangını kısa sürede kontrol altına alırken, enkaz altından 5 kişinin cesedi çıkartıldı. 9 kişi de yaralı kurtarıldı, ilk müdahaleleri yapıldı ve Gaziantepteki hastanelere sevk edildi. Durumu ağır olan iki işçi yolda can verirken, yaralılar Ayhan Keklikçi, Ali Uzunlar, Ertuğrul İnan, Mehmet Karakaya, Memik Göğüş, Faik Çetin ve Mahmud Abdullah götürüldükleri dört ayrı hastanede tedaviye alındı. Bu işçilerden de 3ünün hayati tehlikesinin bulunduğu bildirildi.

ADLİ TIPTAN ACI HABER

Çalışanlarının verdiği bilgiler doğrultusunda, patlama alanında kayıp olduğu ileri sürülen işçilerden Lütfü Çalakan uzun süre enkaz arasında ve asit havuzunda arandı. Üç çocuk babası Çalakanla ilgili acı haber, arama çalışması devam ederken Adli Tıp Kurumundan geldi. Çalakanın cesedinin ölen işçiler arasında olduğu bildirildi ve arama bitirildi. Hayatını kaybeden Emrah Özboyanın (48) da fabrikada çalışmadığı, brülör tamiri için orada olduğu belirlendi. Özboya, en küçüğü 8 aylık, en büyüğü askerde olmak üzere 6 çocuk babasıydı. 
SAVAŞ MAĞDURU SURİYELİLER 
Gaziantep Sanayi Odası Başkanı Adil Konukoğlu patlama nedeni ile yaşamını yitiren 2 Suriyelinin, yardım toplamaya gelen kişiler olduğunu, içinde yardım malzemesi bulunan bir aracın da dışarıda görüldüğünü ifade etti.  İŞTE OLAY YERİNDEN İLK GÖRÜNTÜLER 

  DÖRT GÜN İÇİNDE İKİNCİ FACİA