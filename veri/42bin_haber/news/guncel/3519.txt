Ece Saygun: Mucize baba, mucize doktor
Balyoz davasında 18 yıl hapisle cezalandırılan ve geçirdiği ameliyatın ardından mahkeme kararıyla tahliye edilen emekli Orgeneral Ergin Saygun dün yoğun bakımdan çıktı.
Saygunun bu haberini ise, yine kızı Ece Saygun Twitterdan duyurdu. Ece Saygun, Biz yogun bakımdan çıktık. Mucize baba ve mucize doktor... Doktorumuzun özel ricası; babamı gerçekten seviyorsanız ziyarete odaya gelmeyin. Şu an en kritik dönem. Asla asla virüs almaması lazım. Zaten de hocam kapıya güvenlik koymuş sağolsun, katta kuş uçmuyor. İçeri giriş kesinlikle yasak ifadelerini kullandı. 
  Önce geçmiş olsun telefonu, sonra ziyaret  
BİR HAFTAYA ÇIKAR 
Saygunun ameliyat olduğu Mehmet Akif Ersoy Göğüs Kalp ve Damar Cerrahisi Eğitim ve Araştırma Hastanesi yetkilileri ise Saygunun hayati fonksiyonlarının normal olduğunu söyledi. Saygunun yaklaşık bir hafta daha gözetim altında tutulacağını belirten yetkililer, bu süreden sonra klinik veriler iyi giderse kendisinin taburcu edileceğini açıkladı. 
Başbakan Tayyip Erdoğan, üçüncü kez kalp ameliyatı geçirdikten sonra mahkeme kararıyla cezası ertelenen ve tahliye olan Balyoz davası hükümlüsü eski 1. Ordu Komutanı emekli Orgeneral Saygunu tedavi gördüğü hastanede ziyaret etmişti.
 
BAŞBAKAN, ERGİN SAYGUN'U HASTANEDE ZİYARET ETTİ / FOTO GALERİ