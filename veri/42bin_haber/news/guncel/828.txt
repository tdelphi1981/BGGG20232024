Vatansever onlardan askerlerin masrafı bizden
NATO'nun Suriye tehlikesine karşı Türkiye'ye Patriot (Vatansever) füzeleri yerleştirilmesini kabul etmesi, ABD, Hollanda ve Almanya'nın da patriot füze bataryalarını gönderme kararının ardından, gözler teknik müzakerelere çevrildi. Müzakereler, evsahibi ülke konumundaki Türkiye ile NATO ve bataryaları gönderen ülkeler arasında gerçekleşecek.
Patriotların Türkiye'ye yerleştirilmesi için bir mutabakat muhtırası  (memorandum of understanding) imzalanması gerekiyor. bu muhtıranın  içeriği konusunda gerçekleşecek muzakereler ana hatlarıyla iki alanda yapılacak;  

1- Patriotlar nereye yerleştirilecek? 
- Üç aşamadan oluşan bir değerlendirme yapılacak. 
Bunlar şöyle;- Suriye'nin tehdit olarak algılanan saldırı olanakları, füzeleri 
nerede konuşlu. NATO istihbarat imkanları çerçevesinde bunlar  belirlenecek

- Suriye'nin kullanabileceği saldırı füzelerinin menzili nedir?

- Suriye'nin ateşleyebileceği füzeler en etkin şekilde hangi konumda durdurulabilir.
 
Bu üç alanda askeri makamların yapacakları değerlendirmeler sonucunda patriotlarin  Türkiye'de nereye konuşlandırılacağı kesin olarak belirlenecek.

 2- Patriotlarla birlikte Türkiye'ye gelecek yabancı askerlerin konumu ne olacak? Askerlerin konuşlandırılma maliyetleri nasıl karşılanacak?

Bu konuda Türkiye ile bir evsahibi ülke anlaşması yapılacak. NATO çerçevesinde yapılan ortak tatbikatlarda da benzer anlaşmalar yapılıyor. Ancak, tatbikatlardan farklı olarak bu kez patriotlarla gelecek yabancı askerlerin kalış suresinin belirsiz ve şartlara bağlı olması nedeniyle, evsahibi ülke anlaşması ve mutabakat muhtırası daha detaylı şekilde hazırlanacak.

Diplomatik kaynaklar, mutabakat muhtırası için NATO çerçevesindeki mevcut SOFA antlaşmasının temel alınacağını belirtiyorlar. Türkiye'ye gelecek askerlerin statüleri, hukuksal durumları gibi konularda yapılacak müzakerelerde SOFA hükümleri üzerinden pazarlıklar yapılacak. Türkiye'ye asker gönderen üç ülkenin askerlerinin hukuki durumu ve statüsü de aynı olacak.

TÜRKİYE'DEKİ MASRAFLAR TÜRK HÜKÜMETİNDEN

Türkiye'de konuşlandırılacak olan yabancı askerlerin masrafları konusunda ise, daha önceki benzer uygulamaların genel çizgilerinin örnek alınması planlanıyor. Bu çerçevede, askerlerin Türkiye'ye nakilleri, Türkiye görevleri sırasındaki maaş ve özlük hakları gönderen ülke, yani Almanya, ABD ve Hollanda tarafından karşılanacak. Gelen yabancı askerlerin barınma ve iaşe ve güvenliklerini ise Türkiye karşılayacak.