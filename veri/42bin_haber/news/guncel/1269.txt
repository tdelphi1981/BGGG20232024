Liseli kıza tecavüz!
Nevşehir'de lise öğrencisi kıza tecavüz edildiği iddiasıyla gözaltına alınan 6 kişiden 3'ü tutuklandı. Alınan bilgiye göre, lise öğrencisi F.C.M'nin (16) iki gün önce eve gelmemesi üzerine ailesi durumu polise bildirdi. İl Emniyet Müdürlüğü Asayiş Şube Müdürlüğü ekipleri, F.C.M'yi Nevşehir Dr. İ. Şevki Atasagun Devlet Hastanesi bahçesinde buldu. 

F.C.M'nin ifadesinde, "bir sosyal paylaşım sitesinde tanıştığı E.C. (19) ile bir süre arkadaşlık yaptığını, E.C. ve arkadaşı N.A'nın (21) kendisine farklı zamanlarda iki kez tecavüz ettiğini söylediği" öğrenildi. 

Polis ekiplerince il merkezinde yakalanan E.C. ve N.A'nın ifadeleri doğrultusunda, suça karıştıkları öne sürülen A.Ö. (30), A.Y. (17), M.A. (30) ve S.A. (23) da gözaltına alındı. 

Emniyetteki işlemlerinin tamamlanmasının ardından adliyeye sevk edilen şüphelilerden E.C, N.A. ve A.Ö, çıkarıldıkları nöbetçi mahkemece tutuklanarak cezaevine gönderildi. 

Diğer zanlılar, tutuksuz yargılanmak üzere serbest bırakıldı.