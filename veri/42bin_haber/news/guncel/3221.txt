Ankara'da Alman Bakanı terleten soru
İçişleri Bakanı Muammer Güler, Almanya Federal Cumhuriyeti Bakanı Friedrich'e ABD Büyükelçiliği'ne saldıran Şanlı'nın Almanya'da kalmasına neden izin verildiğini sordu.
İçişleri Bakanı Muammer Güler, Almanya Federal Cumhuriyeti İçişleri Bakanı Dr. Hans-Peter Friedrich'i makamında ağırladı.
 
Bakan Güler'in heyeti, Alman Bakan'a ""ABD Büyükelçiliği'ne saldırıyı gerçekleştiren Ecevit Şanlı'nın iltica başvurusunu geri çevirmenize rağmen niye ülkenizde kalmasına izin verdiniz?" diye sordu.
 
Alman Bakan ise bu soruya bizim sorumluluk alanımıza girmiyor şeklinde yanıt verdi.
 
Bakanlık binasında sohbet eden bakanlar, görüşmenin ardından birbirlerine hediye takdim etti. Alınan bilgilere göre, toplantıda terör örgütü PKK masaya yatırıldı. Türk tarafı PKK'nın Almanya ve Avrupa'daki varlığı ile ilgili olarak Alman makamlarından destek istedi. Almanya İçişleri Bakanı Friedrich ise Türk ve Alman polisinin, PKK ve DHKP-C konusunda bir araya gelerek ortak bir kanıya varması gerektiğini ifade etti.