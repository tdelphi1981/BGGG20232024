Hasmını başından vurdu
Mersin'in Tarsus ilçesinde çıkan silahlı kavgada başından vurulan bir kişi hayatını kaybetti.
Olay Yeşil Mahalle 4212 Sokakta meydana geldi. Edinilen bilgiye göre, aralarında husumet olduğu öğrenilen Kaan Balkış (19) ile Onur D. (39) sokakta karşılaşınca tartışmaya başladı. Tartışmanın büyümesi üzerine silahına sarılan Onur D., Kaan Balkış'ı başından vurdu. Ambulansla Tarsus Devlet Hastanesi'ne kaldırılan Balkış yapılan tüm müdahalelere rağmen kurtarılamadı. Olay sonrası kaçan Onur D. ise kısa sürede yakalandı.