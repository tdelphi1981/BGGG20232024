Maçın en çok konuşulan adamı Cüneyt Çakır!
Manchester United-Real Madrid maçının ardından en çok konuşulan isim maçın hakemi Cüneyt Çakır oldu. 
FIFA Kokartlı hakemimiz Cüneyt Çakır, Manchester United 1-0 öndeyken Nani'yi, Real Madrid'li Arbeloa'nın kaburgalarına vurduğu gerekçesiyle oyundan attı. 
Bu pozisyona oyuncular ve seyirciler isyan etti. 
Alex Ferguson dahi yerinden kalkarak sahaya yöneldi. 
10 kişi kalan Manchester United arka arkaya yediği 2 golle maçı kaybetti. 
Maçın bitimiyle birlikte taraftarlar kırmızı kart sonrası gösterdikleri tepkiye devam ederken Manchester United'lı oyuncular da Cüneyt Çakır'ın etrafına toplandı. Bazı oyuncular Çakır'ı alkışlarla protesto etti. 
Alex Ferguson da eliyle Çakır'ı göstererek tepkisini belli etti. 
Yabancı basında ve televizyonlarda yapılan yorumlarda pozisyonunda kasıt olmadığının açık olduğu, hakem Çakır'ın bunu sezemediği belirterek bu pozisyonda en fazla sarı kart verilebileceği görüşü savunuldu.

Bazı yorumcular Cüneyt Çakır'ın bu kararın etkisinde kaldığını ve maçın geri kalanını kötü yönettiğini belirtti. 