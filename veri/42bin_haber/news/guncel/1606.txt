60 bin belge paniği
YÖKün internet sitesine sızan Redhackin, gizli ibaresi bulunan belgeleri ele geçirmesiyle birçok üniversite bunlardan nasibini aldı.
Redhack, twitter aracılığıyla yaklaşık 60 bin belgeyi ele geçirdiğini duyurdu. ODTÜ olaylarını protesto etmek için YÖKün internet sitesini hackleyen Kızıl Hackerlar hakkında YÖK suç duyurusunda bulundu. Yaptığı açıklamada, elektronik belge yönetimi sisteminin 8 Ocakta siber saldırıya uğradığı ve gizlilik taşıyan bilgi ve belgelerin hukuk dışı yollarla ulaşılarak paylaşıldığını belirtti. Mahkeme YÖKün belge yayınlayan sitelere erişimin engellenmesi talebini reddetti. Öğrenci Kolektifleri, Redhackin YÖKün internet sitesini hackleyerek, bazı üniversitelerin ihale ve malzeme alımı ile ilgili iddiaları yayınladığını savunarak, rektörleri istifaya çağırdı. Ulaştırma, Denizcilik ve Haberleşme Bakanı Binali Yıldırım ise yaptığı açıklamada, YÖKün güvenlik sisteminde zafiyet var. Gerekli tedbirler alınacak dedi. Redhack son olarak Türkiye Bilişim Derneği Başkanı ve Hacettepe Üniversitesi eski Genel Sekreteri Prof. Dr. Turhan Menteşe ait yolsuzluk belgelerini yayınladı. Kızıl Hackerlar ayrıca twitter üzerinden #BenTemizimDiyebilecekmisin hastagi açtı. Redhackin saldırısını tüm detaylarıyla inceleyip, saldırının kurum belgelerinin elektronik ortama aktarılması sırasında olduğunu belirleyen YÖK, TÜBİTAK ve emniyet ile güçbirliği oluşturma kararı aldı. 
O kadar para kazanmadım 
REDHACKin önceki gün yayınladığı belgelerde Kars Kafkas Üniversitesi rektörlüğüne her ay 30 bin TL ödeyerek profesör ünvanı aldığı iddia edilen Prof. Dr. Esat Akıncı ve Rektör Prof. Dr. Sami Özcan, Hürriyete konuştu. 30 Kasım 2011de Kafkas Üniversitesinde yönetim kurulu onayı ile profesörlük kadrosuna atandığını anlatan Prof. Akıncı, şunları söyledi: Kafkas Üniversitesinden iki yıl ücretsiz izin aldım. İstanbulda bir özel hastanede Kalp ve Damar cerrahisi ünitesini kurmak üzere legal olarak, yani sağlık bakanlığı onayı ile kadrolu olarak çalışmaya başladım. Hakkımdaki iddia son derece gülünç ve saçmadır. Böyle bir parayı ne kazandım, ne de sayın rektöre verdim. Burada aldığım ücret ortalama 15 bin TL civarında. İstenmesi halinde makbuz ve banka belgeleri ile kesinlikle kanıtlanabilir. Bu arada her iki haftada bir Karsa gidiyorum. Orada Kalp ve Damar Cerrahisi Ünitesini kurdum. Karsın ilk açık kalp ameliyatını aralık ayında yaptım. Bu mesnetsiz iftira ile ilgili olarak gerekli yasal işlemleri başlatacağım. 
Kanıtlasınlar istifa ederim 
KAFKAS Üniversitesi Rektörü Prof. Dr. Sami Özcan ise iddiaları yalanlayarak şunları söyledi: Konuyla ilgili ihbar mektubu 
bize geldi. Nedense ihbarda bulunan kişi Akıncının hastanede çalıştığına dair fotoğraflar göndermiş ama para aldığıma dair belge sunamamış. Para aldığım, 
herhangi bir belge ile kanıtlanacak olursa hem rektörlükten, hem de öğretim üyeliği görevimden istifa ederim. Benim kazandığım para da, ailemin mal varlığı da, kardeşlerimin ne iş yaptıkları da bellidir.  Gönül KOCA 
Sakarya Üniversitesi: Usulsüzlük bulunamadı 
SAKARYA Üniversitesi (SAÜ) Rektörlüğü, Redhackin 1,6 milyon TLlik banka promosyonunun kullanımında usulsüzlük yapıldığı iddiasına yönelik yazılı açıklama yaptı. SAÜ ile özel bir banka arasında 11 Mayıs 2007de harç protokolü imzalandığı belirtildi. Protokolün ödeme koşullarına göre 1 milyon 627 bin 333 lirayı aşmayacak şekilde alınan demirbaş ve makine teçhizatının banka tarafından kuruma hibe edildiği vurgulandı. Açıklamada, Şikayetler üzerine konu Sayıştay, İçişleri Bakanlığı,Vakıflar Genel Müdürlüğü ve YÖK denetçileri tarafından incelenmiş olup, herhangi bir usulsüzlük tespit edilmemiştir denildi. 
Üniversite arazisi AVM oldu 
Redhack dün de Ege Üniversitesine ait yolsuzluk belgeleri açıkladı. Belgeden, Cumhuriyet Başsavcılığının, Ege Üniversitesindeki iddialarla ilgili YÖKten bilgi istediği anlaşılıyor. Buna göre, üniversitede suç işlemek amacıyla örgüt kurmak, resmi belgede sahtecilik, ihaleye fesat karıştırmak, görevi kötüye kullanmak, görevi ihmal ve edimin ifasına fesat karıştırmak gibi iddialar ileri sürülüyor. Bunlardan biri de Ege Üniversitesine ait arazinin eğitim amaçlı kamulaştırıldığı ancak daha sonra mevzuata aykırı olarak imar planı tadilatı yapılarak ve alışveriş merkezi yapılması için bir inşaat şirketi ile sözleşme yapılması ile ilgili. 1999 yılında yapıldığı belirtilen sözleşmede, üniversiteye ait 2 bin 500 kişilik yurt yapılacak araziye, daha sonra büyük bir alışveriş merkezinin yapılmasının sağlandığı ifade ediliyor. Sözleşme tarihinden beri göreve gelen yöneticilerin bu duruma göz yumduğu belirtilerek, görevlerini kötüye kullandıkları iddia ediliyor. Belgede sözleşme yapan kişilerin isimleri, alışveriş merkezinin ve inşaat şirketinin adı da açıklandı.  