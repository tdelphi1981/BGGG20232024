'Lüks yaşam tutkusu hayatına mal oldu'
İZMİR'de, 3 yıl önce üçüncü kattan kendini boşluğa bırakarak sakat kalan, son olarak oda kiralayıp bir saat kaldığı 5 yıldızlı otelde, Facebook sayfasına 'Bazen üçüncü kat yetmez en güzeli altıncı kat' yazdıkten sonra 5'inci kattan atlayarak canına kıyan 24 yaşındaki Ayşegül Aşkın'ı, ölüme götüren ayrıntılar ortaya çıktı.
Polisin bilgisine başvurduğu ailenin, kızlarının 16 yaşından itibaren lüks yaşam tutkusuyla evi terk ettikten sonra, bu uğurda fuhuş yapmaya başladığını söylediği öne sürüldü. Aşkın'ın tek başına geldiği otelde, kendisine odasına kadar eşlik eden görevliye 90 TL bahşiş verdiği de ortaya çıktı.



İzmir'de yaşayan 24 yaşındaki Ayşegül Aşkın, 27 Ocak 2010 günü Karataş Semti'ndeki bir apartmanda, erkek arkadaşı ile yaşadığı tartışmanın ardından kendini 3'üncü kattan boşluğa bıraktı. Yaralı kurtulup sağ bacağı sakat kalan Aşkın, olay anında hava yastığını açmakta geç kaldıklarını öne sürdüğü itfaiye görevlileri hakkında suç duyurusunda bulundu. Ancak, görevliler hakkında dava açılmasına yer olmadığına karar verildi.

Ayşegül Aşkın, son olarak dün taksiyle Gaziosmanpaşa Bulvarı'ndaki 5 yıldızlı bir otele geldi. Buradayken, sosyal paylaşım sitesi Facebook'taki profiline 'Bazen üçüncü kat yetmez en güzeli altıncı kat' yazdıktan sonra 5'inci kattaki odasının balkonun atladı. Otelin girişindeki cam bölmenin üzerine düşerek yaşamını yitirdi. Erkek arkadaşından ayrıldığı için bunalımda olduğu bildirilen Ayşegül Aşkın'ın cenazesi, İzmir Adli Tıp Kurumu'ndaki otopsinin ardından, toprağa verilmek üzere yakınlarına teslim edildi.

LÜKS YAŞAM İÇİN FUHUŞ YAPMIŞ

Acı olayın ardından araştırma başlatan polis ekipleri, Ayşegül Aşkın'ın ailesine ulaştı. Ailenin anlattıkları, Aşkın'ı ölüme götüren sürece ışık tuttu. Küçük yaşlardan beri lüks bir yaşamın hayalini kuran Ayşegül Aşkın'ın, henüz 16 yaşındayken evi terk ederek tek başına yaşamaya başladığı belirlendi. Bunun sonrasında ise, hayalini kurduğu lüks hayatı yaşayabilmek için fuhuş yapmaya başladığı öne sürüldü. Fuhuş nedeniyle açılan bir davadan da mahkum oldu. Aile üyelerinin, tüm çabalarına rağmen Ayşegül Aşkın'ı bu hayattan kurtaramadıklarını, yolun sonuna geldiğini hisettiği anda ise kendi canına kıydığını düşündüklerini söyledikleri kaydedildi.

BAHŞİŞ VERMİŞ

Bu arada polisin yaptığı soruşturma sırasında, Ayşegül Aşkın'ın son gecesinde yaşadıkları da ortaya çıktı. Gece taksiyle otele gelen Aşkın'ın, saat 03.30 sıralarında tek başına giriş yaptığı saptandı. Daha sonra odasına çıkan Ayşegül Aşkın'ın burada, kendisine yardımcı olan otel görevlisine 90 TL bahşiş verdikten sonra bir şişe viski istediği, bunu içtikten sonra, Facebook'taki profiline son mesajını yazıp canına kıydığı anlaşıldı.

KİŞİSEL SAYFASINA MESAJ YAĞDI 

Bu arada Ayşegül Aşkın'ın Facebook sayfasındaki 'sevdiğim sözler' bölümüne, 'Alkol ve umut beni yarınlara bağlayan...kumarbaz ruhumla seni aldattım, bu oyunu aslında ben kazandım...' yazdığı profiline de çok sayıda arkadaşı mesaj bıraktı. Arkadaşları, Aşkın'a olan sevgilerinden, yaşadığı acı günlerden ve bu acı sonu hakketmediğinden söz ettikleri mesajları paylaştı.