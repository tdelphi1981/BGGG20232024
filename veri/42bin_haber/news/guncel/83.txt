Belçika'dan prens geldi
BELÇİKA Veliaht Prensi Philippe ve eşi Prenses Mathilde İstanbul'da...
 Prens Philippe ve eşini Atatürk Havalimanı Devlet Konukevi'nde İstanbul Valisi Hüseyin Avni Mutlu ve İstanbul Büyükşehir Belediye Başkanı Kadir Topbaş karşıladı. Mutlu'nun eşi Gül Mutlu, Prenses Mathilde'ye  çiçek takdim etti. Eşi Mathilde ile Topkapı Sarayı'nı ziyaret edecek olan Prens Philippe, İstanbul'da Türk-Belçika İş Konseyi'ne katılacak. Ankara'daki temasları kapsamında Cumhurbaşkanı Abdullah Gül, Başbakan Yardımcısı Ali Babacan, Ekonomi Bakanı Zafer Çağlayan, İçişleri Bakanı İdris Naim Şahin, Enerji ve Tabii Kaynaklar Bakanı Taner Yıldız ile görüşmeler yapacak. AA