Hasret öpücüğü
Terör örgütü tarafından kaçırıldıktan sonra önceki gün serbest bırakılan 8 kamu görevlisi evlerinde aileleriyle hasret giderdi.
Serbest bırakılırken PKKlı grubun lideri Baver Dersim kod adlı Süleyman Şahinin uzattığı eli sıkmayan 36 yaşındaki Piyade Uzman Çavuş Zihni Koç dün sabah  Amasyanın merkeze bağlı Karaali Köyündeki babasının evine geldi. Annesi Gülsüm Koçun ölüm haberini Habur Sınır Kapısında babasından öğrenen Koç, eşi Mihrican Koç ve çocukları 13 yaşındaki Alican ve 5 yaşındaki Hasan Hüseyin Koça sarılarak hasret giderdi. Uzman çavuş Koç eve girdiğinde oğlu Alicanın balkona astığı Türk Bayrağını öptü. Anneannesi 75 yaşındaki Ayşe Koç, Onun için tosun keseceğim dedi.  
BABASINI KARŞILADI 
Astsubay Başçavuş Abdullah Söpçeler, sabaha karşı Kırklarelinin Babaeski ilçesine bağlı Büyükmandıra beldesindeki babasının evine geldi. Babasının görevde olduğu söylenen 4,5 yaşındaki kızı Melis en güzel kıyafetlerini giyip, evin bahçesinde  karşıladı.  
KIZINI İLK KEZ GÖRDÜ 
24 yaşındaki Uzman Çavuş Kemal Ekinci de dün Gaziantepteki ailesine kavuştu. Karataş Mahallesindeki evine gelen Ekinci, bin kişi tarafından davul, zurna ve zılgıtlarla karşılandı. Yaklaşık 18 ay sonra evine dönen Ekinci, Diyarbakırdan beraber geldiği babası Ömer, annesi Nezihe, eşi Dilek ve hiç görmediği 1,5 yaşındaki kızı Bahar ile hasret giderdi. Baba Ömer Ekinci, Hamdolsun Allaha. Bütün emeği geçen arkadaşlara, bütün devlet görevlilerine teşekkür ediyoruz. Allah razı olsun dedi.  
607 GÜNLÜK AYRILIK 
Kaymakam Adayı Kenan Erenoğlunu Ankara Esenboğa Havalimanında yakınları Türk Bayrakları ile karşıladı. Konvoyla Eryamanda bulunan evine giden Kaymakam adayı Kenan Erenoğlu, 607 gün sonra ailesine kavuştu.  
ZILGITLA KARŞILANDI 
21 yaşındaki Şanlıurfalı er Reşat Çeçan evinde alkış ve zılgıtlarla karşılandı. Baba Cemal Çeçan, Artık cenaze beklemeyelim, herkesin bu sürece destek olmasını istiyoruz. Artık cenazeler değil barış gelsin dedi. 
ARTIK BARIŞ GELSİN 
Er Hadi İzli memleketi Viranşehirin Yaban Köyüne ulaştı. Anne Şaha İzli, Artık barış gelsin, Türk, Kürt, Arap hiç bir anne gözyaşı dökmesin dedi.  
Elleriyle yedirdi 
 
Polis memuru Nadir Özgen, kendileri için tahsis edilen minibüsle Sökeye bağlı Bağarası Beldesindeki evine sabah ulaştı. Özgene çığlık atarak sarılan annesi Müşerref Özgen, Yavrum, canım ciğerim, kokusu güzel çocuğum diyerek hasret giderdi. Ailesine kavuştuğundan dolayı çok mutlu olduğunu belirten Nadir Özgen, 19 ay uzak kaldım. Bu sürede özgürlüğün kıymetini öğrendim. Çok mutluyum dedi. Annesinin hazırladığı kuru fasulye, yaprak sarma, şehriye çorbası, yoğurt ve salatayı yine annesinin elinden yiyen Özgen, En çok annemin yemeklerini özledim dedi.