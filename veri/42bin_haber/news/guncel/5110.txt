Kayıp meclis üyesi Adana'da bulundu
Tekirdağ İl Genel Meclisi'nin 24 gündür kendisinden haber alınamayan bağımsız üyesi Recep Kanter'in Adana'da olduğu ortaya çıktı. Kanter'den gelen haberle Jandarmanın arama çalışmaları da son buldu.
Tekirdağ İl Genel Meclisi Üyesi Recep Kanter'den 25'inci günde haber alındı.
 
İl Genel Meclisi Üyesi Recep Kanter, geçtiğimiz ay yapılan meclis toplantılarına katılmasının ardından ortadan kayboldu.
 
Şubat ayı meclis toplantılarına katılan ve üyesi olduğu CHP'den istifa eden Kanter'den, toplantılara bağımsız üye olarak katılacağını bildirmesinin ardından bir daha haber alınamadı.
 
Kanter, Mart ayı meclisinin olağan görüşmelerine de katılmadı.
 
İl Genel Meclisi Başkan ve üyelerinin telefonla ulaşamadığı ve yaklaşık 1 aydır kendisinden haber alamadığı Kanter için, ikamet ettiği Şarköy ilçesinde de Kaymakam'ın talimatıyla jandarma tarafından arama çalışmaları başlatıldı.
 
İl Genel Meclisi'nin Mart ayı oturumlarına mazeret bildirmeksizin katılmayan Recep Kanter, Kanter Adana'da ortaya çıktı.
 
Jandarma'nın kendisini aradığından ve arkadaşlarının hayatından endişe ettiğinden habersiz bir şekilde 25 gün sonra telefonunu açan meclis üyesi Recep Kanter, Adana'nın Kozan ilçesinde bulunduğunu bildirdi.
 
Kanter, kayınvalidesinin rahatsızlığı nedeniyle Adana'ya gittiğini açıklarken, mazaretini bildiren dilekçeyi de Tekirdağ İl Genel Meclisi Başkanlığı'na faksladı.
 
24 Gündür kendisinden haber alınamayan Kanter'in ortaya çıkmasıyla jandarmanın arama çalışmaları da son buldu.