Sahibine 22.5 yıl hapis cezası istendi
Vanda 23 Ekim 2011de meydana gelen 7.2 büyüklüğündeki depremde yıkılarak, 20 kişinin ölümüne neden olan 5 katlı Sefa Apartmanının, 8 Kasım 2012de teslim olduktan sonra tutuklanan sahibi Nezir Baş hakkındaki iddianame tamamlandı.
Van 1inci Ağır Ceza Mahkemesi tarafından kabul edilen 40 sayfalık iddianamede, Baş ve binanın statik projesini hazırlayan İnşaat Mühendisi Yusuf Aslan hakkında, bilinçli taksirle birden fazla kişinin ölümüne ve yaralanmasına neden olmak suçundan 22.5 yıl hapis istendi. İddianamede, çöken bina taşıyıcılarının yetersiz olduğu vurgulandı ve Karadeniz Teknik Üniversitesinin bilirkişi raporuna yer verildi. Rapordaki verilere göre, binadaki katlar arasındaki kolon boyutlarında ani farklılıklar görüldü. 
1975te çıkan yönetmeliğe uymuyor
Binanın basınç dayanımının da 1975de çıkarılan Afet Yönetmeliğine uymadığı belirlendi. Projede olmadığı halde çatı katında yapılan terasın binaya ek yük getirdiği belirtilen raporda, Nezir Başın bina altında bulunan işyerini genişletmek için kolon kestiğine de yer verildi. İddianamede Nezir Baş ve mühendis Yusuf Aslanın Vanın deprem bölgesinde olduğunu bildikleri halde binanın inşaasında gerekli hassasiyeti göstermediği anlatıldı.