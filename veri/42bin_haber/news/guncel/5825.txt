Yozgatta trafik kazası: 1 yaralı
Yozgat'ta meydana gelen trafik kazasında 1 kişi yaralandı.
Kaza, Yozgat Atatürk Yolu Cemil Çiçek Bulvarı Sanayi Sitesi karşısında meydana geldi. TOKİ istikametinden şehir merkezine doğru seyir halinde olan Tevfik Ö. İdaresindeki 66 DU 877 plakalı otomobil yolda duran Azmi E. yönetimindeki 66 AU 216 plakalı TIR'ın dorsesine arkadan çarptı. Kazada otomobil hurdaya dönerken sürücüsü Tevfik Ö. yaralandı. Yaralı, olay yerine gelen 112 sağlık ambulansı ile Yozgat Devlet Hastanesi'ne kaldırılarak tedavi altına alındı.Kaza ile ilgili soruşturma başlatıldı.