Muğla'da sıfır otomobilleri taşıyan tır devrildi
Muğla'da yeni otomobilleri taşıyan tırın devrilmesi sonucu otomobillerde maddi hasar oluştu.
Kocaeli'nden yüklediği 3 otomobil ve bir kamyoneti Fethiye'ye götüren Gökhan Akgün yönetimindeki 06 AK 2070 plakalı tır, Muğla-Marmaris karayolu Akyaka kavşağında freninin boşalması sonucu şarampolün kenarında ağaca çarparak durabildi.

Tır sürücüsü Akgün'ün yara almadan kurtulduğu kazada, bir otomobil ve kamyonet tırdan düştü, otomobil şarampole yuvarlandı. Tırın üzerinde kalan diğer 2 otomobilde ise maddi hasar oluştu. Otomobil, daha sonra şarampolden vinç yardımıyla çıkarıldı.