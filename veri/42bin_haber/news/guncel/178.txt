Can kaybı olmaması için birlikte hareket edilsin
PKK ve KCK davalarından cezaevinde bulunan tutuklu ve hükümlülerin, 'ana dilde eğitim ve savunma hakkı', 'Öcalan'a yönelik tecrit uygulamasına son verilmesi' ve 'müzakerelerin yeniden başlatılması' talepleriyle başlattıkları açlık grevi bugün 55'inci gününe girdi.
 Bölgenin BDP dışındaki aktörleri de tartışmaya katıldı:
 - Mir Dengir Mehmet Fırat (AK Parti Eski Adana Milletvekili): Açlık grevlerinde PKK'nın bir etkisi olduğuna inanıyorum. Bu eylemi, cezaevindeki tutuklu ve hükümlülerin bağımsız aldığını düşünmüyorum. Ancak, bu taleplerin hukuki olmadığı anlamına gelmiyor. Devlet eski yanlışları tekrarlamamalı. Kürt siyasetçiler de Öcalan'a ev hapsi yerine daha makul talepler ortaya koymalı ve bedenini ölüme yatırmanın sonuç almayacağını görmeli.
 - Bayram Bozyel (HAK-PAR Genel Başkanı): Açlık grevinde geldiğimiz aşama oldukça kritik. Bu aşamada taleplerden çok herkesin can kaybının yaşanmaması için birlikte hareket etmesi gerekiyor.
 - Muhammed Akar (AZADİ İnsiyatifi  Koordinatör Yardımcısı): Açlık grevleri insani bir boyuttadır ve hiçbir siyasi tartışmaya konu edilmemelidir. Çözümsüzlük devam ettikçe yeni sorunlar ortaya çıkıyor. Tutuklu ve hükümlülerin talepleri hak talebidir. Helin ALP