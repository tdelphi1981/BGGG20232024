Evrakta sahtecilik iddiası 7'si doktor, 12 kişi gözaltına alındı
Şanlıurfa'da, 'evrakta sahtecilik' yapıldığı iddiasıyla bazı özel hastanelere yönelik düzenlenen operasyonda, 7'si doktor, 12 kişi gözaltına alındı.
Emniyet Müdürlüğü'nden yapılan açıklamaya göre, Kaçakçılık ve Organize Suçlarla Mücadele ekipleri, yürüttükleri araştırmada, kentte faaliyet gösteren bazı özel hastanelerde 'evrakta sahtecilik' yapıldığını tespit etti. Sözkonusu hastanelere yönelik operasyon düzenleyen ekipler, olayla ilgili 7 doktor, 3 eczacı ve 2 hastane görevlisini gözaltına aldı.

Olayla ilgili soruşturmanın sürdüğü bildirildi.

Şüphelilerin, Sosyal Güvenlik Kurumu'nu yaklaşık 700 bin lira zarara uğrattıkları öne sürüldü.