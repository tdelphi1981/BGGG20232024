İnsanoğlunun en çok sorduğu sorular ve cevapları!
Dünyanın saygın bilim dergilerinden BBC Focus, insanların en çok merak ettiği 101 soruyu uzmanlara yöneltti ve cevaplar buldu. 
İşte cevaplar... 
Deniz havası almak sağlıklı mı? 
Şehirden uzak deniz kıyısında yaşamak sağlıklı olabilir. “Deniz havası” yani denizin neden olduğu güzel koku, sahilde yaşayan bir bakteri sayesinde ortaya çıkar. Ama uzmanlar bakterinin, limanlardaki egzoz gazının havayı daha da kirletmesine neden olduğunu ortaya koydu. 
Bitkiler yaşlılık nedeniyle ölür mü? 
Bazı bitkiler iyi bakıldığında sonsuza kadar yaşayabiliyor. Ancak mevsimlik bitkilerin ömrü kısa olur. 
Çay içmek gerçekten harareti alır mı? 
Evet. Sıcak içecekler vücudun kendisini olduğundan daha sıcak zannetmesine yol açar. Vücut daha çok terler ve bu da ısı kaybına yol açar. 
Üzüm mü, şarap mı daha faydalı mı? 
Şaraptaki sağlığa yararlı madde olan antioksidanların miktarı, üzümden iki kat daha fazla. 
Evrenin en soğuk yeri nerede? 
Dünyanın 5 bin ışık yılı uzağında yer olan büyük bir toz ve gaz bulutu Boomerang Nebula’da sıcaklık eksi 272 derece olarak tahmin ediliyor. 
Havaya atılan su buz olarak düşer mi? 
Eksi 30 derecede havaya atılan su yere buz olarak düşer. 
Solaklar daha mı zeki? 
Şimdiye kadarki bilimsel araştırmalar, solakların sağ elini kullananlardan daha yaratıcı ya da zeki olduğunu göstermedi. 
Mikroplara da mikrop bulaşır mı? 
Evet. Mikroplara da bulaşan daha küçük mikroplar bulunuyor. 
Neden sumo güreşçileri şişman? 
Ne kadar şişman olurlarsa rakiplerinin onları ringden dışarıya atması o kadar zorlaşır. En ağır sumocu 267 kiloydu ve hiç yenilmedi. 
Dejavu nedir? 
Normade aynı anda gerçekleşen duyarlılık ve algılama, birbirine senkronize olamayınca kişi “bu anı daha önce yaşamıştım” hissine kapılıyor. 
Istakoz neden canlı pişirilir? Acıyı hisseder mi? 
Kabuklu deniz hayvanlarında bakteriler vardır ve öldükleri zaman bu bakteriler vücudu ele geçirip, zehirlenmelere sebep olabilir. Doku yaralanmasına hormonal ve fiziksel tepki gösterir. Yani acı hisseder. 
Hapşırırken gözlerinizi kapatmazsanız ne olur? 
Hapşırıktan etkilenen burun ve ağızın gözle hiçbir ilişkisi yok. 
Kafanın büyüklüğü IQ’yu etkiler mi? 
Bilim adamları, yetişkinlerde kafanın ya da beynin büyüklüğünün IQ üzerinde hiçbir etkisi olmadığını ortaya koydu. 
Zıt karakterler birbirini çeker mi? 
Hayır, insanlar kendilerine benzeyen karaktere sahip olan insanları kendilerine partner olarak seçer.