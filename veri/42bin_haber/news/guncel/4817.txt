Beyni okuyan Türk dalgası
Türk biliminsanları bilinçaltını beyin dalgaları ile açığa çıkaracak. Beyin dalgalarını toplayarak, kişilerin hoşlandığı ve hoşlanmadığı görselleri belirleyen yöntem, reklam ve politik kampanyalarda başarıyı arttıracak.
TÜBİTAKın Girişimcilik ve Yenilikçilik Eğitim ve Araştırma Faaliyetlerini Destekleme Programı kapsamında Silikon Vadisine gönderilen 10 gençten Ahmet Engin Bayrak ve ekibi, geliştirilen bir yazılım ve kafaya takılan bir aletle bilinçaltından geçenleri açığa çıkarmak için çalışma başlattı. Beyin dalgaları konusunda üç yıldır araştırma yaptıklarını belirten Bayrak Hürriyete şunları söyledi:

REKLAMCILARA YARAYACAK

Şu an üzerinde çalıştığımız temel ürün, beyin dalgaları üzerinden kişilerin bilinçaltı duygusal durumlarını tespit ve analiz etmek üzerine. Analiz süreci, kişilerin herhangi bir reklam ya da tanıtım videosu ve görseli ile etkileşimi sırasında beyin dalgalarını toplayarak başlıyor. Akıllı yazılım sayesinde toplanan beyin dalgası verileri işleniyor ve yorumlanıyor. Çıktı olarak da kişilerin bu etkileşimler sırasında ne hissettiği, ruh hali hem saniye saniye, hem de total olarak raporlanıyor. Bu çıktılara beyin dalgaları üzerinden ulaşabiliyor olmak özellikle araştırma şirketleri için çok önemli.  Önemli markaların reklam, paket, vs. video ve görsellerinin araştırmalarında sistemimiz aktif olarak kullanılabilir. Örneğin henüz televizyonda gösterilmeyen bir reklam filmi araştırma grubunun başına takılan bir alet ile izletiliyor. Beyin dalgaları ile reklama verilen tepki ölçülüyor. Reklamda beğenilmeyen unsurlar düzeltilip televizyonlarda öyle yayınlanabiliyor. Reklam ve pazarlama alanındaki kullanımının yaygınlaşması sonrası siyasi ve sosyal araştırmalarda da bu yöntemin fark yaratacağını düşünüyoruz.  
TÜBİTAKTAN GENÇLERE YATIRIM

TÜRKİYEden, Ahmet Engin Bayrakın da aralarında bulunduğu 10 girişimci ABDdeki Silikon Vadisine gönderildi. TÜBİTAKın kişi başı tüm masraflar için 21 bin dolar vererek desteklediği genç girişimciler, bir aylık eğitim boyunca Silikon Vadisindeki şirketlerle görüşme imkanı buldular. Programın en önemli amacı, genç girişimcilerin, fikir ve projelerini uluslararası şirketlere sunma fırsatı elde etmeleri.