Genç müzisyenin acı sonu
KONYA'nın Beyşehir İlçesi'nde eğlence yerlerinde müzisyen, 28 yaşındaki Rıfat Aslan yönetimindeki otomobilin kontrolden çıkıp refüjdeki aydınlatma direğine çarpması sonucu öldü.
Kaza, bugün saat 06.00 sıralarında Prof.Dr. Yılmaz Muslu Caddesi'nde meydana geldi. Rıfat Aslan, yönetimindeki 42 BEE 47 plakalı otomobil, kontrolden çıkıp refüjdeki aydınlatma direğine çarptı. Çarpmanın şiddetiyle hurdaya dönen otomobilde ağır yaralanan Aslan, ambulansla kaldırıldığı Beyşehir Devlet Hastanesi'nde kurtarılamadı. Kaza ile ilgili soruşturma sürüyor.