Erzincan'da trafik kazası: 1 ölü, 2 yaralı
Erzincan'da meydana gelen trafik kazasında 1 kişi öldü, 2 kişi yaralandı.
Çağlayan beldesinden Erzincan istikametine giden İsa K. (31) yönetimindeki 06 GHS 23 plakalı otomobil, kent merkezine 2 kilometre kala kontrolden çıkarak, refüjdeki aydınlatma direğine çarptı.

Çarpmanın etkisiyle devrilen otomobilde bulunan Erdal Erözkan (28) araçta sıkışarak hayatını kaybetti. Erözkan'ın cesedi, Erzincan Afet ve Acil Durum Müdürlüğü ekiplerince yapılan çalışmalar sonucu araçtan çıkarıldı.

Kazada, sürücü İsa K. ve araçta bulunan Adem Tekgöz (30) yaralandı. Yaralılar, Mengücek Gazi Eğitim ve Araştırma Hastanesi'nde tedavi altına alındı.