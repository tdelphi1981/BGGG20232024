Tecavüzcü servis şoförüne tekme tokat dayak
Muğla'da, lise öğrencisi 14 yaşındaki Z.Ö.'ye tecavüz ettiği ileri sürülen servis şoförü 25 yaşındaki V.T., kızın ağabeyi ve arkadaşı tarafından sopalarla dövüldü. V.T., hastanedeki tedavisinin ardından gözaltına alındı.
Muğla Kız Teknik ve Meslek Lisesi birinci sınıf öğrencisi Z.Ö., okulun servis şoförü V.T. ile arkadaş oldu. Evli olmasına rağmen kendisini "Bekarım" diye tanıtan V.T., geçen pazartesi akşamı Z.Ö.'yü otomobiliyle evlerinin önünden alıp, Kademe Mevkii'ndeki ormanlık alana götürdü. İddiaya göre, burada bir süre içki içen V.T., liseli kıza tecavüz etti. V.T., daha sonra yaşananları kimseye anlatmamasını isteyerek Z.Ö.'yü evine bıraktı. 
 
Ancak, V.T.'ninin o günden sonra sık sık ilişkiye girme teklifinde bulunmasından bıkan Z.Ö., yaşadıklarını üvey ağabeyi S.Ç.'ye anlattı. Çılgına dönen S.Ç., dün saat 18.00 sıralarında konuşmak için cep telefonundan aradığı V.T.'yi otogar arkasındaki Bademlik Mevkii'ne çağırdı. Buluşma yerine arkadaşı M.D. ile giden S.Ç., bir süre V.T. ile tartıştı. Tartışmanın büyümesi üzerine S.Ç., arkadaşıyla birlikte V.T.'yi tekme, tokat ve sopayla dövdü. Başına çok sayıda darbe gelen V.T., çevredekilerin haber vermesi üzerine gelen polis ve sağlık ekipleri tarafından Muğla Sıtkı Koçman Üniversitesi Eğitim ve Araştırma Hastanesi'ne kaldırıldı. Tedavisinin ardından taburcu edilen V.T., gözaltına alınıp, Hamdi Bey Polis Merkezi'ne götürüldü. 
 
Tecavüze uğradığı belirlenen Z.Ö.'nün de psikolog eşliğinde savcılıkta ifadesine başvuruldu. Polis, V.T.'yi döven S.Ç. ve M.D.'yi de gözaltına aldı.

TUTUKLANDI

Muğlada lise öğrencisi Z.Ö.ye tecavüz ettiği iddiasıyla gözaltına alınan servis şoförü V.T., sevk edildiği adliyede çıkarıldığı mahkemece tutuklandı.

Kardeşine tecavüz ettiğini öğrendiği V.T.yi döven üvey ağabey S.Ç. ve arkadaşı M.D.nin ise polisteki işlemlerinin sürdüğü bildirildi.