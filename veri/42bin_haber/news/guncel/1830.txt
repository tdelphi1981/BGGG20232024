O çıkacaksa burada ölmeyi tercih ederiz
Hasdal ve Hadımköy Askeri cezaevlerinde bulunan Balyoz davasında hapis cezası alan askerler, Abdullah Öcalan çıkacaksa biz ölürüz mesajı verdiler.TBMM Milli Savunma Komisyonu Üyesi CHP Tokat Milletvekili Orhan Düzgün, önceki gün, Balyoz hükümlüsü askerlerin bulunduğu cezaevlerini ziyaret etti. Ziyareti CHP adına yaptığını belirten Düzgün, Komutanlar Eğer genel afla Abdullah Öcalanı bırakmak için biz burada tutuluyorsak, burada ölmeyi tercih ederiz diyor bilgisini aktardı. Askeri savcılıktan görüşme için geçen hafta izin istediklerini belirten Düzgün, Hasdal Cezaevinde Orgeneral Bilgin Balanlı, Koramiral Abdullah Can Erenoğlu, Tümamiral Erdem Caner, Tümgeneral Atilla Özler, Kurmay Albay Yaşar Barbaros Büyüksağnak; Hadımköy Cezaevinde ise Tuğgeneral Hakan Akkoç, Kurmay Yarbay Süleyman Namık Kurşuncu, Kurmay Yarbay Cenk Hatunoğlu ile birebir görüştüklerini söyledi. 
BALYOZU MEDYAYA ANLATMA TİMİ
Balyoz davasından hükümlü subayların yakınlarından oluşan Vardiya Bizde Platformu üyeleri gerekçeli karar sonrası medya merkezlerini ziyaret ederek açıklamalarda bulunuyor. Platform üyeleri merkez medyanın yanı sıra davaya yanlı yaklaştıklarını düşündükleri Taraf ve Yeni Şafakı da ziyaret etti. Dün Hürriyet gazetesini ziyaret eden Orgeneral Bilgin Balanlının oğlu İmre Balanlı, Emekli Koramiral Kadir Sağdıçın damadı Evren Özdemir ve Emekli Tümgeneral Ahmet Yavuzun avukatlığını da yapan oğlu Selim Yavuz, amaçlarının kendilerini anlatmak olduğunu belirterek, Türkiyede artık kamplaşmasının önlenmesi gerekiyor. Ortak aklın ortaya çıkması için bekliyoruz dedi.                


 
 