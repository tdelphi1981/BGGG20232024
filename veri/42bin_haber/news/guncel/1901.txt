Hrant Dink'i hangi örgüt öldürdü?
Elif Çakır'ın sunduğu Söz Bitmeden'in bugünkü konuğu Aydın Engin ve Garo Paylan oldu.
Programdan satırbaşları;

Hırant'ın arkadaşları Cumhurbaşkanı'nı ziyaret ettikten sonra neler yaşandı? 

Dink'i hangi örgüt öldürttü?

6 yılda neden ilerleme sağlanamadı?

Dink cinayeti ile Ergenekon'un ilgisi var mı?

Dava süreci nereye gidiyor?

Hrant'ın Arkadaşları'ndan ve HDK Yürütme Kurulu üyesi Garo Paylan, 6 yıl önce katledilen Hrant Dink için "Hepimizin sesiydi, hepimize umut veriyordu.

Garo Paylan: Cinayetin işlendiği yer çok işlek bir yer orada dünya kadar kamera var ama cinayetten sonra o kamera kayıtları siliniyor. Trabzon´da cinayetin işleneceği biliniyor. İstanbul Emniyeti´ne başvuruluyor ama onlar da olayın üzerine gitmiyor. Kamu görevlilerin bu işte büyük ihmali var. O gün Samast´a dediler ki "Bu adam Türk düşmanı. Onu öldür kahraman ol" Bu çocuk daha sonra Hrant Dink´in kim olduğunu anladı. Avrupa İnsan Hakları Mahkemesi de kamu görevlileri yeteri kadar soruşturulmamıştır şeklinde karar aldı ve Türkiye´yi mahkum etti. Cumhurbaşkanlığı raporu da aynı şeyi söyledi. Yargı biz örgüt olduğunu biliyoruz ama örgütü bulamadık diyor. Bu insanlar hala görevlerindeler, İstanbul Emniyet Müdürü Celalettin Cerrah Osmaniye´ye vali yapıldı. Dönemin İstanbul Valisi Muammer Güler milletvekili oldu. Bu insanlar hiç bir şekilde soruşturulmadı ve aksine terfi alıyorlar.