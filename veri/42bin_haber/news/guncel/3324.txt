Toktamış, Gülen ile el ele tutuşunca Cumhuriyette fırtınalar koptu
"Toktamış Ateş'in 1995 Hoşgörü Ödülleri'nde Fethullah Gülen ile el ele tutuşmasının ardından Cumhuriyet'te fırtınalar koptu. Gazetede köşesi bulunan Ateş'in aleyhine kampanyalar yapıldı. Birilerince gazete panosuna 'Tokta ile aynı yerde çalışmak istemiyoruz' falan anlamında imzasız bir şey asıldı." Bu sözler bir dönem Toktamış Ateş ile Cumhuriyet'te görev yapan gazeteci-yazar Aydın Engin'e ait.
Ateş'in gazetenin editör ve muhabirlerinden gördüğü tepki bir yana İlhan Selçuk tarafından uyarıldığını da belirten Engin, "Bu uyarıları dinledi. Sonra Selçuk'a 'Abi size saygım var ama bir daha lütfen bana bu tür uyarılarda bulunmayın. Bu ne size yakışır nede bana uyar' dedi." ifadelerini kullandı.

Bugün TV'de yayınlanan Erkam Tufan ile Analiz Programı'na telefonla konuk olan gazeteci-yazar Aydın Engin, Toktamış Ateş'in Cumhuriyet'ten kopuş nedenlerini açıkladı. Ateş'in yakın arkadaşı olan, o dönem gazetede yazan Engin, "Tokta'nın Fethullah Gülen ile el ele tutuştuğu fotoğraf Cumhuriyet içinde fırtınalar kopardı. Aklından neler geçiyordu bilmiyorum. Ama bu davranışın Cumhuriyet gazetesi içinde de Cumhuriyet okurları arasında da fırtınalar koparacağını bilmemek için çocuk olmak gerek." dedi.

Olayın ardından Ateş'in gazetede pres gördüğünü dile getiren Engin, döneme dair şu anektodu anlattı: "Kimi arkadaşlarımız gazetenin panosu dediğimiz merdivenin hemen altında bulunan küçük panoya 'Tokta ile aynı yerde çalışmak istemiyoruz' falan anlamında imzasız bir şey astılar. Onun altına merdivenden çıkarken yazı işleri katından onu gören veya bundan haberi olanlar bende 'bende' diye eklemişler. Hatta ben de orada bir şaka yaptığımı hatırlıyorum, sizler gazetecisiniz buradaki 'de' ler ayrı yazılır diye bir not yazmıştım.

Haklıyım imzasının koyamayacak kadar bu konuda uygarlık medeni cesareti olmayanlar hak ediyordu bence bu itirazı ve daha sonra da Tokta ile İlhan Selçuk'un konuşma yaptığını öğrendim. Selçuk'uh 'Ya, Cumhuriyet senin bu yaptığını taşıyamaz, Cumhuriyet okuru bunu taşımaz, nasıl yapalım ne dersin diye sorduğunun ben Tokta'dan dinledim. Buna cevaben de 'abi siz bana diplomatik bir dille istifa et ayrıl diyorsunuz' demiş. İlhan Selçuk da yüzüne bakıp gülmüş benim Tokta'dan dinlediğim buydu. Yani çok kaba çok kaba onur kırıcı yerlere gitmeden Tokta Cumhuriyetten bu yöntemle uzaklaştırıldı ."

Prof. Dr. Toktamış Ateş'in eşi Nevin Ateş'in de katıldığı programda Erkam Tufan'ın "Hoca, Selçuk'a 'Bir daha bana bu tür uyarılar yapmayın lütfen' diye uyarmış mı?" sorusuna Engin, Selçuk sözlerini bitirince Toktamış Ateş 'Abi size saygım var ama bir daha lütfen bana bu tür uyarılarda bulunmayın bu ne size yakışır nede bana uyar' dediğini kendisinden dinledim. Bunu bir sohbet arasında İlhan Selçuk da doğruladı. Yani Tokta asla geri adım atmadı diye." cevabını verdi.