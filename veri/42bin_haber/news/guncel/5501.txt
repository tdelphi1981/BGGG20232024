Yıldırımhan Koleji, Tarsus'un en güzel masal anlatan öğrencisini seçti
Mersinin Tarsus ilçesinde Özel Yıldırımhan Bahar İlkokulu tarafından masal anlatma yarışması düzenlendi.
Bu yıl üçüncüsü yapılan 3. sınıflar arası yarışmaya 23 okul katıldı. 

Özel Yıldırımhan Bahar İlkokulu Müdürü Ali Erdoğan, öğrencilerin masal anlatma yarışması ile kendilerini daha iyi ifade etmelerinin yanında, toplum karşısında heyecan ve korkularını yenip, daha cesaretli olmalarını amaçladıklarını söyledi. 

Yapılan etkinliklerle sosyal öğrenci yetiştirmeyi hedeflediklerini belirten Erdoğan ayrıca 23 Mart tarihinde Tarsustaki tüm ortaokulların katılımıyla türkü yarışması ve ardından Nisan ayının başında bilgi yarışmasını organize edeceklerini ifade etti

Masal anlatma yarışmasına katılan öğrenciler heyecanlı oldukları gözlendi . Yarışmada en güzel masal anlatan İ.M.K.B İlkokulundan Sıla Şahin oldu. 

Ahmet Yesevi İlkokulundan Sıla Yiğit Şahin ikinci, Musa Bengi İlkokulundan Hatice Meydan ise üçüncü oldu. Mansiyon ödülünü Cumhuriyet İlkokulu; Jüri özel ödülünü ise Dr. Lütfi Kolukırık ilkokulları kazandı. Yarışmada dereceye giren öğrencilere çeşitli ödüller verildi. 

Milli Eğitim Şube Müdürü Selahattin Aktaş böyle bir organizasyonun düzenlenmesinin ilçe adına gurur verici olduğunu belirtti. Etkinliğin gelecek nesillerin yetişmesinde önemli rol oynayacağını ifade eden Aktaş, Bu organizasyonu düzenleyen Bahar Kolejine teşekkür ediyorum. dedi.