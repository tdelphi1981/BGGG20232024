Susun Sayın Başbakan arıyor
İmralıya giden BDP heyetinden İstanbul Milletvekili Sırrı Süreyya Önder, görüşme trafiği sonrasında katıldığı Anayasa Uzlaşma Komisyonunda heyecan dalgası yarattı.
Dönüşümlü başkanlığın uygulandığı Yazım Komisyonu, dün BDPli Sırrı Süreyya Önder başkanlığındaki toplandı. Görüşmeler sırasında Önder, çalan telefonunu Buyurun Başbakan'ım diye açınca salonda merak uyandırdı. Ak Parti Ankara Milletvekili Ahmet İyimayaya ekranda arayan kişi olarak Başbakan yazısını gösteren Önder, Sayın Başbakanım bu Ahmet İyimaya bizi çok çalıştırıyor diyerek salondan ayrıldı. Bu sırada toplantıda Erdoğanın PKKnın elinde bulunan rehineler ile ilgili aramış olabileceğine yönelik yorumlar yapıldı. 15-20 dakika sonra salona dönen Önder, toplantı boyunca görüşmenin içeriğiyle ilgili bilgi vermedi. Önder toplantının sonunda şaka yaptığını söyleyerek üyelerin merakını giderdi.   
KÜRT HALKI OYUNA GETİRİLİYOR
Toplantıda CHP Konya Milletvekili Atilla Kart, BDP Kürt sorunun çözümüne karşı başkanlığı kabul edecek yorumlarını anımsatarak, İmralı sürecinin barışın sağlanması adı altında diktaya dönüşebileceğini savundu. Kart, Kürt halkı yine oyuna getiriliyor deyince BDPli Önder Biz CHPye Buyurun gelin ortaklaşalım dedik, siz gelmediniz. Ayrıca Kürt halkı diye başlayan cümleyi CHP grubunda söylesen üzerine yürüyecek en az 50 kişiyi ben şimdi sayarım karşılığını verdi. 
MHP Konya Milletvekili Faruk Bal ise, Bu komisyon toplumsal mutabakatı sağlamak üzere çalışıyor fakat dışarıda bu mutabakatı yok sayan iki partili görüşmeler yapılıyor. Biz bunları tasvip etmiyoruz. Eğer komisyon dışında bir çalışma varsa bizim yaptığımız çalışma suya yazı yazmak gibi olur dedi. 
1915 OLAYLARI TALEBİ
RTÜK maddesi hakkında yeniden görüşme açılırken, MHPli Bal, TRTnin kamu yararına çalışması gerektiğini, 1915 olayları nedeniyle yaklaşan sözde Ermeni soykırımının 100. yılı kampanyalarına karşı yayınlar yapılmasını istedi. Sırrı Süreyya Önder ise TRTnin halkın vergileriyle işlediğini fakat halkın bütün kesimlerini temsil edemediğini, her dönem iktidarların aleti konumuna getirildiğini, özellikle TRT 1in kaldırılması gerektiğini söyledi.