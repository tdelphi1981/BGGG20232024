Hayırsever işadamından Bağlarbaşına kız meslek lisesi
Bursada İnallar ailesi tarafından, Osmangazi ilçesinin en büyük mahallelerinden Bağlarbaşına 24 derslikli kız meslek lisesi yapılacak.
İnallar Otomotiv ve İnallar Sigorta AŞ tarafından yaptırılacak Kız Meslek Lisesinin protokolü Bursa Valiliğinde imzalandı. Hayırsever işadamı Tuncay İnala teşekkür eden Vali Şahabettin Harput, bir ülkenin geleceğinin nitelikli ve çalışkan gençlerle sağlanabileceğini dile getirdi. Böyle bir nesli yetiştiren ülkelerin geleceğinin kurtulacağına dikkat çeken Vali Harput, okul yapmanın bu anlamda çok önemli olduğunu vurguladı. 

Bursada 30 kişilik sınıflı okul hedefi için yoğun şekilde çalıştıklarını belirten Vali Harput, hayırseverlerin katkılarının üst seviyede olduğunun altını çizdi. Harput, Bağlarbaşı Mahallesi'ne yapılacak kız lisesinin 2,5 milyon TLlik kaba inşaatını İnalların yapacağını, kalanını ise kendilerinin tamamlayacağını sözlerine ekledi. 

İşadamı Tuncay İnal ise hayırlı bir iş yapmanın mutluluğunu yaşadıklarını dile getirdi. En iyi yatırımın insana yapılan yatırım olduğuna dikkat çeken İnal, hayırlı olmasını diledi. 

Vali Şahabettin Harput ile Turgut İnal arasında imzalanan okul protokolünde, Milli Eğitim Müdür Vekili Mustafa Bilici ile Bağlarbaşı Mahalle Muhtarı Hüseyin Gümüşsoy da hazır bulundu.