'Saldırı Türkiye'yi savaşa çekmek için yapıldı'
Suriyeli muhaliflerin bir araya gelmesinde en büyük pay sahibi isimlerden Gazi Mısırlı, Cilevegözü saldırısını Star'a değerlendirdi.
Mısırlı, "Türkiye'yi bu savaşın içine almak için uçak düşürdükten sonraki yeni hamledir bu. Şu anda Suriye muhalefetinin kurtardığı bölgelere giden tüm yardımlar ve tüm ticaret ilişkileri Cilvegözü Sınır Kapısı'ndan yapılıyor. Yani orası muhalefetin tek boğazı. O boğazı sıkmak istiyor Esad yönetimi. Çünkü dünyada Suriye halkına Türkiye'den başka insani yardım gönderen yok. El Muhaberat'ın şefi değişti. O değiştikten sonra muhalefete yönelik suikastlar arttı. Türkiye'de iki tane kaçırma girişimi oldu. Suriyelilerin olduğu yerlerde patlamalar olabilir. Suriye istihbaratı Lübnan'da Hariri'yi öldürdü. Bunu Türkiye'de de yapmak isteyebilirler. Esad'ın tek çıkış yolu savaşı genişletmek. Türkiye'yi de bu işin nasıl içine alırız planı yapıyorlar. Türkiye yöneticileri bu planları gayet iyi biliyorlar, tedbirlerini alıyorlar. Bu savaşa girmemek için mücadele ediyorlar."