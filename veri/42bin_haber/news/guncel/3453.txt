Hatay'da ölüm sessizliği
Hatay’ın Reyhanlı ilçesine bağlı Cilvegözü Sınır Kapısı’nda dün meydana gelen patlamanın ardından bölgede sessizlik hakim.
 Reyhanlı girişinden Cilvegözü Sınır Kapısı’na kadar TIR’lar uzun kuyruk oluştururken, şu an için sınırdan giriş çıkışlara izin verilmediği belirtildi.
 Sınır kapısı önünde takviye kuvvet olarak gelen emniyet ekiplerinin de geniş güvenlik önlemleri aldıkları gözlendi.
 Şehrin giriş ve çıkış noktalarını tutan ekipler, adeta kuş uçurtmuyor. Suriye tarafından Türkiye'ye giriş yapmak isteyen araçlar da bekletiliyor.