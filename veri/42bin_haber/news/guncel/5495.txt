Tartıştığı kuzenini öldürdü
Aydın'ın Didim ilçesindeki yat limanında bir kişi, tartıştığı kuzenini tabancayla öldürüldü.
Alınan bilgiye göre, yat limanında demirli olan bir teknede U.E. (42) ile kuzeni Gökhan Sevgi (44) arasında tartışma çıktı. Tartışmada U.E, Sevgi'yi tabancayla vurdu.

U.E'nin '155 Polis İmdat' hattını arayarak olayı bildirmesi üzerine yat limanına gelen polisler, Gökhan Sevgi'nin cesediyle karşılaştı.

U.E. gözaltına alınırken, Sevgi ise olay yerinde yapılan incelemenin ardından Didim Devlet Hastanesi morguna kaldırıldı.