'Yaralandım merkez!'
Tekirdağ'da ters şeritte ilerleyen motorsikletin çarparak yaraladığı Olay Yeri İnceleme Şube Müdürü, yaralandığını telsiz anonsuyla merkeze bildirdi. Durumu hakkında bilgi veren müdür, hastaneye gideceğini söyledi.
Tekirdağ'da akşam saatlerinde yaşanan kazada, Olay Yeri İnceleme ve Kimlik Tespit Şube Müdürü Yılmaz Arslan dizinden ve kolundan yaralandı.
 
Baykallar mevkiindeki Bölge Trafik Şube Müdürlüğü binası önündeki kazaya, ters şeritte ilerleyen motosiklet sürücüsü neden oldu.
 
3. Sınıf Emniyet Müdürü Yılmaz'ın yolun karşısına geçmeye çalıştığı esnada E.G. idaresindeki motosiklet çarptı.
 
Ters şeritte meydana gelen kazada yere düşen polis müdürü, ayağa kalktıktan sonra telsizle olay yerine trafik ekibi çağırdı.
 
Merkeze yaptığı anonsla, kendisine motosikletin çarptığını ve yaralandığını bildiren Yılmaz, motosiklet sürücüsüyle birlikte hastaneye gideceğini söyledi.
 
Anons üzerine olay yerine çok sayıda asayiş ve trafik ekibi sevk edildi.
 
Tekirdağ Devlet Hastanesi'ne getirilen polis müdürü tedavi altına alındı.
 
İhtiyaç halinde kan vermek üzere hastaneye gelen çok sayıda emniyet mensubu da Yılmaz'a geçmiş olsun dileklerini sundu.
 
Kazaya yol açan motosiklet sürücüsü ise alınan sağlık raporunun ardından polis merkezine götürüldü.