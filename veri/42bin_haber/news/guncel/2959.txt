Sırrı baki
İstanbul Emniyet Müdürü Çapkın, ABDli Sarai Sierranın başına vurularak öldürüldüğünü açıkladı, ancak cinayeti kimin ve neden işlendiğiyle ilgili tek delil yok. Polis Sierranın kayıp ipad ve cep telefonunun peşine düştü. ABDden gelecek elektronik posta ve mesaj dökümleri büyük önem taşıyor.
EVLİ ve 2 çocuk annesi Sarai Sierranın öldürülmesiyle ilgili sır perdesi halen aralanamadı. Genç kadın, en son 21 Ocakta, saat 14.00 sıralarında Galata Köpüsündeydi. Daha sonra Sarayburnu yönüne doğru yürümüş ve kameraların görüş açısından çıkmıştı. Önceki gün çeşitli ekiplerden yaklaşık 100 polis, Cankurtaranı adım adım taramaya başladı. 
DEHLİZLERDE İZ AVI

 
Bölgedeki sur kalıntılarında birçok dehliz vardı. Evsizlerin barınağı bu dehlizlere tek tek girildi. Saat 17.00 sıralarında, Topkapı Sarayının alt kısmındaki surların dibinde bir kadın cesedi bulundu. Kadının üzerinde Sierraya ait sürücü belgesi vardı. Elbiseleri tamdı. Küpeleri, kolundaki altın zinciri duruyordu. Ancak fotoğraf çekerken kullandığı ipad ve cep telefonu ortada yoktu. Polisler bölgeyi abluka altına alıp delil aradılar. Şüpheli 13 kişi gözaltına alındı. Ancak çoğunluğu sokaklarda yaşayan bu kişilerin Sierradan haberi yoktu. Sierranın başında derin bir yara vardı. Ancak bölge karanlıktı ve detaylı olay yeri incelemesine imkân vermiyordu. Cumhuriyet Savcısı Hüseyin Kaplan tüm çalışmalarda olay yerindeydi. Cesedin yola, surlara, tren yolu ve çevresindeki nesnelere uzaklığı tespit edildi. Ceset daha sonra İstanbul Eğitim ve Araştırma Hastanesine kaldırıldı. Polisler Steven Sierrayı teşhis için hastaneye davet etti. Steven Sierra, eşinin cesedini gördüğünde gözyaşlarına boğuldu. Polisler olay yerinde sabahın ilk ışıklarına kadar nöbet tuttu. Günün aydınlanmasıyla detaylı arama ve incelemeler başlatıldı. Polisin öncelikle aradığı, cinayetin neyle işlendiğini bulmaktı. Yerlerde sürüklenme ve kan izleri arandı, cesedin bulunduğu yerdeki topraktan numuneler alındı. Olay yeri inceleme ekiplerine, cinayet masası ekipleri de destek verdi. Polisler çevredekilerle de görüşüp Sierrayı görüp görmediklerini sordu. Olay yerindeki çalışmalar saat 15.30a kadar, toplam 22.5 saat sürdü.  
PANTOLUNU İNDİRİLMİŞTİ 
İstanbul polisi cinayeti çözebilmek için Sierranın gmail üzerinden gerçekleştirdiği tüm e-mail ve sohbet yazışmalarını istedi. Polis bu yolla Sarai Sierranın Türkiyede kimlerle bağlantıya geçtiğini detaylı olarak öğrenecek. Adli tıptaki ilk incelemede, genç kadında tecavüz bulgusuna rastlanmadığı açıklansa da, Sierranın, kot pantolonu ve iççamaşırının dizine kadar inik halde bulunduğu belirtildi. 
Sürpriz tanık boş çıktı 
SARAI Sierranın cesedi bulunduktan sonra polise başvuran bir kadın, cesede benzer bir şeyin beyaz bir arabayla taşınırken gördüğünü iddia etti. Ancak kadının ifadesinin gerçeği yansıtmadığı ortaya çıktı. Sarainin cesedinin bulunduğu yere otomobille çıkılması imkânsızdı. 
KURYE DEĞİL 
Sierranın İstanbuldan iki ayrı ülkeye seyahat edip dönmesi, ajan ya da uyuşturucu kuryesi olabileceği şüphesini doğurmuştu. Ancak dün İstanbul Emniyet Müdürü Hüseyin Çapkından geldi. Sierranın sadece bir turist olduğunu belirten Çapkın, Başına vurulmak suretiyle öldürüldüğü kesin. Öbür tarafını çalışıyoruz. Kesin bilgilere ulaşmak için biraz daha çalışmamız gerekiyor dedi. CHP Lideri Kemal Kılıçdaroğlu da, eşine ulaştırılmak üzere elçiliğe taziye mesajı gönderdi.  
ABDde günün haberi Sarai 
CESEDİN bulunmasına ABD medyası da geniş yer ayırdı. Ülkenin en popüler internet gazetesi Huffington Postta dün en çok okunan haberlerden biri Sierranın korkunç şekilde öldürülmesiydi. 3 bini aşkın okuyucu yorumu geldi. Kimi Amerikalı okuyucular Tek başına Türkiyede ne işi vardı derken, kimisi  İstanbulun birçok Amerikan şehrinden güvenli olduğunu savundu. Yorumlarda çok sayıda Amerikalı, Türkiyede tek başına seyahat ettiklerini, hiçbir problem yaşamadıklarını belirttiler.