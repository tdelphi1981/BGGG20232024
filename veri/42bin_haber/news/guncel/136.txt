Vatandaş yargıdan şikayetçi
TBMM İnsan Hakları Komisyonu'na, 24. Dönemde, en çok yargı kararından memnuniyetsizlik konusunda başvuru yapıldı.
 TBMM İnsan Haklarını İnceleme Komisyonu'nun 24. Dönem 1. ve 2. Yasama Yılları faaliyet raporu yayımlandı.
 Rapora göre, komisyona 12 Haziran 2011-27 Eylül 2012 tarihleri arasında toplam 4 bin 74 başvuru yapıldı.
 Bu dönemde komisyona en çok, yargı kararından memnuniyetsizlik konusunda başvuru oldu. 612 kişi bu konuda dilekçe verdi.
 İkinci sırada, 345 başvuru ile cezaevlerindeki keyfi tutum ve işlemler konusundaki şikayetler yer aldı. 189 başvuru ile cezaevinden nakil talebi üçüncü sırada yer aldı.
 Komisyona; cezaevleri, yargı, askerlik, üniversiteler, memur sorunları, işleme alınmayan başvurular, işçi sorunları, kolluk kuvvetlerinin uygulamaları, gayrimenkul sorunları, terör kaynaklı sorunlar, engellilerin sorunları, yurtdışında yaşayan Türklerin sorunları, yabancıların sorunları, yabancı ülkelerle ilgili sorunlar, eski hükümlülerin sorunları hakkında başvuru yapıldı.
 AA