Kadir Topbaş'ın hediyesine o kadar sevindiler ki..
İstanbul Büyükşehir Belediye Başkanı Kadir Topbaş, Birleşmiş Milletler (BM) Akil Adamlar Toplantısı için gittiği Afrika ülkesi Liberya'da halk danslarıyla karşılandı.
 UCLG, UNACLA, Türkiye Belediyeler Birliği (TBB) Başkanı sıfatıyla ülkeye gelen Kadir Topbaş'a başkent Monrovi'de Belediye Başkanı Mary Broh ve halk 'Büyük Başkan Topbaş' tezahüratı yaptı. Topbaş, yerel müzik aleti bir davulu çalmayı da ihmal etmedi.

 Monrovi Belediye Başkanı Mary Broh, misafir ettiği Topbaş'a, yaptığı yenilikçi çalışmalar nedeniyle teşekkür etti. Broh, imkânları kısıtlı olduğu için Monrovi'de çöpleri tam toplayamadıklarını söyleyince Topbaş, "Başkanı olduğum Türkiye Belediyeler Birliği (TBB) olarak size iki çöp kamyonu hediye edelim, bir tane de vidanjör verelim." dedi. Topbaş'ın bu müjdesi sevinçle karşılandı. Başkan Broh ayrıca dans edip, "İşte dostluk, işte insanlık." diye şarkı söyledi.