Okul bahçesinde intihar etti
BURSA'da 19 yaşındaki Metin Yazıcı dün akşam evlerinin yakınında bulunan ilköğretim okulu bahçesinde kendini iple asarak yaşamına son verdi. Daha önce de intihara teşebbüs ettiği öne sürülen Yazıcı'nın bir süredir psikolojik tedavi gördüğü öğrenildi.
Merkez Osmangazi ilçesi Adnan Menderes Mahallesi'nde oturan Metin Yazıcı, saat 19.00 sıralarında Yenibağlar Mahallesi'nde bulunan Güner Rubacı İlköğretim Okulu'nun bahçesine gitti. İddiaya göre Yazıcı, bahçede üzeri tente ile kaplanan bölümde, kendini iple asarak yaşamına son verdi. Bir vatandaşın görüp polise haber vermesi sonucu gencin yaşamını yitirdiği belirlendi. Yazıcı'nın cesedi otopsi yapılmak üzere Bursa Adli Tıp Kurumu Morgu'na kaldırılırken, psikolojik tedavi gördüğü ve daha önce de kendini asmak isterken son anda ailesi tarafından kurtarıldığı öğrenildi. 


Olayla ilgili soruşturmaya Bursa Cumhuriyet Savcılığı'nca başlandı.