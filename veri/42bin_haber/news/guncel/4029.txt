Yozgatta yolcu minibüsü şarampole devrildi: 20 yaralı var!
Yozgat´ta gece başlayan, sabah devam eden kar yağışı beraberinde kazaları da getirdi. Sorgun ilçesinden Yozgat´a yolcu taşıyan bir minibüs, Muslebelen rampasında direksiyon hakimiyetini kaybederek şarampole devrildi. Kazada 20 kişi yaralandı.

Sorgun'dan Yozgat'ta yolcu taşıyan Mevlit Önal yönetimindeki 66 DY 60 plakalı minibüs, Musluebelen Köçekkömü kavşağında, direksiyon hakimiyetini kaybederek şarampole devrildi. Kaza sonrası yoldan geçen vatandaşların yardımı ile minibüsten çıkarılan vatandaşlar ambulanslarla Yozgat Devlet Hastanesi'ne kaldırıldı. Bazı yaralılar fenalık geçirerek köprünün altında ambulansın gelmesini beklerken, yardıma gelen vatandaşlar moral vermeye çalıştı. Bazı yaralılara ayakta tedavi uygulanırken, kalanlar ise hastanede tedavi altına alındı.Hastanede tedavileri süren Gamze Suntay, Ünal Suntay, Serpil Yeşil, Muzaffer Önal, Mehmet Önal, Çınar Okur, Derya Ecevit, Funda Gül Takıran, Birsen Meşe Üzümveren ve Şirin Türk'ün sağlık durumlarının iyi olduğu bildirildi. Kaza ile ilgili soruşturma başlatıldı.