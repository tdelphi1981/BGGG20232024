Beton mikseri binaya çarptı
Kaza saat 19.00 sıralarında Gültepe Mahallesi, Papatya Sokak'ta meydana geldi. İddiaya göre beton mikserinin freni boşaldı.
Sürücü Ali Osman Aldız'ın kontrolünü kaybetiği araç, yol kenarındaki elektrik direğine çaptı. Buna rağmen duramayan beton mikseri bir evin balkonuna ardından da 4 katlı apartmanın duvarına çarparak durabildi. Sürücü araç içerisinde sıkıştı. Bu sırada sokaktan geçen Ömer Emre Çevik ve Cemil Yağcı, çeşitli yerlerinden hafif şekilde yaralandı.


İhbar üzerine olay yerine gelen sağlık ve itfaiye ekipleri yaralılara müdahale etti. Yaralanan iki vatandaş çevre hastanelere kaldırılırken, itfaiye ekipleri sürücüyü sıkıştığı yerden çıkarmak için çalışma başlattı. İtfaiye ekipleri yaralıyı sıkıştığı yerden çıkarmak için uzun süre uğraş verdi. Olay yerindeki vatandaşlar kazadan yarım saat önce başka bir beton mikserinin yine aynı sokakta park halindeki bir minibüse çarptığını iddia etti. Polis ekipleri olayla ilgili soruşturma başlattı.