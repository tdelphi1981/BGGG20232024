Denizlide 4,5 kg. esrar ele geçirildi
Denizli İl Emniyet Müdürlüğü Kaçakçılık ve Organize Suçlarla Mücadele Şube Müdürlüğü ekipleri, düzenledikleri operasyonlarda toplam 4 kilo 575 gr. esrar ele geçirdi.
Çal ilçesinde bir şahsın kenevir bitkisi ekmek suretiyle esrar maddesi elde ettiği ihbarını alan polis, hayvan ahırı olarak kullandığı evinde 4 kilo 553 gr. esrar buldu. Operasyonda ayrıca 4 adet ruhsatsız av tüfeği, 44 adet av tüfeği fişeği, 10 adet 7,65 mm. çaplı fişek, 50 adet farklı çaplarda uzun namlulu silah fişeği ve 1 adet hassas terazi ele geçirildi. Gözaltına alınana iki zanlıdan biri tutuklandı.

Diğer operasyon ise İlbade Mahallesi'nde düzenlendi. Burada 14 parça halinde 20 gr. esrar maddesiyle birlikte bir kişi yakalandı. Karşıyaka Mahallesi'nde de 2 gr. esrar maddesi ele geçirildi ve bir kişi gözaltına alındı. Her iki zanlı da tutuklandı.