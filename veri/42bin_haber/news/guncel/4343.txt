Çözüm sürecinin ikinci aşamasına geçildi
BDP Grup Başkanvekili Pervin Buldan, Diyarbakır Milletvekili Altan ve İstanbul Milletvekili Sırrı Süreyya Önder'den oluşan 3 kişilik İmralı heyeti sabah saatlerinde Ada'ya hareket etti. Heyet, akşam saatlerinde dönecek. PKK lideri Abdullah Öcalan'ın, Hükümet tarafından PKK'ya silah bıraktırma hedefiyle başlatılan yeni çözüm sürecinde gelinen aşamayı anlatması, BDP ve terör örgütüne yönelik önemli mesajlar vermesi bekleniyor.
BDP Grup Başkanvekili Pervin Buldan, İstanbul Milletvekili Sırrı Süreyya Önder ve Diyarbakır Milletvekili Altan Tan'dan oluşan BDP heyeti, İmralı Adası'na hareket edecekleri Ataköy'e, Buldan'a tahsis edilen TBMM'ye ait kırmızı 030 plakalı araçla geldi.

Sırrı Süreyya Önder, teknenin içinden basın mensuplarına el salladı. Önder, Abdullah Öcalan'la yapılacak olan görüşmeden sonra açıklama yapacaklarını belirterek, "Arkadaşlar şu anda açıklama yapmayacağız. Açıklama dönüşte olacak" dedi. Altan Tan ve Pervin Buldan herhangi bir şey açıklamada bulunmadı. 

Heyet, daha sonra terör örgütü elebaşı Abdullah Öcalan ile görüşmek için Kıyı Emniyeti Genel Müdürlüğü'ne ait Emniyet-4 isimli tekneyle İmralı Adası'na hareket etti. 

Önder'in elindeki poşet dikkat çekti. Herhangi bir açıklama yapmayan heyet, 2 saatlik yolculuktan sonra İmralı'ya varacak. 

TESPİH VE KALEM

BDPli 3 milletvekili, hazırlıklarına devam ederken bir yandan da Abdullah Öcalana hediye aldı. Pervin Buldan, Abdullah Öcalana bir kalem ve "mütevazi" bir tespih aldığını söylemişti. Pervin Buldan, kalemi, Nişantaşındaki eski bir kırtasiye mağazasından aldı. Pervin Buldan, hediyesinin bulunduğu dolmakalemleri ile tanınan kırtasiye dükkanının karton poşeti ile kendilerini İmralıya götürecek olan Kıyı Emniyetine ait KEGM 4 adlı teknesine bildi. Sırrı Süreyya Önder ise Öcalana AB üyesi ülkelerin anayasalarını karşılaştırmalı olarak ele alan bir kitap ile TBMM Darbeleri Araştırma Komisyonunun raporunu verecek.