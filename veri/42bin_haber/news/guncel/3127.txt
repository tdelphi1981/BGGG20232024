Borsa uzmanı, yedinci kattan düşerek hayatını kaybetti
Bursa'nın Nilüfer ilçesinde 35 yaşındaki borsa uzmanı Ali Özdoğru oturduğu binanın yedinci katından aşağıya düşerek hayatını kaybetti. Özdoğru'nun düşme anı güvenlik kameraları tarafından kaydedildi.
100. Yıl Mahallesi 512. Sokak'ta 10 katlı binanın yedinci katından bir kişinin yere düştüğü ihbarı üzerine Bursa Emniyet Müdürlüğü ekipleri harekete geçti. Olay yerine gelen polis ve sağlık ekipleri, ölen kişinin 35 yaşındaki borsacılık yapan Ali Özdoğru olduğunu tespit etti. Acı haberi alan, Özdoğru'nun yakınları kısa sürede olay yerine geldi. Gıda toptancılığı yapan babası Sadık Özdoğru "Oğlumun herhangi bir sorunu, intihar etmesi için bir nedeni yoktu olay nasıl olmuş bilmiyorum." diye konuştu. 

Apartmanın güvenlik kameraları tarafından Uludağ Üniversitesi İktisat Fakültesi mezunu olan Ali Özdoğru'nun yedinci kattan düşüş anı güvenlik kameraları tarafından saniye saniye görüntülendi. Cumhuriyet Savcısı olay yerinde inceleme yaptı. Özdoğru'nun cenazesi otopsi yapılmak üzere Adli Tıp Kurumu Morgu'na kaldırıldı. Olayla ilgili soruşturma başlatıldı.