Dershane çıkışı dehşet
Ümraniyede aşırı hız yaptığı iddia edilen araç dershaneden çıkan kızlara çarptı. Panelvan minibüsün çarptığı kızlardan 12 yaşındaki Hamiyetin feryadı yürekleri dağladı. Kazada yaralanarak hastaneye kaldırılan üç öğrenciden birinin durumunun ağır olduğu öğrenildi.
Kaza akşam saat 20.00 sıralarında meydana geldi. Dershaneden çıkıp evlerine giden Hamiyet Hasan Beşoğlu (12) Elif Yeşiltaş (12) ve Tuğçe Nuraygün (12) caddeden karşı tarafa geçmek istedi. İddialara göre çok süratli olduğu söylenen Mustafa Tarkanın kullandığı 34 RFR 89 plakalı panelvan minibüs yolun karşısına geçen üç kız öğrenciye çarptı. Çarpmanın etkisiyle kızlar yola savrulurken kazayı gören vatandaşlar hemen polis ve ambulans ekiplerine haber verdi. Olay yerine gelen ilk ambulansla Elif Yeşiltaş ve Tuğçe Nuraygün Ümraniye Eğitim ve Araştırma Hastanesine kaldırıldı. Yerde acı içinde kıvranan Hamiyet Hasanbeşoğlu için ise ayrı bir ambulans beklenmeye başladı.    
DERSHANE ÇIKIŞI DEHŞETİ YAŞADILAR / WEB TV
 
"ANNECİĞİMİ GETİRİN ALLAHIM GERÇEK OLMASIN RÜYA OLSUN LÜTFEN" 

Yerde ambulansın gelmesini bekleyen 12 yaşındaki Hamiyetin feryatları kaza yerine toplananların yüreklerini dağladı. Hamiyet başındaki polislere "Ben neredeyim, anneciğimi getirin. Allahım lütfen gerçek olmasın. Rüya olsun lütfen" diye seslendi. Olay yerine gelen sağlık ekipleri yerde yaralı yatan Hamiyete ilk müdahaleyi yaptı. Bacağını kımıldatamayan genç kız ilk müdahalenin ardından dikkatli bir şekilde sedyeye konulup ambulansa alındı. Hamiyette diğer iki yaralının götürüldüğü Ümraniye Eğtim ve Araştırma Hastanesine kaldırılarak tedavi altına alındı. Hastaneye kaldırılan yaralı kızlardan Tuğçe Nuraygünün hayati tehlikesinin devam ettiği öğrenilirken, gözaltına alınan panelvan minibüsün sürücüsü Mustafa Tarkan polis merkezine götürüldü. Görgü tanıkları kazayla ilgili olarak, "Çok süratliydi araç, üç kişiye çarptı yol bomboştu" diye konuştu. Bir başka görgü tanığı da, "Bir baktım kızların ikisi yerde sürünüyor. Yaya geçidinin üzerinde vurdu" dedi. Polis kazayla ilgili soruşturma başlattı.