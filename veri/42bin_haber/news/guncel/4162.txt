28 Şubat bir daha asla!
Postmodern darbenin yıldönümü yaklaşırken, 'Darbelere Karşı 70 Milyon Adım Koalisyonu' Cumartesi günü İstikkal Caddesi'nde Darbecilere af yok ve 28 Şubat bir daha asla! yürüyüşü yapacak.
TÜRKİYLE'DE gerçekleştirilen darbe, muhtıra ve müdahalelere karşı düzenledikleri etkinliklerle dikkat çeken 'Darbelere Karşı 70 Milyon Adım Koalisyonu', 'Post modern darbe' olarak nitelenen 28 Şubat müdahalesinin yıl dönümüne sayılı günler kala meydanlara iniyor. Koalisyon, Cumartesi günü Beyoğlu'nda eylem yapacak. Saat 14.00da Tünel Meydanı'nda buluşacak darbe karşıtları, Galatasaraya kadar Darbecilere af yok ve 28 Şubat bir daha asla! sloganıyla yürüyecek.

Demokrasiye doğrudan darbeydi

Post-modern darbe sonrasında halkın olumsuz yönde etkilendiğini aktaran Darbelere Karşı 70 Milyon Adım Koalisyonu Koordinatörü Meltem Oral, 28 Şubat 1997de MGK toplantısının ardından yayınlanan 18 maddelik bildiriyle bir darbe gerçekleştirilmiş oldu. Bu darbeyle ilgili akılda kalan en önemli şey; Sincanda tankların yürütülmesiydi. Ancak darbe sadece bundan ibaret değildi. O dönemde 6 milyon kişinin fişlendiği söyleniyor. Birçok kamu çalışanı işinden oldu. Başörtülü öğrencilerin üniversiteye girişi yasaklandı. Radyolar ve gazeteler kapatıldı. Toplumsal yaşama etkisi olan bir süreçti. Yaşananlar doğrudan demokrasiye müdahaleydi şeklinde konuştu.

Hiçbsiri yaptıklarından pişman değil

Türkiyede hukuk sisteminin yüzde 100 doğru ve güvenilir olduğunu kimse iddia edemez. diyen Oral, Ama darbecilere üzülenlere sabırlı olmalarının dışında, kendi yakınlarına bir soru da sormaları gerekiyor. Neden bir darbe girişiminde bulundular? Neden binlerce başörtülü kadının hayatıyla oynadıklarını, gazetecilerin neden işten çıkarılmış olmasına göz yumduklarını, ölüm listeleri oluşturarak insanları neden hedef gösterdiklerini sormaları gerekiyor. Dolayısıyla darbecileri unutturmak değil, darbecilerden hesap sorma zamanı. Bizler darbecilerin hiçbir zaman affedilmesinin söz konusu olmadığını düşünüyoruz. ifadelerini kullandı.
Bugün darbe suçundan cezaevinde bulunanların hiçbiri yaptıkları eylemler sebebiyle pişman değiller. diyen Oral, Aksine bir daha olsa yine aynısını yapacaklarını söyleyerek güven içerisindeler. Ne darbeleri unutacağız, ne darbeleri affedeceğiz, aksine bütün kollarıyla birlikte hesap sorulması için eylemlere devam etmek gerekiyor. şeklinde konuştu.

Dinkler'e, başörtü mağdurlarına sorun

Kamuoyunda darbecileri affetmek gerektiği yönünde bir algı oluşturulduğuna dikkat çeken Darbelere Karşı 70 Milyon Adım Koalisyonu Sözcüsü Şenol Karakaş da, Bugün darbecileri aklamayı düşünen herkes, yeni bir darbeye zemin hazırlıyor" dedi. Darbecileri affetmek gibi bir niyetlerinin olmadığını kaydeden Karakaş, Aslında affetmek sorusunu, başörtülü kadınlara, idamla yargılananlara, siyasal yaşamın dışına çıkarılanlara, Hrant Dinkin ailesine, Rahip Santoronun ailesine, Cumartesi annelerine sormak lazım. Darbeciler karanlık eylemlerin azmettiricileri. Bu insanlar ordu içindeki konumunu kullanıp, kötü işler yaptılar" şeklinde konuştu.