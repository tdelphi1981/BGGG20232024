Marmara'da sıcaklık artıyor
Hava sıcaklığının Marmara ile Karadeniz kıyılarında 2 -4 derece artması bekleniyor. Yapılan son meteorolojik değerlendirmelere göre; yurdun güney kesimlerinin yeni bir yağışlı sistemin etkisine girmesi bekleniyor. 

Akdeniz, Doğu ve Güneydoğu Anadolu, İç Anadolu'nun güney ve doğusu ile Afyon, Gümüşhane, Bayburt ve Artvin çevrelerinde görülecek yağışların, Güneydoğu Anadolu, Mersin, Adana, Osmaniye, Hatay ve K.Maraş çevreleri ile Antalya'nın batı ilçelerinde yer yer kuvvetli olması bekleniyor. 

Bu sabah ve gece saatlerinde Doğu Anadolu'nun kuzey ve doğusu ile Gümüşhane ve Bayburt çevrelerinde buzlanma ve don olayı ile birlikyer yer sis hadisesinin görüleceği tahmin ediliyor.

Hava sıcaklığının Marmara ile Karadeniz kıyılarında 2-4 derece artacağı, iç ve güney kesimlerde 3 ila 5 derece azalacağı, diğer yerlerde önemli bir değişikliğin olmayacağı tahmin ediliyor.

Rüzgar genellikle güneyli, sabah saatlerinde Doğu Akdeniz'de kuzdeydoğu yönlerden hafif, ara sıra orta kuvvette, Kıyı Ege ile sabah saatlerinde Doğu Akdeniz'de kuvvetlice (40-60 km/saat) eseceği tahmin ediliyor.