Irmak gibi aktı hayattan
Antalyada sele kapılan 3.5 yaşındaki Irmakın cesedi, dün kaybolduğu yerin 300 metre uzağında balçığa saplanmış halde bulundu. Daha önce oyuncakları bulunan Irmakla ilgili beklentiler, acı haberle sona erdi.
ANTALYAda, sağanak yağmurun etkisiyle taşan Sarısu Deresine sürüklenen otomobildeki Reyhaniye ailesinin 3.5 yaşındaki kızları Emine Irmakı arama çalışmalarına dün sabah yeniden başlandı. Plastik kürek yardımıyla dip taraması yapan ekipler, derenin sazlıklarla kaplı bölümünde arama çalışmalarını yoğunlaştırdı. Ekipler Emine Irmakın cesedine, kaybolduğu yerden 300 metre aşağıda, derenin içinde 1 metrelik balçığın içinde ulaştı. Reyhaniye ailesinin otomobili, perşembe akşamı, Antalyadaki evlerine yaklaştıkları sırada,  sel sularına kapılıp, Sarısu Deresine sürüklenmişti. Bölgedeki taksicilerin de yardımıyla otomobili kullanan Sinan (34), eşi Filiz (24) ile 2 yaşındaki Ali Atlas Reyhaniye, otomobilden çıkmayı başardı. Sinan Irmak, oğlunu suların içinden kurtardıktan sonra tekrar suya girmiş ancak kızına ulaşamamıştı. Önceki gün kurtarma ekipleri Irmakın oyuncaklarını bulmuştu.

 
 