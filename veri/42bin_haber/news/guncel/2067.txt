Mehmet Ali Birand'a veda
Önceki akşam kaybettiğimiz duayen gazeteci Mehmet Ali Birand, son yolculuğuna uğurlandı. Birand için ilk tören yıllarca görev yaptığı Doğan Tv Center'ın önünde yapıldı. Oğlu Umur Birand, babasının naaşının başında sözlerini tamamlayamadı, sözleri boğazında düğümlendi ve ''Babamı kaybettim'' diyerek gözyaşı döktü. Birand için Teşvikiye Camii'nde kılınan cenaze törenine Cumhurbaşkanı Gül ve bir çok siyasi katıldı. Birand'ın naaşı musalla taşına konduğunda eşi Cemre Birand, torunu Umberto Ali'nin çorabını tabuta iğne ile taktı. Törende Umur Birand, ayakta durmakta güçlük çekti, annesine sarılarak gözyaşı döktü. Birand'la en son 9 Ocak akşamı evinde akşam yemeğinde bir araya geldiğini söyleyen Fener Rum Patriği Bartholomeos da cenaze namazı sırasında saf tuttu.
İLK TÖREN DOĞAN TV CENTER'DA 
Mehmet Ali Birand için ilk tören yıllarca görev yaptığı Doğan Tv Center'ın önünde yapıldı.  Birand'ın naaşı saat 10.00'da Haber Grup Başkanı olarak görev yaptığı Kanal D'nin önüne getirildi. Doğan Holding Onursal Başkanı Aydın Doğan, AK Parti Genel Başkan Yardımcısı Hüseyin Çelik, CHP Grup Başkanvekili Akif Hamzaçebi, CHP Genel Başkan Yardımcıları Sezgin Tanrıkulu ve Gürsel Tekin, CHP'li vekil Oktay Ekşi, İstanbul Büyükşehir Belediye Başkanı Kadir Topbaş, Şişli Belediye Başkanı Mustafa Sarıgül,  ABD'nin Ankara Büyükelçisi Francis Ricciardone, Hüsamettin Özkan, Berhan Şimşek, Hürriyet yazarları, yakınları ve çalışma arkadaşları usta haberciyi uğurladı. 
BİRAND'A DOĞAN TV CENTER ÖNÜNDE VEDA / FOTO GALERİ 
  BİRANDIN ARDINDAN DUYGULARINIZI PAYLAŞIN  
Doğan TV Center önünde açılan taziye defterine katılımcılar duygularını yazdı. 
   
'BUNU BİLİYORDUK AMA  HEPİMİZİ ŞAŞIRTAN BİR ŞEY YAPMIŞ'  
MUSTAFA KÜÇÜK'ÜN OBJEKTİFİNDEN BİRAND'A VEDA  
BARZANİ, DİZAİ'Yİ GÖNDERDİ 
Irak Kürdistan Demokrat Partisi lideri ve Bölgesel Kürt Yönetimi Başkanı Mesut Barzani, törene Türkiye eski temsilcisi KDP Dış İlişkiler Sorumlusu Safin Dizai'yi gönderdi. Doğan TV Center'daki tören başlamadan önce soruları yanıtlayan Dizai, Birand'ı 21 yıldan beri tanıdığını ve haberciliğine her zaman saygı duyduklarını söyledi. 
  Birand'ın mezarına Erbil toprağı  
BİRAND'A VEDA / WEB TV 
  DİNK AİLESİNDEN ANLAMLI ZİYARET  
OĞLU GÖZYAŞLARINA BOĞULDU 
Oğlu Umur Birand, gözyaşları içinde kısa bir konuşma yaptı ama sözlerini tamamlayamadı. Umur Birand, babası için şunları söyledi: 
''Babam çalışmayı çok severdi. Her sabah işe koşa koşa gelirdi. Onun hayatıydı bu. Keşke aramızda olsaydı da bunu görebilseydi. Herkesin ne kadar güzel çalıştığını burada anlatabilseydi. Babamı kaybettim'' 
Gözyaşlarını tutamayan Umur Ali Birand konuşmasının ardından annesi Cemre Birand'a sarılarak, ağladı. 
UMUR BİRAND GÖZYAŞLARINA BOĞULDU / WEB TV 
EŞİ CEMRE BİRAND: BİZ ONU EVDE TUTAMADIK 
Birand'ın naaşının başında kısa bir konuşma yapan eşi Cemre Birand, ''Sizleri çok sevdi. Son ana kadar da emin olun sizleri düşündü. Bizlerden çok galiba sizleri seviyordu. Çünkü biz onu evde tutamadık. Biz yeterli kalmadık onun evde kalması için. Kemoterapiye gittikten sonra buraya koşardı. Öğle uykularını burada uyurdu. Akşam geldiğinde de küçük makinesinin de yanına oturur 'Ben sizi dinliyorum, siz anlatın' diye Posta'ya yazısını yazardı. 24 saati işle, tutkuyla geçen bir insandı. Bugünü görseydi çok eğlenecekti eminim çünkü tam ona göre şanlı, şerefli, güzel, çiçekli, böcekli, Cumhurbaşkanlarına layık bir yollama töreni oldu. Mehmet Ali'nin, Doğan TV binasında çok güzel günleri geçti. Doğan ailesi içinde de çok güzel günleri oldu. Milliyet'te başlayan hayatını düşünecek olursanız, bütün bir ömrü Doğan ailesi fertleri ve Doğan ailesinin çıkardığı gazeteler, televizyonlarla geçti. Hepinize kalben teşekkür ediyorum'' dedi. 
ARZUHAN DOĞAN YALÇINDAĞ: BİRAND TÜRKİYE İÇİN BÜYÜK BİR KAYIP / WEB TV 
SARIGÜL:  ÖRNEK BİR İNSANDI / WEB TV 
YALÇIN BAYER: BİZE ÇOK ŞEYLER ÖĞRETTİ / WEB TV 
ŞİRİN PAYZIN: BİRAND HERKESİN HOCASIYDI / WEB TV 
DOĞAN TV YÖNETİCİSİ: ÖĞRETMENİMİZDİ 
Doğan TV Üst Yöneticisi İrfan Şahin, bugün, duayen bir gazeteciyi, çok iyi bir televizyoncuyu ve bir fikir adamını uğurladıklarını ifade etti. 
Şahin, Doğan TV çalışanlarının Mehmet Ali Birand'tan çok şey öğrendiğini dile getirerek, Mehmet Ali Birand bizim öğretmenimizdi. Onu bugün uğurluyoruz ama onun bize öğrettikleri, yüzlerce, binlerce öğrencisiyle yaşamaya devam edecek. Birand ile ilgili olarak 'En çok neye hayran oldunuz?' derseniz, şunu söylemek istiyorum; onun hayata, mesleğe olan tutkusunu ve aşkını hep hayranlıkla hatırlayacağım. Tutkulu ama her şeye tutkulu bir insandı. Bu binaya geldiği her gün bizim moral kaynağımızdı, öğretmenimizdi diye konuştu. 
DOĞAN TV CEO'SU İRFAN ŞAHİN: BİZİM ÖĞRETMENİMİZDİ / WEB TV 
SEDAT ERGİN: TÜRKİYE İÇİN BÜYÜK BİR KAYIP / WEB TV 
MEHMET ALİ YALÇINDAĞ BİRAND'I ANLATTI / WEB TV 
TÖRENE KATILANLAR DUYGULARINI ANLATTI 
Serdar Cebe: Ustamıza artık son görevimizi yerine getiriyoruz. Aslında bu son görevimiz de değil. Bundan sonra başlıyor bizim görevimiz. Ustamız şu an bizimle, hep de bizimle olacak.
Yıllar önce Birand, CNNTürk mikrofonu devrildiğinde, NTV mikrofonunu kapıp canlı yayına çıkmıştı. Şimdi yine öyle bir gün yaşıyoruz. Her zaman birlikteyiz. 
SERDAR CEBE: ÜZERİMDE ÇOK EMEĞİ VAR / WEB TV 
Ferit Aslan (Diyarbakır DHA muhabiri): Her şeyin ötesinde çok iyi bir insandı. Televizyon gazeteciliğini ondan öğrendim.
Son yazısında Diyarbakır'daki törenleri yazmıştı. Yüz binlerin onu nasıl sevdiğini görseydi keşke. BDP Genel Başkanı, Birand'ın vefat ettiği haberini duyurduğunda, yüz binler müthiş bir üzüntü yaşadı. 20 dakika sonra ise bu haberin doğru olmadığını, Birand'ın hayatta olduğunu söyleyince müthiş bir alkış koptu. Gerçekten görülmeye değerdi. O bölge Birand'ı çok severdi. Sadece Güneydoğu değil, Kuzey Irak da öyle. 
Nebil Özgentürk: Mehmet Ali Abi'nin Türk siyasetinde son 40 yıl içinde ne kadar gerekli olduğunu ama ne kadar da haksız bir şekilde mağdur edildiğini hissedebiliyorum. 
Hande Fırat: Çok keyifli bir insandı. Uzak bir yönetici değildi, çok yakındı. Zaten öyle olmasa herkes bugün onun için "Mehmet Ali Abi" demezdi. 
Gazeteci Can Dündar: Onun verdiği cesaretle bir çok alanda ilk olmayı başardı. Bir patika açtı ve onun arkasından asfalt döşendi. Henüz Türkiye farkında değil ama ileride bir tarihçe yazıldığında Birand imzasının ilk başta geldiğini göreceğiz.Yeni kuşak Türkiye tarihini ondan öğrendi. İyi ki onunla çalışmışız. 
Uzun yıllar 32. Gün'ü birlikte hazırladık. Ankara'ya geldiğinde bizim evde kalırdı. Türkiye onu çok üzdü. Onun çok üzüldüğü bir dönemi hatırlıyorum. Çok üzerine gittiler. Değmezmiş. Türkiye bir daha düşünür onun yaptıklarını ve 'değdi mi' diye sorgular umarım.
Musa Abi (Çözen) ona hep "Baba" demiştir. Aslında gerçekten bizim için baba yarısı. 
CAN DÜNDAR DUYGULARINI BÖYLE ANLATTI / WEB TV 
İstanbul Büyükşehir Belediye Başkanı Kadir Topbaş: Meydamızın başı sağolsun. Çok farklı özelliklere sahip bir insandı. Belki bundan sonra daha iyi anlaşıalcak. Dünya çapında bir gazeteciydi. Liderlerle yapmış olduğu röportalarda da bunu görmekteyiz. Yapmış olduğu "Demokrat" belgeselinden bahsetmek lazım. Türkiye'ye büyük katkıları olmuştur. Milletimize ve ailesine başsağlığı diliyorum. 
Musa Çözen: Televizyonculuk konusunda ondan çok şey öğrendim. İnsanlık, adamlık öğrendim. Bugün de Baba'yı buradan uğurluyoruz. 
BEYAZ: BANA ÇOK ŞEY ÖĞRETTİ / WEB TV 
VAHAP MUNYAR: MESLEĞİMİZİN ÖRNEK İNSANIYDI / WEB TV 
AHMET TAN: BİRAND BİR NUMARAYDI / WEB TV 
TABUTUNA GALATASARAY ATKISI 
Birand'ın naaşı cenaze namazının kılınacağı Teşvikiye Camii'ne götürüldü. Birand'ın tabutunu taşıyanlar arasında AK Parti Genel Başkan Yardımcısı Hüseyin Çelik, İBB Başkanı Kadir Topbaş ve Şişli Belediye Başkanı Mustafa Sarıgül de vardı. 
Birand'ın naaşı cenaze arabasına konduktan sonra da sevenleri tabutunun üzerine sarı kırmızı çiçekler bıraktı. Galatasaray Lisesi mezunu ve Galatasaray Kulüp üyesi Mehmet Ali Birand'ın tabutunun üzerine ''Hayatımız Galatasaray'' yazılı sarı kırmızı bir de atkı serildi. 
  NAAŞI KANAL D TV CENTERA BÖYLE GETİRİLDİ  
TEŞVİKİYE CAMİİ'NDEKİ TÖRENE GÜL DE KATILDI 
Birand için daha sonra Teşvikiye Camii'nde cenaze töreni düzenlendi. Vatandaşların da camiye akın ettiği törene Doğan Holding Onursal Başkanı Aydın Doğan, Cumhurbaşkanı Abdullah Gül, TBMM Başkanı Cemil Çiçek, Başbakan Yardımcısı Bülent Arınç, CHP lideri Kemal Kılıçdaroğlu, AB Bakanı Egemen Bağış, Çevre ve Şehircilik Bakanı Erdoğan Bayraktar, CHP eski Genel Başkanı Deniz Baykal, AK Parti İstanbul Milletvekili Hakan Şükür, AK Partili Burhan Kuzu, CHP'li vekiller Mehmet Sevigen ve Umut Oran, CHP Grup Başkanvekili Akif Hamzaçebi, BDP'li Sırrı Sakık, İstanbul Valisi Hüseyin Avni Mutlu, İstanbul Büyükşehir Belediye Başkanı Kadir Topbaş, Şişli Belediye Başkanı Mustafa Sarıgül, ABD'nin Ankara Büyükelçisi Ricciardone, Fener Rum Patriği Bartholomeos, eski başbakanlardan Mesut Yılmaz, Harp Akademileri Komutanı Orgeneral Raif Akbaş, Halit Kıvanç, yazar Yaşar Kemal, sanatçılar Suavi, Adnan Şenses, Yavuz Bingöl, Gülben Ergen, tiyatrocu Demet Akbağ, Acun Ilıcalı, manken Tülin Şahin, işadamları, Galatarasay Kulübü Başkanı Ünal Aysal, eski Galatasaray Kulübü Başkanları Mehmet Cansun ve Faruk Süren, Hürriyet yazarları, yakınları, çalışma arkadaşları katıldı.  
MEHMET ALİ BİRAND SON YOLCULUĞUNDA / Foto Galeri 
TORUNUNUN ÇORABI TABUTUNDA 
Birand'ın cenazesi Teşvikiye Camisi'nde musalla taşına konulduktan sonra eşi Cemre Birand, torunu Umberto Ali'nin çorabını tabuta iğneyle taktı. 
Cenaze töreni öncesinde Birand'ın eşi Cemre ve oğlu Umur Ali ve gelini Caterina Birand, taziyeleri kabul etti. Umur Ali Birand'ın, taziyeleri kabulü sırasında göz yaşlarını tutamadığı görüldü. 
Cemre Birand, taziyeleri kabul ettiği sırada Fener Rum Patriği Bartholomeos'a sarılarak ağladı. Cemre Birand kendisine taziyede bulunan Başbakan Yardımcısı Arınç'a da Her şey için teşekkür ederim dedi. 
Birand için cenaze namazı kılınırken bir anda yağmur bastırdı. Birand'ın cenaze namazını, İstanbul Müftüsü Rahmi Yaran kıldırdı.  
Cenaze namazının ardından Doğan Holding Onursal Başkanı Aydın Doğan, Cumhurbaşkanı Gül, Bakan Bağış ve gazeteci Ali Kırca'nın da olduğu pek çok isim tabutu cenaze aracına taşıdı.  
Birand'ın cenazesini taşıyan cenaze aracı, yoğun kalabalıktan dolayı cami avlusundan uzun süre çıkamadı. Bu sırada Galatasaray formalı vatandaşlar tarafından açılan ultrAslan bayrağı, tabutun üzerine serildi. 
CADDE TRAFİĞE KAPATILDI 
Teşvikiye Caddesi, cenaze töreni dolayısıyla trafiğe kapatıldı. Şişli Belediyesi tarafından Teşvikiye Caddesi üzerine asılan ve üzerinde Üzgünüz... Takvimden bir yaprak düştü. Artık 32. günümüz yok yazılı pankart dikkati çekti. 
Teşvikiye Camisi'ne Türk Kızılayı tarafından mobil ikram aracı kuruldu. Cami avlusuna, Lösemili Çocuklar Vakfı, Çağdaş Yaşamı Destekleme Derneği, Çağdaş Eğitim Vakfı, Tema Vakfı ve Türk Eğitim Vakfı tarafından çelenk bağışlama stantları kuruldu. 
Bu arada cenaze törenine Cumhurbaşkanı Abdullah Gül, KKTC Başbakanı İrsen Küçük, CHP Genel Başkanı Kemal Kılıçdaroğlu, Türk Silahlı Kuvvetleri, Avrupa Birliği Bakanı ve Başmüzakereci Egemen Bağış, Fransa ve Belçika Büyükelçilikleri, İstanbul Valisi Hüseyin Avni Mutlu, Şişli ve Beşiktaş belediye başkanları ile çeşitli basın ve yayın kuruluşlarından çelenk gönderildiği görüldü. 
''TAM İSTEDİĞİ GİBİ ÖLDÜ'' 
Birand'ın cenazesine katılanlar usta habercinin ardından şunları söyledi: 
Cumhurbaşkanı Gül: Mehmet Ali Bey Türkiye'nin daima hep gündeminde olan çok büyük bir gazeteciydi. Türk demokrasisi içinde hep mücadele etmiş bir insandı. Bu vasıflarıyla unutulmayacaktır. Herkese başsağlığı diliyorum 
Başbakan Yardımcısı Bülent Arınç: Çok ani oldu. Hemen hastaneye koştuk, hayatta olduğunu öğrenince... İnanan insanlar olarak buna tevekkül gösteriyoruz. Allahtan kendisine rahmet diliyorum. Bu rahmeti hak ettiğini düşünüyorum. Doğan Grubu'na, tüm basın camiasına başsağlığı diliyorum. Sayın Başbakanımız Gaziantep programını değiştiremedi. Onu ve hükümetimizi de temsil ediyorum. Özgürlükçü ve demokrat bir insandı. Onun hayatının başkalarına da, diğer gazetecilere de örnek olması gerekir. 
Çığır açmıştıur. Türkiye'de ses bırakabilmiş, demokrasiye kendi alanında çok katkı sağlamış bir isimdi. Türkiye'nin son girdiği süreçte yani İmralı ve MİT görüşmesi ve bu süreç onu yakından ilgilendiriyordu, bu süreci destekliyordu.  
Doğan Holding Onursal Başkanı Aydın Doğan: 35 yıllık arkadaşımdı. Çok değerli bir gazeteciydi. Bütün hayatı haber uğruna koşmakla geçti. Bana göre sizler, gazeteciler onu örnek alacaksınız. Mehmet Ali için dünyada aşk; gazetecilikti. Gazetecilik tabiri belki yanlış, habercilik demek daha doğru. Yeri kolay kolay doldurulmaz. Mehmet Ali'nin boşluğunu Doğan Grubu da dolduramayacak. Ama emir büyük yerden geldi. Yapacak bir şey yok. İçimiz yanıyor. Izdırabım büyük. Nur içinde yatsın. 
İstanbul Valisi Hüseyin Avni Mutlu: Ekranların gülen yüzüydü. İşini çok iyi yapan bir gazeteciydi. 
ABD Büyükelçisi Ricciardone: Türklere dış gündemi anlatırdı. Bize de yani yabancılara da Türkiye'nin karışık ve çok yönlü gerçeğini ikna edici bir yolla anlattı. Özgürlük ve barış için bir kahramandı. Bu yüzden her zaman onu anımsayacağız. 
Gazeteci Ali Kırca: 1976da Osloda şahsen tanıştık. Birand'ın ekrandaki samimiyet hali topluma yansıdı. 32. Gün programı 1985'te yayına başladığında biz Brüksel'de iki kişiydik. Ama iki kişiyken bile çok planlı, disiplinli çalışırdı. Galatasaray'ın son maçına dahi gitti. Trabzon deplasmanındaydı. Oysa uzun süredir sağlık durumu nedeniyle deplasman maçlarına gitmiyordu. Sanki planlamıştı bu ölümü. Hasan Cemal'e de o ısrar etmiş bu maça gitmeleri için. 
Rıfat Ababay (Posta Gazetesi Genel Yayın Yönetmeni) : Tam istediği gibi öldü. Daha Pazartesi günü ekrandaydı. Aslanlar gibi yaşadı aslanlar gibi öldü. 
Fener Rum Patriği Bartholomeos: Rahmetliyi çok seviyorduk. 9 Ocak akşamı evinde yemek yedik. Unutulmaz bir akşam geçirdik. Aramızdan kimse böyle bir şeyi tasavvur edemezdi. Ama yüce Allah'ın dediği olur her zaman. Biz yüce rabbimizin isteklerine itaat etmeliyiz.Türk toplumuna, uluslararası topluma, dünya barışına daha çok uzun süreler hizmet edebilirdi.Çok cesur, çok demokrat birisiydi. Azınlığın isteklerine her zaman destek verdi. Ona minnettarız. 
MEZARINA TORUNUNUN PATİĞİ DE KONDU 
Birand Anadolu Hisarı'ndaki aile kabristanında toprağa verildi. 
Aile kabristanındaki defin öncesinde Birand'ın eşi Cemre Birand, torunu Umberto Birand'ın patiğini, Erbil'den getirilen toprağı, Mehmet Ali Birand'ın umrede kullandığı havluyu ve bir demet çiçeği mezara bıraktı. 
Galatasaray Kulübü Başkanı Ünal Aysal da kendisine verilen Galatasaray atkısını mezara koydu. 
Oğul Birand'ın zaman zaman gözyaşlarına engel olamadığı görüldü. 
    KEŞKE DEDİĞİM HİÇBİR ŞEY YOK  EŞİ SON İSTEĞİNİ AÇIKLADI  VİYANADA NASIL DİLENCİ OLDU  
 
    Aydın Doğan: İçim yanıyor, hiç aklımıza gelmedi  Birand'ın hayatını değiştiren 4 kişi  Mehmet Ali Birand'ın ölümünün ardından  
    ÜNLÜ İSİMLER BİRANDIN ÖLÜMÜNE NE DEDİ  9 OCAK TARİHLİ YAZISINDA YURT DIŞINA ÇIKTIM, HASTA OLDUM DEMİŞTİ  "Koltuk değnekleriyle kaleye geçmişti"  
  BİRANDIN UNUTULMAZ RÖPORTAJLARI