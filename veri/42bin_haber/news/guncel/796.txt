Şiddete sivil takip
Bakan Fatma Şahin aile içi şiddetle mücadelede etkin olan Viyana modelini yerinde inceledi. Sivil Toplum Kuruluşlarının görevli olduğu Müdahale Merkezinin benzeri Türkiyede de kurulacak.
AİLE ve Sosyal Politikalar Fatma Şahin, beraberinde Ak Parti Milletvekili Ayşenur İslam, CHP Milletvekili Sedef Küçük, MHP Milletvekili Zuhal Topçu ile Avusturyanın başkenti Viyanaya geldi. Şahin, Türkiyeye model oluşturması açısından aile içi şiddet, özürlü ve suça bulaşmış çocuklar ile ilgili rehabilitasyon merkezlerinde incelemeler yaptı. Şahinin ilk durağı Türkiye açısından da büyük sorun olan kadına şiddeti önlemek için Avusturyanın geliştirdiği Müdahale Merkezi oldu. Şahin, şiddet gören bir kadının nasıl korunduğuna ilişkin brifing aldı.  
BÜTÇE 3 BAKANLIKTAN 
Verilen bilgiye göre müdahale merkezi görevini sivil toplum kuruluşları (STK) üstleniyor. Bu STKların her türlü giderini içişleri, adalet ve aile bakanlıkları ortak bütçeden karşılıyor. Kadının şiddete maruz kaldığı ilk anda erkeğe uygulanan eve ayak basmama yasağından mahkeme sürecinin sonuna kadar destek veriliyor. Hukuki, psikolojik ve sosyal yardımlar ile ilgili her türlü ihtiyacı karşılanıyor. Süreç, şiddete uğrayanın mağdur edilmemesi için en geç 48 saat içinde başlatılıyor. 
İLK İŞ PİLOT UYGULAMA 
Bakan Şahin, Türkiyede yeni çıkan aile içi şiddet yasası ile altyapıya ilişkin tüm mekanizmaları kurduklarını ancak STKlardan Avusturya benzeri yararlanmanın henüz gerçekleşmediğini söyledi. Şahin, devletin sosyal bütçeye daha fazla pay ayırması ile STKlardan benzer biçimde yararlanmayı düşündüklerini belirtti. Şahin, bunun için İçişleri Bakanlığı ile görüşerek pilot uygulama başlatabileceklerini ifade etti. 
İlham veren engelli atölyesi 
ŞAHİN ve beraberindeki heyet yine sivil toplum örgütü olan engelli atölyesinde incelemelerde bulundu. Şahin, her yaştan engellinin meslek edindirme kursları düzenlenen ve ardındanda iş olanağı sağlayan atölyelerin benzer modelini Türkiyede korumalı çalışma adıyla hayata geçireceklerini açıkladı. Şahin, bu modeli özel sektörle beraber yapacaklarını, ağır engelli kişilerin seracılık başta olmak üzere çeşitli sektörlerde kendileri için ayrılan özel alanlarda çalıştırılacağını belirtti