Topbaş destek istedi
İstanbul Büyükşehir Belediye Başkanı Kadir Topbaş, Taksim yayalaştırma projesi kapsamındaki çalışmalar için İstanbullulardan destek istedi. Topbaş, Gezi Parkı'na yapılması planlanan Topçu Kışlası'yla ilgili detayların ise netleşmediğini açıkladı.
 İstanbul Büyükşehir Belediye Başkanı Kadir Topbaş, Aden (Yemen) Valisi Waheed Rasheed'in kendisini ziyareti sonrası basın mensuplarının sorularını cevaplandırdı. Topbaş, Taksim'deki yayalaştırma projesi çalışmalarına dair açıklamalarda bulundu. Çalışmalara yönelik eleştirilere cevap veren Kadir Topbaş, projenin bitiminde herkesin memnun kalacağını savundu. Topbaş, çalışmalar boyunca İstanbullulardan kendilerine destek vermesini istedi.
 Kadir Topbaş, Gezi Parkı'na yapılması planlanan Topçu Kışlası'yla ilgili olarak da detayların henüz netleşmediğini açıkladı. Topbaş, yapılacak yerin insanların buluştuğu bir geldiği, kültürel ve sanatsal aktivitelere katıldığı bir merkez haline gelmesini istediklerini söyledi.
 Şu anda varlığı olmayan kültürel mirasları ihya etmeyi doğru bulmayanlar olduğunu ifade eden Topbaş, "Bizi başka noktalarda niçin ihya etmiyorsunuz diye baskı yapanlar, başka yerlerdeki eserleri niçin bulup çıkartmıyorsunuz diyenler burada farklı bir görüş sergilemekte." diye konuştu. Kadir Topbaş, konuyla ilgili fazla detaya girerek kavga ve gerginlik ortamı oluşturmak istemediğini belirtti.
 CİHAN