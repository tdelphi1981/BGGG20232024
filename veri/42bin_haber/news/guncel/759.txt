Suriyeli bir grup asker Türkiye'ye sığındı
Suriye'de yaşanan iç karışıklıktan kaçarak Türkiye'ye sığınma talep eden Suriyelilerin sayısı Hatay'da 12 bin 815 olarak açıklandı.
 Çatışmalardan kaçmak için Türkiye-Suriye sınırına gelen onbinlerce Suriyeli ise Hatay sınırında kurulan çadırlarda yaşamlarını sürdürüyor.
 Son olarak Suriye ordusunda görevli üst düzey komutanlar ve aileleri sınır hattına gelerek Türkiye'ye sığınma taleplerini iletti. 1 albay, 1 yarbay, 2 yüzbaşı,1 teğmen,  2 üsteğmen ve ailelerinden oluşan 10 kişi Hatay'daki Apaydın Çadır Kenti'ne götürülürken sınır hattına yaralı olarak getirilen 3 Suriyeli, Antakya Devlet Hastanesi'nde tedavi altına alındı. Göğsünden şarapnel parçası ile yaralanan 1 Suriyelinin kan kaybı nedeniyle durumunun ağır olduğu edinilen bilgiler arasında yer aldı.
 Bu arada Afet ve Acil Durum Yönetimi Başkanlığı (AFAD), Hatay'da kurulu çadır kentlerde konaklayan Suriyelilerin sayısını 12 bin 815 olarak açıkladı.102'si refakatçi, 544'ü hasta ve yaralı olmak üzere toplam 646 kişi ülke genelindeki çeşitli hastanelerde tedavi edilirken barınma merkezlerinde toplam Suriyeli sayısı 138 bin 965 olarak açıklandı.
 CİHAN