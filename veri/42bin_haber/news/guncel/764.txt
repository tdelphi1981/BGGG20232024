Unakıtan'ın sağlık durumu iyi
Antalya'da tedavi gören Unakıtan'ın sağlık durumu iyi.
 Antalya Akdeniz Üniversitesi Hastanesi'nde tedavi gören eski Maliye Bakanı Kemal Unakıtan'ın sağlık durumunun, hastaneye başvurduğu güne oranla daha iyi olduğu bildirildi.
 Akdeniz Üniversitesi Hastanesi'nden Nefrolog Doç. Dr. Hüseyin Koçak, konuyla ilgili yaptığı yazılı açıklamada, Unakıtan'ın genel sağlık durumunun geldiği güne göre daha iyi olduğunu belirtti. Koçak, Unakıtan'ın koroner arter hastalığı ve kronik böbrek hastalığıyla ilgili tetkik ve tedavisinin de devam ettiğini ifade etti.
 Yaklaşık 3 yıldan bu yana yüksek tansiyona bağlı böbrek yetmezliği rahatsızlığı çeken Kemal Unakıtan'a böbrek nakli yapılması kararlaştırıldı. Unakıtan, bunun üzerine Akdeniz Üniversitesi Hastanesi Prof. Dr. Tuncer Karpuzoğlu Organ Nakli Merkezi'ne başvurdu. Burada işlemleri yapılan Unakatın'ın, 12 Aralık 2012 tarihinde Akdeniz Üniversitesi Hastanesi'nin VIP Bölümü'ne yatışı yapıldı. Nefrolog Doç. Dr. Hüseyin Koçak tarafından ilk muayenesi yapılan Unakıtan'a, canlı vericiden böbrek nakledilmesi planlanıyor.
 CİHAN
  