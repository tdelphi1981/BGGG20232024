Konya'da 50 bin paket kaçak sigara ele geçirildi
Konya'da polisin durdurduğu kamyonetin kasasında 50 bin paket kaçak sigara ele geçirildi.
 
 
 
 
Konya Emniyet Müdürlüğü Asayiş Şube Müdürlüğü ekipleri, yol kontrolleri sırasında merkez Karatay ilçesinde 01 NJ 369 plakalı kamyoneti durdurdu. Kamyonetin elektrik malzemesi olduğu belirtilen kasasında 50 bin paket kaçak sigara bulundu. Sürücü Ali E. (45) gözaltına alındı. Şüphelinin ilk ifadesinde, kendisine paletlerin içinde elektrik malzemesi bulunduğunun söylendiğini, kaçak sigaralardan bilgisinin olmadığını belirttiği öğrenildi. Başlatılan soruşturma sürüyor.