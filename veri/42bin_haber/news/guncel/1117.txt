İlköğretim öğrencisi intihar etti
İlköğretim öğrencisi okul bahçesinde intihar etti.
 Elazığ’ın Baskil İlçesi Gemiciler İlköğretim Okulu 8'nci sınıf öğrencisi 14 yaşındaki Muhammet Tekin, okul bahçesinde başına tabancayla ateş ederek canına kıydı.
 Arapuşağı Köyü Muhtarı babası Alirıza Tekin'e ait ruhsatlı tabancayı beraberinde okula getiren Muhammet Tekin, tenefüs sırasında okul bahçesinde başına bir el ateş etti. Okul idaresi tarafından çağrılan 112 ambulansı ile ağır yaralı olarak Elazığ Fırat Üniversitesi Hastanesi'ne kaldırılan Muhamet Tekin, yapılan tüm müdahalelere rağmen kurtarılamadı.
 Muhammet Tekin'in intiharı okul arkadaşları arasında şok etkisi yaptı.
 Polis, Muhammet Tekin'in ölümü ve intihar nedeni ile ilgili soruşturma başlattı. 
 
 DHA