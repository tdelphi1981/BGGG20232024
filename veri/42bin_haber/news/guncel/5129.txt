Viktoria Plzen - Fenerbahçe
UEFA Avrupa Ligi son 16 turu ilk maçında Fenerbahçe deplasmanda Viktoria Plzen'le TSİ 20.00'da karşılaşacak. 
Ev sahibi Plzen'in ideal kadrosunda uzaklaşması beklenmiyor. Napoli'yi son olarak eleyen takımda bir dönem Galatasaray forması da iyen Horvath sahaya çıkacak. Ancak bunun yanında takımı ile beraber bu sezon çok az maç kaçıran David Limberski, cezası nedeniyle forma giyemeyecek. 
Fenerbahçe Teknik Direktörü Aykut Kocaman, Miroslav Stoch, Milos Krasic ve Hasan Ali Kaldırım'ı 18 kişilik maç kadrosuna almadı. Emre Belözoğlu ise At. Madrid ile Avrupa Ligi'nde oynadığı için 11'de sahaya çıkamayacak. Raul Meireles ve Egemen Korkmaz da kart cezaları sebebiyle oynayamayacak. Recep Niyaz ise milli takım kadrosunda olduğundan arkadaşlarını yalnız bırakacak. Teknik direktör Aykut Kocaman'ın Beşiktaş maçında yedek soyundurduğu Yobo'yu Egemen'in yerine yarınki maçta oynatması bekleniyor. 
Maçtan notlar

Fenerbahçe bir önceki turda BATE'yi, Plzen ise Napoli'yi elemişti.
Karşılaşmayı İtalyan hakem Gianluca Rocchi yönetecek.
Fenerbahçe, Avrupa kupalarında 181. randevusuna çıkacak. Tarihinde Avrupa kupalarda bugüne dek 180 maç yapan sarı-lacivertliler, 63 galibiyet aldı, 34 kez berabere kaldı ve 83 maçta da yenildi.
Fenerbahçe, UEFA Avrupa Ligi'nde daha önce 3 kez son 32 takım arasında yer aldı.
Avrupa arenasında rakip fileleri toplam 226 kez havalandıran Sarı Kanaryalar, kalesinde ise 282 gol gördü.
Fenerbahçe, 1992 yılında diğer bir Çek takımı Sigma'ya 7-1 yenilmişti. Çek takımları ile 8 kez karşılaşan Fenerbahçe, 2003-2004 sezonunda Şampiyonlar Ligi'nde Sparta Prag'ı deplasmanda 0-1 yenmeyi başarmıştı.
Plzen Avrupa arenasında bu sezon sahasında kaybetmedi.
Çek takımı, 2011 yılında Barcelona'ya karşı aldığı yenilginin ardından Avrupa'da sahasında sahasında oynadığı son dokuz maçta yedi galibiyet iki beraberlik aldı.
Plzen şu an liginde lider durumda bulunuyor.
Geçtiğimiz sezon Şampiyonlar Ligi'ndeki grubundan Avrupa Ligi'ne devam eden Plzen, Schalke 04'e elenmişti. 
Plzen, 2010-2011 sezonunda UEFA Avrupa Ligi 3. eleme turunda Beşiktaş ile karşılaşmış ve 1-1 ile 3-0'lık sonuçlarla elenmişti.
Plzen, 2010-2011 sezonunda tarihindeki ilk ve tek lig şampiyonluğunu yakalamıştı.
UEFA Avrupa Ligi B grubunda altı maçtan dördünü kazanam Plzen, Atletico Madrid'in önünde grubu lider olarak tamamlamayı başarmıştı.