Samsun'da cinayet
Samsun'un Çarşamba ilçesinde bir kişi, evinde uyuduğu sırada pencereden açılan ateş sonucu öldürüldü.
AA muhabirinin aldığı bilgiye göre, Sarıcalı Mahallesi'nde yaşayan İsmet Çakır'a (54), evinin mutfağındaki kanepede uyuduğu sırada, henüz kimliği belirlenemeyen kişi ya da kişilerce pencereden tabancayla ateş edildi.

Vücuduna 8 kurşun isabet eden Çakır, olay yerinde yaşamını yitirdi. Evli ve 3 çocuk babası olduğu öğrenilen Çakır'ın cenazesi, otopsi için Trabzon Adli Tıp Kurumu'na gönderildi.

Olayın ardından kaçan şüpheli ya da şüphelilerin yakalanması için çalışma başlatıldı.