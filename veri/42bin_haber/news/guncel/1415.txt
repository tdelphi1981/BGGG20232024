Maliye Bakanı'ndan Siirt'e zorunlu iniş
MALİYE Bakanı Mehmet Şimşek'in içinde bulunduğu özel uçak sis nedeniyle Batman yerine Siirt'e indi.
 BAKAN Şimşek'in içinde bulunduğu işadamı Nihat Özdemir'e ait özel uçak, Ankara'dan Batman'a havalandı. Saat 11:30'da Batman semalarına ulaşan uçak sis nedeniyle iniş yapamadı. Batman üzerinde yaklaşık 15 dakika inmek için tur atan uçak, kule personeli tarafından Siirt Havaalanı'na yönlendirildi.
 ŞİMŞEK ile birlikte Türkiye Futbol Federasyonu Başkanı Yıldırım Demirören, işadamları Nihat Özdemir, Ethem Sancak'ın bulunduğu uçak Siirt Havalimanı'na indi. Bakan ve beraberindekiler Siirt'e has olan Büryan (Tandır) kebabı yediler. Ardından karayoluyla Batman'a hareket ettiler. DHA