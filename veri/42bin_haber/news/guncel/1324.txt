Bartholomeos'un zor anları
Hz. İsa'nın doğuşu ve vaftiz edilişinin yıl dönümü sebebiyle Fener Rum Patrikhanesi'nde ayin düzenlendi.
 Ayini yöneten Fener Rum Patriği Bartholomeos tütsüden etkilenince zor anlar yaşadı. Bartholomeos kısa süre öksürük krizine girdi.
 Fatih Balat'taki Fener Rum Patrikhanesi'nde Hristiyan inanışına göre Hz. İsa'nın doğuşu ve vaftiz edilişinin yıl dönümü dolayısıyla tören düzenlendi.  Tören kapsamında Fener Rum Patrikhanesi bahçesinde bulunan Aya Yorgi Kilisesi'nde ayin yapıldı. Sabahın erken saatlerinden itibaren kiliseye gelen Hıristiyanlar mum yakıp, dua etti.
 BARTHOLOMEOS'UN ZOR ANLARI
 Aya Yorgi Kilisesi'nde yapılan ve yurt dışından gelen yabancıların da katıldığı ayini Fener Rum Patriği Bartholomeos yönetti. Okunan ilahilerin ardından din görevlileri kilisenin içerisini tütsüledi. Bu sırada tütsüden etkilenen Bartholomeos öksürük krizine girdi. Zor anlar yaşayan Bartholomeos, kısa süre sonra toparlandı ve ayini yönetmeye devam etti.
 DENİZDEN HAÇ ÇIKARTACAKLAR
 Bartholomeos önderliğindeki cemaat ve din adamları ayinin ardından kortej halinde patrikhaneden çıkarak, dualar eşliğinde Fener İskelesi'ne yürüyecek. Burada Bartholomeos 'un attığı haçı çıkarmak için Hıristiyanlar açıkta bulunan teknelerden denize atlayacak. Geçtiğimiz yıl yapılan törende, su üstündeki tahta haça ilk ulaşan Yunan Apostoloes Oikonomov olmuştu.
 CİHAN
  