Ded Hasanın zanlısı mafya babasına İstanbulda infaz
Moskova'da 16 Ocak'ta Ded Hasan lakaplı Kürt asıllı ünlü mafya babası Aslan Usoyan'ı öldürülmesini organize ettiği iddia edilen Azeri asıllı Rus mafya babası Rövşen Caniyev'in (Rövşen Lenkoranski lakaplı) İstanbul'da öldürüldüğü öne sürüldü.
Usoyan'ın restoran çıkışında keskin nişancı tarafından öldürülmesinin ardından, Rus basını suikastın arkasında Caniyev'in de olabileceğini iddia etmişti.

Life News haber ajansına bilgi konuşan bir Rus güvenlik görevlisi, "Suikast 4 gün önce İstanbul'da gerçekleşti. Çok sayıda korumasının eşlik ettiği Lenkoranski ve adamları otomatik silahların hedefinden kaçamadı." dedi. 
Kaynağa göre, Azeri mafya babası İstanbul'daki bir hastanede hayatını kaybetti. Haberde, "Rus istihbarat yetkilileri, bu bilginin onaylanması hususunda Türkiye güvenlik görevlilerine yazı göndermeye hazırlanıyor." denildi. 

Usoyan'a yönelik suikastın arkasında diğer Azeri asıllı mafya babası Rufat Nasibov'un da (Rufat Gyandjinski) olabileceği iddia ediliyordu. Rus basını, Nasibov'un bir kaç gün önce Moskova'da öldürüldüğünü iddia etse de, bazı güvenlik görevlileri iddiaları yalanlamıştı. 

Bua arda Rövşan Caniyev'in kardeşi, Namık Caniyev iddiaları yalanladı. Azeri basınına konuşan kardeş Caniyev, "Rövşan şu an Dubai'de yaşıyor. Kendisi ile her gün konuşuyorum. Bugün de konuştum. Bu haberleri kim yayıyor, bilemiyorum." iddiasında bulundu. 

Eylül 2010'da da Gürcistan doğumlu ve Kürt kökenli olan Ded Hasan'a silahlı suikast düzenlenmişti. Saldırı yer altı dünyasında kanlı hesaplaşmanın bir sonucu olduğu iddia edilmişti. Ded Hasan'nın Gürcü asıllı mafya babası Tariel Oniani ile kanlı bir çatışma içinde olduğu kaydedilmişti. Oniani halen Moskova'da bir cezaevinde tutuklu bulunuyor. Oniani'nin Soçi 2014 Kış Olimpiyatları'nda bazı projelerin paylaşımı konusunda Ded Hasan'la anlaşmazlığa düştüğü belirtiliyor.