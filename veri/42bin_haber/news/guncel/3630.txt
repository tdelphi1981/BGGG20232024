Şiddete karşı isyan dansı
Dün dünya, Sevgililer Gününü mesajlı ve danslı kutladı. Kadına karşı şiddeti protesto eden 1 Milyar Ayaklanıyor organizasyonu kapsamında Türkiyede onlarca meydanda kadınlar ve erkekler tek bir mesaj için ritm tuttu, TBMMde halay çekildi, Bakan Fatma Şahin de etkinliğe Brükselden katılarak dans etti.
1 Milyar Ayaklanıyor organizasyonuyla tüm dünyada şiddete maruz kalan 1 milyar kadın için dans edildi. İstanbulda da Beşiktaş, Kadıköy ve Tarlabaşında kadınlar dans ederken, Hürriyet gazetesinin de desteklediği etkinlikte KADER, Haklı Kadın Platformu ve Aile İçi Şiddete Son oluşumu üyeleri ve kadın gazeteciler Haydarpaşa Garında dans etti. Kampanya sevgiyi hatırlatsın diye Sevgililer Gününde yapıldı ve insanlar Şiddete dur diyen 1 milyar kadından biri ol çağrısına uyarak dans etti. Meydanlardaki kadınlara ve erkeklere dans eğitmenleri de yardımcı olurken Kırmızı Band grubu da iki şarkısıyla topluluğu coşturdu. Aralarında Kadıköy Belediye Başkanı Selami Öztürk ile eşi Sevgi Öztürkün de olduğu yüzlerce Kadıköylü, İskele Meydanında şarkıcı Yonca Evcimikin Haydi Sallayalım Dünyayı adlı şarkısıyla dans etti.

VEKİL DAYANIŞMASI
Kampanyaya TBMMden de danslı destek geldi. Saat 13.00te basın koridoruna gelen milletvekilleri gazetecilerle birlikte Zincirlerini kır şarkısı eşliğinde şiddeti dansla protesto ettiler. Protestoya Ak Parti Grup Başkanvekili Ayşenur Bahçekapılının yanı sıra AK Partili Nurdan Şanlı, Azize Sibel Gönül, Tülay Kaynarca da katıldı. CHPdeki protestonun başını ise Melda Onur, Aylin Nazlıaka, Sena Kaleli çekti. CHPli erkek milletvekillerinden Veli Ağbaba, Özgür Özel ve Emre Köprülü de protestoya destek verdiler. MHP ve BDPden katılan olmadı. Milletvekilleri tempo tutarak müziğe eşlik ederken, Nazlıaka, Bahçekapılıyı elinden tutarak birlikte dansa çağırdı. Müziğin coşkusuyla protesto bir anda halaya dönüştü ve pop müziği eşliğinde halay çekildi.  
Brüksel dansı  
AİLE ve Sosyal Politikalar Bakanı Fatma Şahin, Brükselde düzenlenen Kadına şiddete karşı dans etme projesine katıldı ve AB Komisyonunun üyesi Stefan Füle ile birlikte dans edenlere eşlik etti. AB Komisyon binasında düzenlenen etkinliğe Füle ile birlikte katılan Şahin, Komiserin daveti üzerine dans eden kadınlara katıldı. Dans eden Şahin ve Fülenin neşeli halleri dikkat çekti.  
Dünya kadını sevgi peşinde  
KADINA yönelik şiddete karşı Sevgililer Gününde düzenlenen 1 Milyar Kişi Ayaklanıyor kampanyası kapsamında 160 ülkede onbinlerce kadın dans etti. Birçok ülkede düzenlenen etkinliklere katılım yoğundu. Uluslararası 1 Milyar Ayaklanıyor organizasyonunun çağrısıyla düzenlenen etkinliklere birçok sivil toplum örgütü de destek verdi. Etkinliklerden en büyüğü, son dönemde yaygın tecavüz olayları nedeniyle halkın ayaklandığı Hindistandaydı. 
Genel Kurul salonlarında birbiriyle zaman zaman tartışan siyasiler kadına yönelik şiddet için birlikte hareket ettiler. Basın koridoru ilk kez danslı müzikli gösteriye sahne oldu. 
 