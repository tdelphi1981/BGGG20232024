Gelininin kına gecesinde fenalaşan kayınvalide vefat etti
Bursa'ya oğlunun düğünü için gelen kadın, gelininin kına eğlencesinde fenalaşarak hayatını kaybetti. Cumhuriyet Savcılığı olayla ilgili soruşturma başlattı.
İstanbul'da ikamet eden Hanife Öbeksiz (45), oğlu Gökhan Öbeksiz'in düğünü için Bursa'nın Osmangazi ilçesi Altınova Mahallesi'ne geldi. Gelinin evinin üst katında düzenlenen kına eğlencesine katılan Hanife Öbeksiz, bir anda rahatsızlandı. Öbeksiz, oğlu tarafından evin yakınlarındaki Ayten Bozkaya Spastik Engelliler Hastanesi'ne kaldırıldı. Burada yapılan müdahalenin ardından Öbeksiz, Ali Osman Sönmez Onkoloji Hastanesi'ne sevk edildi. Hatice Öbeksiz yapılan müdahalelere rağmen hayatını kaybetti. Olayla ilgili soruşturma başlatıldı.