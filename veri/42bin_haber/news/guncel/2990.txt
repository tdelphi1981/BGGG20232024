Türkiye'nin önemliği konuğu geldi
ABD Savunma Bakan Yardımcısı Ash Carter Türkiye'de...
 Bakan Yardımcısı Carter, Türk muhataplarıyla Patriot füzeleri ve ABD Büyükelçiliğine saldırıyı görüşecek.
 ABD’nin Türkiye’ye Patriot füzelerini konuşlandırması ve Ankara Büyükelçiliğine kanlı saldırının ardından ABD Savunma Bakan Yardımcısı Dr. Ash Carter,  Türkiye’ye geldi. Bazı önemli konularda yakın istişareleri sürdürmek amacıyla Türkiye’ye geldiği belirtilen Carter, Türk muhataplarıyla görüşmelerinde özellikle Patriot füzeleri ve Büyükelçilik saldırısını ele alacak.
 ABD Büyükelçiliği'nden yapılan açıklamaya göre, Ash Carter, Suriye’deki çatışmadan kaynaklanan potansiyel füze tehdidine yönelik NATO liderliğinde gösterilen çabaların da dahil olduğu ortak savunma işbirliğini geliştirmeye yardımcı olmak adına, Milli Savunma Bakanı  İsmet Yılmaz ve diğer kıdemli savunma yetkilileri ile biraraya gelecek. Açıklamada şöyle denildi:
 “Dr. Carter’ın ziyareti aynı zamanda geçtiğimiz Cuma günü ABD Büyükelçiliği’nde gerçekleşen olaydan sonra tekrar ortaya çıkan uluslararası terörizmle mücadelede Amerika’nın müttefik Türkiye’ye olan güçlü bağlılığını göstermek için bir fırsat olacaktır.”
 ANKA