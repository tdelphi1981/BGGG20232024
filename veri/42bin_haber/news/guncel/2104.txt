Beyninde tümör olduğunu öğrenince kafasına ateş etti
AKSARAY'da Milli Eğitim Bakanlığı'na bağlı Hizmet İçi Eğitim Enstitüsü'nde mutemet 41 yaşındaki Hacı Azizi Dinek, beyninde tümör olduğu öğrenince, işyerinde beylik tabancasıyla başına ateş etti. Hastaneye kaldırılan Dinek'in, hayati tehlikesinin sürdüğü belirtildi.
Olay, bugün saat 09.30 sıralarında Hamidiye Mahallesi'nde bulunan Hizmet İçi Eğitim Enstitüsü'de meydana geldi. Evli ve 4 çocuk babası Hacı Aziz Dinek, 1 hafta önce kalp krizi geçirmesi sonucu hastaneye kaldırıldı. Yapılan tetkiklerinde Dinek'in beyninde tümör olduğu ve daha kapsamlı tedavi için Ankara'ya sevk edilmesi gerektiği belirtildi. Dinek, tedavisi ardından taburcu olup evine gitti. Beynindeki tümör olduğu ortaya çıktıktan sonra psikolojik bunalıma giren Dinek, bugün işyerinde odasında beylik tabancasını başına dayayıp ateş etti, Silah sesini duyup odasına giren arkadaşları, Dinek'i kanlar içinde buldu. Dinek, çağrılan ambulansla Aksaray Devlet Hastanesi'ne kaldırıldı. Tedavi altına alınan Dinek'in, hayati tehlikesinin sürdüğü belirtildi.


Dinek'in odasında bulunan notta ise, "'Ben, bu hastalıkla baş edemem, dayanamıyorum. Benim ölümümden kimse sorumlu değil. Yalnız eşime haber verir iken Erol ve Neşet ile ambulansla giderek haber verin" yazılı olduğu belirtildi.