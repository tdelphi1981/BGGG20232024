Geceleri Facebooktan sohbet de ederler
MHP Genel Başkanı Devlet Bahçeli, Başbakan Tayyip Erdoğanın Abdullah Öcalana yeni yıl hediyesi olarak televizyon bile hediye ettiğini ifade ederek, Peşi sıra, Facebook, Twitter veya Skype üzerinden eski cinayet ortaklarıyla haberleşebilmesi için teröristbaşına demirbaştan düşmüş bir bilgisayar tahsis edilmesi ve arkasından da Başbakanla geceleri sohbete başlaması mucize ve olmayacak bir şey olarak görülmemelidir dedi.
Bahçeli partisinin grup toplantısında özetle şunları söyledi:
TSKnın en üst makamında görev almış birisi, terörist olmak iftirasına maruz kalmıştır. TSKda en üst görevlere aşama aşama terfi etme becerisi göstermiş birisi için değişik isnatlar, şayet meşru ve haklılık payı var ise elbette yapılabilecektir. Ancak unutulmamalıdır ki, TSKnın içinden hainler, işbirlikçiler ve hele hele teröristler asla çıkmayacaktır. Terörist arayanlar, Türk askerine değil, İmralıya bakmalı, AKPnin müzakere ortaklarına yönelmelidir. TSKda terörist bulmaya çalışmak, genelkurmay başkanlarını canilerle aynı kalıba sokmak, amel defterleri kapkara kesilmiş maskaraların işidir. Bizim Silivriye gidişimizi İmralıya misilleme olarak tevil edenler, Başbuğa kimlerin terörist muamelesi yaptığını görmelilerdir. İmralıya seyahatlerin olağanlaştığı bir dönemde, biz de Silivriye giderek, terörle mücadelede kahramanlıklar gösteren değerli şahsiyetlerin yalnız ve sahipsiz olmadıklarını açıkça gösterdik.  Başbakan talimatıyla İmralı ve Kandil arasında mekik dokuyan ve üstelik de başında millilik sıfatı bulunan istihbarat teşkilatı, mesaisini maalesef Türkiyeyi çöküşe götürmeye harcamaktadır. Osloda Başbakanın özel temsilcisi olarak bulunan MİT Müsteşarı, İmralıya adeta kamp kurarak, denize nazır bir şekilde bebek katiliyle birlikte müzakere balonunu şişirmektedir.                                             