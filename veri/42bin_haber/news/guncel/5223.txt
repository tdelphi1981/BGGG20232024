Mehteri bir de Ana Mehteran'dan dinleyin !
KARABÜK Üniversitesi'nde kız öğrencilerden kurulu Ana Mehteran Takımı'nın Dünya Kadınlar Günü'nde verdiği konser beğeniyle izlenildi.
8 Mart Dünya Kadınlar Günü nedeniyle Karabük Üniversitesi'nde düzenlenen etkinlikte Doç.Dr. Dilek Göktürk Cary yönetimindeki kız öğrencilerden kurulu Ana Mehteran Takımı konser verdi. 3 yıl önce kurulan Ana Mehteran Takımı'nın seslendirdiği marşlar beğeniyle izlendi. Doç.Dr. Dilek Göktürk Cary konserin ardından yaptığı açıklamada, "Dünyada kurulmuş olan ilk ve tek bayan mehteran ekibiyiz. 3 yıldır gösterilerimize devam ediyoruz. 8 Mart Dünya Kadınlar Günü çok özel bir gün. Bizler kadınların her türlü zorluğu aşarak her alanda başarılı olabileceklerini kanıtlamaya çalışıyoruz" dedi.