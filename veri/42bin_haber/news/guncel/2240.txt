Böyle ölüm görülmedi!
ANTALYA'da bir yağ fabrikasında çalışan 41 yaşındaki Veli Gök, temizlemek için girdiği çekirdek silosuna tonlarca ay çekirdeği dökülmesi sonucu öldü.
Olay, saat 00.30 sıralarında Antalya Organize Sanayi Bölgesi'nde bulunan bir fabrikada meydana geldi. Çekirdeğin depolandığı silonun alt kısmının tıkandığını fark eden Veli Gök, temizlemek için içerisine girdi. Temizliği bitiren Gök'ün üzerine bir anda tonlarca ay çekirdeği döküldü. Silodan dışarı çıkamayan Gök boğularak öldü. Olayı fark eden Gök'ün mesai arkadaşları ise jandarmaya haber verdi. Silodan çıkarılan Gök'ün cesedi olay yerindeki incelemelerin ardından Adli Tıp Kurumu morguna kaldırıldı. Fabrika çalışanlarının ifadelerine başvuran jandarma olayla ilgili soruşturma başlattı.