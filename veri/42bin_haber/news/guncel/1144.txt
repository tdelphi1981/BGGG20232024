Neden hâlâ tutukluyum
OdaTV davasının önceki günkü duruşmasında tahliye istemi reddedilen eski Emniyet Müdürü Hanefi Avcının tutuklu sanıkları arasında yer aldığı 8si tutuklu 89 sanıklı Devrimci Karargâh davasına dün devam edildi.
İstanbul 9uncu Ağır Ceza Mahkemesindeki duruşmaya Avcının da aralarında bulunduğu 8 tutuklu sanık ve bazı tutuksuz sanıklar katıldı. Hanefi Avcı, daha önceki duruşmalarda yaşanan gerginlik nedeniyle davanın diğer sanıklarından ayrı olarak salona alındı. Avcı tutukluluğuna isyan ederek, Bu davada örgüte yardım suçlamasıyla yargılanıyorum. Bu davada aynı suçla yargılananlar tahliye edildi. Ben hâlâ tutukluyum. Sanıklardan Nejdet Kılıç ile telefonla görüşmüşüm. Bu görüşmelerde herhangi bir örgüte yardım durumu söz konusu değil. Eskişehirdeki makamımda bulunan ses kasetleri de bana ait değil. Daha önce oradan ayrılıp, Ankarada göreve başlamıştım. Zaten o arama da hukuksuz. Çünkü arama kararı sadece evimi kapsıyor. Burada hukuksuz bir delil söz konusu dedi. Ancak mahkeme, tüm sanıklarla birlikte Avcının tahliye istemini de kuvvetli suç şüphesi, kaçma şüphesi ve tutuklu kaldıkları süre makul süreyi aşmadığı gerekçesiyle reddetti.  