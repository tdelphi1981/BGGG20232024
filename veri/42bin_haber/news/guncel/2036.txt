Ankara'da 'Nükleer enerji ve Türkiye' paneli
Mimar ve Mühendisler Grubu ve Enerji Uzmanları Derneği işbirliğiyle, 22 Ocak 2013 Salı günü 08:00- 13:00 saatleri arasında, Rixos Grand Ankara Hotel'de Enerji ve Tabii Kaynaklar Bakanı Sayın Taner YILDIZ'ın konuşmacı olarak katılacağı "Nükleer Enerji ve Türkiye Süreci" konulu kahvaltılı panel düzenleniyor.
Davetlilere ikram edilecek kahvaltıdan sonra panelin açılış konuşmalarını Mimar ve Mühendisler Grubu Genel Başkanı Avni ÇEBİ ve EPDK Başkanı Hasan KÖKTAŞ'ın yapacak. Açılış konuşmalarından sonra Enerji ve Tabbi Kaynaklar Bakanı Taner Yıldız'ın Nükleer Enerji ve Türkiye süreciyle ilgili konuşmasını gerçekleştirecek. Davetlilerden Akkuyu NGS Elektrik Üretim A.Ş.Genel Müdürü Alexander Superfin ise, Akkuyu sürecini ve sonrasındaki gelişmeleri katılımcılara aktaracak. Panel konuklarından EÜAŞ Genel Müdürü Halil ALIŞ ve TAEK Başkanı Zafer ALPER de Nükleer Enerji ve Türkiye Süreciyle ilgili son gelişmeler anlatacak. 

Panelde, nükleer santrallerinin dünya ve Türkiye'deki önemi, dünyada nükleer enerji endüstrisinin durumu ve eğilimleri, Akkuyu Nükleer Santral Projesi, yapılan çalışmalar ve bundan sonraki süreç, nükleer enerji üretim teknolojilerinin dünya ve Türkiye'deki geleceği, nükleer enerjinin ekonomiye faydaları ve güncel hayata katkıları, nükleer santrallerde tasarım, inşaat ve işletme aşamaları ve elektrik üretimi ve arz güvenliği konuları geniş çaplı ele alınacak.