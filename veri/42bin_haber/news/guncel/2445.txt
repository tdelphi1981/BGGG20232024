Samatya halkına Full HD koruma
Özellikle Ermeni asıllı vatandaşlara yönelik can alan saldırılarla gündeme gelen Samatyaya, sivil polis ve diğer önlemlere ek olarak, yüksek çözünürlüklü kameralar da konuldu. Böylece güvenlikleri için bir adım daha atılan Samatya ahalisi ise, bu kez de sokakları dolduran çok sayıda polis, gazeteci ve eylemcilerden muzdarip...
SAMATYAda 85 yaşındaki Maritsa Küçükün öldürülmesi, 87 yaşındaki T.A. ile 83 yaşındaki Sultan Aykarın saldırıya uğraması ve bir Ermeni kadının kaçırılmaya çalışılmasıyla ilgili sır perdesi halen aralanmadı. İstanbul Emniyet Müdürlüğü olası yeni bir saldırıya karşı güvenlik önlemlerini arttırdı. Samatya sokaklarına, 360 derece dönebilen, full HD kayıt özellikli MOBESE kameraları kuruldu. İstanbulun en sakin semtlerinden Samatya, esrarengiz saldırıların ardından gazetecilerin, sivil toplum kuruluşlarının ve meraklıların akınına uğradı. Samatya sokaklarında artık semt sakinlerinden çok polis, gazeteci ve eylemci dolaşıyor. Bu da semt sakinleri arasında ayrı bir huzursuzluk yarattı. Samatyanın dünkü konukları, BDPli vekil Sabahat Tuncel, Mersin Bağımsız Milletvekili Ertuğrul Kürkçü, eski milletvekili Akın Birdal, türkücü Ferhat Tunç, Hrant Dinkin kardeşi Orhan Dink, askerliğini yaptığı sırada arkadaşı tarafından öldürülen Er Sevag Balıkçının babası Garabet Balıkçı ile beraberlerindeki aktivistlerdi. Samatyalılar konuklarını Kocamustafapaşa Meydanında karşıladı. Yaklaşık 200 kişi kardeşlik sloganları attı. Ferhat Tunç burada Ermenice ve Türkçe Sarı Gelin türküsünü söyledi. 

IRKÇILIĞA GEÇİT YOK
Ermeni halkının yanındayız ve Irkçılığa geçit vermeyeceğiz yazılı pankartlar açan kalabalık, Samatya Meydanına kadar Ermeni komşuma dokunma diye slogan attı. 28 Aralık 2012de öldürülen Maritsa Küçükün evinin önüne karanfiller bırakıldı. Orhan Dink, Ermenilere yapılan bu saldırının failleri bir an önce bulunması gerekiyor, Sabahat Tuncel ise, Türkiyedeki etnik gruplara saldırılara karşı el ele vermeliyiz diye konuştu. Fatih Belediye Başkanı Mustafa Demir ve beraberindekiler saat 15.00te Samatya Surp Kevork Ermeni Kilisesini ziyaret etti. Semt sakinleriyle sohbet eden Demir, saldırıları kınadı.  
SALI GÜNÜ BİZ DE KONUŞACAĞIZ 
FATİH Belediye Başkanı Mustafa Demirin ziyareti sırasında saldırıya uğrayan kadınların aileleri de kilisedeydi. Surp Kevork Ermeni Kilisesi Vakfı Başkanı Yesayi Demir, Sürekli emniyet ile görüşüyoruz. Olayın gidişatını ve ortaya çıkmasında etkileyici unsurlar var. Bu barış ortamını hiç kimse bozamayacaktır, kimseye müsaade edilmeyecektir. Salı günü bir açıklama yapacağız dedi.

KONUŞMAYIN TALİMATI
Maritsa Küçükün oğlu, Fatih Belediye Başkanı Mustafa Demirin ziyareti sırasında polisin canla başla saldırganı yakalamak için çabaladığını belirterek Bir an önce yakalanmasını istiyorum. Annemin o halini ben gördüm. Emniyet amiri bize Kimseye konuşmayın. Konuşursanız işimiz zorlaşır dedi. Biz de kimseye konuşmuyoruz, sabırla bekliyoruz. Emniyetin çabasından çok memnunuz diye konuştu. Maritsa Küçükün oğlu adını soran basın mensuplarına konuşmak istemediğini söyledi.

BELEDİYECİ DEĞİLLERDİ
6 Ocakta kaçırılmaya çalışıldığı iddia edilen S.A da yaşadıklarını Mustafa Demire anlattı. Bir gazetecinin Emniyet yetkilileri sizi kaçırmaya çalıştıkları iddia edilen aracın belediye aracı olduğunu söylemişti, ne demek istersiniz? sorusu üzerine S.A, Evet emniyette beni yüzleştirdiler. Ancak beni kaçırmaya çalışan kişiler ile polisin yüzleştirdikleri arasında hiçbir bağ yok. Benzemiyorlardı. Beni kaçırmak isteyenler başkaydı dedi. Mustafa Demir de Bizim sosyal yardım araçlarımızın üzerinde belediyenin logoları vardır. Bizim öyle hanımefendinin bahsettiği gibi arkası açık bir aracımız yoktur diye konuştu. 
Polis delil kararttı  
HALKLARIN Demokratik Kongresi Yönetim Kurulu Üyesi Ahmet Saymadi, Samatyadaki saldırıların bir tanesinin ölümle sonuçlanmasına rağmen, polisin tahkikat başlatmadığını öne sürdü. Saymadi basın açıklamasında  özetle şöyle konuştu: Ermenilere dönük bu saldırıların 1915ten bu yana aralıksız devam ettiğini biliyoruz. AKP hükümeti devletin Ermenilere, Kürtlere, Süryanilere dönük ırkçı politikasını devam ettirmektedir. Maritsa Küçükün katili aranmamaktadır.  Ermeni halkının yanında olduğumuzu bu satırlarla izin vermeyeceğimizi beyan ediyoruz. Ermeni komşumuza dokundurtmayacağız. Irkçılığa nefret söylemine faşizme geçit vermeyeceğiz.