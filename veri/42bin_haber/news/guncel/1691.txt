Nobre çıldırdı, camları indirdi!
Mersin İdmanyurdu'nun golcüsü Mert Nobre, Trabzonspor mağlubiyetinin ardından soyunma odasının kapısını yumrukladı. 
Ziraat Türkiye Kupası B Grubu'nda yer alan Mersin İdmanyurdu'nun Trabzonspor'a sahasında mağlup olduğu karşılaşmanın ardından Mert Nobre fırtınası esti. 
Brezilyalı golcü karşılaşmanın ardından hakem Fırat Aydınus'la öfkeli bir şekilde konuştuktan sonra soyunma odasının yolunu tuttu. Sinirine hakim olamayan 32 yaşındaki futbolcu soyunma odasının kapısını yumrukladı. 

Nobre'nin yumruklarının ardından bir anda kapının camları kırıldı. Takım arkadaşlarını şaşırtan ve ilk kez böyle bir tepki gösteren Nobre'nin daha sonra sakinleştiği öğrenildi.

Öte yandan Mersin İdmanyurdu Teknik Direktörü Giray Bulak, "Maçın ardından Nobre yenilgiyi hazmedemediği için böyle bir tepki verdi "dedi.