Hayaldi gerçek oluyor
Kastamonu ile Çankırı arasında yıllardır hayal edilen Ilgaz Dağı Tüneli, yapım çalışmaları başladı.
Cumhuriyetin ilk yıllarından itibaren kış aylarında sıkça kazaların yaşandığı ve ulaşımın aksadığı Kastamonu ile Çankırı arasındaki Ilgaz Dağında, yapılacak tünel için start verildi. İki yıldır devam eden proje ve ihale sürecinin tamamlanması ardından ihaleyi kazanan firma, dağın iki tarafından da inşaat çalışmalarını başlattı.

Toplam maliyeti 275 milyon lira olan 4 bin 700 metre uzunluğundaki tünel, 2014 yılında tamamlanınca, hem iki il arasındaki mesafe 5,5 kilometre kısalacak hem de yılda 38 milyon lira ekonomiye katkı sağlanacak.

"Proje çalışmaları 2011de başladı"

Karayolları 15. Bölge Müdürü Sami Uyar, AA muhabirine yaptığı açıklamada, Cumhuriyetin ilk yıllarından itibaren gündemde olan Ilgaz Tünelinin Kastamonulu ve Çankırılıların hayali olduğunu söyledi.

 2000 yılına kadar herhangi bir çalışma olmadığını hatırlatan Uyar, bu tarihten sonra güzergah araştırmalarının gündeme gelmeye başladığını belirterek, "Ilgaz Tünelinin proje yapım çalışmalarına 2011 yılında başlanmıştır. Aynı yıl içerisinde projesi tamamlanarak, işin ihale sürecine girilmiştir. 2012 yılında yapılan ihaleyle Kastamonunun yıllardır özlemini çektiği Ilgaz Dağı Tünelinde yapım çalışmalarına geçilmiş oldu diye konuştu.

"Çankırı-Kastamonu arası, yarım saat kısalacak"
 
Ilgaz Dağının aşılmasıyla Kastamonunun batıda Bulgaristan üzerinden Avrupaya, doğuda İran üzerinden Asya ve Ortadoğu ülkelerine açılacağını vurgulayan Uyar, şöyle devam etti: Projemiz, Çankırı-Kastamonu yolunu, 17 kilometreden 11,5 kilometreye düşürmektedir. Dolayısıyla 5,5 kilometrelik bir kısalma sağlayacaktır. Kısalan yol sayesinde, akaryakıt, amortisman işletme, ulaşım ve nakliye giderlerinde azalma meydana gelecektir. Bu da hesaplamalar göre, ekonomiye yıllık 38 milyon lira katkı sağlayacaktır. Aynı zamanda bu yolumuz sayesinde, önceden 1,5-2 saat olan Çankırı-Kastamonu yolu, en az yarım saat kısalacaktır. Kastamonunun hayali olan Ilgaz Dağı Tüneli önceden hayaldi, şimdi ise gerçek oldu.
 
"Kastamonu, Ilgaz Dağı nedeniyle gelişemedi"
 
Kastamonu ve Batı Karadeniz yöresinin, Ilgaz Dağı ile Türkiyenin güneyinden ayrıldığını ifade eden Uyar, dağın Kastamonu ve yöresine ulaşma konusunda engel konumda yer aldığını belirtti.

 Uyar, Kastamonu ve yöresinin, doğal kaynakları ve turistik yerleriyle oldukça büyük bir ekonomik potansiyele sahip olmasına karşın, Ilgaz Dağı nedeniyle gelişemediğini vurgulayarak, tünelin yapılmasıyla potansiyelin ülke ekonomisine kazandırılacağını kaydetti.