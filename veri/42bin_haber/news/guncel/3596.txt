Tokat'ta yaşlı adam ölü bulundu
Tokat'ta, Yeşilırmak kenarında yaşlı bir kişinin cesedi bulundu.
Uzunburun mevkisinde, Yeşilırmak kenarında bir ceset gören vatandaşlar, durumu polise bildirdi. Bunun üzerine bölgeye giden ekipler, cesedin bulunduğu alanı güvenlik çemberine aldı.

Yapılan incelemede, av tüfeğiyle başından vurularak hayatını kaybeden şahsın 69 yaşındaki Rüstem Erkut olduğu belirlendi. Cesedin yanında bulunan av tüfeği incelemeye alındı.

Erkut'un cebinden, 'Çok borcum var, ödeyemedim' yazılı bir not çıktığı bildirildi.

Ceset, Tokat Devlet Hastanesi morguna kaldırıldı.