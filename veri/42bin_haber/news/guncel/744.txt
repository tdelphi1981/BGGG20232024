5 Albay Türkiye'ye sığındı
Ülkelerindeki iç karışıklıktan kaçarak muhaliflere katılan 5 albayın da aralarında bulunduğu askerler ile aileleri Türkiye'ye sığındı.
 Hatay'ın Reyhanlı İlçesi'ne bağlı Bükülmez Köyü sınırına sabah erken saatlerde gelen Suriyeliler, Türkiye'ye geçmek istedi. Sınırda bulunan görevliler tarafından işlemleri yapılan ve Suriye ordusundan ayrıldığı belirtilen 5 albay, 1 yarbay, 2 binbaşı, 3 yüzbaşı, 2 üsteğmen, 2 başçavuş ile ailelerinden oluşan 43 kişilik grup, güvenlik önlemleri altında Apaydın kampına gönderildi.