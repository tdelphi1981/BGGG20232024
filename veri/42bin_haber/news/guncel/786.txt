Taraf'ta istifa depremi
6 yıl önce yayın hayatına başlayan, özellikle Balyoz ve Ergenekon konularındaki haberleriyle dikkat çeken Taraf Gazetesi'nde istifa depremi yaşandı. Gazetenin Genel Yayın Yönetmeni Ahmet Altan, yardımcısı Yasemin Çongar ve yazar Murat Belge istifa etti. Gazetenin sahibi, istifalar nedeniyle Taraf'ın kapatılacağı iddialarını yalanladı. Altan'ın yerine geleceği iddia edilen Yıldıray Oğur Twitter'dan açıklama yaptı. Gelişmeler üzerine Taraf Ankara Bürodan rest geldi: Altan yoksa biz de yokuz.

Taraf gazetesi, dün gece Ahmet Altanın istifasıyla sarsıldı. Yıllardır maddi sıkıntılar nedeniyle maaşların zaman zaman ödenmediği gazetede, Altanın ayrılık kararı üzerine Yasemin Çongar da sabah saatlerinde Ahmet Altan yoksa ben de çalışmam diyerek istifasını sundu. Röportajlarıyla ses getiren Neşe Düzel ve "Türkiye'nin Halleri" isimli köşeyi yazan Murat Belge de istifa eden isimler arasında yerini aldı. 
Toplantı yapan gazete çalışanlarından Yazı İşleri Müdür Yardımcısı Mehtap Genç ve Ekonomi Şefi Eylem Düzyol başta olmak üzere bütün birim yöneticilerinin istifa kararı aldığı belirtiliyor.  
  Bir zamanlar Ahmet Altan'a tapıyordu  
'FEVRİ OLMAYIN UYARISI' 
Gazete çalışanlarını fevri olmamaları konusunda uyaran Yasemin Çongar, Bu gazeteyi bugüne kadar beraber çıkarttık, bundan sonra da sizler çıkartacaksınız diye konuştu. Ahmet Altan okurları için Veda Yazısı yazdı. Taraf çalışanları iki aydır maaşlarını alamıyor 
   TARAF YOLUNA DEVAM EDECEK 
Taraf gazetesinin sahibi Başar Arslan, gazetenin kapatılacağı iddialarını yalanladı. Arslan, 'Taraf yoluna devam edecek. Ahmet Altan ve ekibinin çok büyük hizmetleri oldu. Dostluğumuz sürecek' dedi.

'DEMOKRASİ TARİHİNE GEÇTİLER'

Taraf gazetesinin sahibi Başar Arslan, Kurucu Genel Yayın Yönetmeni Ahmet Altan, Genel Yayın Yönetmen Yardımcısı Yasemin Çongar ve kurucu ekipte yer alan Neşe Düzel'in istifalarının ardından "gazetenin lağvedileceği" iddialarını yalanladı. T24'e konuşan Arslan, "Taraf yoluna devam edecek. Altan ve ekibinin çok büyük katkıları oldu. Yaptıklarıyla demokrasi tarihine geçtiler" dedi. 

Başar Arslan, ayrılık gerekçesi olarak "Çok önemli işler yaptılar ve yoruldular. Geldiğimiz noktada bir anlayış farkı oluştu" dedi. Arslan, şunları söyledi: "Taraf'ı lağvetme, kapatma söz konusu değil. Taraf yoluna devam edecek. Çok büyük hizmetleri oldu, çok önemli işler yaptılar. Türk demokrasi tarihine geçtiler. Ama yoruldular, geldiğimiz noktada bir anlayış farkı oluştu. Ahmet Altan'la elbette dostluğumuz sürecek." TWITTER'DAN DUYURDU 
Haberi, Taraf Gazetesi Yazı İşleri Müdürü Kurtuluş Tayiz sosyal paylaşım sitesi Twitter'daki hesabından duyurdu. 
 
T24 internet sitesinin Genel Yayın Yönetmeni ve Taraf Gazetesi'nde de yazan Doğan Akın da bilgi aldığı Taraf yöneticilerinin istifa haberini doğruladığını belirtti. 
OĞUR'DAN YALANLAMA 
Son dönemde Ahmet Altanla köşesi üzerinden tartışan Yıldıray Oğurun genel yayın yönetmenliği koltuğuna en yakın isim olduğu iddia ediliyordu. Oğur bu iddiayı Twitter'dan ''Taraf'a Genel Yayın Yönetmeni olduğum iddiaları külliyen yalandır'' yazarak yalanladı. 
ALTAN YOKSA BİZ DE YOKUZ 
GENEL Yayın Yönetmeni Ahmet Altan, Yardımcısı Yasemin Çongar ve Neşe Düzelin Taraf gazetesiyle ilişkilerinin koparılması üzerine gazetenin Ankara bürosunun çalışanları da onlar yoksa biz de yokuz dediler. 
Gazeteciler yaptıkları açıklamada şunları kaydetti: 
Ahmet Altanın Tarafında çalışmaktan özlük haklarımızda yaşadığımı ciddi sıkıntılara rağmen her zaman mutlu idik. Gazeteyi var etmiş olan Altan ve Çongarın yokluğu halinde Tarafın, silahlı ya da silahsız, özellikle de hükümet dahil tüm iktidar odaklarına karşı editoryal bağımsızlığını koruyabileceğini düşünmüyoruz. Bugüne kadar işverenden alamadığımız-eksik aldığımız maaş dahil hak ve alacaklarımızın ödenmeme tutumu üzerine, gazete genel yayın yönetiminde yapılan bu yıkıcı değişiklik tercihi üzerine öncelikle, yasal hak ve alacaklarımızın artık lütfen ödenmesi gerektiğini aksi durumun, her birimizin iş akdini haklı fesih nedeni olacağını hatırlatırız. Ahmet Altan ve Yasemin Çongar yoksa bizim de gazetede olmamızın bir anlamı yoktur. Çok emin olduğumuz diğer şey de ne denilirse denilsin, Altanın gazeteden koparılması bir siyasi tercihtir, bunda siyasi iktidara yaptığı muhalefetin payı olmadığını kimse bize söylemesin. Altan ve Çongarın, eski görevlerine en kısa sürede döndürülmelerini bekliyor, aksi durumda bizim de bir değerlendirme yapacağımızı iletiyoruz. 
SOSYAL MEDYAYI SALLADI 
Taraf Gazetesi'ndeki istifa depremi sosyal medyada da büyük yankı buldu. Gazeteciler olayı twitter hesaplarından şöyle değerlendirdi: 
Tufan Türenç ?@tturenc 
Ahmet Altan ve Yasemin Çongar Taraf''tan istifa ettiler deniyor. Doğruysa muhalefet yapmaya başladıkları için onların da ipi çekildi demek 
Amberin Zaman ?@amberinzaman 
Sevgili yasemin congar ve ahmet altansiz taraf artik yoktur demek. Tarifsiz bir uzuntu, sikinti icersindeyim. 
eren eğilmez ?@erenegilmez 
Ergenekon davası karar aşamasına gelir misyon tamamlanır Ahmet Altan, Yasemin Çongar gider Taraf'ın görevi son bulur desek? 
Elif Çakır ?@elifcakirr 
Ahmet Altan, Yasemin Çongar'in istifa haberi dogruymus... Ne oldu da istifa karari aldilar entresan... İktidar baskisi demezler umarim;)) 
 İSTİFA  SONRASI HİSSEDE SERT HAREKETLER 
Taraf'ta arka arkaya yaşanan istifalar ve gazetenin yayın hayatına devam edip etmeyeceği ile ilgili spekülasyonlar şirketin borsadaki hisselerini de etkiledi. İlk seansı yüzde 1.39 artışla 7.32 liradan tamamlayan hisseler ikinci seans yönünü aşağı çevirdi. Bir ara yüzde 7.4 kayıpla 6.68 liraya kadar gerileyen hisseler daha sonra toparlandı ve seans sonunda düne göre yüzde 0.3'lük yükselişle 7.24 liradan kapattı.supertitiz ?@super_titiz 
Zamanında Yalçın Küçük, Yasemin Çongar Milliyet'in Washington temsilcisi iken "Washington'un Milliyet Temsilcisi" demişti. Bak aklıma geldi 
TOKYOPHONE ?@halil_calik 
Yasemin Çongar ve Ahmet Altan; bir gün o çember gelir sizi de boğmaz mı zannetmiştiniz? 
Barış Zeren ?@zerenbaris 
Ahmet Altan ile Yasemin Çongar batan gemiden atlamışlar... Neşe Düzel de peşlerinden... Malum, denizlerimizde fırtına giderek şiddetleniyor. 
ergunbabahan ?@ebabahan 
Ahmet Altan, Yasemin Congar ve arkadaslari cok az insanin alacagi bir risk aldi ve basin tarihine gecti
 
  
  
 