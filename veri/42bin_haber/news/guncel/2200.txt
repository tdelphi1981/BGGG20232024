Patriot protestocularına polis müdahale etti
Adana'da Patriot savunma sistemlerinin İncirlik Üssü'ne kurulmasını protesto eden göstericilere polis müdahale etti. Pankart açıp slogan atan 5 göstericiyi gözaltına alan polis, 'trafiği tehlikeye düşürmek'ten de 70'er lira ceza kesti.
Halkevleri ve Öğrenci Kolektifi üyesi 5 kişi, merkez Seyhan ilçesi Cemalpaşa Mahallesi'ndeki AK Parti il binası önünde trafiği keserek "Patriotlara hayır" pankartı açtı. Gruba polis müdahale etti. Çevik kuvvet ekipleri 1 kadının da aralarında olduğu 5 kişiyi gözaltına aldı. Polise bir süre direnen eylemciler, daha sonra kelepçelenip polis minibüsüne bindirildi.