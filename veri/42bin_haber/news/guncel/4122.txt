Tüm kameralar kaldırılmalı
Telekulak Araştırma Komisyonu Başkanı Zeyid Aslan, insanın eşinin bile bilmesini istemeyeceği özel durumları olabileceğini belirterek, Sokakta, çarşıda, AVMde izleniyorsunuz. MOBESEler ve kameralar kaldırılmalı dedi. Ancak güvenlikten de vazgeçilemeyeceğini söyleyen Aslan, Güvenlikle özgürlük arasında ince çizgiyi ortaya koyacağız diye konuştu.
MECLİS Telekulak Araştırma Komisyonu Başkanı Zeyid Aslan, emniyetin kullandığı MOBESE ve alışveriş merkezlerindeki tüm kameraların mahremiyete müdahale ettiğini savunarak, kaldırılmasını önerdi. Aslan, Belli yaşın üzerindeki erkeklerin özel alışverişleri olabilir. Öyle ki eşi bile bilsin istemeyebilir. Ama hepsi tepeden kameraya alınıyor dedi. 
HAYATLARI DARMADAĞIN 
Çalışmaya yeni başlayan komisyonun yol haritasını değerlendiren Aslan, yasadışı dinleme ve izlemenin mağdurlarından eski CHP Genel Başkanı Deniz Baykal, eski CHP milletvekili Nesrin Baytok, eski MHP yöneticileri ve Başbakan Tayyip Erdoğanı, kendileri istemeleri halinde komisyona davet edebileceklerini söyledi. Aslan, Deniz Bey, Nesrin Hanım gelmek isterler mi bilmiyorum. Hepsinin hayatı darmadağın oldu. Şu anda gündemimizde bunlar yok. Biz çalışmamızı yaparız, kendileri isterse değerlendiririz dedi. 
BANA GÖRE TAMAMI MAĞDUR 
Aslan, Meclisin bir bölümü telekulak mağduru değerlendirmesine karşı, Bence bir bölümü değil, yüzde 100ü mağdur dedi. Adalet Bakanlığı, TİB ve güvenlik birimlerinden uzmanları dinleyeceklerini vurgulayan Aslan, Ben yasal dinlemeden çok, yasadışı dinlemeden nasıl kurtuluruz, ne yapmamız lazım onları öğrenmek istiyorum diyerek, şunları söyledi: 
EŞİNDEN BİLE GİZLİ OLABİLİR 
Komisyon olarak görevimiz özel hayatın gizliliğinin ihlal edilmesini önlemekle ilgili çalışma yapmak, sadece dinlemeler değil. Sokakta yürüyorsunuz izleniyorsunuz, çarşıya gidiyorsunuz izleniyorsunuz, AVMlere gidiyorsunuz, izleniyorsunuz. Kendi apartmanınıza girerken koridorlarınız dahil izleniyorsunuz. Hayatımızın yüzde 90dan fazlası zaten MOBESElerle izleniyor. Bana göre bunların kalkması lazım. Alışveriş merkezinde çok özel şeyler de alıyor. Belli yaşın üzerindeki erkeklerin özel alışverişleri olabilir. Öyle ki, eşi bile bilsin istemeyebilir. Ama orada kameraya alınıyor. Adam girdiği AVMde kimsenin bilmesini istemediği bir ürün almak istiyor, ama o tepeden çekiyor. İşte bu da aslında mahremiyet alanına müdahaledir. Sokakta da insanın özeli olabilir. Sevgilisine sarılır, eşiyle dolaşır, kendine göre birtakım hareketler yapar. Kameraların her alanı çekmesi rahatsız edici. 
BİR DE GÜVENLİK BOYUTU VAR 
Ama bir de işin güvenlik boyutu var. Suçluların yüzde 90ı da bu yöntemlerle yakalanıyor. Güvenlik boyutu dolayısıyla herhalde bunların kaldırılması söz konusu olamaz. Güvenlik ile özgürlük arasında ince bir çizgi bulunuyor. Ne güvenlikten vazgeçilmeli ne de bireylerin özgürlüğüne müdahale edilmeli. Belki komisyon raporunda Bu ince çizgi ne olmalıyı ortaya koymaya çalışacağız. Eğer Bireylerin özgürlüğü diyorsak MOBESElerin kalkması lazım. Ama bir yandan da bireylerin güvenliği var.       
Bizi dinliyor musunuz? 
MECLİS Telekulak Araştırma Komisyonu Başkanı Zeyid Aslan, milletvekillerinin Meclis Başkanlığına verdiği telefon numaralarını, Telekomünikasyon İletişim Başkanlığına göndererek Dinleme var mı diye tespit isteyebileceklerini söyledi. Komisyona dün Adalet Bakanlığı Daire Başkanı Mustafa Taşkın ile Telekomünikasyon İletişim Başkanlığı (TİB) yetkilileri gelerek yasal dinlemelerle ilgili prosedürleri anlattılar. Taşkın, dava açılmaması durumunda elde edilen verilerin imha edilmesine yönelik düzenleme yapılması gerektiğini vurguladı. Aslan da milletvekillerinin dinlenip dinlenmediği konusunda şunları söyledi: Milletvekilleri yasadışı dinleniyorsa onu tespit etmek mümkün değil. Teknolojiyle baş etmek mümkün değil. Arkadaşlarımızın Meclis Başkanlığına verdiği telefon numaralarını TİBe gönderir ve Bu telefonlarla ilgili bir dinleme var mıdır? tespitini isteyebiliriz. Bence de istemeliyiz. 
419 KAYNAK İZLENİYOR 
TİB yetkilisi, yalnız cep telefonu üzerinden değil, internet dahil 419 ayrı ses taşıyıcı sistemin dinlenip izlenebildiğini anlattı. Dinleme ve kayıt işlemleri de ilgili kurumlarda yapılıyor.