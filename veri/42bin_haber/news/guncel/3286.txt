Müsrif kocanın maaşı karısına
Avukat Zeynep Baydar Gün, müvekkili Z. P.nin emekli eşi M.P. hakkında Emekli maaşını çektiği gün eve gelmediği, fütursuzca harcamalar yaparak evin geçimini ihmal ettiği, para bitince eve döndüğü, müvekkilinin sosyal güvencesi olmadığını belirterek, Tasarruf yetkisinin kısıtlanması davası açtı.
Dava Ankara 1inci Aile Mahkemesinde görüldü. Hâkim Muammer Bıçakcı, 27 Aralık 2010 tarihli kararında davacı kadını haklı bularak, evinin geçimini ihmal eden kocanın devletten aldığı maaşının 3te 2sinin Zeliha P.ye bağlanmasına karar verdi. M.P.nin temyiz ettiği dava Yargıtay 2nci Hukuk Dairesinde incelendi. Daire, itirazı haksız buldu ve kararı onadı. Yargıtayın bundan sonra emsal teşkil edecek olan kararı şöyle: Medeni Kanunun 196/1 maddesi uyarınca, ailenin geçimi için harcanmak üzere davacı kadına ödenmesine ve bu pay üzerindeki tasarrufun davacının rızası ile yapılmasına oy birliği ile onanmasına karar verilmiştir.  
 