Şemdinli'de deprem
HAKKARİ'nin Şemdinli İlçesi'nde, bu sabah Richter ölçeğine göre 4.2 büyüklüğünde deprem meydana geldi.
Boğaziçi Üniversitesi Kandilli Rasathanesi ve Deprem Araştırma Enstitüsü'nden alınan bilgiye göre saat 10.03'te meydana gelen depremin büyüklüğü Richter ölçeğine göre 4.2 olarak kaydedildi. Merkez üssü Hakkari'nin Şemdinli İlçesi'nin Irak sınırında bulunan Tütünlü Köyü olarak belirlenen depremde ilk belirlemelere göre ölen ve yaralanan olmadı. Kısa süreli paniğe neden olan deprem, çevre köyler ve Şemdinli İlçesi'nde hissedildi.