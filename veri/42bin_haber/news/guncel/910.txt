Türk gazeteci serbest
Perşembe gününden beri Suriye'de kayıp olan Amerikan NBC Televizyonunun Türkiye Temsilcisi Aziz Akyavaş serbest bırakıldı. Akyavaş ve beraberindeki 2 Amerikalı gazetecinin Suriye'de tutuldukları sırada çekilmiş fotoğraf da basınla paylaşıldı.
NBCnin Ortadoğu muhabiri Richard Engel ile birlikte Suriyeye giden Aziz Akyavaştan geçtiğimiz perşembe gününden bu yana haber alınamıyordu. Sanatçı Hümeyranın da amcasının oğlu olan Aziz Akyavaş, bu sabah Hatayın Reyhanlı İlçesindeki Cilvegözü Sınır Kapısına geldi.  
Savaş muhabirliğinde tecrübeli olan Aziz Akyavaşın yanında 2 Amerikalı, 1 de Ürdünlü gazetecinin olduğu bildirildi. 
''ÇATIŞMA ÇIKTI, 2 KİŞİ ÖLDÜ, BİZİ KURTARDILAR'' 
Cilvegözü Gümrük Kapısında işlemleri yapıldıktan sonra Türkiyeye geçen gazeteci Aziz Akyavaş, Suriye ordusuna bağlı milisler tarafından kaçırıldıklarını, muhalifler tarafından kurtarıldıklarını, kurtarma operasyonu sırasında çıkan çatışmada 2 kişinin öldüğünü, ekiplerinden 1 kişinin de kayıp olduğunu söyledi. 
NTVye canlı yayınla katılıp yaşadıklarını anlatan Aziz Akyavaş, perşembe günü kaçırıldıktan sonra gözlerinin bağlandığını, ellerinin kelepçelendiğini belirterek başından geçenleri şöyle anlattı:
"Fiziksel bir baskı görmedik ama psikolojik baskı gördük. Gözlerimiz bağlı, ellerimiz kelepçeliydi. Ara sıra başımıza silah dayıyorlardı, yemek yoktu. İlk yakalandığımızda kameraya kayıt yaptılar. İsmimizi, hangi şirkete çalıştığımızı ve bağlı olduğumuz devletten bizi kurtarmaları için yardım istememizi söylediler. Bu görüntüleri internette yayınlayacaklarını söylediler. Ancak yayınlayıp yayınlamadıklarını bilmiyorum. Her gece farklı evlere götürdüler, bazen aynı gece iki farklı eve götürüldük. Bazen iki ev arası 2-3 dakika bazen de 20 dakika sürüyordu. İlk kez ana yola çıktık dün akşam. Bizi arayan muhalif grubun denetimlerine takıldı. Önce havaya uyarı ateşi açtılar, bizi taşıyan araç durmayınca, bu kez hedef gözeterek ateş açıldı. Şoför ile yanındaki koruma da ateş açtı. Çatışma sırasında bizi kaçıranlardan 2si öldü. Bizi takip eden bir başka araç vardı o da çatışma çıkınca bizi bırakıp kaçtı. Muhalifler bizi kurtardı ve Cilvegözüne getirdi. Çorabımıza kadar tüm malzememiz ve eşyalarımızı aldılar. 1 arkadaşımız kayıp. Tecrübeli bir arkadaşımız. Umarım kısa sürede Türkiyeye döner." 
''SURİYEDE HER ŞEY KÖTÜYE GİDİYOR'' 
Yanında NBC ekibinden Amerikalı gazeteciler Johnad Wardkoostra ve Rıchad Harısogel ile Ürdünlü gazeteci Gıhazı Muhammad Jaman Balluz ile Türkiyeye dönen Aziz Akyavaş, Suriyedeki gelişmeleri başından bu yana takip ettiğini, her geçen gün ülkenin daha kötüye gittiğini söyledi.  
21 ayda Suriyeye 8-9 kez gittiğini belirten Akyavaş şunları söyledi:
"Her geçen gün Suriye daha kötüye gidiyor. Çatışmaların şiddeti artıyor, daha çok insan ölüyor. 2 milyon insan evlerini terk etmiş, sınırlara gelmiş. 1 milyon insan da ülke içinde mülteci durumunda. Durum gittikçe daha kötü hala geliyor." 
Aziz Akyavaş, tekrar görevlendirilmeleri halinde tekrar Suriyeye gidebileceğini de sözlerine ekledi. 
Pasaportları bulunmadığı için sınır kapısında işlemleri uzun süren, Gümrük ve Kaçakçılık İstihbarat Bölümünde ifadeleri alınan Akyavaş ve yanındaki gazeteciler, gümrükten çıkışta soruları yanıtsız bırakıp hızla uzaklaştı ve ABDye gideceğini söyledi. 
ESARETTEN İLK FOTOĞRAF 
Bu arada Aziz Akyavaş ve ABD'li gazetecilerin Suriye'de bulundukları yerde çekilniş olan bir fotoğraf basınla paylaşıldı. 
Akyavaş ve arkadaşlarının göründüğü fotoğrafta Arapça, "ya da ölürüz" yazısı dikkat çekiyor.