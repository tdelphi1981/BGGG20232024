Savcılara bilgi belge gönderdik
Meclis Darbe ve Muhtıraları Araştırma Komisyonu Başkanı Nimet Baş, 12 Eylül davası savcısının ardından, Diyarbakır ve Malatya savcılarının komisyondan istediği, Faili meçhuller, JİTEM çalışmaları ve Hizbullah dosya ve belgelerini gönderdiklerini söyledi. Baş, 12 Eylül darbe belgelerinin tamamına yakınını savcıya gönderdik. Ancak bunlar arasında kamuoyuna yanlış açıklanan, paşaların malvarlıkları listesi yok dedi.
TBMM Darbe ve Muhtıraları Araştırma Komisyonu, dönem araştırmaları yapan savcıların başvuru yeri oldu. 12 Eylül davası savcısının belge talebinden sonra Diyarbakır ve Malatya savcıları da komisyona başvurarak, Faili meçhuller, JİTEM çalışmaları ve Hizbullah dosya ve belgelerini istedi. Komisyon, kendisine İçişleri Bakanlığı ve MİTten gelen belgeleri gönderdi. Komisyon Başkanı Nimet Baş, 12 Eylül darbe belgelerinin tamamına yakınını savcıya gönderdiklerini, ancak belgeler arasında kamuoyuna yanlış açıklanan, paşaların malvarlıkları listesinin bulunmadığını söyledi. Baş, Biz MASAKtan bilgileri istedik. Genel bilgiler geldi. Savcıya gönderdiğimiz belgeler arasında bu yok. Zaman sorunu nedeniyle bu bilgileri tapudan teyit edemediğimiz için değerlendirmelerimiz arasında yer almadı dedi. Baş, Cumhurbaşkanı Abdullah Gül, Başbakan Tayyip Erdoğan, CHP Lideri Kemal Kılıçdaroğlu ve MHP Lideri Devlet Bahçelinin bizzat kendisini arayarak, çalışmalarından dolayı teşekkür ettiğini söyledi. Baş, sorular üzerine Süleyman Demireli dinlerken zorlanmadığını, eski CHP Genel Başkanı Deniz Baykalın komisyona yönelik tavrını değerlendirmek istemediğini söyledi. Baş, Bu işe nereden girdik dediğiniz zamanlar oldu mu? sorusuna Hayır hiçbir zaman, öyle isyan duygularım olmadı yanıtını verdi.  
MHPLİ YENİÇERİDEN KOMİSYONUN ENLERİ 
Komisyonun MHPli üyesi Özcan Yeniçeri, darbeci paşaların çoğunluğunun karacı olduğunu söyledi. Darbecilerin sıradan insanlar gibi sebze yemediğini, et ve pirzola ile beslendiğini iddia eden Yeniçeri, Bakın denizciler pek darbe işine karışmaz. Çünkü onlar balıkla beslenir. Balıkla beslenenin zekası ve beyni daha fazla gelişir dedi. Yeniçeri, çalışmalarının enlerini de yaptı. Tüm komisyon üyelerinin gülerek dinlediği liste şöyle:
- En etkilendiğim: Süleyman Demirel, 4 saat soru sorduk hiç bir şey söylemedi. 
- En politik davranan: Başbakan, 28 sayfa yazmış, hiçbir şey söylememiş.
- En artist: Sırrı Süreyya Önder (Nimet Baş komisyon üyelerini dahil etmeyin uyarısı yaptı)
- En sıkıntı çektiğim: İşkence iddiaları nedeniyle dinlenen Adil Serdar Saçan. Laubali ve milli iradeyi takmaz biçimde gelmesine çok kızdım.
- En hoşuma giden: 1. sınıf darbecilerin darbe aleyhtarı konuşmaları.
- En anlamsız: Olanları değil de, olması lazım geldiğini söyleyenler.
- En ilginci: MBK üyesi Şefik Soyuyücenin bir gün kapısını bir Musevinin çalması ve ertesi gün zengin olması(!)
- En absürd: Ne için çağrıldığı belli olmayan pisi pisi-Sisi. Kendisini 1 dakika 
32 saniye dinleyebildim. Estetik, adap, 
edep değerlerimiz dumura uğramasın diye dışarı çıktım.
- En doğrucu: Hiçbiri. Kimse 
doğruyu söylemedi. Herkes kendi 
doğrusunu söyledi.
- En eksik gördüğüm: Darbelerin dış bağlantıları. ABD ve İsrail bağlantısı çıkarılmadı.
- Sonuç: Bütün dinlediklerimizin ortak paydasını alıp, tersini düşündüğümüzde gerçeği görürsünüz. 
Kahvaltı sohbeti 
MECLİS Darbe ve Muhtıraları Araştırma Komisyonu Başkanı Nimet Baş, Ankara Çukurambardaki bir pastanede gazetecilerle bir araya geldi. Komisyon üyeleri ile birlikte kahvaltılı basın toplantısı düzenleyen Baş, yiyeceklerini de 
açık büfeden 
kendisi aldı. Baş, gazetecilerin çalışmalarıyla ilgili sorularını yanıtladı. Baş, sohbet sonrasında da kameralar karşısında kısa bir açıklama yaptı. - Rıza ÖZEL / ANKARA