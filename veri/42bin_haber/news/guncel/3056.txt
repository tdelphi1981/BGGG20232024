İnşaatta göçük, 4 işci yaralı
Pendik'te 5 bir inşaatın en üst katına beton atılırken üzerinde 4 işçinin bulunduğu iskele çöktü. Göçük altınada kalanda kalarak yaralanan 4 işçi olay yerine gelen ambulanslarla hastaneye kaldırıldı.
Kurtköy Çamlık Mahallesi Meşe sokak üzerinde saat 16.30 sıralarında 5 katlı bir inşaatın en üst katına beton atılırken iskele betonun ağırlığına dayanamayarak çöktü. Kaza sırasında iskelenin üzerinde bulunan 4 işçi de kalıplarla birlikte 3 kat aşağıya düştü. Yeni atılan betonun altında kalan işçiler diğer arkadaşları tarafından ıslak betonun içinden çıkarıldılar. Kazanın ardından olay yerine sağlık, polis ve itfaiye ekipleri sevkedildi. Yaralanan işçiler Şahin Bozkurt, Sebahattin Aras, Abdulhaşim Güler ve Murat Güler olay yerine gelen ambulanslara konularak Marmara Üniversitesi Pendik Eğitim ve Araştırma Hastanesi'ne kaldırılarak tedavi altına alındılar. Yaralılardan ikisinin durumunun ciddiyetini koruduğu öğrenildi. 

Polis ekipleri olay yeirnde yaptıkları incelemenin ardından beton atmakta kullanılan iş makinesinin operatörünün ifadesini aldı. İş makinesi daha sonra otoparka çekildi. Kaza sırasında olay yerinde bulunan işçilerden Zeki Gül "Beşinci kata beton atılırken iskele çöktü. Arkadaşları betonun içinden çıkarıp ambulans çağırdık. Ambulanslarla hastaneye götürdüler" dedi.

Polis olayla ilgili soruşturma başlattı.