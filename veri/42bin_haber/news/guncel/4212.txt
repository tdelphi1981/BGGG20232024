Pazaryerinde köpek balığı şaşkınlığı
İZMİR'in Çeşme ilçesi açıklarında yakalanan 350 kilogramlık yavru köpek balığı Denizli'ye getirilip, bir süre pazar yerinde sergilendi. Denizliler, köpek balığını merakla inceledi.
Merkezi Denizli'de bulunan Hacı Reis Balıkçılık'ın dün gece Çeşme açıklarında ağlarına 350 kiloğram ağırlığında, yaklaşık 3 metre uzunluğundaki, camgöz cinsi yavru köpekbalığı takıldı. Denizli'ye götürülen köpek balığı Akhan Mahallesi'ndeki semt pazarında sergilendi.

Pazar yerine alışverişe gelen vatandaşlar ilk kez gördükleri köpek balığını merakla inceledi. Bazı vatandaşlar, kollarını köpek balığının ağzına sokarak şov yaparken, bazıları ise dokunamadı. Köpek balığı çocukların ise adeta maskotu oldu. Çocuklar filmler dışında ilk kez gördükleri köpek balığına dokunurken, bazıları da ölü olmasına rağmen korktu. Balıkçı Suat Çiftçi, köpek balığının pazar yerinde büyük ilgi gördüğünü belirtti. Köpek balığının kilosu 20 liradan bir restorana satıldığını öğrenildi.