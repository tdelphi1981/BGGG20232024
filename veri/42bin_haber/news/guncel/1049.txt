Yolcu treninde yangın paniği
Aydının Nazilli İlçesinde, Denizli-İzmir seferini yapan yolcu treninde bilinmeyen nedenle yangın çıktı. Hemzemin geçit görevlisinin fark ettiği alevler, itfaiye ekipleri tarafından söndürüldü. Yangında maddi hasar meydana gelirken, trendeki yolcular otobüslerle gönderildi.
HIZLI TRENDE YANGIN PANİĞİ / FOTO GALERİ 
Denizli-İzmir seferini yapan Salih Kavak yönetimindeki 32262 sefer sayılı 17.45 treninin arka sürücü bölümünde ilk belirlemeye göre kısa devre yapan kablolar nedeniyle yangın çıktı. Cumhuriyet Mahallesi hemzemin geçidinde görevli Ali Rıza Çakarın alevleri fark etmesiyle durumu Nazilli Gar Müdürlüğü yetkililerine bildirdi. Nazilli Garına yanaşan trendeki alevlere itfaiye ekipleri tarafından müdahale edilerek söndürüldü. Yangından dolayı yaralanan olmazken, trende bulunan 50 yolcu kısa süreli panik yaşadı. Yolcular trenden güvenli şekilde indirilirken, otobüslerle gidecekleri yere gönderildi. Trende maddi hasar meydana gelirken, ilk belirlemede göre yangının elektrik aksamındaki kabloların tutuşmasıyla başladığı tahmin ediliyor. 

 TREN YANGINI UCUZ ATLATILDI