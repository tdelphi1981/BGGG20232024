Ağaç keserken kayanın altında kalıp öldü
ANTALYA'nın Alanya İlçesi'nde geçen Ağustos ayında çıkan orman yangınında yanan ağaçların kesiminde çalışan 58 yaşındaki Hasan Örkmen, üzerine yuvarlanan kayanın altında kalarak öldü.
Olay, saat 12.00 sıralarında Alanya'ya 55 kilometre mesafedeki Bayır Köyü'nde meydana geldi. Geçen Ağustos ayında yaşanan orman yangınında yanan ağaçların kesim işinde çalışan Hasan Örkmen, dik yamaçtaki bir ağacı kesmek istedi. Bu sırada Örkmen'in üzerine kaya parçaları yuvarlandı. Kayaların altında kalan Örkmen olay yerinde öldü. 

Bayır Köyü'nde 29 Ağustos 2012'de çıkan orman yangınında 300 hektar kızılçam ormanı yanarak kül oldu. Yangın 3 günde kontrol altına alınabildi.