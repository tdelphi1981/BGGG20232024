Bağcılar'da karakol yakınına ses bombalı saldırı
Kadın kılığına giren iki şahıs Bağcılar 100. Yıl Kemal Paşa Polis Merkezi'nin arkasındaki sokağa ses bombası attı. Polis kaçan iki saldırganın yakalanmasın için Bağcılar'da geniş arama yaptı.
Saldırı, Bağcılar Demirkapı Mahallesi Fırınlı Sokak'taki 100. Yıl Kemal Paşa Polis Merkezi'n arka sokağına saat 23.00 sıralarında meydana geldi. İddiaya göre, kadın kılığındaki çarşaflı iki şahıs, Bağcılar 100. Yıl Kemal Paşa Polis Merkezi'nin arka sokağına ses bombası attı. Karakola ses bombası atan iki şahıs, olay yerinden hızla kaçarak kayıplara karıştı. Patlama sesi üzerine olay yerine çok sayıda polis ekibi sevk edildi. Polis ekipleri kaçan iki saldırganın yakalanmasın için Bağcılar'da geniş arama yaptı. 

Görgü tanıklarının ihbarı üzerine, polis kaçan saldırganları yakalamak için bir camiyi de aradı. Saldırganları camide de bulamayan polis ekipleri çevrede geniş güvenlik önlemi alarak, aramalarını sürdürdü. Saldırıda herhangi bir olumsuzluk yaşanmazken, ses bombasının atıldığı sokaktaki bir araçta maddi hasar meydana geldi. 

Polisin olayla ilgili araştırması devam ediyor.