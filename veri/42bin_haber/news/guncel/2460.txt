Patriotlar aktif hale getirildi
TÜRKİYEnin Suriyeden gelebilecek olası füze ve uçak saldırısı tehdidine karşı NATOdan istediği Patriot füze savunma sistemlerinden 2sinin Adanaya kurulumu tamamlandı.
Hollandadan gemiyle getirilen 2 Patriot bataryasından biri kent merkezine 10 kilometre uzaktaki İncirlik Hava üssü içine konuşlandırıldı. Bu bataryaya bağlı olarak 7 füze rampası, ayrıca kent merkezine 4 kilometre uzaktaki Adana Havalimanı yanındaki Seyhan İlçe Jandarma Komutanlığı içine konuşlandırılan diğer bataryaya bağlı olarak ise 5 füze rampası kuruldu.  
PATRIOTLAR AKTİF HALE GETİRİLDİ / FOTO GALERİ 
  Patriot test ediliyor Almanlar dondurma yiyor  
Bugün itibariyle aktif hale getirilen ve yönleri Suriyeye çevrilen füze rampaları, düzenlenen açık hava toplantısıyla basına tanıtıldı. Hava Kuvvetleri İletişim Şube Müdürü Binbaşı Cengiz Alabacak, Polonya NATO Sözcüsü Yarbay Darius Kacper ve Hollanda Birlik Komutanı Albay Marcel Buis, rampaların yakınında açıklama yaptı. Binbaşı Cengiz Alabacak, sistemin aktif hale geldiğini belirterek şöyle konuştu: 

"Planlamalar Genelkurmay, Dışişleri Bakanlığı ve NATOnun ilgili birimleri tarafından savunma tehdit ve lojistik kriterler göz önünde bulundurularak yapılmış ve bataryalar bahse konu yerlere konuşlandırılmıştır. Savunma amaçlı olarak kullanılacak bu sistemler, şu an itibariyle harekat yeteneğini kazanmıştır. Herhangi bir tehdidi önleyebilecek kabiliyete sahiptir." PATRİOTLAR AKTİF HALE GETİRİLDİ 


TÜRKİYENİN İSTEĞİYLE GELDİK

Türkiyenin davetiyle geldiklerini belirten Yarbay Darius Kacper ise görevlerinin Adanayı korumak olduğunu söyledi. Sistemin herhangi bir saldırıya karşı aktif olduğunu belirten Kacper şöyle konuştu:  
PATRIOT SİSTEMLERİ GAZİANTEP'TE

"Olası bir füze saldırısına karşı Adana halkını savunmak için buradayız. Hollandaya ait Patriot Sistemi, İncirlik Hava Üssü ve içinde bulunduğumuz alan içinde kuruldu. Bu bataryalara bağlı olarak 12 ateşleyici bulunuyor. Adana, Gaziantep ve Kahramanmaraşta konuşlandırılacak Patriot Füzeleri, Türkiye Cumhuriyetinin isteği üzerine konuşlandırılmışlardır. Toplam 3.5 milyon nüfusu korumaktır. Saldırı amacı veya uçuşa yasak bölge oluşturulmayacaktır. Bu sistemin buraya gelmesinin sebebi, Türkiyenin sahip olduğu hava savunma sistemine destek olmak amacını taşımaktadır. Bu sistem NATO tarafından gönderilmiştir. Şu an itibariyle bu batarya aktiftir. Suriyeden gelebilecek bir hava saldırısına karşı savunma yapabilir."

Basın mensupları füze rampalarına yaklaşık 300 metre yaklaştırılırken, fotoğraf ve görüntü çekimi için imkan sağlandı.