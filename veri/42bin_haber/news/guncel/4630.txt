BDP'li Tan: Kandil'e giden de yok, mektup götüren de
Abdullah Öcalan' ın Kandil' e yazdığı mektubu DTK Başkanı Mardin bağımsız milletvekili Ahmet Türk ile Van bağımsız milletvekili Aysel Tuğluk götürdü iddiasına yalanlama geldi.
İmralı'da Abdullah Öcalan'la görüşen BDP'li vekillerden Diyarbakır Milletvekili Altan Tan, 'Kandil'e KCK Yürütme Konseyi Başkanlığına' diye yazdığı mektubu, Mardin Bağımsız Milletvekili ve DTK Genel Başkanı Ahmet Türk ile Van Bağımsız Milletvekili ve DTK Genel Başkan Yardımcısı Aysel Tuğluk Kandil'e götürdüğü yönündeki haberlerin gerçeği yansıtmadığını söyledi. Tan, isimler konusunda toplantının devam ettiğini, toplantı sonucunda belirlenen isimlerin mektupları yerine ulaştıracağını belirtti.

 
Abdullah Öcalan, BDP milletvekilleriyle yaptığı görüşmenin ardından PKK'nın Kadil Dağı'ndaki yöneticileri ve Avrupa'daki PKK'lılara 'çözüm taslağı' adı altında mektupların ulaştırılması için BDP isim belirlemeye çalışıyor. Star'a konuşan BDP Diyarbakır Milletvekili Altan Tan bazı medya kuruluşlarının kendisini bile Kandil'e gönderdiğini belirterek, Ben buradayım halen. Beni bile gönderdiler. Halen isimler konusunda toplantımız sürüyor. Kandil'e gidende mektup götüren de yok dedi.

 
Bazı medya kuruluşlarında gidecek olan isimler konusunun gündeme geldiğini dile getiren Tan, Tan gitti gidiyor deniliyor. Bazı isimler ortada dolaşıyor. Tabiki bu isimlerden bazıları gidecek. Uzaydan birileri gelip gitmeyecek. Toplantı halindeyiz. Yarına kadar bu isimler konusunda netlik olacak. Bizler zaten 2 hafta zarfında bu işin noktalanmasını istiyoruz. Hiçbir şeyi gizli yapmıyoruz. Benim olduğum yerde karanlık işler olmaz. Süreci çok dikkatli götürdük. Şu ana kadarda bir sorun olmadı. Kamuoyundan destek aldık. Dikkatli olmak lazım. Medya dilini çok iyi kullanmalı. Tahminler üzerinden bir şeyler yapılıyor. Kendince bazı isimler ortaya atıyor. Ama şu an belirlenmiş bir isim yok diye konuştu.