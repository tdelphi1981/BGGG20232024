Darısı bizimkilerin başına
Arjantin'in darbe iktidarının lideri, bir kez daha ömür boyu hapse mahkum edildi.
ARJANTİN'DE 1976-1983 yılları arasındaki darbe iktidarının son lideri Reynaldo Benito Bignone, bir kez daha ömür boyu hapse mahkum edildi. Arjantin'in "son diktatörü" Bignone (85), Campo de Mayo askeri üssünde tutulanlara karşı insanlık suçu işlediği gerekçesiyle ömür boyu hapis cezası aldı.

Bignone'nin, ülkesinde çıkarıldığı mahkemede adam kaçırma, yasa dışı gözaltına alma, hırsızlık, işkence ve cinayetten suçlu bulunduğu belirtildi. Arjantin'deki darbe iktidarı sırasında, Campo de Mayo askeri üssünde 5 bin kadar kişinin alıkonulduğu, çoğunun burada öldürüldüğü ya da ortadan kaybolduğu biliniyor.

Darbe dönemine ilişkin çeşitli davalarda insan hakları ihlallerinden suçlu bulunan ve 2011 yılında ömür boyu hapse mahkum edilen Bignone, 1982-1983 yıllarında cuntanın başında bulunuyordu.