Anne dayağı öldürdü
Elmalıda 5 gün önce kafasından darbe aldığı iddiasıyla tedaviye alınan çocuğun beyin ölümünün gerçekleştiği bildirildi.
Antalya Eğitim ve Araştırma Hastanesi Beyin Cerrahi Sorumlusu Opr. Dr. Niyazi Nefi Kara, yaptığı açıklamada, çocuğun hastaneye geldiğinde kafasındaki ödem nedeniyle hayati tehlikesinin bulunduğunu ve çocuğun beyindeki bir damarında tıkanıklık olduğunu söyledi. Dr. Kara, tüm tedavi yöntemlerine karşın çocuğun dün akşam yapılan testler sonucunda beyin ölümünün gerçekleştiğini söyledi.

Çocuğun babası Osman Ağar ile bekleyen dede Mehmet Ağar çocuğun kafasından ağır bir şekilde darp edildiğini ileri sürdü. Baba Ağar da olayla ilgili anneden şüphelendiklerini, anne hakkında Elmalı Cumhuriyet Savcılığına suç duyurusunda bulunduklarını kaydetti.