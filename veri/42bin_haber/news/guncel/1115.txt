Meteoroloji'den fırtına uyarısı
Meteoroloji Marmara ve Kuzey Ege'de fırtına uyarısı yaptı.
 Meteoroloji Genel Müdürlüğü, rüzgarın Marmara'da Cumartesi günü öğle saatlerinden itibaren kuvvetini artırarak, doğu ve kuzeydoğu yönlerden 6-8 kuvvetinde (60-75 km/s) fırtına şeklinde eseceğinin tahmin edildiğini açıkladı. Fırtınanın Pazar akşam saatlerinde etkisini kaybetmesi beklendiği belirtildi.
 Fırtına nedeniyle meydana gelebilecek olumsuzluklara karşı başta denizciler ve balıkçılar olmak üzere, ilgililerin ve vatandaşların dikkatli ve tedbirli olmaları istendi.
 KUZEY EGE'DE DE FIRTINA BEEKLENİYOR
 Meteoroloji Genel Müdürlüğü, rüzgarın Kuzey Ege'nin kuzeyinde Cumartesi günü ilk saatlerinden itibaren kuvvetini artırarak, doğu ve kuzeydoğu yönlerden 6-8 kuvvetinde (60-75 km/s) fırtına, açıklarında 7-9 kuvvetinde (75-90 km/s) kuvvetli fırtına şeklinde eseceğinin tahmin edildiğini açıkladı. Fırtına'nın Pazar akşam saatlerinde etkisini kaybetmesinin beklendiği belirtildi.
 Fırtına nedeniyle meydana gelebilecek olumsuzluklara karşı başta denizciler ve balıkçılar olmak üzere, ilgililerin ve vatandaşların dikkatli ve tedbirli olmaları istendi.