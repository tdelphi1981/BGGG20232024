İskilipli Atıf Hoca unutulmadı
İskilipli Atıf Hoca, mezarı başında dualar eşliğinde anıldı.
Şapka Kanunu'na muhalefet ettiği gerekçesiyle İstiklal Mahkemesi tarafından yargısız infaz yapılarak 87 yıl önce bugün idam edilen ve 5 yıl öncesine kadar mezarının nerede olduğu dahi bilinmeyen İskilipli Atıf Hoca, mezarı başında dualar eşliğinde anıldı. 

Anma törenine katılmak üzere İskilip'e gelen gazeteci-yazar Abdurrahman Dilipak, Atıf Hoca'nın Osmanlı'dan Cumhuriyet'e geçiş döneminin sembol isimlerden biri olduğunu söyledi. Hem Osmanlı dönemini hemde cumhuriyete geçişi doğru anlamak için Cumhuriyet döneminde yaşananları onun eserlerini iyi incelemek gerektiğini kaydeden Dilipak 'Zor bir dönemde yaşadılar. İskilipli Atıf Hoca'ya yapılan haksızlık aslında kızım sana söylüyorum gelinim sen dinle kabilinden bir insana yapılan haksızlığın bütün bir topluluğa yapılmış bir tehdit olduğu algısıyla olaya bakmak gerekiyor. Atıf'a sadece haksızlık yapılmadı. O haksızlık bana benim babalarıma dedelerime de yapılan bir haksızlıktır. Tüm mazlumlara karşı inandığı gibi yaşamak isteyen insanlara karşı yapılmış bir haksızlıktır. Onun için İskilipli Atıf'ı öteki birisi olarak değil herkesin tüm mazlumların kendisi için örnek bir şahsiyet olarak kabul etmeleri gerekir. Bunu sadece geçmişi yad etmek öfkelenmek için değil, gelecekte aynı yanlışa düşmemek içinde bu tecrübeyi doğru kullanmak gerekiyor. Onun içinde gelecek nesillere İskilipli Atıf'ı doğru olarak aktarılması büyük önem taşıyor." dedi.

Atıf Hoca için Şanlıurfa'dan gelen Hamdi Karabulut ise , "Bugün Atıf Hocamızın ölüm yıl dönümü olması ile kabrini ziyaret ettik. Dualarımızı yaptık. Allah böyle hocalarımızı eksik etmesin. Ülkemizin ve yurdumuzun manevi değerinin en yükseklerinden olan bir zatımız bu zatımıza Allah rahmet eylesin. Bugün burada olmaktan mutluyuz. 'dedi.
 
Atıf Hoca'nın kardeşinin torunu olan Ahmet İmal ise, Atıf Hoca'nın kabrinin İskilip'e taşınması ve türbesinin yapılmasının kendilerini çok memnun ettiğini belirterek, "Devlet Hastanesi'ne isminin verilmesi bir anlamda iade-i itibar olduğu için yakınları olarak biz çok memnunuz." diye konuştu.

İskilipli Atıf Hoca için ilçenin tarihi camilerinden Ulucamii'nde mevlit de okutuldu.