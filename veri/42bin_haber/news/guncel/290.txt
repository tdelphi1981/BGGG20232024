20 bin paket kaçak sigara ele geçirildi
Yozgat Emniyet Müdürlüğü Kaçakçılık ve Organize Suçlarla Mücadele Şubesi (KOM) ve Boğazlıyan İlçe Emniyet Müdürlüğü ekipleri tarafından ortaklaşa düzenlenen operasyonda 20 bin paket kaçak sigara ele geçirildi. Sigaranın piyasa değerinin yaklaşık 100 bin lira olduğu belirtildi.
Bir ihbarı değerlendiren polis ekipleri, Gaziantep'ten Boğazlıyan'a kaçak sigara getirileceği bilgisine ulaştı. Bunun üzerine harekete geçen Yozgat ve Boğazlıyan polis ekipleri 27 FD 966 plakalı kamyonu Boğazlıyan girişinde durdurdu. Kamyonun kasasında yapılan aramalar sonucunda çuvallar içerisine konulmuş piyasa değeri yaklaşık 100 bin lira olan 20 bin paket kaçak sigara ele geçirildi. 

Olayla ilgili olarak M.Ö. (34) İ.Y. (42), H.Ç. (37), H.P. (37) ve E.A. (21) isimli şahıslar gözaltına alınarak, sorgulanmak üzere emniyet müdürlüğüne götürüldü.