Sierra'nın katilini bakın ne ele verdi?
Sarai Sierra'nın katil zanlısının 'Laz Ziya' lakaplı Ziya T. olduğu kesinleşti. Zanlının kıl örneğinden alınan DNA ile ABD'li kadının tırnak arasında bulunan doku ve tişörtündeki kan uyuştu. Laz Ziya'nın Suriye'ye kaçmaya çalıştığı ortaya çıktı.
Fotoğraf çekmek için geldiği İstanbul'da kaybolduktan 12 gün sonra Cankurtaran sahilindeki surlarda cesedi bulunan Sarai Sierra cinayetiyindeki sır perdesi ortadan kalktı. Polis Kriminal Laboratuvarı, Sierra'nın tırnaklarının arasında doku örnekleri ve tişörtünde kan damlası tespit etti. Doku örneklerinin ve kan damlasının DNA profili çıkarıldı. 

Surları inleten çığlık duyduk

Surların yanında yaşayan Mahmut G. polise verdiği ifadesinde, olay günü Ziya T'yı gördüğünü ve yüzünün iki yanında da tırnak izleri bulunduğunu anlattı. Bir başka tanık Hasan B'de, "Surlarda fotoğraf çekiyordu. Bizi de çekti. 10 dakika sonra surları inleten bir çığlık duyduk" dedi. Bu ifadelerin ardından cinayetin bir numaralı zanlısı olan 'Laz Ziya' lakaplp Ziya T'nin peşine düşen polis, Karabük'e kaçtığını belirledi. İstanbul'dan yola çıkan dedektifler zanlının Hatay'a gittiğini öğrendi. Kriminal polis, Ziya T'nin
yattığı yataktan kıl örnekleri ve ağabeyi ile kız kardeşinden de kan örneği aldı. Kriminal Laboratuvar, kıl ve kan örneklerinin DNA'sını çıkardı. Ziya Tnin evde yattığı yastığında bulunan kıl örneğinden çıkarılan DNA ile Sierra'nın tırnak arasında bulunan dokuların ve tişörtündeki kan damlasından çıkarılan DNA birebir uyuştu. Yapılan araştırmada, zanlının Hatay'da olduğu ve Suriye'ye geçmeye çalıştığı tespit edildi. Zanlının yakalanmasına DHA

Cankurtaran'ın dosyası yeniden açıldı

Amerikalı turist Sarai Sierra'nın vahşi bir cinayete kurban gitmesi üzerine polis, bölgenin dosyasını yeniden açtı. Aynı bölgede 2007 ile 2010 yılları arasında iki turist kadına daha tecavüz edildiği ortaya çıktı. Faili meçhul olarak bekleyen iki turist kadına tecavüz edinilmesi olaylarının dosyaları da polis tarafından tekrar soruşturulmaya başlandı. Yetkililer mağdurlarla ve dosyadaki görgü tanıklarıyla tekrar görüşülerek o tarihlerdeki soruşturmadaki eksiklerin tespit edilerek faillere ulaşılmaya çalışılacağını bildirdi. İki tecavüz olayın yapılış şeklinin Sarai Sierra cinayetine benzediği, olaylar arasında bir bağlantı bulunup bulunmadığının da araştırılacağı öğrenildi.