Gelini öldüren cani kaynananın mutluluğu
İki çocuk annesi gelinini boğazından bıçaklayarak öldüren kayınvalide emniyete götürülürken böyle görüntülendi.
İzmir'in Çiğli ilçesinde 2 çocuk annesi Gamze Nur Ö'yü (27) boğazından bıçaklayarak öldürdüğü iddia edilen kayınvalidesi S.P.Ö. (50), yakalandı. Dün gözaltına alındığı Urla ilçesinden sorgulanmak üzere İzmir Emniyet Müdürlüğü Cinayet Büro Amirliği'ne getirilen S.P.Ö'nün basın mensuplarına gülerek "Görmediğim birşeyi yaptığımı söyleyemem" demesi dikkat çekti. S.P.Ö'nün, polisteki ifadesinde, "O gün Urla'daydım, Çiğli'ye hiç gitmedim, onu ben öldürmedim" derken,.polis görgü tanıklarının ifadeleri ve cep telefonu sinyallerinden kayınvalide S.P.Ö'nün gelininin evine gittiğini tespit etti. Zanlının evinde yapılan aramada, kan lekeleri olan bıçak banyoda bulunurken olay günü giydiği kıyafet ve ayakkabı da yıkanmış halde bulundu.Görgü tanıklarının ifadelerine göre, talihsiz genç kadının, uzun süre 'yapma anne' diye bağırdığı ortaya çıktı. Annesi gözleri önünde öldürülen 4 yaşındaki D.Ö'nün de "Annemi babaannem kesti" dediği öğrenildi. ARDA YAVUZ İZMİR