Röportajı yaptı oyuncağı kaptı
Başbakan Tayyip Erdoğan grup toplantısında konuşmasını yaparken hemen arkasında duran kız çocuğu dikkat çekti. Salonla birlikte Erdoğanı alkışlayan bu çocuğun 8 yaşındaki Hale Tuana Hançerkıran olduğu ve okul projesi için Başbakan ile röportaj yapmayı beklediği anlaşıldı. Röportaj sırasında Başbakan Erdoğan 'Nasıl enerjik kalabiliyorsunuz' sorusunu soran küçük Hale'ye sırrını açıkladı: "Benim kötü alışkanlıklarım yok. Ben alkol almam, sigara içmem."
Grup toplantısı öncesinde Erdoğan ile ayaküstü sohbet eden Tuana tüm konuşma boyunca kürsünün hemen arkasında konuşmayı dinledi. Turhan Fevzioğlu İlköğretim Okulu 2. Sınıf öğrencisi Tuana toplantı sonrasında Erdoğanın Meclisdeki makamına çıkarak okul projesi olan Bir siyasetçi ile röportajı gerçekleştirdi.

KÜÇÜK HALE BAŞBAKAN'I BÖYLE BEKLEDİ 
  Diyarbakır, Tunceli ve Kahramanmaraş'a önemli uyarı 

Hale kendi el yazısı ile hazırladığı 4 soruyu Erdoğana yönelterek yanıtlamasını istedi. Erdoğan da titizlikle hazırlanan bu sorulara kendi el yazısıyla yanıtladı ve imzaladı. Röportaj sonrası Erdoğandan bir de oyuncak alan Tuananın Başbakana yönelttiği sorular ve yanıtları şöyle:

* Tayyip Amca kaç çocuğunuz var?
- 4 çocuk. 2 oğlan 2 kız
* Başbakanlık nasıl bir duygu? 
- Sorumluluğu büyük bir o kadar da önemli bir görev. Vatana millete hizmet etme fırsatı veriyor.
* Yoğun tempoda nasıl enerjik kalabiliyorsunuz? 
- Benim kötü alışkanlıklarım yok. Alkol almam. Sigara içmem. Tek işim görevim. 
* Çocuklarınıza vakit ayırabiliyor musunuz? 
- Çocuklarım yetişkin 3 çocuğum evli, 3 torunum var, 2 oğlan bir kız.