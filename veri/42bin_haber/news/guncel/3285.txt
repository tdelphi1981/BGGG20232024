Alman patriot ekibinin Türkleri
Türkiyenin NATOdan talep ettiği ve Kahramanmaraştaki Gazi Kışlasına konuşlandırılan patriot hava savunma sistemleri kapsamında yaklaşık 300 Alman askeri görev yapıyor.
Heyetteki Alman ordusunda görevli Türk kökenli 5 asker dikkat çekiyor. Almanyada doğup büyüyen ve eğitimlerini bu ülkede devam ettiren Türk kökenli askerler, her yıl tatil için geldikleri Türkiyede bu kez görev için bulunuyor.  Gazi Kışlasındaki görevlerine devam eden Türk kökenli Alman askerlerden Astsubay Eda ve İsmail, memleketlerinde görev yapmaktan duydukları gururu anlattı. Güvenlik gerekçesiyle soyadlarını açıklamayan askerlerden Astsubay Eda, ailesinin 33 yıl önce Almanyaya göç ettiğini, Almanyada bilgisayar üzerine eğitim aldığını, annesinin İzmirli, babasının ise Ankaralı olduğunu ifade etti.  Aslen Ankaralı olan Astsubay İsmail ise ailesinin 1970li yıllarda Almanyaya göç ettiğini anlattı. Kendisinin de Almanyada doğup büyüdüğünü dile getiren İsmail, Alman ordusunda Türk kökenlilere çok iyi davrandıklarını söyledi. 