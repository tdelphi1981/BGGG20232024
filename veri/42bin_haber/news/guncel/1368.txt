3 polisi şehit edeni ölsün diye beklediler
Antalyada 4 Ekimde kontrol için gittikleri otomobilden Çağrı Danışmanın ruhsatsız av tüfeğiyle ateş açması sonucu Yunus Timinde görevli polis memuru Mehmet Çolak (30) şehit oldu.
Danışman, 3 kilometre ilerideki barikatta polis memurları Abdullah Bülbül (34) ve Mustafa Kılınçı (45) da şehit ettikten sonra, ormanlık alana yaya kaçarak izini kaybettirdi. Çağrı Danışman, ilk saldırıdan yaklaşık 2.5 saat sonra vurularak yakalandı. Şizofreni tedavisi gördüğü belirlenen Danışman, ambulansla Atatürk Devlet Hastanesine götürülürken yolda yaşamını yitirdi.  
AMBULANSIN HIZI 15 KM 
Çağrı Danışmanın ailesinin avukatı Münip Ermiş, olay yerine saat 22.02de intikal eden ambulansın, Çağrı Danışmanı hastaneye saat 22.41de teslim ettiğini, kasıtlı olarak yavaş hareket edildiğini, GPS kayıtları incelendiğinde, ambulansın ortalama 15 km hızla hareket ettiğinin anlaşıldığını öne sürdü. Ermiş, olay yeriyle Atatürk Devlet Hastanesi arasındaki mesafenin de 6 kilometre olduğunu belirterek herhangi bir otomobilin bu yolu saatte 50 kilometre hızla 12 dakikada alabileceğine işaret etti. Antalya Cumhuriyet Savcılığına yeni bir dilekçe veren avukat, Çağrı Danışmanı hastaneye götüren ambulans şoförü ve diğer sağlık görevlileri ile varsa azmettiricilerinin şüpheli olarak soruşturmaya dahil edilmesini istedi.   