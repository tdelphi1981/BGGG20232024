UPK'den üreticiye çağrı: Fiyatlar artacak, pamuktan vazgeçmeyin
Ulusal Pamuk Konseyi (UPK) Başkanı ve İzmir Ticaret Borsası (İTB) Yönetim Kurulu Başkan Yardımcısı Ş.Barış Kocagöz, 2013/2014 pamuk hasat sezonunun gerek fiyat gerekse destekleme primi açısından bir önceki sezona göre daha iyi geçeceğini belirterek, üreticilere pamuktan vazgeçmeme çağrısında bulundu.
Dünya genelinde pamuk üretiminin 2013/2014 sezonunda azalacağı, buna bağlı olarak fiyatların bir önceki yıla oranla daha iyi olacağının tahmin edildiğini beliren Kocagöz, Geçen sezon Egede 3, Güneydoğuda 2,50 TLden oluşan fiyatların, önümüzdeki hasat sezonunda bu seviyeleri görme ihtimalinin az olduğunu düşünüyoruz. 

Gıda Tarım ve Hayvancılık Bakanlığı tarafından 2013/2014 sezonu pamuk destekleme priminin kilogram başı 50 kuruş olarak açıklandığı önümüzdeki sezon, olumlu bir sene olması garanti edilmese de üreticilerimizi geçen yıl kadar üzmeyecek. 

Bu nedenle üreticilerimizin cesaretlerini kırmayarak, pamuk üretiminden vazgeçmeden önce geleceği daha iyi analiz edip karar vermelerini öneriyoruz. diye konuştu.

Üretici açısından zor bir sezonun geride kaldığını dile getiren UPK Başkanı Kocagöz, yeni dönemin üreticilerin kararına göre şekilleneceğini ifade etti. Kocagözün değerlendirmesine göre sezonun kötü geçmesi sebebiyle zarar eden çiftçi, hasat sonunda buğday ekimine yöneldi. 

Bu da pamuk alanlarının azalmasına yol açtı ancak asıl daralma, önümüzdeki iki ay süresince üreticilerin vereceği karara bağlı olacak. Özellikle mısır ekimlerinin genişlemesi, pamuk üretimini azaltacak. Ülke olarak fiyatların etkisiyle yükselen senenin ertesi çok ürün ekme yanılgısına her zaman düşüyoruz. diyen Barış Kocagöz, Fiyatların düştüğü senelerde de hep üretimi azaltıyoruz ancak bu senelerin takip ettiği sezonlarda fiyatlar toparlanma eğilimine girer.

Dolayısıyla fiyatların daha uygun olacağı senelerde ülke olarak yanlış görüşlerle az üretim yapıp tersine çok üretimle fiyatların düştüğü senelere girmek, üreticimizin cesaretinin kırılmasına neden olmaktadır. 

Bu tip yanılgılara ülke olarak düştüğümüze dikkat çekmiş, fiyatların baskı altında kalması için şişirilmiş stok değerlerine itibar edilmemesi yönünde geçen yıl uyarıda bulunmuştuk. Nitekim o günkü düşürülmüş fiyat değerlerine göre pamuk, bugün yüzde 20 daha değerli hale gelmiştir. şeklinde konuştu.