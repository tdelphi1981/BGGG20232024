ÖSYMnin yeni kutusu
Ölçme, Seçme ve Yerleştirme Merkezi (ÖSYM), her bir aday için soru kitapçığıyla birlikte verdiği kırtasiye kutularını yeniledi.
Şeffaf yeni kırtasiye kutularında, 2 tahta kurşun kalem ve silgi, kalitesi artırılmış 2 yaprak peçete, 3 meyveli şeker ve kalemtıraş yer alıyor. Adaylara verilmek üzere 10 milyon kırtasiye kutusu hazırlandı. Kutular ilk kez 24 Martta yapılacak YGSde adaylara dağıtılacak. 

Veli isterse forma olacak
Milli Eğitim Bakanlığı, eski bakan Ömer Dinçer döneminde büyük tartışma yaratan özüre dayalı şubat atamalarından sonra şimdi de kıyafet serbestliği konusunda yeni bir adım atmaya hazırlanıyor. Milli Eğitim Bakanı Nabi Avcı, serbest kıyafetle ilgili şikâyetleri veli, eğitim sendikası, okul forması imal eden firmalar, özel okullar ve tüm kesimlerden tek tek dinledikten sonra yönetmeliğin tekrar incelenmesi için talimat verdi. 
DEVLETE ÖZEL OKUL KRİTERİ
MEB yetkilileri, yönetmelikteki Velilerin en az yüzde 60ının onayıyla, özel kurumlara ait okul öncesi, ilkokul, ortaokul ve liselerde, okul yönetimlerince okul kıyafeti belirlenir ifadesinin aynı şekilde devlet okulları için de geçerli olabileceğini söylediler. Esra KAYA / ANKARA 
Pazartesi ders başı
OKUL öncesi, ilkokul, ortaokul ve lisedeki yaklaşık 16 milyon öğrenci, 11 Şubat Pazartesi günü 2012-2013 eğitim-öğretim yılının ikinci yarısına başlayacak. 8. sınıflar için Seviye Belirleme Sınavı (SBS) ile Parasız Yatılılık ve Bursluluk Sınavı, 8 Haziran, Parasız Yatılılık ve Bursluluk Sınavı 5, 6, 7, 9, 10 ve 11. sınıflar için ise 9 Haziran Pazar günü yapılacak. Üniversiteye girişin ilk aşaması Yükseköğretime Geçiş Sınavı (YGS) 24 Mart Pazar, ikinci aşama Lisans Yerleştirme Sınavları (LYS) 15-16 Haziran ve 22-23 Haziranda 5 oturumda yapılacak. 2013-2014 eğitim-öğretim yılı ise 16 Eylül Pazartesi günü başlayacak. Eğitim-öğretim yılının ikinci yarısı 14 Haziran 2013te sona erecek.    
 