Hakkari'de bir terörist teslim oldu, iki terörist yakalandı
Hakkari'de bir terörist teslim oldu, iki terörist ise yol arama ve kimlik sorgulamaları sırasında yakalandı. Yakalanan teröristlerin üzerinde silah ve bomba ele geçirildi.
İl Jandarma Komutanlığı'nca yapılan yazılı açıklamada, şehir ve ilçe merkezlerinde güvenlik kuvvetlerine, üst düzey yönetici ve komutanlara suikast düzenlemek ve bombalı eylem yapmak maksadıyla Irak'ın kuzeyinden üç teröristin gönderildiği belirtildi. Üç teröristten birinin kendiliğinden teslim olduğu, ikisinin ise yol kontrollerinde ve ikametlerinde yapılan aramalarda ele geçirildiği bildirildi. 

Yakalanan teröristlerin üzerinde bir adet Glock marka tabanca ve iki adet el bombası ele geçirildi. Üç kişi adli mercilere sevk edildi.