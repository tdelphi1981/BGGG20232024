Falezlere tam gaz
Antalyada, dün bir otomobil, Şirinyalı Mahallesi Eski Lara Yolundaki Eski Dolum Tesisleri mevkisinden denize uçtu. İhbar üzerine olay yerine gelen Sahil Güvenlik ve Deniz Polisi dalgıçları, sulara gömülen otomobilin bulunduğu yere daldı.
Dalışta, otomobil içinde bir erkeğe ait ceset tespit edildi. Bir görgü tanığı, sürücünün yaklaşık 3-4 dakika telefonla konuştuğunu, ardından otomobili çalıştırıp falezlere doğru sürdüğünü kaydetti, Doğrudan denize sürdü. İntihar ettiğini düşünüyoruz dedi. Araştırma sonucunda 50 metrelik falezlerden otomobilini denize sürerek intihar eden kişinin Taner Sağlam (28) olduğu belirlendi. 
KADIN DEDİĞİN İFFETLİ OLACAK 
Sağlamın Antalya Büyükşehir Belediyesi Toptancı Halinde komisyonculuk yapan ve geçen ağustos ayında iflas eden Sami Sağlamın oğlu olduğu ortaya çıktı. Taner Sağlamın intihardan kısa süre önce sosyal paylaşım sitesi Facebooktaki sayfasına son mesajında, Kadın dediğin ağırbaşlı olacak, iffetli olacak, atlamayacak öyle her lafa. Muhatap olmayacak herkesle... Yeri geldinde bir adım geride durmasını bilecek. Bilecek ki sultan olsun. Erkeklerin muhabbetlerinde meze olmayacak. Kadın dediğin ya böyle olacak ya da hiç olmayacak... yazdığı görüldü.