'Canlı bomba' Ordu'da toprağa verildi
ABD'nin Ankara Büyükelçiliği girişindeki patlamayı gerçekleştiren canlı bomba Ecevit Şanlı'nın cenazesi gece yarısı memleketi Ordu' ya getirildi, sabah 8:30'da toprağa verildi.
Canlı bomba Şanlı'nın cenazesi Ankara'daki işlemlerin ardından gece karayolu ile Ordu'nun Gürgentepe ilçesi Akören Mahallesi'ndeki baba evine getirildi. Burada bir süre bekletilen Şanlı'nın cenazesi sabah 8:30'da mahalle imamı tarafından kıldırılan cenaze namazının ardından aynı mahalledeki mezarlığa defnedildi.

Cenazenin defin işlemleri esnasında jandarma ekiplerinin yoğun güvenlik önlemleri alındığı görüldü.