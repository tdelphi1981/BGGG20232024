Gül'den Enver Ören için taziye mesajı
Cumhurbaşkanı Abdullah Gül, İhlas Holding Yönetim Kurulu Başkanı Dr. Enver Ören'in vefatından derin üzüntü duyduğunu ifade etti.
Cumhurbaşkanı Abdulllah Gül, İhlas Holding Yönetim Kurulu Başkanı Dr. Enver Ören'in vefatından derin üzüntü duyduğunu ifade etti.

Cumhurbaşkanı Gül, İhlas Holding Yönetim Kurulu Başkanı Dr. Enver Ören'in vefatı nedeniyle yayınladığı mesajda, Ören'in vefatından derin üzüntü duyduğunu belirterek şunları kaydetti:

"Türk iş aleminin seçkin ismi Dr. Enver Ören, çeşitli sektörlerdeki faaliyetleriyle memleketimize hizmet yolunda büyük bir sevdayla çalışmış, kurduğu yayın kuruluşlarıyla, basınımızın gelişmesine önemli katkılar sağlamıştır. Çok yönlü hizmetleriyle gönüllerde müstesna bir yer edinen Dr. Enver Ören'i her zaman sevgi ve saygıyla hatırlayacağız. Dr. Enver Ören'e Allah'tan rahmet, ailesine, İhlas Holding camiasına, sevenlerine, iş ve basın dünyamıza başsağlığı diliyorum."