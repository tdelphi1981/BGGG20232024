Kocaeli'de olaylı protesto
Protesto gösterisi sırasında çıkan olaylarda 10 öğrenci gözaltına alındı.
 Kocaeli Üniversitesi'nde bir gurup öğrenci Yüksek Öğretim Kurulu(YÖK) yeni yasa tasarısını ile ODTÜ'de yaşanan olayların protestosu sırasında çıkan olaylarda 10 öğrenci gözaltına alındı.
 Kocaeli Üniversitesi Sosyal Tesisleri önünde önünde bir araya gelen yaklaşık 50 kişilik öğrenci gurubu YÖK yeni yasa tasarısı ve ODTÜ'de çıkan olayları protesto etmek için Fen Edebiyet Fakültesi önüne kadar sloganlar atarak yürüdü. "YÖK kalkacak polis gidecek, üniversiteler bizimdir", "Susma sustukça sıra sana gelecek" şeklinde sloganlar atan öğrenciler daha sonra burada oturma eylemi gerçekleştirdi. Ancak polisin uyarılarıyla karşılaşan öğrenciler bu protesto eyleminde ısrarlı olunca öğrencilerle ile polis arasında arbede yaşandı. Polis panzerden su da sıktığı müdehalede 10 öğrenci yaka paça gözaltına alındı. Diğer öğrenciler ise kendilerini yemekhane kilitledi.
 Ortam sakinleşince yemekhaneden toplu halde dışarı çıkan öğrenciler bildiri okudu. Gurup adına açıklyama yapan Merve Arısoy adlı ögrenci YÖK'ün yeni yasa tasarısını protesto etmek amacıyla biraraya geldiklerini belirterek, "Ülkemizde YÖK Başkanı Gökhan Çetinsaya ile birliktke iyi bir demokrasi oyununa tanık oluyoruz. Yeni yasa üniversitelerin ölüm fermanıdır. Biz yeni YÖK yasa tasarısını protesto ediyoruz." diye konuştu.
 Bu açıklamanın ardından öğrenciler toplu halde yürüyerek kampüs dışına çıktıktan sonra dağıldı.