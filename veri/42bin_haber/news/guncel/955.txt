Sağlık Bakanlığı'na 9 bin 700 atama yapıldı
Sağlık Bakanlığı ve bağlı kuruluşlarına sözleşmeli personel yerleştirmesi yapıldı.ÖSYM'den yapılan yazılı açıklamaya göre, sağlık bakanlığı ve bağlı kuruluşlarının 657 sayılı Devlet Memurları Kanunu'nun 4/B maddesine göre istihdam edeceği sözleşmeli pozisyonlara yerleştirme işlemleri tamamlandı.

Yerleştirme sonuçlarına ÖSYM'nin https://sonuc.osym.gov.tr  internet adresinden ulaşılabilecek.

Adaylar, yerleştirme sonuçlarını belirtilen internet adresinden TC kimlik numaraları ve şifreleri ile öğrenebilecek. Yerleştirme işlemine ait yerleştirme sonuç belgesi basılmayacak ve adayların adreslerine gönderilmeyecek.

Sonuçlara ilişkin sayısal bilgilerin de yer aldığı açıklamaya göre, ortaöğretimde 47 bin 995 aday tercih yaparken, 5 bin 324 kişilik kontenjanın tamamına yerleştirme yapıldı. Önlisansta 16 bin 737 tercihten bin 930'u yerleştirilirken, 167 kontenjan boş kaldı. Lisansta ise tercih yapan 20 bin 403 adaydan 3 bin 460'ı yerleşti. Lisansta boş kalan kontenjan sayısı 36 oldu.