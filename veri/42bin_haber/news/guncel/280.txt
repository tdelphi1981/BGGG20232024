Her şeyi göze alarak havalandılar
10 Kasım sabahı devletin zirvesinde üzüntü hakimdi... Gül, teröre büyük tepki gösterdi...
 Milli Kütüphane'deki 10 Kasım Atatürk'ü anma töreninde büyük hüzün vardı. Cumhurbaşkanı Abdullah Gül, canları pahasına görev yapan güvenlik güçlerine şükran borçlu olduklarını kaydetti. Kurtuluş Savaşı'ndaki mücadeleyi anımsatan Gül, 'İstiklal Harbi'nde bağımsızlık, özgürlük için sivil-asker varıyla, yoğuyla bu ülke nasıl kurtarılmış ve yeniden kurulmuşsa bugün de aynı inanç ve ruhla, ülke birliği ve bütünlüğü, halkın huzuru için teröre karşı amansız mücadele veriliyor' mesajını verdi.
 GÜL 'Türkiye, artık her şeyin tartışıldığı, en aykırı fikirlerin ifade edildiği bir ülkedir. Silaha başvurmanın hiçbir meşru gerekçesi  olamaz' dedi. Helikopterin zor hava şartlarında havalandığını belirten Gül, ''Şehitler, arkadaşlarına yardım için her şeyi göze alıp havalanan bir helikopterimizin düşmesiyle maalesef verilmiştir'' diye konuştu.