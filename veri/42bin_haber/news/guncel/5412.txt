Terk eden erkek arkadaşa sopalı baskın
Bebekte genç bir kadın, kendisinde ayrılan sevgilisinin evini sopayla bastı. Sevgilisini bulamayınca evi yerle bir eden genç kadın, polisin uzun süren uğraşları sonucunda ikna edilerek gözaltına alındı.
Edinilen bilgilere göre, olay, Bebek İnşirah Yokuşu'nda bulunan 22 numaralı evde dün öğle saatlerinde meydana geldi. Z.C.Ünün kendisinden ayrılması üzerine bunalıma girdiği iddia edilen Ç.K. elinde sopayla sevgilisinin evine geldi. Kapıyı kırarak içeri giren genç kadın, sevgilisini içeride bulamayınca hıncını eşyalardan çıkartmaya başladı.

Sopayla evi adeta yerle bir eden genç kadın, semt sakinlerinin fark etmesi üzerine polise ihbar edildi. Olay yerine gelen polis eve girmeye çalışınca, genç kadın kendisini bir odaya kilitledi. Polis ve sağlık ekipleri uzun süre genç kadını ikna etmeye çalışsa da başarılı olamadı. Yaklaşık iki saatlik çabanın ardından Ç.K. ikna edilerek evden çıkartıldı. Sinir krizleri geçiren kadın basın mensuplarına tepki gösterdi. Genç kadın gözaltına alınarak karakola götürüldü.