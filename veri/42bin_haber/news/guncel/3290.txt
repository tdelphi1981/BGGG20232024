Dünya tersine mi dönüyor
Tarih 8 Şubat... Fotoğraflar dün Türkiye'nin çeşitli kentlerinden geldi. Sert kış koşullarıyla bilinen karadeniz sütlimandı. Hatta insanlar denize giriyordu. Kışları bahar gibi geçen güney sahillerimiz Antalya, Bodrum ise karakışı yaşıyordu. Dev dalgalar kıyıdaki evleri yıkıp geçiyordu.
Muğlanın Bodrum İlçesinde dün gece başlayan ve sabaha karşı hızını iyice arttıran lodos etkili oldu. Meteoroloji ve belediye yetkilileri yağmur ve fırtına nedeniyle uyarılarda bulundu. 
İŞTE BEŞ GÜNLÜK HAVA TAHMİNİ

Bodrumda sabah saatlerinden itibaren saatteki hızı 80 kilometreye kadar ulaşan lodos hayatı olumsuz etkiledi. Dev dalgalar sahile çıkan ara sokaklara kadar ulaştı. Dalgalar sahillerdeki restoran, kafeterya, otel ve pansiyonları vurdu. Meteoroloji yetkilileri lodosun akşam üzerine doğru etkisini yitireceğini, yağışların hafta başınma kadar süreceğini bildirdi. 

    BODRUMU LODOS VURDU  ANTALYADA DEV DALGALAR  RİZEDE DENİZ KEYFİ 
  DOĞU ANADOLUDA KIŞ 
ANTALYA'DA DEV DALGALAR

Ancak fırtınanın vurduğu tek bölge Bodrum değildi. Antalya, sabahtan itibaren itibaren saatteki hızı 70 kilometreye ulaşan lodosa teslim oldu. Bazı işyerlerinin tabelaları uçtu, sahilde boyu 5 metreyi bulan dalgalar oluştu.

Antalyayı sabah saatlerinde etkisine alan lodos fırtınası, hayatı olumsuz etkiledi. Güneş enerji panellerinin uçtuğu, işyeri tabelalarının yerinden söküldüğü lodos nedeniyle denizcilere de denize açılmamaları yönünde uyarı yapıldı. Yat Limanındaki tur tekneleri karaya sabitlenirken, bazı kamu kurum ve kuruluşları önündeki bayraklar fırtına nedeniyle yırtıldı.

Konyaaltı sahilinde lodos nedeniyle zaman zaman 5 metreye ulaşan dev dalgalar sahil şeridini dövdü. Kimileri araçlarını durdurup dalgaların fotoğrafını çekerken, bazıları da sahile inerek dalgalar arasında yürüyüş yaptı.



Konyaaltı seyir terası üzerinden denizi izleyen abla ve kardeş ise lodosun keyfini çıkardı. Küçük kız ellerini açıp rüzgara meydan okumaya çalıştı. "Uçmaya çalışıyorum" diyen kız çocuğu, rüzgara karşı durmaya çalıştı.

RİZE'DE DENİZ KEYFİ

Rize'de dün gün ortasında hava sıcaklığı 19 dereceye ulaşınca bir grup vatandaş denizin keyfini çıkardı.

Çayeli Limanköy Plajı'nda bir araya gelen vatandaşlar, hava sıcaklığının  mevsim normallerinin üzerinde seyretmesini fırsat bilerek önce spor yaptı,  ardından denize girdi. Deniz suyu sıcaklığının 10 derece kaydedildiği plajda  vatandaşlar yaklaşık yarım saat Karadeniz'in keyfini çıkardı, ardından plajda bir  süre güneşlendi. Bazı gazetecilerde çekim yapmak için gittiği plajda işten arta  kalan zamanda denize girdi.

Yüzenlerden Zafer Koçal, yedi yıldır yörede turizm sektöründe  çalıştığını, ara sıra da dalgıçlık yaptığını belirterek, Rize'de bu mevsimde  sıcaklığın bu kadar yüksek olduğunu hiç görmedim. Adeta yazdan kalma bir hava  var. Akdeniz'de kışın yüzen insanları seyrederdik. Artık kış ortasında Rize'de 15  gündür yağmur, kar bekliyoruz dedi.

Yusuf Kibar ise uzun yıllardır Rize'de bu sıcaklığı görmediğini ifade  ederek, Kışın bu zamanlarda kar olurdu. Kar temizliği yapardık. Bu zamanda bu  kadar sıcak bir deniz, hava hiç beklemiyordum. Sanırım iklimsel değişikliklerin  etkisi var diye konuştu.