Kadınların 'kumar günü'ne polis baskını
İzmir'in Eşrefpaşa semtinde, anne ve kızının işlettiği, kadınların kumar oynadığı ev, polis tarafından basıldı. 1'i erkek 10 kişi gözaltına alındı.
Eşrefpaşa semtinde kadın ve erkeklerin yoğun olarak girip çıktığı evde kumar oynandığı ihbarını alan Ahlak Büro Amirliği ekipleri, çalışma başlattı. Ekiplerin araştırmalarının ardından, kumar oynanan eve operasyon düzenlendi. Baskında evde sadece kadınların kumar oynadığı belirlendi. Evde, S.Ç. ile kızı Ş.D.'nin kumar oynattığı saptandı. Operasyon kapsamında toplam 4 bin 520 TL, 100 Euro, 8 çeyrek altın, hesap defteri, oyun kağıtları ele geçirildi. Biri erkek 8 zanlı ifadeleri alındıktan sonra serbest bırakıldı. S.Ç. ile Ş.D. ise, işlemlerin ardından adliyeye sevkedildi.