Teröristlere ait yaşam malzemeleri ele geçirildi
Diyarbakır'ın Kulp İlçesi kırsalında teröristlerce kullanılan bir mağarada yaşam malzemeleri ele geçirildi.
Diyarbakır Jandarma Komutanlığı'nca sabah saatlerinde Kulp ilçesi Hamzalı köyü Zori Çayı Mevkii'nde bir mağarada bölücü terör örgütü mensubu teröristlere ait malzeme bulunduğu yönünde istihbari bilgi elde edildi. Bunun üzerine sabah saat 9 sularında Hamzalı Jandarma Karakol Komutanlığı'ndan asker ve koruculardan oluşturulan 2 karma tim ile belirtilen bölgede arama tarama faaliyeti gerçekleştirildi. Çalışmalar neticesinde Hamzalı köyünün 3 kilometre güneydoğusunda bir mağara içerisinde bölücü terör örgütü PKK/KCK'lı teröristlerce saklanan 2 adet büyük boy 12 kilogramlık tüp, 5 adet 5 kilogramlık makarna, 5 adet battaniye, 5 kavanoz 1 kilogramlık domates salçası ve 1adet kürek ele geçirildi. 

Ele geçirilen malzemeler adli makamların talimatı doğrultusunda imha edildiği görevi icra eden 2 karma timin Hamzalı Güçlendirilmiş Jandarma Karakol Komutanlığı'na olaysız bir şekilde geri dönüş gerçekleştirdiği belirtildi. Olayla ilgili soruşturmanın devam ettiği öğrenildi.