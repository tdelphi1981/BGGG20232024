Öcalan'a 12 kanallı 42 ekran LCD TV
Başbakan Yardımcısı ve Devlet Bakanı Bülent Arınç, Fransa'da öldürülen PKK'lıların cenazelerinin Türkiye'ye getirilecek olmasıyla ilgili olarak konuştu.
Bakanlar Kurulu toplantısının ardından gazetecilerin karşısına geçen Arınç, konuşmasında şu ifadeleri kullandı: "insani bir olaydır. Olaya insani gözle bakılması ve cenazelerin adetlere göre defnedilmesi gerekir. Cenazenin provokasyona dönüşmemesi gerekir. Cinayetler üzerine yapılan açıklamaları sorumlu açıklamalar olarak görüyoruz. Açıklamalar provokasyona meydan vermeyecek, Türkiye'de huzur ve güveni bozmaması gerektiğini düşünüyoruz."

TÜRK HÜKÜMETİNİN DAHLİ YOK

Bu olay Paris'te bir evde 3 kadının öldürülmesidir. Bu olayın perde arkasında ne vardır? Bu sorunun cevabını şu anda verecek durumda değiliz. Gazetelerde yazılanlar, birilerinin söylediği sözler bizi şu anda bağlamıyor. Bu soruşturma içerisinde Türkiye ve Türk hükümetinin dahli yok. Bu soruşturmayı Fransız makamları yapıyor. Türkiye bu olayın ciddiyetle soruşturulması ve sorumlu kişilerin yargı önüne çıkarılmasını beklemektedir. Yardım açısından herhangi bir bilgiye ihtiyaç varsa Türkiye olarak üzerimize düşeni yaparız. Herkes bir şeyler söyleyebilir, konuşabilir, doğruluk payı vardır yanlışlık payı vardır. Sorumluluk mevkiinde olanlar senaryoları dillendirmek yerine gelişmeleri beklerler.

PROVOKASYONLARA DİKKAT

Bir düşünceye göre cenazeler doğrudan Diyarbakır'a gelecek oradan memleketlerine gönderilecektir. Bir başka düşünceye göre cenazeler Pazartesi'ye kalabilecektir. Bu cenaze törenlerini bir şova dönüştürmek isteyen, çatışma ortamına dönüştürmek isteyen marjinal gruplar, suç örgütleri olabilir. Bunlara karşı herkesi uyanık olmaya davet ediyoruz. Aksi takdirde güvenlik güçlerimiz olaya müdahale eder ve bu olayın müsebbiblerini etkisiz hale getirilmeye çalışır. Caneze defninin insani bir olay olarak yapılacak olmasını temenni ediyoruz.

OKTAY VURAL HEKİME GÖZÜKSÜN

Sayın Oktay Vural bizi hiç şaşırtmıyor. Bu sözleri çok doğaldır. Sorgusuz sualsiz bir infaz yapılmıştır. Bir insanın hayatına bu şekilde son verilmesini Bülent Arınç olarak üzüntüyle karşılıyorum. Bunu ifade etmemem gerekebilir. Bu cinayet bir insanın yargılanıp, yargı önüne çıkarılıp hakkındaki kararının verilmesinden ziyade onun hakkında doğrudan verilen karardır. Ben onları ululamış, geçmişte suça bulaşmış insanlar değildi demek istemiyorum. Oktay Vural'ın söyledikleri şudur 'İyi ki geberdiler, inşallah darısı başlarınadır' diyor. İkimizin arasındaki fark bu. Benim ruh sağlığım konusunda bana sağlık ve şifalar diliyor. Kendisine teşekkür ediyorum. Ama yeri gelmişken benim de ona bir tavsiyem olacak. Kendisini Meclis'te takip ediyorum. Ayakta bağırıp, çağırıyor. Mimiklerine bakıyorum, hareketlerine bakıyorum, üzülüyorum ve endişe ediyorum, acaba bir rahatsızlığı var mı diye. Mutlaka bir hekime görünmesini tavsiye ediyorum.

Öcalan'a 12 kanallı 42 ekran LCD TV

Öcalan'a daha önce disiplin cezaları verilmiş. Bu cezalar 2011 yılı sonu itibariyle sona ermiş. Bir yıl izlenmiş ve disiplin cezası gerektirecek bir durum görülmemiş. Buna ceza ve infaz kurumundaki idare ve gözlem kurulu karar veriyor. Bu sebeple 12 Ocak 2013 günü odasına 42 ekran LCD televizyon konmuş. Aynı gün saat 15.30 itibariyle TRT1, TRT 6, CNN Türk, Kanal 7, Samanyolu, Show, Kanal D, atv, Star, Ülke TV, Kanal 24 ve NTV yayınlarını izleyebilmektedir."