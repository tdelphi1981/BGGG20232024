20 tonluk köprüyü çalanlar yakalandı
Kocaeli'nin Gölcük ilçesinde 20 tonluk köpüyü çalan 4 şüpheli yakalandı.
İhsaniye'nin Karakaş mevkiinde oturanlar 15 yıl önce mahalleden geçen Hisardere'nin üzerine köprü yaptırttı. Vatandaşlar, ceplerinden de para harcayarak yaptırdığı 20 ton ağırlığındaki demir köprü sayesinde dereyi rahatça aşmaya başladı. Geçen yıl yağan aşırı yağışlar sunucu dere taşınca Hisardere'de ıslah çalışmaları başlatıldı. Köprü de geçici olarak sökülüp derenin kenarına konuldu. 

Çevredeki bağ ve bahçelerine buradan geçmek zorunda olan vatandaşlar, yaklaşık 20 ton ağırlığındaki köprüyü yerinde bulamayınca şaşırdı. Köprünün çalındığını ileri süren vatandaşlar durumu da hemen Gölcük Emniyet Müdürlüğü'ne bildirdi. Polis, olayla ilgili soruşturma başlattı. 

Polis ekiplerinin yaptığı çalışma sonucu 4 şüpheli gözaltına alındı. Şüphelilerden birinin İzmit'te, 3'nün Gölcük ilçesinde gözaltın alındığı öğrenildi. Gözaltına alınan zanlıların ifadeleri alınmak üzere Asayiş Şube Müdürlüğü'ne getirildikleri öğrenilirken, zanlıların yarın adliyeye sevk edilmeleri bekleniyor.