MİTe devredilip kayıt altına alındılar
Devlet içinde yasadışı dinlemelerin yapılmasında kullanıldığı iddia edilen ve şehir efsanesine dönen kayıtdışı siyah minibüslerin 2012de MİTe devredildiği ortaya çıktı.
Genelkurmay Elektronik Sistemler Komutanlığı (GES) ile Jandarma Komutanlığı tarafından kullanılan 5 minibüs kayıt altına alındı. Kayıtdışı minibüsler, ilk kez 2007te Telekomünikasyon İletişim Başkanlığı (TİB) Yasası TBMMde görüşülürken, gündeme gelmiş ve minibüslerin TİBe devrine itiraz edilmişti.
Ulaştırma, Denizcilik ve Haberleşme Bakanı Binali Yıldırım, bilgiyi doğrulayarak, Genelkurmay Elektronik Sistemler Komutanlığı kapatıldı. Tasfiye sürecinde biz de görev aldık. Minibüsler, MİTe devredildi ve kayıt altına alındı. Tüm teçhizat MİTe geçti dedi. Yıldırım, Yaşadışı Dinleme Tasarısının ayrıntılarını ise şöyle anlattı:

CEZALAR ARTACAK AYIKLAMA YAPILACAK
Yasadışı dinlemenin zaten Türk Ceza Kanununa göre cezası var. Teknolojik gelişmeler hızlı olduğu için polisiye tedbirlerle önüne geçme imkanı olamayabiliyor. Yasadışı dinlemeler yeni bir esasa bağlanacak ve cezalar arttırılacak. Örneğin, dinleme veya teknik takip, ilk iş başvurulan şey olmayacak. Önce başka deliller aranacak, yoksa dinleme yapılacak. Hep kolay tarafa kaçılıyor. Dinlemenin bir istisna haline getirilmesi gereklidir. Tabii terörle mücadele konularında ve zamanla yarışılan olaylarda farklı olabilir. Ayrıca soruşturma safhasında ilgili ilgisiz herşey dosyaya girmeyecek. Asıl mağduriyet de bu. Bunun ayıklanması yapılacak. İddianamede olmayan dinlemeler, kullanılamayacak. Bunun cezası olacak. Her kim hangi gayeyle böyle bir faaliyet ortaya koyarsa, hesabı sorulacak. Bizim sorunumuz uygulama, özen gösterilmiyor. Takibe giriyor, hedef kişi birçok kişiyle irtibatlı. Bir kısmı şüphe duyulan suç, ama bir kısmı da dışında. Bakıyorsunuz, ne var ne yok derliyor, topluyor dosyaya koyuyor ve mağduriyet işte burada başlıyor. Dosya aleni oluyor. 

BUNLARI SIZDIRMAK AHLAKSIZLIK 
İddianameye koyulmayanın sızdırılması ahlaksızlık. Uygulamada titiz olunmalı, etik oluşmalı. Yasal olmayan yoldan delil toplamak hukuk katliamı ve bu hukuk devletine yakışmaz. Örneğin, Anayasa Mahkemesinin İTO davasında verdiği karar, önemli bir adım. Mahkeme, yasadışı dinlemelerin hiçbir şekilde delil kabul edilmeyeceğine karar verdi. 2005ten önce bütün istihbarat kuruluşları, operatörlerle dinleme yapabiliyorlardı. Bunları denetleyen ve disiplin getiren, dinlemeyi zorunluluğa dönüştüren bir düzenleme yaptık ve 2007de TİB kuruldu. Yasadışı dinlemelerle ilgili her türlü tedbir alınıyor ama toplumdaki algı değişmedi. Onun için uygulamadaki sorunları aşmak için yeni düzenlemeler gerekiyor. 
 