Vali Toprak'tan çocuklara uyarı!
DİYARBAKIR Valisi Mustafa Toprak: "Biri 'taş at', 'molotof at' der geleceğin mahvolur"
 DİYARBAKIR Valisi Mustafa Toprak, merkez Yenişehir Kaymakamlığı tarafından hazırlanan 'Köye Dönüş ve Rehabilitasyon Projesi' kapsamındaki Şehitlik Kadın Merkezi'ni hizmete açarken, merkez önünde toplanan çocuklara, "Sokaklarda fazla gezmeyin, sokaklar tehlikelidir. Sokakta oldunuz mu birisi der ki; taş at, molotof at. Başını belaya sokarsın ondan sonra da geleceğin mahvolur" dedi.
 Yenişehir Kaymakamlığı'na bağlı 'Şehitlik Kadın Destek Merkezi' Vali Mustafa Toprak tarafından açıldı. Köye Dönüş ve Rehebilatasyon Projesi kapsamında kaymakamlık tarafından hazırlanan ve İçişleri Bakanlığı tarafından onaylanan merkezin hedef kitlesinin köylerden göç eden ailelerden ilçe sınırları içerisinde yaşayan 16 yaş üstü genç kız ve kadınlar olduğunu belirttildi. Vali Toprak, merkezi gezerek eğitime katılan kadın ve genç kızlarla sohbet etti. Kadınların bu tür projelerle kendilerini daha iyi ifade ederek beceri sahibi olduklarını kaydeden Vali Toprak şunları söyledi:
 "Kadınlar günlük hayattaki sıkıntılarını buralara gelerek bir nebze olsun o stresli ortamdan kurtulsun. Bu merkezler hakikatten çok önemli işlev görüyor. Oun için bunların sayısını arttırmaya çalışıyoruz. Bir taraftan Aile sosyal Politikalar Bakanlığı bir taraftan da İçişleri Bakanlığı'ndan kaynaklar alarak bu güzellikleri ortaya çıkarıyoruz. Burada kursiyerleri gördükçe onların talepkar isteklerini gördükçe bu gibi merkezlerin sayısını ne kadar arttırılması konusunda üzerimize çok görev düştüğünü görüyorum. Çevreye baktığımızda sokaklarda, dışarılarda bazı olumsuzluklar olduğunu da görüyoruz onun için bazı anne ve babalarda devamlı söylüyoruz. Çoluk çocuklarımızı gözümüzün bebeğinden daha fazla sevdiğimize göre istiyoruz ki o farkında lığı oluşturabilecek hissiyata erdirmeliyiz anne ve babalarımızı. Çocuklarımıza sahip çıkmamız lazım, onların dışarıda neler yaptığını bilmemiz lazım. İlişkileri güzelleştirmemiz lazım kavgalar, gürültüler, sıkıntılar, taşlar, Molotoftan ne hayır gelir? Hiçbir şey gelmez."
 Merkezin kapısındaki çocuklarla sohbet eden, onlardan sokaklarda fazla gezmemelerini isteyen Vali Toprak, "Sizin geleceğinizin güzel olmasını, hiçbir üzüntü içerisinde olmamanızı istiyoruz. Anne ve babalarınızın sizler için üzülmemesini istiyoruz. Ama sizler de böyle yanlış noktalarda durmamalısınız. Sokak çarpar, sokak insanın geleceğini kötü kılar değil mi ?" dedi. DHA