3 çocuk talimatına çift koldan takip
Başbakan Recep Tayyip Erdoğanın milletvekilleriyle yaptığı son 2 toplantıda 3 çocuk vurgusu, hem hükümet, hem de parti düzeyinde çalışma başlatılmasını sağladı.
Erdoğanın 3 çocuk talimatı, 2 koldan takip edilecek. Başbakan Yardımcısı Ali Babacan, Sağlık Bakanı Mehmet Müezzinoğlu, Maliye Bakanı Mehmet Şimşek, Aile ve Sosyal Politikalar Bakanı Fatma Şahin, çocuk teşvikinin parasal boyutunu, TBMMde kurulacak komisyon da toplumsal sonuçlarını araştıracak. Başbakanın Bakanlar Kurulunda görevlendirdiği 4 bakan, 4 çocuğa kadar uygulanması planlanan çocuk teşvikinin alt yapısını oluşturacak. Çocuk teşviki konusunda Avrupa ülkeleri model alınacak. Çocuk başına 100-200 euro şeklinde teşvik uygulamaları olan Avrupa ülkeleri ve çocuk teşvikinin sınırları inceleniyor. 
YAŞLI NÜFUS ARAŞTIRMASI 
Erdoğan, Gittiğiniz her yerde 3 çocuğun bilimsel gerekliliğini anlatın uyarısında bulunurken, TV programlarına çıkarak, 3 çocuğun Türkiye için gerekliliğini anlatan Malatya Milletvekili Öznur Çalıka, Anlatıyorsun ama senin 2 çocuğun var diye takılmıştı. Erdoğanın esprilerine konu olan Çalık, dün TBMM Başkanlığına, Türkiye nüfusunun yaşlanmasının önlenmesi için araştırma önergesi verdi. Kurulması planlanan komisyon, bu konuda yapılması gereken çalışmaları belirleyerek, bakanlıklara önerilerde bulunacak.  
DOĞURGANLIK 2.1 ÜSTÜ OLMALI 
Önergenin gerekçesinde, toplumun kendini yenileyebilmesi için doğurganlık hızının 2.1in üzerinde olması gerektiği belirtilerek şu görüşlere yer verildi: Türkiyedeki bilimsel verilere göre nüfusu bugünkü gençlik oranlarıyla tutabilmenin yolu, ailelerin 2den fazla çocuk sahibi olmak konusunda bilinçlendirilmesiyle mümkündür. Böylece, başlangıçta daha genç bir nüfusa ulaşılamayacak olsa da, mevcut nüfus istatistikleri ve mevcut yaş grafikleri varlığı muhafaza edecektir. Bir noktadan sonra ise sayı 3ten fazlaya gittikçe, Türkiye nüfusu bugünkü gençlik grafiklerinden daha genç bir noktaya taşınmış olacaktır.

Bana da dua edin olur mu 
BAŞBAKAN Tayyip Erdoğan, cuma namazı çıkışında anaokulu öğrencilerinden kendisi için dua etmelerini istedi. Erdoğan, dün parti genel merkezinde Merkez Yürütme Kurulunu topladı. Erdoğan toplantı öncesinde cuma namazını kılmak için genel merkezin karşısındaki Başyazıcıoğlu Camisine geçti. Erdoğan namazını kılarken camiyi gezmeye gelen anaokulu öğrencileri dışarıda bekledi. Namaz sonrası çocuklara yakın ilgi gösteren Erdoğan birlikte fotoğraf çektirdi. Çocuklar da Erdoğana kağıttan yaptıkları çiçekleri hediye etti. Erdoğan, camiden ayrılırken çocuklara, Kendinize dikkat edin. Bana da dua edin olur mu? dedi.  Ümit ÇETİN / ANKARA