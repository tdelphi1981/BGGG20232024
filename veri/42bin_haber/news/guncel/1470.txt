Barış sürecini destekliyordu
PARİS'TE infaz edilen üç PKK'lıdan Sakine Cansız'ın kardeşi Metin Cansız New York Times'a (NYT) konuştu.
 Sakine Cansız'ın profesyonel bir suikast sonucu öldürüldüğünü düşünen Metin Cansız, saldırının zamanlamasına dikkat çekti. Metin Cansız, 'Kardeşim barış sürecini destekliyordu ve bunu canıyla ödedi. Bunu yapanlar, asıl barış sürecini öldürmek istedi' dedi. Yılbaşını kardeşiyle birlikte Rotterdam'da geçirdiğini anlatan Metin Cansız, Sakine Cansız'ın güvenliğiyle ilgili bir endişesinin olmadığını söyledi.
 Kapıdaki şifre DEVRE DIŞI
 FRANSIZ Le Monde gazetesi, katilin kapıda şifre bulunan binaya zorlanmadan girdiğini yazdı. Soruşturmayı yürüten kaynaklara dayandırılan haberde, şifrenin gün içinde devre dışı bırakılmış olabileceği ifade edildi. 
 TÜRK gizli istihbaratının olaydaki rolüyle ilgili tartışmalara da değinen gazete, MİT'te son dönemde gerçekleşen reformlardan ve 
 Susurluk skandalından sonra böyle bir ihtimalin çok zayıf olduğunu vurguladı. Türkiye'de başlayan İmralı sürecinin, üçüncü bir ülke 
 tarafından sabote edilme ihtimalinin konuşulan konular arasında olduğunu belirten 
 Le Monde, bu konjonktürde İran ve Suriye'nin öne çıktığını kaydetti.
 RASTLANTI İHTİMALİ DÜŞÜK
 - Le Figaro gazetesi de öldürülen kadınların irtibatta olduğu kişilerle görüşmek üzere Belçika ve Almanya'ya seyahat hazırlığında 
 olduklarını belirtti. Gazete, polis kaynaklarına dayandırdığı haberinde, olayın Türkiye'de başlayan barış görüşmelerine denk gelmesinin rastlantı olabilme ihtimalinin çok düşük olduğunun altını çizdi. CİHAN