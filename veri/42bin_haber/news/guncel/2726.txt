Şemdinli'yi kurtlar bastı
HAKKARİ'nin Şemdinli İlçesi'nde dağlarda aç kalan kurtlar, köye kadar indi.
Şemdinli'nin Altınsu Köyü'ne gelen kurtlardan biri köylüler tarafından vurularak öldürüldü. 


Şemdinli ilçe merkezine 2 kilometre uzaklıkta bulunan Altınsu Köyü Mezarlık Mahallesi'nde yaşayanlar sabaha karşı kurt sürüsü ile güne başladı. Kurt sesleri ile uyanan köylüler, zarar vermemeleri için av tüfekleri ile dışarı çıkarak kurtları köyden uzaklaştırmaya çalıştı. Av tüfekleri ile açılan ateş sonucu bir kurt öldürülürken, diğerleri ise dağlık alanlara doğru kaçtı. Köylüler kurtlardan endişe duyduklarını, bu nedenle de bazen nöbet tutmak zorunda kaldıklarını söyledi.