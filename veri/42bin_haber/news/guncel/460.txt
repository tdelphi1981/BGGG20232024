Hozat fişlemesi için 2 müfettiş kentte
Tunceli'nin Hozat ilçesinde jandarma ve polis tarafından ilçede çok sayıda kamu görevlisi ve kişinin fişlendiğinin ortaya çıkması ardından Tunceli Valiliğinin talebi üzerine İçişleri Bakanlığından 2 mülkiye başmüfettişi dün kente gelerek çalışmalara başladı.Fişleme skandalının ardından Hozat Cumhuriyet Başsavcılığı soruşturma kapsamında İlçe Emniyet Müdürlüğü, İlçe Jandarma Komutanlığında hafta sonunda arama yapmıştı. Aramada polis ve jandarmadaki bütün bilgisayarların hard diskler kopyalanıp alınırken, birçok belge ve dokümana da el konuldu.