Gizli tanık elini vicdanına koy
Lise öğrencisi iken Bingölde polis aracına saldırı ve yaralama iddiasıyla bir gizli tanığın ifadesine dayanılarak ömür boyu hapis cezasına çarptırılan Gülsüm Koçun annesi, 9-10 kişiyi öldüren biri bu kadar ceza almıyor. Kahvaltıda alıp götürdüler. Gidiş o gidiş. 2 yıldır yollarda sürünüyoruz. Bingölden Mardine, oradan Siirte sürgün ettiler. Başbakan kendini çocuğumun ve benim yerime koysun dedi.
BİNGÖLde 15 Mayıs 2011 akşamı polis aracına düzenlenen ve bir polisin yaralandığı saldırıya katıldığı gerekçesiyle tutuklu yargılandığı Diyarbakır 4üncü Ağır Ceza Mahkemesinde ömür boyu hapis cezasına çarptırılan lise öğrencisi Gülsüm Koçun evinde büyük üzüntü yaşanıyor. Üç çocuğundan Gülsümün karıncayı bile incitmeyen bir yapısı olduğunu söyleyen anne Derdiye Koç şunları söyledi: 
ÖĞRETMENLERİ ŞOKTA 
Benim çocuğum böyle bir şey yapmaz, inanmam. Hayvan kesildiği zaman ağlardı. Ben onları Allaha havale ediyorum. O gizli tanığa da sesleniyorum, elini vicdanına koysun ve ona göre ifade versin. Çocuğumu çok iyi tanıyorum ve bütün çevre de onu biliyor. Bütün öğretmenleri bile şoke olmuş. Gece gündüz ders çalışıyordu. 3 yıl kızımı takip ederek 
psikolojisini bozdular. Yine pes etmeyerek okuluna devam etti. Evin etrafı polis ve jandarma doldu. Sanki bir katliam yapmış gibi oldu. 9-10 kişiyi öldüren biri bu kadar ceza almıyor. Kahvaltı yapıyorduk, içeri girip, alıp götürdüler. Gidiş o gidiş. Biz 2 yıldır yollarda sürünüyoruz. Bingölden Mardine, oradan Siirte sürgün ettiler. Ben böyle bir adalet istemiyorum. Adalet yerini bulsun. Başbakan kendini çocuğumun ve benim yerime koysun. Nasıl bir duygudur bu. Ellerini vicdanlarına koysunlar. Onlar da evlat sahibidir. Ben kendimi kaybettim. Bu çok ağır bir şey. Kararı duyduğumda feryat ettim. 
GÜLSÜME KAMPANYA 
Gülsüm Koçun ömür boyu hapis cezasına çarptırılmasının ardından, internet üzerinden imza kampanyası başlatıldı. imza.la adlı bir internet sitesinde Gülsüm Koça özgürlük başlığıyla başlatılan imza kampanyasına katılanlar 4 bini aştı. 
 
  
 